<doc id="3678230" url="https://pl.wikipedia.org/wiki?curid=3678230" title="Antoni Smykiewicz">
Antoni Smykiewicz



</doc>
<doc id="3678234" url="https://pl.wikipedia.org/wiki?curid=3678234" title="Kompania graniczna KOP „Przewłoka”">
Kompania graniczna KOP „Przewłoka”

Kompania graniczna KOP „Przewłoka” – pododdział graniczny Korpusu Ochrony Pogranicza pełniący służbę ochronną na granicy polsko-radzieckiej.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Wielkim Rożynie rozmieszczono dowództwo i pododdziały sztabowe 37 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłej kompanii granicznej KOP „Wysiłek” służbę graniczną pełniły pododdziały 37 batalionu Straży Granicznej. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej w etacie Ministerstwa Spraw Wewnętrznych.
Formowanie i zmiany organizacyjne.
Na podstawie rozkazu Ministra Spraw Wojskowych nr 1600/tjn./O.de B/25, w drugim etapie organizacji Korpusu Ochrony Pogranicza, w terminie do 1 marca 1925 roku sformowano 15 batalion graniczny , a w jego składzie 2 kompanię graniczną KOP. W listopadzie 1936 roku kompania liczyła 2 oficerów, 9 podoficerów, 5 nadterminowych i 98 żołnierzy służby zasadniczej.
Z dniem 24 listopada 1938 dowódca KOP, zarządzeniem nr L.6990/tj.og.org/38, przeniósł dowództwo 2 kompanii granicznej z Wysiłka do Przewłoki.
14 sierpnia 1939 roku Stanisław Sławiński „przedłożył końcowe dokumenty rozliczeniowe z budowy koszar dla kompanii granicznej w Przewłokach i kościoła garnizonowego w Ludwikowie. Tego samego dnia spisano komisyjnie protokół ostatecznego odbioru obiektów i udzielono mu absolutorium”.
W 1939 roku 2 kompania graniczna KOP „Przewłoka” podlegała dowódcy batalionu KOP „Ludwikowo”.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Miejscowość, w którym stacjonowała kompania graniczna, posiadała status garnizonu Korpusu Ochrony Pogranicza.
2 kompania graniczna „Wysiłek” w 1934 roku ochraniała odcinek granicy państwowej szerokości 33 kilometrów 850 metrów. Po stronie sowieckiej granicę ochraniały "zastawy" „Wołczok” i „Mały Rożyn” z "komendantury" „Krasnaja Słoboda”.
13 listopada 1928 roku odbyło się uroczyste poświęcenie i oddanie do użytku koszar i budynków gospodarczych odwodu i dowództwa kompanii „Wielki Rożyn”, w gminie Czuczewicze. Koszary odwodu i budynki gospodarcze zostały wzniesione siłami własnymi batalionu. Kierownictwo budowy spoczywało w rękach dowódcy batalionu. Jednocześnie zmieniono nazwę miejsca odwodu z „Wielki Rożyn” na „Wysiłek”.
Struktura organizacyjna.
Strażnice kompanii w latach 1928 – 1934
Strażnice kompanii w 1938
Organizacja kompanii „Przewłoka” 17 września 1939:

</doc>
<doc id="3678237" url="https://pl.wikipedia.org/wiki?curid=3678237" title="Kompania graniczna KOP „Hawrylczyce”">
Kompania graniczna KOP „Hawrylczyce”

Kompania graniczna KOP „Hawrylczyce” – pododdział graniczny Korpusu Ochrony Pogranicza.
Formowanie i zmiany organizacyjne.
Na podstawie rozkazu Ministra Spraw Wojskowych nr 1600/tjn./O.de B/25, w drugim etapie organizacji Korpusu Ochrony Pogranicza, w terminie do 1 marca 1925 roku sformowano 15 batalion graniczny , a w jego składzie 3 kompanię graniczną KOP „Pieszczanka”. W 1930 roku kompania nadal podlegała dowódcy 15 batalionu KOP „Ludwikowo”.
W listopadzie 1936 roku kompania liczyła 2 oficerów, 9 podoficerów, 5 nadterminowych i 98 żołnierzy służby zasadniczej.
W 1939 roku 3 kompania graniczna KOP „Hawrylczyce” podlegała dowódcy batalionu KOP „Ludwikowo”.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Miejscowość, w którym stacjonowała kompania graniczna, posiadała status garnizonu Korpusu Ochrony Pogranicza.
3 kompania graniczna „Hawrylczyce” w 1935 roku ochraniała odcinek granicy państwowej szerokości 18 kilometrów 200 metrów. Po stronie sowieckiej granicę ochraniała "zastawa" „Wieliczkowicze” z "komendantury" „Starobin”.
Kompanie sąsiednie:
Struktura organizacyjna.
Strażnice kompanii „Pieszczanka” w 1928
Strażnice kompanii „Pieszczanka” w latach 1929 – 1934
Strażnice kompanii „Hawrylczyce” w 1938
Organizacja kompanii „Hawrylczyce” 17 września 1939:

</doc>
<doc id="3678240" url="https://pl.wikipedia.org/wiki?curid=3678240" title="Giorgio Alvera">
Giorgio Alvera



</doc>
<doc id="3678244" url="https://pl.wikipedia.org/wiki?curid=3678244" title="Sedlo Príslop (Niżne Tatry)">
Sedlo Príslop (Niżne Tatry)

Sedlo Príslop (1518 m) – przełęcz w Niżnych Tatrach na Słowacji. Znajduje się w ich zachodniej części, w tzw. Ďumbierskich Tatrach, ale nie w ich grani głównej, lecz w bocznym grzbiecie, odchodzącym w kierunku południowym od szczytu Dereszy (2004 m) i biegnącym przez Pálenicę i Babę w kierunku doliny Hronu. Grzbiet ten oddziela dwie doliny. Po zachodniej stronie jest to Vajskovská dolina, po wschodniej Bystrá dolina.
Pojęciem "Sedlo Príslop" obejmuje się generalnie dwie sąsiednie przełęcze we wspomnianym grzbiecie, położone tuż na południe od szczytu Dereszy, rozdzielone skalistym, kosodrzewiną porośniętym szczycikiem, zwanym Príslop (1557 m) lub Príslop hoľa (1561 m). Kota "1518" odnosi się do północnej (bliższej Dereszom) przełęczy. Przełęcz południowa jest niższa, jej wysokość schodzi nieco poniżej poziomicy 1500 m n.p.m. Znaczenie komunikacyjne ma przełęcz północna, na której krzyżują się dwa szlaki turystyczne. Przełęcz ta znajduje się w strefie górnej granicy lasu. Samo siodło przełęczy pokrywa spora polana, opadająca wyraźnie w kierunku południowo-wschodnim, porośnięta częściowo borówczyskami. Rejon przełęczy porasta rzadki las świerkowy, przeplatany kępami wysokiej kosodrzewiny.

</doc>
<doc id="3678247" url="https://pl.wikipedia.org/wiki?curid=3678247" title="Patrice Talon">
Patrice Talon

Patrice Talon (ur. 1 maja 1958 w Ouidah) – beniński biznesmen i polityk, prezydent Beninu od 6 kwietnia 2016.
Życiorys.
Nazywany przez media „królem bawełny”, ze względu na swoje wpływy w handlu bawełną. Finansował obie zwycięskie kampanie prezydenckie Yayiego Boniego (w 2006 i 2011 roku). 
Wystartował w wyborach prezydenckich w 2016 roku jako kandydat niezależny. W pierwszej turze zajął drugie miejsce, ustępując premierowi Lionelowi Zinsou, natomiast w drugiej wygrał, zdobywając 65% głosów. Został zaprzysiężony na stanowisku prezydenta Beninu 6 kwietnia 2016.

</doc>
<doc id="3678249" url="https://pl.wikipedia.org/wiki?curid=3678249" title="CSM Bukareszt (piłka siatkowa kobiet)">
CSM Bukareszt (piłka siatkowa kobiet)

CSM Bukareszt (rom. "Clubul Sportiv Municipal București") – rumuński klub siatkarski kobiet, powstały w 2007 w Bukareszcie, sekcja klubu CSM Bukareszt. Klub występuje w rozgrywkach Divizia A1. W sezonie 2015/2016 klub odniósł sukces na arenie międzynarodowej wygrywając Puchar Challenge.
Sukcesy.
Mistrzostwo Rumunii:
Puchar Challenge:
Memoriał Agaty Mróz-Olszewskiej:
Puchar Rumunii:

</doc>
<doc id="3678250" url="https://pl.wikipedia.org/wiki?curid=3678250" title="Viasat Epic">
Viasat Epic

Viasat Epic – szwedzka stacja telewizyjna emitująca filmy i seriale historyczne nadawana przez grupę medialną Viasat.
W ofercie Viasat Epic mają pojawić się takie produkcje jak „Skazani na banicję”, „37 dni – droga do I wojny światowej”, „ Samotnia” czy „Hindenburg”.
Sygnał.
W państwach skandynawskich pojawił się jako osobny kanał. W Polsce natomiast ruszył jako blok programowy na Polsat Viasat History.

</doc>
<doc id="3678251" url="https://pl.wikipedia.org/wiki?curid=3678251" title="Jean-Yves Le Gallou">
Jean-Yves Le Gallou

Jean-Yves Le Gallou (ur. 4 października 1948 w Paryżu) – francuski polityk, urzędnik państwowy i samorządowiec, eurodeputowany IV kadencji.
Życiorys.
Studiował historię i geografię. Kształcił się następnie w Instytucie Nauk Politycznych w Paryżu oraz w École nationale d’administration. Pracował w ministerstwie spraw wewnętrznych, jako inspektor w Inspection générale de l'administration i w radzie regionalnej Île-de-France. W latach 1977–1983 był pracownikiem naukowo-dydaktycznym Instytutu Nauk Politycznych w Paryżu.
Pod koniec lat 60. związał się z think tankiem GRECE i ruchem politycznym tzw. Nowej Prawicy. W 1974 współtworzył i został sekretarzem generalnym narodowo-konserwatywnego stowarzyszenia Club de l'Horloge. Później dołączył do Partii Republikańskiej, współtworzącej Unię na rzecz Demokracji Francuskiej. Był członkiem władz republikanów, a w latach 1983–1985 zastępcą Patricka Devedjiana w merostwie miejscowości Antony.
W połowie lat 80. wstąpił do Frontu Narodowego. Od 1986 do 1988 pełnił funkcję sekretarza generalnego frakcji FN w Zgromadzeniu Narodowym. Następnie do 1998 zasiadał w biurze politycznym tego ugrupowania. W latach 1989–1991 był radnym w Colombes. Od 1994 do 1999 sprawował mandat eurodeputowanego IV kadencji, zasiadając m.in. w Komisji Budżetowej. Od 1986 do 2004 przez trzy kadencje wchodził w skład rady regionalnej Île-de-France. W 1998 odszedł z FN, dołączając do Narodowego Ruchu Republikańskiego, który utworzył Bruno Mégret.
Po 1999 powrócił do pracy w administracji publicznej. W ramach działalności społecznej powołał fundację Polemia (2002) i telewizję internetową TV Libertés. W 2022 zaangażował się w kampanię prezydencką Érica Zemmoura.

</doc>
<doc id="3678256" url="https://pl.wikipedia.org/wiki?curid=3678256" title="Genius Creations">
Genius Creations

Genius Creations – wydawnictwo literackie powstałe w Bydgoszczy.
Pierwszą wydaną książką był Pokój światów Pawła Majki. Przez kolejne dwa lata na rynku ukazało się kilkanaście tytułów, w tym powieści Dawida Kaina i Remigiusza Mroza, a także wiele debiutów.
Oficyna koncentruje się na szeroko rozumianej fantastyce, a wydawane przez nią teksty stanowią szeroki przekrój gatunku. Wydawnictwo jako jedno z niewielu na rynku stawia także na debiutantów.
Wyróżnienia.
Wydawnictwo zostało nominowane do Śląkf 2014 w kategorii „Wydawca/Promotor Roku”. W roku 2015 zorganizowało także dwa konkursy literackie, w planach mają dalsze rozwijanie działalności i promowanie polskiej fantastyki.

</doc>
<doc id="3678260" url="https://pl.wikipedia.org/wiki?curid=3678260" title="Zespół Muckle’a-Wellsa">
Zespół Muckle’a-Wellsa

Zespół Muckle’a-Wellsa (, ; synonimy: pokrzywka – głuchota – amyloidoza, , UDA oraz wrodzona kriopirynopatia 2, , CAPS2) – genetycznie uwarunkowana choroba autozapalna, dziedziczona autosomalnie dominująco. Charakteryzuje się napadową wysypką o charakterze pokrzywkowym, gorączką, artralgią oraz postępującą głuchotą neurosensoryczną i amyloidozą typu AA nerek o późnym początku.
Historia.
Zespół został opisany po raz pierwszy w 1962 roku przez angielskich patologów Thomasa Muckle’a oraz Michaela Wellsa.
Etiologia.
Choroba spowodowana jest uszkodzeniem genów CIAS1 (NALP3 lub PYPAF1) znajdujących się na chromosomie 1q44, kodujących kriopirynę. W wyniku mutacji dochodzi do nadaktywności prozapalnego kompleksu proteinowego obecnego w cytozolu (inflammasomu), nadmiernej aktywności kaspazy-1 oraz nadmiernego wydzielania interleukiny 1.
Epidemiologia.
Do 1998 roku opisano 100 przypadków zarówno występujących rodzinnie, jak i sporadycznych. Obecnie częstość występowania szacowana jest na 2,8 na 1 000 000 żywych urodzeń.
Obraz kliniczny.
Choroba przebiega przewlekle z okresami zaostrzeń oraz poprawy. Objawy zespołu Muckle’a-Wellsa pojawiają się w dzieciństwie, najczęściej w drugiej dekadzie życia. Pierwszym objawem jest zwykle gorączka (39–40 °C) pojawiająca się wieczorem, trwająca kilka godzin, zwykle przez tydzień lub też nieswędząca wysypka o charakterze pokrzywkowym. Wysypka może być prowokowana zimnem, zmęczeniem, stresem, wysiłkiem lub też może wystąpić bez uchwytnej przyczyny. Zwykle po 10 r.ż. pojawia się narastająca głuchota neurosensoryczna początkowo w zakresie wysokich częstotliwości prowadząca aż do całkowitej utraty słuchu. W kolejnych latach pojawiają się artralgia, zapalenie wielostawowe oraz zapalenie spojówek. Pojawienie się uporczywego białkomoczu jest czynnikiem złego rokowania jako objaw amyloidozy nerek. Często występują również: niedobór masy i wzrostu oraz męska niepłodność.
Diagnostyka różnicowa.
Zespół Muckle’a-Wellsa, rodzinny zespół autoimmunologiczny indukowany zimnem (FCAS) oraz wieloukładowa choroba zapalna o początku w okresie noworodkowym (NOMID) należą do grupy dziedzicznych zespołów gorączki okresowej oraz do wrodzonych kriopirynopatii (CAPS). Stwierdzenie napadowej wysypki o charakterystycznym wyglądzie, postępującego niedosłuchu neurosensorycznego oraz zapalenia wielostawowego z potwierdzoną mutacją genu CIAS1 pozwala na postawienie rozpoznania zespołu Muckle’a-Wellsa.
Leczenie.
W leczeniu stosowane są kanakinumab (zarejestrowane wskazanie) oraz anakinra (niezarejestrowane wskazanie), które pozwalają na cofanie się objawów, łącznie ze zmianami amyloidozowymi i zmniejszeniem stopnia niewydolności nerek.
Rokowanie.
Rokowanie nawet w przypadku braku leczenia u większości chorych co do życia jest dobre. W przypadku wystąpienia amyloidozy z postępującą niewydolnością nerek czas przeżycia wynosi do 10 lat.

</doc>
<doc id="3678261" url="https://pl.wikipedia.org/wiki?curid=3678261" title="Zespół Muckle'a-Wellsa">
Zespół Muckle'a-Wellsa



</doc>
<doc id="3678262" url="https://pl.wikipedia.org/wiki?curid=3678262" title="Édouard des Places">
Édouard des Places

Édouard Barbou des Places (ur. 20 stycznia 1940 w Châteauroux, zm. 1 września 2019) – francuski polityk, rolnik i samorządowiec, poseł do Parlamentu Europejskiego IV kadencji.
Życiorys.
Zawodowo pracował w rolnictwie, działał także w organizacjach rolniczych, od 1984 kierował w departamencie federacją związków rolniczych (FDSEA). Od 1995 do 2006 pełnił funkcję prezesa izby rolniczej departamentu Indre. Od 1989 do 2014 pełnił funkcję mera miejscowości Vineuil, później pozostał radnym tej gminy.
W 1994 uzyskał mandat eurodeputowanego IV kadencji z ramienia Ruchu dla Francji, który zorganizował Philippe de Villiers. W PE zasiadał do 1999, m.in. jako członek Komisji ds. Polityki Regionalnej oraz Komisji ds. Rolnictwa i Rozwoju Wsi. W 2012 wspierał w kampanii prezydenckiej Nicolasa Dupont-Aignana.

</doc>
<doc id="3678263" url="https://pl.wikipedia.org/wiki?curid=3678263" title="Pokrzywka – głuchota – amyloidoza">
Pokrzywka – głuchota – amyloidoza



</doc>
<doc id="3678264" url="https://pl.wikipedia.org/wiki?curid=3678264" title="Wrodzona kriopirynopatia 2">
Wrodzona kriopirynopatia 2



</doc>
<doc id="3678265" url="https://pl.wikipedia.org/wiki?curid=3678265" title="Hanna Szumańska">
Hanna Szumańska

Hanna Szumańska pseud. Anna Wolska (ur. 24 marca 1919, zm. 24 marca 1973 w Nowym Jorku) – polska tłumaczka literatury francuskiej. 
Życiorys.
Była córką przedwojennego adwokata, Wacława Szumańskiego, który był obrońcą m.in. w procesie brzeskim. W czasie wojny była łączniczką Biura Informacji i Propagandy Armii Krajowej. Jej pierwszym mężem był Stanisław Wertheim, który został rozstrzelany w 1943 roku na Pawiaku. Drugim mężem był Zygmunt Gross. Hanna pomagała mu w ukrywaniu się po aryjskiej stronie. Po wojnie wzięli ślub. W wyniku antysemickiej kampanii w 1968 roku, wyjechała wraz z rodziną do USA. 
Jej synem jest Jan Tomasz Gross, socjolog i historyk, profesor wydziału historii Uniwersytetu Princeton.

</doc>
<doc id="3678266" url="https://pl.wikipedia.org/wiki?curid=3678266" title="JaCorian Duffield">
JaCorian Duffield

JaCorian Duffield (ur. 2 września 1992) – amerykański lekkoatleta specjalizujący się w skoku wzwyż.
Złoty medalista czempionatu NACAC w San José (2015).
Stawał na podium mistrzostw USA. Złoty medalista mistrzostw NCAA.
Rekordy życiowe: stadion – 2,34 (26 czerwca 2015, Eugene); hala – 2,29 (14 marca 2015, Fayetteville).

</doc>
<doc id="3678268" url="https://pl.wikipedia.org/wiki?curid=3678268" title="Jan Such">
Jan Such



</doc>
<doc id="3678270" url="https://pl.wikipedia.org/wiki?curid=3678270" title="Jacorian Duffield">
Jacorian Duffield



</doc>
<doc id="3678271" url="https://pl.wikipedia.org/wiki?curid=3678271" title="Glewstone">
Glewstone

Glewstone – przysiółek w Anglii, w Herefordshire, w dystrykcie (unitary authority) Herefordshire. Leży 18,4 km od miasta Hereford i 182,3 km od Londynu. W latach 1870–1872 osada liczyła 121 mieszkańców.

</doc>
<doc id="3678273" url="https://pl.wikipedia.org/wiki?curid=3678273" title="London Business School">
London Business School

London Business School (LBS) – międzynarodowa szkoła biznesu założona w 1964 r. w Londynie (Zjednoczone Królestwo).
LBS to jedna z najbardziej prestiżowych uczelni biznesowych na świecie. W rankingu szkół biznesu Financial Times, zajmuje 1. miejsce w Europie natomiast w rankingu QS, pierwsze miejsce na świecie. Proces rekrutacji na studia w London Business School jest bardzo konkurencyjny, a liczba miejsc bardzo ograniczona ze względu na niewielki kampus uczelni. Głównymi konkurentem London Business School w Europie jest INSEAD, a na świecie szkoła konkuruje z Harvard Business School, Stanford Graduate School of Business i Wharton Business School.
Główny kampus szkoły znajduje się w Londynie w sąsiedztwie Regent’s Park przy Sussex Place. Budynek został zaprojektowany przez Johna Nasha. LBS posiada również kampus w Dubaju. w którym prowadzone są zajęcia dla kadry zarządzającej wyższego szczebla.

</doc>
<doc id="3678274" url="https://pl.wikipedia.org/wiki?curid=3678274" title="Resursa Obywatelska w Radomiu">
Resursa Obywatelska w Radomiu

Resursa Obywatelska w Radomiu – zabytkowy budynek znajdujący się w Radomiu, przy ulicy Malczewskiego 16.
Historia.
W 1850 roku "Rada Opiekuńcza Zakładów Dobroczynnych Powiatu Radomskiego" postanowiła wybudować w Radomiu obiekt, z którego dochody miały być przeznaczone na szpital św. Kazimierza, którym zarządzała. Gmach według projektu Ludwika Radziszewskiego wybudowano w latach 1851–1852 na usytuowanej przy ówczesnej ulicy Warszawskiej parceli należącej do szpitala św. Kazimierza. Po zakończeniu budowy obiekt wynajęła założona w 1829 roku Resursa Obywatelska, która zajmowała go do 1914 roku (z przerwą w latach 1861–1867, kiedy instytucja została zawieszona przez władze carskie). W czasie I wojny światowej budynek zajmował szpital wojskowy. W 1918 roku obiekt przekazano miastu, jednak podczas wojny polsko-bolszewickiej ponownie ulokowano w nim szpital. W 1921 roku budynek stał się własnością "Związku Specjalnego dla Wspólnego Utrzymania Szpitali w Mieście Radomiu i Powiecie Radomskim", który przebudował salę widowiskową na potrzeby utworzonego w 1922 roku Teatru Rozmaitości. Podczas II wojny światowej budynek zajmował niemiecki dom kultury (niem. "Deutsches Haus"). W okresie PRL siedziba domów kultury zakładów przemysłowych – Radomskich Zakładów Garbarskich i Radomskich Zakładów Obuwniczych. Od 1955 roku w budynku działały kina "Przyjaźń" i "Pokolenie" zlikwidowane w 1990 roku. W latach 1986–1999 budynek był siedzibą Wojewódzkiego Ośrodka Kultury i Sztuki "Resursa Obywatelska", po likwidacji województwa radomskiego przekształconego w Ośrodek Kultury i Sztuki "Resursa Obywatelska".
Architektura.
Resursa Obywatelska to neorenesansowy, parterowy budynek z jednopiętrową częścią środkową z trójkątnym zwieńczeniem wypełnionym płaskorzeźbą przedstawiającą "caritas" oraz dwoma parterowymi skrzydłami bocznymi. Najbardziej charakterystycznym elementem fasady są wieńczące część środkową posągi trzech muz – Talii, Melpomene oraz Euterpe. Oryginalny wystrój wnętrz nie zachował się.
Otoczenie.
Na skwerze przed budynkiem znajduje się pomnik Jacka Malczewskiego oraz zasadzony w 1919 roku dąb Wolności.

</doc>
<doc id="3678275" url="https://pl.wikipedia.org/wiki?curid=3678275" title="Jordan Silva">
Jordan Silva

Jordan Jesús Silva Díaz (ur. 30 lipca 1994 w Matehuali) – meksykański piłkarz występujący na pozycji środkowego obrońcy, reprezentant Meksyku, od 2023 roku zawodnik Cruz Azul.
Kariera klubowa.
Silva pochodzi z miasta Matehuala w stanie San Luis Potosí (stąd pseudonim „Mate”) i jest wychowankiem tamtejszego czwartoligowego zespołu Tuneros de Matehuala, w którego barwach w latach 2009–2010 występował w rozgrywkach Tercera División. Początkowo występował na pozycji napastnika, zaś później został przekwalifikowany na środkowego obrońcę, zaś w 2010 roku został zauważony przez wysłanników grającej w najwyższej klasie rozgrywkowej drużyny Deportivo Toluca i dołączył do jej akademii juniorskiej. Do pierwszego zespołu został włączony przez szkoleniowca José Cardozo i w Liga MX zadebiutował 13 kwietnia 2014 w wygranym 2:1 spotkaniu z Leónem. W tym samym roku dotarł z Tolucą do finału najbardziej prestiżowych rozgrywek północnoamerykańskiego kontynentu – Ligi Mistrzów CONCACAF, a bezpośrednio po tym został jednym z podstawowych zawodników linii defensywy. Pierwszego gola w lidze strzelił 31 sierpnia 2014 w wygranej 2:1 konfrontacji z Veracruz.
Kariera reprezentacyjna.
W 2015 roku Silva został powołany przez szkoleniowca Raúla Gutiérreza do reprezentacji Meksyku U-23 na prestiżowy towarzyski Turniej w Tulonie. Tam rozegrał trzy z czterech możliwych spotkań (wszystkie w wyjściowym składzie), natomiast jego kadra zajęła trzecie miejsce w grupie, nie kwalifikując się do dalszych gier. Miesiąc później znalazł się w składzie na Igrzyska Panamerykańskie w Toronto, podczas których miał niepodważalne miejsce w linii defensywy – rozegrał wszystkie pięć meczów w wyjściowym składzie, tworząc duet środkowych obrońców z Hedgardo Marínem i strzelił gola w konfrontacji fazy grupowej z Urugwajem (1:0). Meksykanie dotarli wówczas do finału, przegrywając w nim z Urugwajczykami (0:1) i zdobyli srebrny medal na męskim turnieju piłkarskim. W październiku 2015 wziął udział w północnoamerykańskim turnieju kwalifikacyjnym do Igrzysk Olimpijskich w Rio de Janeiro, gdzie wystąpił we wszystkich pięciu spotkaniach w pełnym wymiarze czasowym, zaś jego drużyna triumfowała w rozgrywkach po pokonaniu w finale Hondurasu (2:0).
W 2016 roku Silva ponownie wystąpił na Turnieju w Tulonie, gdzie rozegrał trzy na cztery mecze (wszystkie w pierwszej jedenastce) i wbił gola Czechom (1:2), plasując się z Meksykanami na czwartym miejscu w grupie.

</doc>
<doc id="3678277" url="https://pl.wikipedia.org/wiki?curid=3678277" title="Vivaldi (przeglądarka)">
Vivaldi (przeglądarka)

Vivaldi – darmowa przeglądarka internetowa, tworzona i rozwijana przez byłego CEO firmy Opera Software ASA.
Vivaldi jest programem darmowym, opartym na licencji freeware. Jest aplikacją własnościową o zamkniętym kodzie źródłowym stworzonym przez Vivaldi Technologies.
Vivaldi Technologies zostało założone przez współzałożyciela i byłego dyrektora generalnego Opera Software ASA Jon Stephenson’a von Tetzchner’a wraz z Tatsuki Tomitą. Przeglądarka jest skierowana do użytkowników Internetu i użytkowników przeglądarki Opera niezadowolonych ze zmiany silnika z Presto na Blink. Vivaldi ożywia stare, popularne funkcje z Opery 12 i wprowadza nowe, bardziej innowacyjnych funkcje. Przeglądarka jest aktualizowana raz w tygodniu, w formie „snapshotów” i zyskuje popularność od premiery swoich pierwszych kompilacji testowych. W dniu 3 listopada 2015 roku Vivaldi Technologies opublikowała pierwszą wersję beta przeglądarki internetowej Vivaldi i poinformowała, że przeglądarka została pobrana ponad 2 miliony razy.
W dniu 6 kwietnia 2016 roku Vivaldi Technologies wydało pierwszą stabilną wersję przeglądarki Vivaldi oznaczoną numerem 1.0
Historia.
Vivaldi ma swój początek w społeczności wirtualnej, która zastąpiła My Opera, która została zamknięta przez Opera Software w marcu 2014 roku. Jon Stephenson von Tetzchner po zmianie silnika przeglądarki Opera z Presto na Blink stworzył wirtualną społeczność Vivaldi koncentrując się na dostarczaniu zarejestrowanym użytkownikom z forum dyskusyjnego, blogowaniu, w celu zamknięcia My Opera. W dniu 27 stycznia 2015 roku Vivaldi Technologies uruchomiła wraz ze społecznością pierwszą kompilację testową przeglądarki internetowej Vivaldi. Nazwa programu pochodzi od włoskiego kompozytora Antonio Vivaldiego, która według jednego z twórców, jest łatwą i rozpoznawalną na całym świecie nazwą.
Cechy i komponenty.
Vivaldi ma minimalistyczny interfejs z podstawowymi ikonami, czcionkami i kolorami, które zmieniają się w zależności od tła wyświetlanej strony internetowej. Przeglądarka umożliwia również dostosowanie wyglądu elementów interfejsu użytkownika, takich jak kolor tła, tapeta w nowej karcie, położenie paska adresu oraz położenie paneli. Vivaldi posiada także wbudowaną funkcję grupowania kart, informowania o nieprzeczytanych kartach oraz komunikaty z miniaturkami załadowanych w tle stron. Według CEO Jon von Tetzchner, Vivaldi wyposażone jest w ogromną ilość konfiguracji przeglądarki przeznaczonej dla zaawansowanych użytkowników.
Możliwości.
Vivaldi oferuje możliwość grupowania kart, dodawania adnotacji na stronach internetowych i umieszczania notatek do zakładek oraz obsługę gestów myszy i klawiatury Ponadto użytkownicy mogą umieszczać zakładki na stronie „szybkiego wybierania” w celu płynniejszego znalezienia zakładki. Vivaldi został stworzony na technologiach internetowych takich jak HTML5, Node.js, React.js i licznych modułów npm. Vivaldi wspiera liczne gesty myszy do działań takich jak przełączanie pomiędzy zakładkami i aktywacji skrótów klawiaturowych.
Przyszłe rozszerzenia.
Vivaldi Technologies ma w planach opublikowanie usługi Vivaldi Sync, która umożliwi użytkownikom Vivaldi synchronizować zakładki, historię, hasła i ustawienia pomiędzy komputerami. Ponadto, firma ma nadzieję na integrację z klientem pocztowym „M3” w przyszłej wersji Vivaldi. Twórcy planują także wydać własną platformę rozszerzeń dla przeglądarki Vivaldi.

</doc>
<doc id="3678278" url="https://pl.wikipedia.org/wiki?curid=3678278" title="Jean Baggioni">
Jean Baggioni

Jean Baggioni (ur. 9 sierpnia 1939 w Carquefou) – francuski polityk i samorządowiec związany z Korsyką, posłanka do Parlamentu Europejskiego IV kadencji.
Życiorys.
Z zawodu urzędnik państwowy, był inspektorem ds. młodzieży, sportu i rekreacji. Przez kilkadziesiąt lat sprawował urząd mera miejscowości Ville-di-Pietrabugno (zakończył pełnienie tej funkcji w 2014). W 1992 został przewodniczącym nowo powołanej rady wykonawczej Korsyki (Conseil exécutif de Corse), stanowisko to zajmował do 2004.
W latach 1994–1999 z ramienia gaullistowskiego Zgromadzenia na rzecz Republiki sprawował mandat eurodeputowanego IV kadencji, zasiadając m.in. w Komisji ds. Polityki Regionalnej. W 2004 został powołany w skład Rady Gospodarczej i Społecznej.

</doc>
<doc id="3678279" url="https://pl.wikipedia.org/wiki?curid=3678279" title="Basketbol Erkekler Türkiye Kupası">
Basketbol Erkekler Türkiye Kupası



</doc>
<doc id="3678280" url="https://pl.wikipedia.org/wiki?curid=3678280" title="FIAT Basketbol Erkekler Türkiye Kupası">
FIAT Basketbol Erkekler Türkiye Kupası



</doc>
<doc id="3678284" url="https://pl.wikipedia.org/wiki?curid=3678284" title="Forza Europa">
Forza Europa

Forza Europa – frakcja polityczna w Parlamencie Europejskim IV kadencji, istniejąca w latach 1994–1995.
Przewodniczącym grupy przez cały okres jej funkcjonowania był Giancarlo Ligabue.
Frakcję utworzono na początku kadencji, w jej skład weszło wyłącznie 27 włoskich eurodeputowanych wybranych z ramienia Forza Italia. Po kilku miesiącach do grupy dołączyły dwie kolejne osoby również z Włoch. FE istniała do 4 lipca 1995. Następnego dnia połączyła się z frakcją Europejskiego Sojuszu Demokratycznego, tworząc Unię dla Europy.

</doc>
<doc id="3678285" url="https://pl.wikipedia.org/wiki?curid=3678285" title="Śniegotni Potok">
Śniegotni Potok



</doc>
<doc id="3678287" url="https://pl.wikipedia.org/wiki?curid=3678287" title="Zlakusa">
Zlakusa

Zlakusa (cyr. Злакуса) – wieś w Serbii, w okręgu zlatiborskim, w mieście Užice. Leży 14 kilometrów na południowy wschód od Užic. W 2011 roku liczyła 671 mieszkańców.
Historia.
W czasach rzymskich na terenie dzisiejszej wsi mieściły się rzymskie fortyfikacje, połączone z obserwatorium. Pierwsze pisemne wzmianki pochodzą z połowy XIX wieku. Na początku XX wieku wieś liczyła 385 mieszkańców.
18 sierpnia 1941 na mieszczącym się w pobliżu wsi wzgórzu Gradina odbyła się potyczka Niemców z partyzantami. Po walkach Niemcy aresztowali 18 osób (w tym dwie za posiadanie nielegalnej literatury komunistycznej) i powiesili ich przy wejściu do wsi.
Pierwszą szkołę we wsi otwarto w 1939 roku. Elektryfikację miejscowości przeprowadzono 21 lat później, natomiast w 1968 pojawiły się wodociągi. W 1975 w wiosce pojawiła się pierwsza asfaltowa droga. Rok później otwarto połączenie kolejowe pomiędzy Belgradem a Barem, przechodzące przez wioskę. Pierwsze telefony pojawiły się w Zlakusie 1983 roku, a rok później zamontowano elektryczne oświetlenie na ulicach. W 2005 roku otwarto skansen „Terzića avlija”, w budynku pierwszej szkoły.
W XX wieku mieszkańcy wioski czerpią dochody z rolnictwa (hodowla kwiatów, malin, śliw), z wytwarzania tradycyjnej miejscowej ceramiki, ale też z turystyki i prowadzenia drobnych punktów gastronomicznych czy handlowych.

</doc>
<doc id="3678289" url="https://pl.wikipedia.org/wiki?curid=3678289" title="Enrique Morán">
Enrique Morán

Enrique Morán Blanco (ur. 15 października 1953 w Pola de Lena w Asturii) – hiszpański piłkarz, występujący na pozycji napastnika.
Z zespołem FC Barcelona zdobył: Puchar Zdobywców Pucharów (1982), Puchar Króla (1983) i Puchar Ligi (1983). W 1985 wywalczył Puchar Króla z Atlético Madryt. W latach 1979–1981 rozegrał 5 meczów w reprezentacji Hiszpanii.

</doc>
<doc id="3678290" url="https://pl.wikipedia.org/wiki?curid=3678290" title="Unia dla Europy">
Unia dla Europy

Unia dla Europy – frakcja polityczna w Parlamencie Europejskim IV kadencji, istniejąca w latach 1995–1999.
Przewodniczącymi grupy byli Francuz Jean-Claude Pasty (1995–1999) oraz Włosi Giancarlo Ligabue (1995–1996) i Claudio Azzolini (1996–1998).
Frakcję utworzono 5 lipca 1995 w wyniku połączenia dwóch grup politycznych – Europejskiego Sojuszu Demokratycznego i Forza Italia. W skład pierwszej wchodzili głównie przedstawiciele francuskiego Zgromadzenia na rzecz Republiki i irlandzkiego ugrupowania Fianna Fáil. Drugą tworzyli wyłącznie eurodeputowani z Włoch, przede wszystkim wybrani z ramienia Forza Italia. W dacie utworzenia frakcja liczyła około 50 członków. 15 czerwca 1998 przedstawiciele Forza Italia przeszli do Europejskiej Partii Ludowej. Unia dla Europy nie została reaktywowana w kolejnej kadencji Europarlamentu.

</doc>
<doc id="3678293" url="https://pl.wikipedia.org/wiki?curid=3678293" title="Cmentarz w Terebiniu">
Cmentarz w Terebiniu

Cmentarz w Terebiniu – prawosławny, następnie katolicki cmentarz w Terebiniu, administrowany przez miejscową parafię rzymskokatolicką.
Historia.
Cmentarz został założony na potrzeby parafii prawosławnej utworzonej w Terebiniu w 1875, gdy wskutek likwidacji unickiej diecezji chełmskiej miejscowa świątynia unicka przymusowo powróciła do pierwotnego wyznania prawosławnego. Prawdopodobnie nekropolię wytyczono po 1875, rezygnując tym samym z pochówków na placu przycerkiewnym. Prawosławni użytkowali cmentarz do I wojny światowej. Jeden z zachowanych nagrobków wzniesiono na grobie zmarłej w 1880 „opornej” unitki. W 1915 w jego granicach urządzono kwaterę poległych żołnierzy niemieckich i rosyjskich. W okresie międzywojennym i powojennym na cmentarzu odbywały się sporadyczne pogrzeby prawosławne; cerkiew w Terebiniu została w 1921 przejęta przez katolików. W 1994 cmentarz został powiększony w kierunku południowym i południowo-wschodnim z przeznaczeniem na nowe pochówki rzymskokatolickie.
Na początku lat 90. XX wieku na cmentarzu znajdowało się ok. dwudziestu prawosławnych nagrobków sprzed II wojny światowej, w większości krzyży na postumentach lub słupach, uszkodzonych (zniszczone krzyże prawosławne), z inskrypcjami cerkiewnosłowiańskimi. Wyjątkiem jest nagrobek unitki, na którym znajduje się inskrypcja w języku polskim. Zachowane nagrobki dekorowane są wielostopniowymi gzymsami, niewielkimi pilastrami. Jeden nagrobek, datowany na r. 1905, został wzniesiony z cegły, ma formę dwukondygnacyjnego słupa.
Kwatera wojenna na cmentarzu została wpisana do rejestru zabytków.

</doc>
<doc id="3678297" url="https://pl.wikipedia.org/wiki?curid=3678297" title="Europejski Sojusz Demokratyczny">
Europejski Sojusz Demokratyczny

Europejski Sojusz Demokratyczny – frakcja polityczna w Parlamencie Europejskim II, III i IV kadencji, istniejąca w latach 1984–1995. Reprezentowała głównie ugrupowania konserwatywne. Przewodniczącymi grupy byli Francuzi: Christian de La Malène (1984–1994 w okresie II i III kadencji) oraz Jean-Claude Pasty (1994–1995 w okresie IV kadencji).
Frakcję utworzono 24 lipca 1984 na początku II kadencji PE, zastąpiła istniejącą uprzednio Grupę Europejskich Postępowych Demokratów. Reaktywowano ją również na początku III i IV kadencji. W jej składzie dominowali przedstawiciele francuskiego gaullistowskiego Zgromadzenia na rzecz Republiki i irlandzkiej partii Fianna Fáil. Ponadto zasiadali w niej w różnych kadencjach m.in. przedstawiciele ugrupowań z Grecji i Portugalii oraz reprezentant Szkockiej Partii Narodowej. Grupa liczyła zależnie od okresu około 20–30 europosłów. Europejski Sojusz Demokratyczny istniał do 4 lipca 1995. Następnego dnia połączył się z frakcją Forza Europa, tworząc Unię dla Europy.

</doc>
<doc id="3678299" url="https://pl.wikipedia.org/wiki?curid=3678299" title="Europa Narodów">
Europa Narodów

Europa Narodów – frakcja polityczna w Parlamencie Europejskim IV kadencji, istniejąca w latach 1994–1996 i reprezentująca ugrupowania eurosceptyczne. Przewodniczącym grupy przez cały okres jej funkcjonowania był James Goldsmith.
Frakcję utworzono na początku kadencji w lipcu 1994, w jej skład weszło około 20 eurodeputowanych – przedstawiciele Ruchu dla Francji, działacze duńskich ugrupowań antyunijnych (Ruchu Ludowego przeciw UE i Ruchu Czerwcowego) oraz holenderskich partii protestanckich. Grupa została rozwiązana w listopadzie 1996. Na przełomie grudnia 1996 i stycznia 1997 ukonstytuowała się na jej bazie nowa frakcja pod nazwą Niezależni na rzecz Europy Narodów.

</doc>
<doc id="3678300" url="https://pl.wikipedia.org/wiki?curid=3678300" title="Leszek Zguczyński">
Leszek Zguczyński

Leszek Andrzej Zguczyński (ur. 15 października 1959 w Szczecinku) – polski neurobiolog, doktor habilitowany nauk o kulturze fizycznej, nauczyciel akademicki, od roku 2015 dziekan Zamiejscowego Wydziału Kultury Fizycznej w Gorzowie Wielkopolskim, Akademii Wychowania Fizycznego im. Eugeniusza Piaseckiego w Poznaniu.
Życiorys.
W 1985 ukończył studia magisterskie z wychowania fizycznego w Zamiejscowym Wydziale Wychowania Fizycznego w Gorzowie Wielkopolskim, Akademii Wychowania Fizycznego im. Eugeniusza Piaseckiego w Poznaniu. Pracę zawodową rozpoczął na macierzystej Uczelni jako asystent w Zakładzie Anatomii.
W swojej pracy naukowej zaangażował się w nowatorskie na gorzowskim wydziale badania Centralnego Układu Nerwowego pod kierownictwem prof. Romana Zimnego. Badania dotyczyły połączeń neuronalnych pomiędzy ośrodkami pnia mózgu a móżdżkiem i ich wpływem na koordynację ruchów. W roku 1996 z powyższej tematyki obronił napisany pod kierunkiem Kazimierza Grottela doktorat na Akademii Wychowania Fizycznego w Poznaniu pt. "Obustronne rzutowanie neuronów jąder mostu do płacików przypośrodkowych móżdżku u królika. Badania przy użyciu znaczników fluorescencyjnych". Jest autorem i współautorem licznych publikacji w czasopismach polskich i zagranicznych, na podstawie których w roku 2013 uzyskał stopień doktora habilitowanego na Wydziale Fizykoterapii Akademii Wychowania Fizycznego we Wrocławiu, przedstawiając monografię "Topografia neuronów ośrodków pnia mózgu rzutujących niezależnie i poprzez kolaterale aksonów do kory płata tylnego móżdżku, uczestniczących w procesach koordynacji ruchowej".
Członek International Brain Research Organization, Polskiego Towarzystwa Anatomicznego i Polskiego Towarzystwa Badań Układu Nerwowego.

</doc>
<doc id="3678305" url="https://pl.wikipedia.org/wiki?curid=3678305" title="Niezależni na rzecz Europy Narodów">
Niezależni na rzecz Europy Narodów

Niezależni na rzecz Europy Narodów – frakcja polityczna w Parlamencie Europejskim IV kadencji, istniejąca w latach 1996–1999 i reprezentująca ugrupowania eurosceptyczne.
Przewodniczącymi grupy byli:
Frakcję utworzono w grudniu 1996, ukonstytuowała się faktycznie w styczniu 1997. Powstała na bazie rozwiązanej w listopadzie 1996 grupy Europa Narodów. W jej składzie znaleźli się należący do EN przedstawiciele Ruchu dla Francji, działacze duńskich ugrupowań antyunijnych (Ruchu Ludowego przeciw UE i Ruchu Czerwcowego) oraz holenderskich partii protestanckich. Zasilił ją także reprezentant Ulsterskiej Partii Unionistycznej. Pod koniec kadencji liczyła 15 eurodeputowanych.

</doc>
<doc id="3678307" url="https://pl.wikipedia.org/wiki?curid=3678307" title="Aleksander Martyniak">
Aleksander Martyniak

Aleksander Martyniak (ur. 28 marca 1908 we Lwowie, zm. 1 listopada 1980 w Olsztynie) – polski inżynier rolnictwa, specjalista w dziedzinie hodowli owiec.
Życiorys.
Syn nauczyciela gimnazjalnego Teodora Martyniaka i Stanisławy z Kurkowskich. Po ukończeniu w 1928 gimnazjum rozpoczął studia na Wydziale Matematyczno-Przyrodniczym Uniwersytetu Jana Kazimierza, równocześnie wstąpił na Politechnikę Lwowską, gdzie był studentem Wydziału Rolniczo-Lasowego. Od 1934 do 1941 pracował jako asystent na Politechnice Lwowskiej, po zajęciu Lwowa przez hitlerowców zatrudnił się przy produkcji szczepionek przeciw tyfusowi w Instytucie Badań nad Tyfusem Plamistym i Wirusami prof. Rudolfa Weigla. Po wysiedleniu Polaków ze Lwowa znalazł się w Sanoku, gdzie pracował w Prezydium Powiatowej Rady Narodowej. Następnie wyjechał do Warszawy, gdzie w 1950 w Szkoła Główna Gospodarstwa Wiejskiego w Warszawie przedstawił rozprawę pt. "Histologiczne badania nad osadzeniem się tłuszczu w tkance śródmięśniowej drobiu masy zielononóżek polskich" i uzyskał tytuł doktora nauk technicznych. Od września 1953 był wykładowcą owczarstwa w Wyższej Szkole Rolniczej w Olsztynie, został kierownikiem Zakładu Hodowli Owiec oraz rozpoczął prace nad uszlachetnieniem rasy polskiej owcy kamienieckiej. W 1963 uzyskał habilitację na podstawie pracy pt. "Badanie nad wzrostem owiec długowełnistych w okresie post embrionalnym", dziewięć lat później uzyskał tytuł profesora nadzwyczajnego. 
Zmarł w 1980, spoczywa na Cmentarzu Komunalnym w Olsztynie.

</doc>
<doc id="3678308" url="https://pl.wikipedia.org/wiki?curid=3678308" title="Kościół Santa Maria del Rosario w Wenecji">
Kościół Santa Maria del Rosario w Wenecji

Kościół Santa Maria del Rosario w Wenecji (pol. kościół Matki Bożej Różańcowej, zwany potocznie chiesa dei Gesuati – kościołem Jezuatów) – rzymskokatolicki kościół w Wenecji (dzielnica (sestiere) Dorsoduro). 
Jest kościołem parafialnym parafii Santa Maria del Rosario w Patriarchacie Wenecji. 
Został zbudowany w latach 1726–1735 na zlecenie dominikanów obok małego kościoła Santa Maria della Visitazione, który stał się zbyt mały, aby pomieścić rzesze wiernych. Dominikanie przejęli kościół zgromadzenia jezuatów (stąd jego nazwa) po kasacji zakonu w 1668 roku. Nowo zbudowany kościół stanowi dziś, wraz z przyległym klasztorem, najbardziej znaczący przykład architektury weneckiej XVIII wieku.
Historia.
W 1392 roku w Wenecji osiedlili się zakonnicy pochodzącego ze Sieny zgromadzenia jezuatów, założonego przez Jana Colombiniego. W 1423 roku zbudowali oni kaplicę i klasztor pod wezwaniem św. Hieronima (wcześniej użytkowali pobliski kościół Sant'Agnese). Budowę kościoła i klasztoru rozpoczęli w 1494 roku, a konsekrowali w roku 1524 dedykując go Nawiedzeniu Najświętszej Maryi Panny. Zakon jezuatów został zniesiony w 1668 roku, a w 1669 roku dominikanie kupili ich teren zlecając następnie Giorgio Massariemu zaprojektowanie nowego, znacznie większego kościoła, położonego na wschód od dotychczasowej świątyni. Prace budowlane rozpoczęły się w 1726 roku, a skończyły w 1735 roku. Kościół Santa Maria della Visitazione Massari przebudował na bibliotekę. Gdy w 1815 roku zakon dominikanów został zniesiony, nowy kościół stał się kościołem parafialnym, przejmując rolę zlikwidowanych w pobliżu kościołów San Vio i San Gregorio. W klasztorze, położonym na lewo od kościoła, założono sierociniec. Obecnie mieści się w nim Instytut im. Ojca Orione (Centro Culturale Don Orione Artigianelli). 
Architektura.
Wygląd zewnętrzny.
Trzyczęściowa fasada, rozczłonkowana kolumnami w porządku korynckim nawiązuje do stylu palladiańskiego, widocznego również w rozplanowaniu kościoła (prezbiterium z podwójną apsydą i boczne kaplice). W niszach fasady (będącej cięższym i bardziej teatralnym odbiciem fasady położonego naprzeciwko kościoła Il Redentore) znajdują się duże rzeźby przedstawiające cztery cnoty. W ścianie bocznej kościoła jest kamienny relief przedstawiający martwego Chrystusa wspieranego przez dwóch aniołów (przypuszczalnie pochodzący z kościoła Santa Maria della Visitazione). Jedna z bliźniaczych wież (wysokich na 21 m) pełni funkcję dzwonnicy.
Wnętrze.
Giorgio Massari zaprojektował również wnętrze, współpracując przy jego realizacji z dwoma wielkimi artystami epoki, Giovannim Marią Morlaiterem i Giovannim Battistą Tiepolem. Wnętrze, podobnie jak fasada, wzorowana jest na kościele Il Redentore. Składa się z jednej nawy z sześcioma bocznymi kaplicami, po trzy z każdej strony. Ściany i wystrój utrzymane są tonacji jasnoszarej, przybierającej ciemniejszy odcień pod ślepą kopułą nad prezbiterium. 
Wystrój malarski.
Spośród dzieł Tiepola wyróżnia się misterny ołtarz w pierwszej kaplicy po prawej, przedstawiający "Madonnę i trzy święte". Sklepienie nawy pokrywa wyjątkowo piękny fresk Tiepola, składający się z trzech części: "Objawienie Matki Bożej Świętemu Dominikowi", "Ustanowienie Różańca" i "Chwała Świętego Dominika". Również pozostałe dzieła znajdujące się w kościele zaliczają się do szczytowych osiągnięć sztuki weneckiej tego okresu. Należy do nich też obraz ołtarzowy Tintoretta "Ukrzyżowanie", pochodzący z sąsiedniego kościoła i odrestaurowany przez Giovanniego Battistę Piazzettę z okazji przeniesienia go do nowego kościoła.
Wystrój rzeźbiarski.
Rzeźby zdobiące wnętrze są dziełem Morlaitera; przedstawiają postacie ze Starego i Nowego Testamentu. Do tych pierwszych należą: "Mojżesz" (1748–1750), "Aaron" (1750–1751), "Abraham" (1754) i "Melchizedek" (1755), te drugie natomiast reprezentują: "Święty Paweł" (1743) i "Święty Piotr" (1744). Wszystkie posągi z tej serii zostały umieszczone w niszach, na typowo rokokowej podstawie w kształcie konoidy, ujętej w dwie woluty wsparte na modylionie (elemencie architektonicznym typowym dla porządku korynckiego, z którego wyrastają gałązki palmowe. Kolekcję uzupełniają płaskorzeźby, umieszczone na ścianach: "Jezus objawiający się Świętej Marii Magdalenie" (1743), "Samarytanka przy studni" (1744), "Chrzest Chrystusa" (1746), "Jezus ukazuje się Niewiernemu Tomaszowi" (1747), "Sadzawka Owcza" (1748–1750) i "Święty Piotr uratowany z wody" (1755).
Organy.
Organy zbudował Bazzani w 1856 roku. Posiadają one 29 głosów.

</doc>
<doc id="3678309" url="https://pl.wikipedia.org/wiki?curid=3678309" title="Książęta opawsko-raciborscy">
Książęta opawsko-raciborscy



</doc>
<doc id="3678311" url="https://pl.wikipedia.org/wiki?curid=3678311" title="Dijon Thompson">
Dijon Thompson

 
Dijon Lynn Thompson (ur. 23 marca 1983 w Los Angeles) – amerykański koszykarz występujący na pozycjach rzucającego obrońcy oraz niskiego skrzydłowego.
Osiągnięcia.
Stan na 1 stycznia 2018, na podstawie, o ile nie zaznaczono inaczej.

</doc>
<doc id="3678318" url="https://pl.wikipedia.org/wiki?curid=3678318" title="Hotel Polonia w Toruniu">
Hotel Polonia w Toruniu

Hotel Polonia w Toruniu – jeden z najstarszych do dziś działających hoteli w Toruniu. 
Lokalizacja.
Hotel” Polonia” znajduje się na obrzeżach Zespołu Staromiejskiego naprzeciw Urzędu Miasta i Teatru im. W. Horzycy. Część reprezentacyjna tego gmachu i główne wejście znajduje się przy Placu Teatralnym 5.
Historia.
Hotel „Polonia” otwarto w 1890 roku pod nazwą Thorner Hof, a pierwszym jego właścicielem był Zygmunt Wojdak. Położenie hotelu nie jest przypadkowe, wpisuje się bowiem w ówczesny plan urbanistyczny miasta, który zakładał zabudowę pasa fortecznego wzdłuż dzisiejszej ulicy Wały gen. Sikorskiego budynkami użyteczności publicznej o charakterze reprezentacyjnym. 
Nazwa hotelu (spolszczona w XX-leciu międzywojennym) przetrwała do roku 1945. Po II wojnie światowej hotel zmienił nazwę na obecną, a w późniejszych latach został odrestaurowany i gruntownie wyremontowany. 
Do czasu powstania w 1969 roku hotelu „Orbis – Kosmos” hotel „Polonia” był najbardziej reprezentacyjnym obiektem hotelowym w mieście, goszczącym m.in. uczestników prestiżowego wówczas Festiwalu Teatrów Polski Północnej.
Architektura.
Jest to neorenesansowy budynek z narożnym wykuszem zwieńczonym wieżyczką z hełmem i elewacją boniowaną na wysokości dwóch pierwszych kondygnacji. Wyżej elewacje są licowane cegłą, z jasnymi detalami wykonanymi w tynku.

</doc>
<doc id="3678321" url="https://pl.wikipedia.org/wiki?curid=3678321" title="Chantel Malone">
Chantel Malone

Chantel Ellen Malone (ur. 2 grudnia 1991 w Portoryko) – pochodząca z Brytyjskich Wysp Dziewiczych lekkoatletka specjalizująca się w skoku w dal i biegach sprinterskich.
Na początku kariery, jako pierwsza lekkoatletka Brytyjskich Wysp Dziewiczych, stawała na najwyższym stopniu podium CARIFTA Games. Startując w skoku w dal, zdobyła srebrny medal na mistrzostwach Ameryki Środkowej i Karaibów juniorów oraz uplasowała się na czwartej pozycji podczas juniorskich mistrzostw świata w Moncton (2010). Czwarta zawodniczka mistrzostw środkowoamerykańskich w 2011 i 2013. W tych samych latach dwukrotnie bez awansu do finału startowała na mistrzostwach świata. W 2014 sięgnęła po złoto igrzysk Ameryki Środkowej i Karaibów, a rok później zdobyła wicemistrzostwo strefy NACAC, ustanawiając wynikiem 6,69 nowy rekord Brytyjskich Wysp Dziewiczych w skoku w dal.
Startując w biegach sprinterskich, zdobyła złoto na dystansie 400 metrów podczas mistrzostw Ameryki Środkowej i Karaibów juniorów (2010).
Wielokrotna rekordzistka Brytyjskich Wysp Dziewiczych, medalistka mistrzostw kraju oraz czempionatu National Collegiate Athletic Association. Reprezentantka kraju na IAAF World Relays.
Jej ojciec, Keith Malone, uprawiał koszykówkę, a od 2010 roku jest trenerem męskiej reprezentacji narodowej Brytyjskich Wysp Dziewiczych.

</doc>
<doc id="3678323" url="https://pl.wikipedia.org/wiki?curid=3678323" title="Budynek Sądu Okręgowego w Toruniu">
Budynek Sądu Okręgowego w Toruniu

Budynek Sądu Okręgowego w Toruniu – zabytkowy budynek organu wymiaru sprawiedliwości w Toruniu.
Lokalizacja.
Budynek Sąd Okręgowego położony jest w Zespole Staromiejskim w bliskim sąsiedztwie Aresztu Śledczego, kościoła NMP oraz Collegium Maius. Główne wejście do niego znajduje się przy ul. Piekary 51.
Historia.
Gmach powstał w latach 1864 – 1870 na potrzeby ówczesnego Pruskiego Sądu Rejonowego (Landsgericht) i został rozbudowany w 1880 roku. Od chwili powstania do dnia dzisiejszego służy on wymiarowi sprawiedliwości. Od 1 czerwca 1975 roku mieści się w nim Sąd Okręgowy (d. Wojewódzki do 1998), w którym w 1985 roku odbył się głośny proces zabójców ks. Jerzego Popiełuszki.
W 2019 roku odrestaurowano fasadę budynku.
Architektura.
Budynek sądu zbudowany jest z białej cegły w stylu neogotyku angielskiego, jego elewacja zwieńczona jest blankową attyką, a wysunięta część gmachu ozdobiona narożnymi okrągłymi wieżyczkami.

</doc>
<doc id="3678337" url="https://pl.wikipedia.org/wiki?curid=3678337" title="Mesiačik">
Mesiačik

Mesiačik (1363 m) – szczyt w Niżnych Tatrach na Słowacji. Znajduje się w zakończeniu południowego grzbietu Dereszy ("Dereše", 2004 m), który poprzez sedlo Príslop, Príslop, Palenicę i Babę opada do Doliny Górnego Hronu. Na południowym wierzchołku Baby grzbiet ten rozgałęzia się na dwa ramiona: południowo-zachodnie z wierzchołkiem Lom i południowo-wschodnie z wierzchołkiem Mesiačik. Wschodnie stoki Mesiačika opadają do Doliny Bystrej, zachodnie do wciosowej dolinki bezimiennego potoku.
Mesiačik jest porośnięty lasem. Jego stoki przecina wiele dróg leśnych. Grzbietem poprowadzono szlak turystyczny, a przez wierzchołek granicę parku narodowego. Północno-wschodnia część Mesiačika znajduje się w obrębie Parku Narodowego Niżne Tatry, południowo-zachodnia jest poza obrębem tego parku. 

</doc>
<doc id="3678339" url="https://pl.wikipedia.org/wiki?curid=3678339" title="R'n'G">
R'n'G



</doc>
<doc id="3678340" url="https://pl.wikipedia.org/wiki?curid=3678340" title="Białoruski Ruch Oporu Żubr">
Białoruski Ruch Oporu Żubr



</doc>
<doc id="3678342" url="https://pl.wikipedia.org/wiki?curid=3678342" title="Białoruski Ruch Oporu &quot;Żubr&quot;">
Białoruski Ruch Oporu &quot;Żubr&quot;



</doc>
<doc id="3678344" url="https://pl.wikipedia.org/wiki?curid=3678344" title="Mistrzostwa Afryki w Zapasach 2016">
Mistrzostwa Afryki w Zapasach 2016

Mistrzostwa Afryki w zapasach w 2016 roku rozegrano w dniach 3 - 7 marca w Aleksandrii w Egipcie.

</doc>
<doc id="3678349" url="https://pl.wikipedia.org/wiki?curid=3678349" title="Bóbr olbrzymi">
Bóbr olbrzymi



</doc>
<doc id="3678351" url="https://pl.wikipedia.org/wiki?curid=3678351" title="Barnidypina">
Barnidypina

Barnidypina () – wielofunkcyjny organiczny związek chemiczny z grupy pirydyn, lek stosowany w leczeniu nadciśnienia tętniczego, o działaniu blokującym wolne kanały wapniowe.
Mechanizm działania.
Barnidypina jest antagonistą kanału wapniowego działającym na wolne kanały wapniowe, którego maksymalny efekt następuje po 5–6 godzinach od podania.
Zastosowanie.
W 2015 roku barnidypina nie była dopuszczona do obrotu w Polsce.
Działania niepożądane.
Barnidypina może powodować następujące działania niepożądane, występujące ≥1/1000 (bardzo często, często i niezbyt często):

</doc>
<doc id="3678353" url="https://pl.wikipedia.org/wiki?curid=3678353" title="Tabula Traiana">
Tabula Traiana

Tabula Traiana (serb. "Трајанова табла", pol. „Tablica Trajana”) – rzymska tablica z łacińskim napisem, upamiętniająca budowę drogi wzdłuż Dunaju przez cesarza Trajana (53–117), wykuta w skale Żelaznej Bramy w Serbii.
Opis.
"Tabula Traiana" to wykuta w skale Żelaznej Bramy prostokątna tablica z łacińskim napisem upamiętniającym ukończenie budowy drogi wzdłuż Dunaju przez cesarza Trajana (53–117) w roku 100. Oryginalny napis liczył sześć linijek – trzy zachowały się czytelnie:
co w tłumaczeniu na język polski brzmi: „Syn boskiego Nerwy i panujący cesarz, Nerva Traianus Augustus Germanicus Pontifex Maximus, po raz czwarty dysponujący "tribunicia potestas", "Pater patriae" i po raz trzeci konsul, pokonując góry i usuwając skały, zbudował tę drogę.” 
Tablica była bogato zdobiona, lecz nie wszystkie zdobienia zachowały się do XXI wieku. Zachowanymi elementami są: fryz z orłem i skrzydlatymi figurami; poniżej napisu, klęcząca postać, najprawdopodobniej przedstawiające bóstwo rzeki – Danubiusa, a powyżej tympanon i kasetony. 
Oryginalnie tablicę umieszczono 1,5 metra nad przebiegającą wzdłuż rzeki drogą, która została zalana po zbudowaniu, w latach 1963–1972, elektrowni wodnej Đerdap. "Tabula Traiana" została wycięta ze skały i przeniesiona 50 m wyżej. Tablica ma status zabytku o szczególnym znaczeniu.

</doc>
<doc id="3678355" url="https://pl.wikipedia.org/wiki?curid=3678355" title="Bobry">
Bobry



</doc>
<doc id="3678369" url="https://pl.wikipedia.org/wiki?curid=3678369" title="To (tom poetycki)">
To (tom poetycki)

To – tom poetycki Czesława Miłosza wydany w 2000 w Krakowie przez Społeczny Instytut Wydawniczy „Znak”.
Tom "To" zawiera wiersze napisane w latach 90. XX w., w większości publikowane wcześniej w czasopismach „Kwartalnik Artystyczny”, „Gazeta Wyborcza”, „Odra”, „Tygodnik Powszechny”, „Zeszyty Literackie” i „Rzeczpospolita”.
Tytuł.
Tom otwiera wiersz tytułowy, w którym autor przedstawia skrajnie pesymistyczny obraz świata, rzeczywistość naznaczoną złem, które jest nie tylko skutkiem przyczyn obiektywnych (choroba, nędza, starzenie się, śmierć), ale i złem spowodowanym przez samego człowieka (bezdomny w mroźnym mieście, Żyd osaczony przez niemieckich żandarmów, nieruchoma twarz opuszczonego na zawsze). „To” jest maską zimnej konieczności, która wtrąca odbiorcę we wrogi porządek natury, z cierpieniami ciała i nieuchronnością śmierci. Inne „to”, przeciwstawiające się zdecydowanie „TO” z pierwszego utworu, pojawia się w zamykającym tom wierszu "Jasności promieniste" („jednym z najpiękniejszych, jakie wyszły spod pióra Miłosza – jego liryk lozański”), nawiązującym do kolędy "Gdy się Chrystus rodzi" („Ciemna noc w jasności promienistej brodzi”). Odsyła ono do wiary w zmartwychwstanie oraz ocalenie ducha i materii.
Charakterystyka.
Głównym tematem tomu jest starość i jej świat, podróż ku śmierci i to, co po niej czeka oraz rachunek, jaki czyni człowiek rozmyślając o swoim życiu. Poeta jeszcze raz przywołuje dręczące go kwestie: obecność zła w świecie stworzonym przez Boga ("Unde malum?"), niemoralność sztuki, okrucieństwo prawdy, ale także rozpamiętywanie przeszłości ("Do leszczyny", "Zapomnij"), zachwyt urodą świata, przygoda zmysłów, jaką jest długie życie ("Uczciwe opisanie samego siebie nad szklanką whisky na lotnisku, dajmy na to w Minneapolis", "Voyeur", "Na moje 88 urodziny"). 
Miłosz rozmawia ze swoimi współczesnymi – żywymi i umarłymi. Zjawiają się tu postaci z kroniki rodzinnej (np. dziadek Zygmunt Kunat), przyjaciele, kobiety, które kochał (Jeanne Hersch). Przywołani zostają poeci polscy: Jarosław Iwaszkiewicz, Aleksander Wat, Zbigniew Herbert, Tadeusz Różewicz i Jan Paweł II i amerykańscy: Philip Larkin, Robert Lowell, Allen Ginsberg. Autor opisuje obrazy Gustava Klimta, Salvatora Rosy, Edwarda Hoppera i pastele Edgara Degasa. Przede wszystkim jednak rozmawia sam ze sobą, tonem monologu, spowiedzi, modlitwy. Do zbioru autor włączył wiersz przypisywany Torquato Tassowi "Sicilia sive insula Mirandae".
W 2000 r. książka otrzymała nagrodę miesięcznika „Odra” jako "wybitne, przejmujące prawdą refleksji i olśniewające urodą języka liryczne dzieło".

</doc>
<doc id="3678375" url="https://pl.wikipedia.org/wiki?curid=3678375" title="Hala targowa w Bydgoszczy">
Hala targowa w Bydgoszczy



</doc>
<doc id="3678376" url="https://pl.wikipedia.org/wiki?curid=3678376" title="To">
To



</doc>
<doc id="3678378" url="https://pl.wikipedia.org/wiki?curid=3678378" title="Miasto bez imienia">
Miasto bez imienia

Miasto bez imienia – tom wierszy Czesława Miłosza wydany w 1969 r. przez Instytut Literacki w Paryżu jako 178. tom Biblioteki „Kultury”.
Tom zawiera wiersze powstałe w latach 1961-1969 głównie w Berkeley, w większości publikowane wcześniej na łamach paryskiej „Kultury” oraz londyńskiej „Oficyny Poetów”.
Zbiór obejmuje piętnaście wierszy i trzy poematy:
Nowością w zbiorze są wiersze o charakterze religijnym, np.: "Veni Creator, Im więcej, Jakże znosiłeś".

</doc>
<doc id="3678381" url="https://pl.wikipedia.org/wiki?curid=3678381" title="Stanisław Szufla">
Stanisław Szufla

Stanisław Szufla (ur. 26 marca 1943 w Poznaniu, zm. 14 lipca 2020) – polski matematyk, profesor nauk matematycznych. Specjalizował się w analizie matematycznej, równaniach różniczkowych i całkowych. Profesor Wydziału Matematyki i Informatyki Uniwersytetu im. Adama Mickiewicza w Poznaniu.
Życiorys.
Stopień doktorski uzyskał na poznańskim UAM w 1972 na podstawie rozprawy pt. " Równania różniczkowe w przestrzeniach liniowych topologicznych" przygotowanej pod kierunkiem prof. Władysława Orlicza. Tytuł naukowy profesora nauk matematycznych otrzymał w 1993. Do czasu przejścia na emeryturę pracował jako profesor zwyczajny i kierownik w Zakładzie Analizy Matematycznej Wydziału Matematyki i Informatyki UAM. Prowadził seminaria m.in. z teorii równań różniczkowych. Był członkiem Polskiego Towarzystwa Matematycznego. W 1980 otrzymał nagrodę im. Tadeusza Ważewskiego.
Publikował w takich czasopismach jak m.in. "Nonlinear Analysis: Theory, Methods &amp; Applications" oraz "Studia Mathematica".

</doc>
<doc id="3678382" url="https://pl.wikipedia.org/wiki?curid=3678382" title="Parafia św. Apostołów Piotra i Pawła w Terebinie">
Parafia św. Apostołów Piotra i Pawła w Terebinie



</doc>
<doc id="3678385" url="https://pl.wikipedia.org/wiki?curid=3678385" title="Cerkiew św. Pokrowy w Buczaczu">
Cerkiew św. Pokrowy w Buczaczu

Cerkiew Świętej Pokrowy (Opieki Najświętszej Bogurodzicy) – zabytkowa greckokatolicka cerkiew parafialna w kształcie greckiego krzyża w Buczaczu, w obwodzie tarnopolskim.
Historia.
5 września 1755 r. właściciel Buczacza Mikołaj Bazyli Potocki zapisał fundusz dla cerkwi. Jego fundację 5 września 1784 r. pomnożył kolejny właściciel Buczacza Jan Potocki, starosta kaniowski.
Obecna, murowana świątynia powstała ok. 1755 lub 1764 r. z fundacji Mikołaja Bazylego Potockiego. Zbudowana obok starej drewnianej cerkwi (istniała już w 1708) na byłym przedmieściu buczackim.
26 lub 29 lipca 1865 cerkiew została zniszczona przez pożar.
Polski naukowiec, dr. hab. Jan K. Ostrowski (obecnie dyrektor Zamku Królewskiego na Wawelu) twierdził, że jej architektem był Szilcer, według ks. Sadoka Barącza, komendant fortecy stanisławowskiej, budowniczy kościołów ormiańskich w Iwano-Frankiwsku i Tyśmienice. Ukraiński naukowiec Mychajło Stankewycz sugerował, że mógł być jej architektem Bernard Meretyn.
Jan K. Ostrowski uważał, iż autorem figur w cerkwi był artysta – jeden z członków warsztatu buczackiego, który wykonał figury w ołtarzach bocznych kościoła w Buczaczu oraz, być może, drzwi (wrota) diakońskie ikonostasu cerkwi. Także ten badacz przypuszczał, że, prawdopodobnie, Antoni Sztyl mógł być autorem figur ołtarza głównego w cerkwi.
Ukraiński badacz i rzeźbiarz Dmytro Krwawycz (Дмитро Крвавич) uważał, iż autorem figur w ołtarze głównym w cerkwi był Michał Filewicz. Także ten badacz zgodził się z atrybucią, że Franciszka Olędzkiego należy uznać za autora rzeźb na wrotach diakońskich ikonostasu cerkwi. Równocześnie Krwawycz uważał, że Olędzki zrealizował projekt Jana Jerzego Pinzla, który nadzorował za jego zrealizowaniem.
Ołtarz główny ma dwie zmienne ikony.
W 1990 podczas prac wykopaliskowych mających na celu wydobycie dzwonów z piwnicy cerkwi, znaleziono w niej szczątki 148 osób (w tym dzieci) – ofiar NKWD. Ofiary zostały pochowane w grobowcu obok cerkwi.
Parochowie.
ks. Jakiw Borysykewycz, Mychajło Kuryłowycz (moskalofił), Wołodymyr Szafran (ob.)

</doc>
<doc id="3678391" url="https://pl.wikipedia.org/wiki?curid=3678391" title="Maurycy Schlaffenberg">
Maurycy Schlaffenberg

Maurycy Henryk Schlaffenberg (ur. 23 czerwca 1883, zm. 1940 w ZSRR) – polski Żyd, prawnik, adwokat, major audytor Wojska Polskiego, ofiara zbrodni katyńskiej.
Życiorys.
Maurycy Henryk Schlaffenberg urodził się 23 czerwca 1883. Był synem Filipa. Uczył się w C. K. V Gimnazjum we Lwowie, gdzie w 1902 ukończył VI klasę jako Henryk Schlaffenberg (w jego klasie byli m.in. Zygmunt Klemensiewicz, Stanisław Łempicki). W tej szkole w 1904 już jako Maurycy Schlaffenberg zdał egzamin dojrzałości. Ukończył studia prawnicze uzyskując stopień doktora praw.
Po odzyskaniu przez Polskę niepodległości został przyjęty do Wojska Polskiego. W połowie 1921 w stopniu porucznika był prokuratorem przy trybunale wojskowym Dowództwa Okręgu Generalnego „Lwów”. Został awansowany na stopień majora w korpusie oficerów zawodowych sądowych ze starszeństwem z dniem 1 czerwca 1919. Służył jako sędzia śledczy: w 1923 w Wojskowym Sądzie Okręgowym Nr VI we Lwowie, w Wojskowym Sądzie Okręgowym Nr III w Grodnie. W 1925 adwokat Maurycy Schlaffenberg miał swoją kancelarię we Lwowie pod adresem ulicy Nowy Świat 4. W 1928 był referentem w Departamencie Sprawiedliwości Ministerstwa Spraw Wojskowych oraz prokuratorem przy Wojskowym Sądzie Okręgowym nr VI. W 1934 jako major przeniesiony w stan spoczynku pozostawał wówczas w ewidencji Powiatowej Komendy Uzupełnień Lwów Miasto.
Po wybuchu II wojny światowej i agresji ZSRR na Polskę z 17 września 1939 został aresztowany przez funkcjonariuszy NKWD. W 1940 został zamordowany przez NKWD. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55/2-97 oznaczony numerem 3300, jego tożsamość została podana jako "Maurycy Henryk Szlafenberg"). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Jego żoną była Eugenia, która podczas wojny została deportowana do ZSRR i pod koniec 1941 przebywała w Semipałatyńsku.

</doc>
<doc id="3678392" url="https://pl.wikipedia.org/wiki?curid=3678392" title="Bjarne Berntsen">
Bjarne Berntsen

 
Bjarne Berntsen (ur. 21 grudnia 1956 w Figgjo) – norweski piłkarz występujący na pozycji obrońcy. Trener piłkarski.
Kariera klubowa.
Berntsen karierę rozpoczynał w zespole Figgjo IL. W 1977 roku został graczem pierwszoligowego Vikinga. Występował tam do końca kariery w 1982 roku. Wraz z Vikingiem zdobył dwa mistrzostwa Norwegii (1979, 1982) oraz Puchar Norwegii (1979).
Kariera reprezentacyjna.
W reprezentacji Norwegii Berntsen zadebiutował 9 sierpnia 1978 w zremisowanym 1:1 meczu Mistrzostw Nordyckich z Finlandią. W latach 1978-1982 w drużynie narodowej rozegrał 28 spotkań.
Kariera trenerska.
Po zakończeniu kariery Berntsen został trenerem. Od 1986 roku prowadził Bryne FK. W 1987 roku zdobył z nim Puchar Norwegii. Następnie dwukrotnie trenował zespół Viking FK, a w sezonie 1994 zajął z nim 3. miejsce w Tippeligaen. W 2005 roku został selekcjonerem reprezentacji Norwegii kobiet. Poprowadził ją na Mistrzostwach Europy 2005 (wicemistrzostwo), Mistrzostwach Świata 2007 (4. miejsce), Letnich Igrzyskach Olimpijskich 2008 (ćwierćfinał) oraz Mistrzostwach Europy 2009 (półfinał). W 2009 roku odszedł z zajmowanego stanowiska.

</doc>
<doc id="3678395" url="https://pl.wikipedia.org/wiki?curid=3678395" title="Svein Fjælberg">
Svein Fjælberg

 
Svein Fjælberg (ur. 12 stycznia 1959 w Soli) – norweski piłkarz występujący na pozycji obrońcy.
Kariera klubowa.
Fjælberg karierę rozpoczynał w zespole Sola FK. W 1979 roku został graczem pierwszoligowego Vikinga. Występował tam do końca kariery w 1990 roku. Wraz z Vikingiem zdobył dwa mistrzostwa Norwegii (1979, 1982) oraz dwa Puchary Norwegii (1979, 1989). Spędził z nim także dwa sezony w drugiej lidze (1987, 1988).
Kariera reprezentacyjna.
W reprezentacji Norwegii Fjælberg zadebiutował 11 sierpnia 1982 w wygranym 1:0 meczu Mistrzostw Nordyckich ze Szwecją. W 1984 roku znalazł się w kadrze na Letnie Igrzyska Olimpijskie, zakończone przez Norwegię na fazie grupowej. W latach 1982-1986 w drużynie narodowej rozegrał 20 spotkań.

</doc>
<doc id="3678397" url="https://pl.wikipedia.org/wiki?curid=3678397" title="Cmentarz prawosławny w Modryniu-Kolonii">
Cmentarz prawosławny w Modryniu-Kolonii

Cmentarz prawosławny w Modryniu-Kolonii – unicki, a następnie prawosławny cmentarz w Modryniu-Kolonii, założony prawdopodobnie w połowie XIX w. i użytkowany do wysiedlenia prawosławnej ludności ukraińskiej z ziemi hrubieszowskiej.
Historia i opis.
W Modryniu od XV w. istniała świątynia prawosławna, po 1596 przemianowana na unicką, zaś wskutek likwidacji unickiej diecezji chełmskiej ponownie włączona do Cerkwi prawosławnej. Cmentarz parafialny funkcjonował do połowy XIX w. prawdopodobnie w sąsiedztwie świątyni, następnie obok cerkwi dokonywano już tylko pochówków osób szczególnie zasłużonych dla parafii. Wtedy też wytyczono teren pod nowy cmentarz na pograniczu miejscowości Modryniec Zachodni i Modryń-Kolonia. 
Najstarszy nagrobek na cmentarzu datowany jest na rok 1883, ostatnich pochówków natomiast dokonano podczas II wojny światowej. Cmentarz rozmieszczony jest na planie trapezu, bez podziału na kwatery. Na cmentarzu zachowało się ok. dwudziestu nagrobków, w tym trzy XIX-wieczne, znajdują się na nim również krzyże drewniane. Nagrobki kamienne mają formę poziomych płyt, obelisków, krzyży na postumentach, na jednym nagrobku znajduje się figura anioła. Na cmentarzu rośnie ponad 20 drzew liściastych (robinie, jesiony, kasztanowce, topole) oraz zarośla bzu czarnego. Nekropolia została uporządkowana w 2011 przez wolontariuszy z Łucka. Na początku XXI w. na cmentarzu wzniesiono pomnik upamiętniający ukraińskich mieszkańców Modrynia.

</doc>
<doc id="3678398" url="https://pl.wikipedia.org/wiki?curid=3678398" title="Svein Mathisen">
Svein Mathisen

 
Svein Erling Mathisen (ur. 30 września 1952 w Saudzie, zm. 27 stycznia 2011 w Kristiansand) – norweski piłkarz występujący na pozycji pomocnika. Ojciec innego piłkarza, Jespera Mathisena.
Kariera klubowa.
Mathisen karierę rozpoczynał w 1973 roku w pierwszoligowym zespole IK Start. Występował tam do końca kariery w 1989 roku, z przerwą na wypożyczenie do szkockiego Hibernian w 1978 roku. Wraz ze Startem zdobył dwa mistrzostwa Norwegii (1978, 1980).
Kariera reprezentacyjna.
W reprezentacji Norwegii Mathisen zadebiutował 7 lipca 1975 w zremisowanym 1:1 meczu eliminacji Letnich Igrzysk Olimpijskich 1976 z Islandią. 15 sierpnia 1979 w wygranym 2:0 pojedynku Mistrzostw Nordyckich ze Szwecją strzelił pierwszego gola w kadrze. W latach 1975-1983 w drużynie narodowej rozegrał 25 spotkań i zdobył 2 bramki.

</doc>
<doc id="3678403" url="https://pl.wikipedia.org/wiki?curid=3678403" title="Wiadukt Drogi Żelaznej Warszawsko-Kaliskiej przy ul. Armatniej w Warszawie">
Wiadukt Drogi Żelaznej Warszawsko-Kaliskiej przy ul. Armatniej w Warszawie



</doc>
<doc id="3678405" url="https://pl.wikipedia.org/wiki?curid=3678405" title="Buczacz (stacja kolejowa)">
Buczacz (stacja kolejowa)

Buczacz – pasażersko-towarowa stacja kolejowa. Jest w zarządzaniu Tarnopolskiego transportu kolejowego Kolei Lwowskiej. Końcowa stacja na linii Biała-Czortkowska – Buczacz. Odległość do najbliższej stacji Pyszkowce wynosi 7 km.
Pierwotny dworzec kolejowy został wzniesiony przy stacji kolejowej Galicyjskiej Kolei Transwersalnej i otwarty 1 listopada 1884, równocześnie z otwarciem ruchu na linii Stanisławów – Chryplin – Niżniów – Buczacz (według rocznika "Szematyzm Królestwa Galicyi i Lodomeryi z Wielkiem Księstwem Krakowskiem", przestrzeń między Buczaczem i Husiatynem 5 listopada nie była jeszcze otwartą).
W latach 20. XX wieku od stacji w centrum miasta lub do innych miejscowości można było dostać się końmi (koszt od 2 do 3 zł), samochodem lub autobusem. W 1944 część torów od Stanisławowa do Buczacza została zniszczona przez wycofujące się wojska niemieckie. Od tego czasu stacja jest ostatnią na linii z Czortkowa.
W nocy z poniedziałku 31 października na wtorek 1 listopada 1898 zdarzyła się katastrofa kolejowa pociągu towarowego nr 1387 między stacjami Jezierzany i Buczacz wskutek wykolejenia lokomotywy i kilku wagonów, które spadły z nasypu. Maszynista, palacz i konduktor, którzy zginęli podczas katastrofy, zostali pochowani 3 listopada we wspólnym grobowcu na cmentarzu w Stanisławowie.
Zrujnowana w czasie II wojny światowej.

</doc>
<doc id="3678408" url="https://pl.wikipedia.org/wiki?curid=3678408" title="124 męczenników koreańskich">
124 męczenników koreańskich



</doc>
<doc id="3678409" url="https://pl.wikipedia.org/wiki?curid=3678409" title="Sanktuarium św. Ojca Pio na Przeprośnej Górce">
Sanktuarium św. Ojca Pio na Przeprośnej Górce

Sanktuarium św. Ojca Pio – sanktuarium znajdujące się na Przeprośnej Górce w Siedlcu koło Częstochowy.
Historia.
Sanktuarium zostało wybudowane w latach 1994–2011. Kamień węgielny pod budowę świątyni został przywieziony z Góry Błogosławieństw. Kościół górny został konsekrowany 24 września 2011 przez arcybiskupa Stanisława Nowaka.
Położenie.
Sanktuarium jest położone w miejscu tradycyjnego postoju pielgrzymów zmierzających na Jasną Górę. Z Przeprośnej Górki jest widoczna Jasna Góra. Pielgrzymi często po raz pierwszy widzą wieżę jasnogórskiego sanktuarium właśnie z tego miejsca.
Obok sanktuarium przebiega Szlak Jury Wieluńskiej. Sanktuarium leży także na Szlaku Maryjnym prowadzącym z Mariazell do Częstochowy.
Opis.
Świątynia posiada dwie kondygnacje. W dolnej kaplicy znajduje się figura i relikwie św. Ojca Pio. Nazwa kościoła górnego to kościół Ośmiu Błogosławieństw pw. Świętych Archaniołów Michała, Gabriela i Rafała. Jest to pierwsze sanktuarium św. Ojca Pio w Polsce. Budynek zbudowano na planie ośmioboku. Przy kościele znajduje się droga krzyżowa oraz droga różańcowa. Stacje drogi krzyżowej wykonał Szymon Wypych.

</doc>
<doc id="3678413" url="https://pl.wikipedia.org/wiki?curid=3678413" title="Koroona">
Koroona



</doc>
<doc id="3678414" url="https://pl.wikipedia.org/wiki?curid=3678414" title="Bilard marynarski">
Bilard marynarski



</doc>
<doc id="3678415" url="https://pl.wikipedia.org/wiki?curid=3678415" title="Szymon Kawiecki">
Szymon Kawiecki

Szymon Kawiecki vel Kawecki herbu Dołęga (zm. ok. 1686) – rotmistrz pancerny i oboźny wojskowy. 
Rotmistrzem jest już w 1652 roku, oboźnym od 1653 roku. W tym okresie walczył z Kozakami. Od grudnia 1655 roku bierze udział w Konfederacji tyszowieckiej. W 1656 roku w walkach ze Szwedami wszedł ze swoją chorągwią w skład dywizji Stefana Czarnieckiego i Lubomirskiego, walcząc w bitwie pod Warką i w bitwie pod Kłeckiem. W czasie bitwy pod Kcynią poniósł poważne straty.
Podczas wojny z Moskwą, w 1660 roku wziął udział w kampanii i bitwie pod Cudnowem. Od 1663 roku jest chorążym Nowogródka Siewierskiego. Bierze udział w Wyprawie zadnieprzańskiej przeciwko Moskwie w 1663 r.
W 1666 roku podczas rokoszu Lubomirskiego zachowuje wierność królowi Janowi Kazimierzowi. Jego chorągiew istnieje do 1668 roku.
Ma braci: Marcina, Szymona i Andrzeja (porucznika), o których wspomina Wespazjan Kochowski, na którym zapewne oparł się Sienkiewicz w Trylogii.

</doc>
<doc id="3678417" url="https://pl.wikipedia.org/wiki?curid=3678417" title="Cmentarz unicki w Prehoryłem">
Cmentarz unicki w Prehoryłem

Cmentarz unicki w Prehoryłem – nekropolia katolicka, obrządku bizantyjskiego w Prehoryłem. Na jej terenie znajduje się najstarszy na Lubelszczyźnie nagrobek położony poza cmentarzem przykościelnym.
Historia i opis.
Cmentarz został założony w XVIII w. na potrzeby miejscowej parafii unickiej, w sąsiedztwie cerkwi Narodzenia Matki Bożej. Gdy świątynia, wskutek likwidacji unickiej diecezji chełmskiej, została przemianowana na prawosławną, pochówki na cmentarzu nie były kontynuowane. Założono natomiast prawosławną kwaterę na cmentarzu w Kryłowie. 
Cmentarz nie jest podzielony na kwatery, zajmuje obszar ok. 0,3 ha. Na jego terenie przetrwały cztery nagrobki. Najstarszy z nich to wykonany z piaskowca postument przykryty płytą z wielostopniowym gzymsem i krzyżem na kuli, z czterema tablicami inskrypcyjnymi. Na trzech wyryto fragmenty Pisma Świętego w języku łacińskim, na czwartej wskazano nazwisko i wiek zmarłej. Ten datowany na 1788 nagrobek Marianny Bratkowskiej zd. Majewskiej jest najstarszym na Lubelszczyźnie nagrobkiem położonym poza cmentarzem przykościelnym. Kolejny nagrobek, Anny Skórskiej, pochodzi z 1811. Jest to prostopadłościenny postument z płytą z wielostopniowym gzymsem i krzyżem żeliwnym. Poza tym na terenie nekropolii znajdują się dwa żeliwne krzyże bez zachowanych tablic inskrypcyjnych, prawdopodobnie z II połowy XIX w.

</doc>
<doc id="3678419" url="https://pl.wikipedia.org/wiki?curid=3678419" title="Gabriel Høyland">
Gabriel Høyland

 
Gabriel Høyland (ur. 10 lutego 1955 w Bryne) – norweski piłkarz występujący na pozycji pomocnika. Trener piłkarski.
Kariera klubowa.
Høyland całą karierę spędził w Bryne FK. Rozpoczynał w sezonie 1974 w drugiej lidze. W sezonie 1975 awansował z zespołem do pierwszej ligi. W sezonach 1980 oraz 1982 wywalczył z nim wicemistrzostwo Norwegii. W 1986 roku zakończył karierę.
Kariera reprezentacyjna.
W reprezentacji Norwegii Høyland zadebiutował 8 sierpnia 1974 w przegranym 1:2 meczu Mistrzostw Nordyckich ze Szwecją. 18 czerwca 1975 w zremisowanym 1:1 pojedynku eliminacji Letnich Igrzysk Olimpijskich 1976 z Finlandią strzelił pierwszego gola w kadrze. W latach 1974-1982 w drużynie narodowej rozegrał 24 spotkania i zdobył 3 bramki.

</doc>
<doc id="3678420" url="https://pl.wikipedia.org/wiki?curid=3678420" title="Międzynarodowa Kolekcja Sztuki Nowoczesnej">
Międzynarodowa Kolekcja Sztuki Nowoczesnej

Międzynarodowa Kolekcja Sztuki Nowoczesnej – zgromadzony w latach 20. i 30. w Łodzi dzięki staraniom członków grupy „a.r.” zbiór dzieł sztuki nowoczesnej, który stał się rdzeniem prezentowanej przez Muzeum Sztuki w Łodzi „Kolekcji Sztuki XX i XXI wieku”.
Historia.
Kolekcja grupy „a.r.” powstała w latach 1929–32 i była uzupełniana do 1938 r. Inicjatorem i głównym animatorem akcji pozyskiwania darów od artystów awangardowych był malarz i teoretyk sztuki Władysław Strzemiński, aktywnie wspierany przez rzeźbiarkę Katarzynę Kobro, malarza Henryka Stażewskiego oraz poetów Jana Brzękowskiego i Juliana Przybosia. Zbiory po raz pierwszy udostępniono publiczności w lutym 1931 r. w tzw. sali sztuki nowoczesnej mieszczącej się w pierwotnej siedzibie muzeum – Miejskim Muzeum Historii i Sztuki im. Juliana i Kazimierza Bartoszewiczów przy placu Wolności 1 w Łodzi.
Kolekcja stanowi przegląd awangardowych nurtów i tendencji końca lat 20. minionego wieku. Wśród autorów dzieł, której weszły w jej skład, znaleźli się abstrakcjoniści (Hans Arp i Sophie Taeuber-Arp, Theo van Doesburg, Jean Gorin, Jean Hélion, Vilmos Huszár, Henryk Stażewski, Georges Vantongerloo), kubiści (Fernand Léger, Louis Marcoussis), futuryści (Enrico Prampolini), dadaiści (Kurt Schwitters), surrealiści (Max Ernst, Kurt Seligmann), formiści (Leon Chwistek, Tytus Czyżewski), konstruktywiści (Aleksander Rafałowski, Andrzej Pronaszko) czy uniści (Władysław Strzemiński). Do 1939 r. zbiory grupy „a.r.” liczyły minimum 112 dzieł, wśród których przeważały obrazy, ale nie zabrakło w nich również obiektów rzeźbiarskich (dzieł Aleksandra Caldera czy Katarzyny Kobro) i przykładów nowego w owym czasie medium – fotomontażu (prace Mieczysława Szczuki).
Powierzenie w 1935 r. kierownictwa muzeum doktorowi Marianowi Minichowi (prowadzącemu placówkę, nie licząc lat wojny, do 1965 r.) zaowocowało poszerzeniem zbiorów o dzieła dopełniające obrazu polskiej sztuki nowoczesnej, przede wszystkim Formistów Polskich, lwowskiej grupy nadrealistów Artes i prace Jankiela Adlera i Karola Hillera. Tuż po wojnie istotnym przedsięwzięciem było pozyskanie obrazów Aleksieja Jawleńskiego i przejęcie w bezterminowy depozyt dzieła Emila Noldego.
Podjęta przez Mariana Minicha wespół z malarzem Jerzym Kujawskim akcja gromadzenia powojennej międzynarodowej sztuki abstrakcyjnej przez Muzeum Sztuki w Łodzi była kontynuacją inicjatywy grupy „a.r.”. Jednym z najważniejszych elementów kolekcji stały się dzieła podarowane muzeum przez Strzemińskiego i Kobro, którzy w 1945 r. złożyli w nim swoje najbardziej znaczące prace. Dołączone do zbiorów w 1946 r. klisze i odbitki "Kompozycji heliograficznych" Hillera zostały zaś fundamentem późniejszych zbiorów z dziedziny nowych mediów – fotografii i technik wizualnych.
W 1948 r. kolekcja została przeniesiona do nowej siedziby muzeum – pałacu przy ulicy Więckowskiego 36, który nadal jest jedną z jego siedzib. W 1950 roku upaństwowiona placówka zaczęła działać pod obecną nazwą: Muzeum Sztuki w Łodzi.

</doc>
<doc id="3678422" url="https://pl.wikipedia.org/wiki?curid=3678422" title="Męczeństwo matki i jej siedmiu synów">
Męczeństwo matki i jej siedmiu synów

Męczeństwo matki i jej siedmiu synów (hebr. חנה ושבעת בניה) – wydarzenie opisane w siódmym rozdziale Drugiej Księgi Machabejskiej w Starym Testamencie, oraz innych źródłach. Dotyczy ono torturowania żydowskich męczenników w czasie powstania machabejskiego, czyli między 167, a 160 p.n.e. Imię matki synów nie było wspomniane w Biblii, ale bywa ona niekiedy określana jako Hanna, Miriam, lub Salomonia. Imiona synów również nie są znane.
Druga Księga Machabejska.
Tuż przed wybuchem buntu Judy Machabeusza (2 Księga Machabejska 7), władca Syrii Antioch IV Epifanes aresztował pewną matkę i jej siedmiu synów, i starał się zmusić ich do jedzenia wieprzowiny. Jeden z braci w imieniu wszystkich powiedział, że choćby wszyscy mieli umrzeć, nie złamią prawa. Rozgniewany król rozkazał rozpalić patelnie i kotły i temu właśnie bratu kazał obciąć język, ściągnąć skórę z głowy i obciąć końce członków. Wszystko to dokonywało się na oczach reszty braci i matki, którzy w międzyczasie zagrzewali się wzajemnie do stawienia biernego oporu żądaniom dręczycieli. Gdy pierwszy męczennik był bezwładny i jeszcze oddychał, Epifanes nakazał go wrzucić na rozgrzaną patelnię i usmażyć. Gdy pierwszy z braci umarł, przyprowadzono następnego i ściągnięto mu skórę z głowy razem z włosami. Umarł, torturowany podobnie jak jego brat. Każdy z siedmiu braci przeszedł takie same tortury. Katuszom synów przyglądała się ich matka, która straciła wszystkich synów. Żadna z torturowanych osób nie zdradziła swojej wiary, do końca pokładając nadzieję w Jahwe. Narrator zakończył fragment stwierdzeniem, że matka również umarła, ale nie wspomniał czy wykonano na niej wyrok, czy też zmarła w inny sposób.
Pozostałe źródła.
W Talmudzie znajduje się podobna historia do tej z Drugiej Księgi Machabejskiej, ale jako powód prześladowań, zamiast odmowy jedzenia wieprzowiny występuje odmowa oddania czci pogańskiemu bóstwu. W Naszimie cytowany jest rabin Juda, który mówi o tym, że ten fragment z Talmudu odnosi się do kobiety i jej siedmiu synów, oraz nieznanego z imienia króla, określanego tu jako „cesarz”. Wedle tej wersji kobieta miała popełnić samobójstwo, wchodząc na dach i rzucając się z niego. Jeszcze inną wersję tej historii można znaleźć w Czwartej Księdze Machabejskiej, której autor sugeruje, że kobieta mogła rzucić się w płomienie. Z kolei w Josipponie jest mowa o tym, iż matka padła martwa na trupach swoich synów.
Imię matki.
Źródła podają różne imiona matki siedmiu synów. W lamentacjach pochodzących z Midraszu jest ona nazywana Miriam bat Tanhum, a w tradycji prawosławnej jest znana jako Solomonia, podczas gdy w Ormiańskim Kościele Apostolskim jej imię brzmi Szamuna. Z kolei w Kościele syriackim jest ona zwana Szmuni, a w Josipponie Hanna, co może być wynikiem łączenia jej z Hanną (w polskim przekładzie Anną z Pierwszej Księgi Samuela), gdzie w modlitwie Anny jest powiedziane, że „niepłodna rodzi siedmioro” (1 Samuela 2,5). Żydowski, amerykański historyk i rabin Gerson D. Cohen zauważył, że imię matki występuje tylko w dłuższej, hiszpańskiej wersji Josipponu z 1510, podczas gdy krótsza, mantuańska wersja z około 1480 w dalszym ciągu odnosi się do niej jako do anonimowej postaci.
Odniesienia i tradycje.
Przykład kobiety i siedmiu braci jest często przytaczany ze względu na ich umotywowaną religijnie niezłomność. Matka nauczyła swoich synów, aby trzymali się swojej wiary, nawet jeśli oznaczałoby to śmierć. Historia machabejska odnosi się do głównego tematu księgi, czyli do tego, że siła Żydów tkwi w spełnianiu micw, czyli nakazów. Rzymskokatolicki apologeta Jimmy Akin wykorzystał tę historię do obrony ksiąg deuterokanonicznych. Badając nowotestamentowy List do Hebrajczyków 11:35 („Dzięki dokonanym przez nich wskrzeszeniom niewiasty otrzymały swoich zmarłych. Jedni ponieśli katusze, nie przyjąwszy uwolnienia, aby otrzymać lepsze zmartwychwstanie”) Akin zauważył, że wspomniana tu nadzieja życia wiecznego po torturach nie jest nigdzie wspomniana w protestanckim Starym Testamencie, ale jest za to znaleziona we wtórnokanonicznej Drugiej Księdze Machabejskiej w siódmym rozdziale. Według antiocheńskiej chrześcijańskiej tradycji, relikwie matki i synów zostały pochowane na terenie synagogi (później przekształconej w kościół) w dzielnicy Kerateion w Syryjskiej Antiochii, czyli dziesiejszym mieście Antiochia w Turcji. Według innej tradycji szczątki machabejskich męczenników zostały odnalezione w bazylice św. Piotra w Okowach w 1876 roku. Z kolei jeszcze inny przekaz wskazuje, że grób kobiety i jej siedmiu synów znajduje się na cmentarzu żydowskim w Safed w Izraelu.
Święci męczennicy machabejscy.
Kobieta i jej siedmiu synów, oraz Eleazar opisany w szóstym rozdziale Drugiej Księdze Machabejskiej, są uznawani za „Świętych Machabejczyków”, lub „Świętych machabejskich męczenników” w Kościele katolickim i Cerkwi prawosławnej. Obchody ich święta przypadały zarówno u katolików, jak i prawosławnych (tam dalej obowiązują) pierwszego sierpnia. Przed wprowadzeniem kalendarza trydenckiego święci Machabeusze mieli swoją komemorację (czyli wezwanie świętego w jednej z części mszy) w liturgii rytu rzymskiego w święto św. Piotra w Okowach. W 1969 pierwszy sierpnia stał się świętem ku czci świętego Alfonsa Marii Liguori, a wzmianka o męczennikach machabejskich została całkowicie usunięta z ogólnego kalendarza rzymskiego, po ustanowieniu pisma apostolskiego "Mysterii Paschalis" przez Pawła VI. "Mysterii Paschalis" zatwierdziło ogólne normy roku liturgicznego, oraz nowy ogólny kalendarz rzymski. Od tego czasu w Kościele katolickim są oni uznawani za świętych męczenników zaliczonych w Martyrologium Romanum i mogą być czczeni przez wszystkich katolików na całym świecie. Według tradycji prawosławnej, siedmiu braci nosi następujące imiona: Abim Antonius, Gurias, Eleazar, Eusebonus, Alimus i Marcellus, choć imiona te się różnią między sobą w poszczególnych wersjach. Z kolei etiopskie Księgi Mekabiego (kanoniczne w Etiopskim Kościele Ortodoksyjnym, ale odmienne od pozostałych czterech ksiąg machabejskich) odnoszą się do innej grupy „machabejskich Męczenników”, czyli pięciu braci w tym trzech o imionach Abya, Seela i Fentos, synów Beniaminita zwanego Machabeuszem, którzy zostali schwytani i umęczeni za prowadzenie wojny partyzanckiej przeciwko Antiochowi Epifanesowi. Różne misteria w średniowieczu przedstawiały machabejskich męczenników, co prawdopodobnie doprowadziło do powstania słowa „makabryczny”, które być może pochodzi od łacińskiego „Machabaeorum”.

</doc>
<doc id="3678423" url="https://pl.wikipedia.org/wiki?curid=3678423" title="Enrique Cuero">
Enrique Cuero



</doc>
<doc id="3678427" url="https://pl.wikipedia.org/wiki?curid=3678427" title="Oscar Loango">
Oscar Loango



</doc>
<doc id="3678428" url="https://pl.wikipedia.org/wiki?curid=3678428" title="Mistrzostwa Panamerykańskie w Zapasach 2016">
Mistrzostwa Panamerykańskie w Zapasach 2016

Mistrzostwa rozegrano od 26 do 28 lutego 2016 roku w mieście Frisco.

</doc>
<doc id="3678430" url="https://pl.wikipedia.org/wiki?curid=3678430" title="Tom Lund">
Tom Lund

 
Tom Arne Lund (ur. 10 września 1950 w Lillestrøm) – norweski piłkarz występujący na pozycji napastnika. Trener piłkarski.
Kariera klubowa.
Lund całą karierę spędził w Lillestrøm SK. Rozpoczynał ją w sezonie 1967 w trzeciej lidze. W sezonie 1973 awansował z zespołem do drugiej, a w sezonie 1974 do pierwszej. Do końca kariery w 1982 roku wraz z Lillestrøm zdobył dwa mistrzostwa Norwegii (1976, 1977), a także trzy Puchary Norwegii (1977, 1978, 1981).
Kariera reprezentacyjna.
W reprezentacji Norwegii Lund zadebiutował 26 maja 1971 w wygranym 3:1 towarzyskim meczu z Islandią. 3 sierpnia 1972 w wygranym 4:1 pojedynku eliminacji Mistrzostw Świata 1974 z Islandią strzelił pierwszego gola w kadrze. W latach 1971-1982 w drużynie narodowej rozegrał 46 spotkań i zdobył 11 bramek.
Kariera trenerska.
Jako trener Lund dwukrotnie prowadził Lillestrøm SK. W sezonie 1985 wywalczył z nim wicemistrzostwo Norwegii, a także Puchar Norwegii, a w sezonie 1986 mistrzostwo Norwegii.

</doc>
<doc id="3678431" url="https://pl.wikipedia.org/wiki?curid=3678431" title="Anna Genowefa de Bourbon-Condé">
Anna Genowefa de Bourbon-Condé

Anna Genowefa de Bourbon (ur. 28 sierpnia 1619, zm. 5 kwietnia 1679) – księżniczka Condé i Enghien, córka Henryka, księcia Condé i jego żony, Charlotty Małgorzaty de Montmorency. Była znana ze swojej urody i wpływu jaki wywarła na Frondę.
Życiorys.
Anna Genowefa była jedyną córką Henryka, księcia Condé, i jego żony Charlotty Małgorzaty de Montmorency, oraz siostrą wielkiego dowódcy Wielkiego Kondeusza, kolejnego księcia Condé i Armanda, księcia Conti. Anna Genowefa urodziła się w więzieniu na zamku Vincennes, gdzie zamknięto jej ojca i matkę za spiskowanie przeciwko niemal wszechwładnemu Marszałkowi d'Ancre, faworytowi królowej Marii Medycejskiej, która była regentką na czas małoletności swojego syna Ludwika XIII.
Została wykształcona przez siostry karmelitanki w klasztorze znajdującym się przy "Rue Saint-Jacques" w Paryżu. Wczesna młodość Kondeuszki została zakłócona przez egzekucję jej wuja Henryka Montmorency, jedynego brata jej matki, skazanego na śmierć za próbę obalenia wszechmocnego kardynała Richelieu w 1632 roku i śmierć w pojedynku kuzyna jaj matki, Franciszka Montmorency-Boutteville w 1635 roku. Jednakże jeszcze w tym samym roku jej rodzice zostali uwolnieni z więzienia po zaprzysiężeniu posłuszeństwa kardynałowi i zostali ponownie zaproszeni na dwór w 1635. Wkrótce Anna Genowefa stała się jedną ze stałych bywalczyń Hôtel de Rambouillet, który w tym czasie był jednym z miejsc, które w tamtych czasach było centrum utajonej opozycji przeciwko kardynałowi.
W 1642 roku wyszła za mąż za jednego z najbogatszych francuskich arystokratów i dwukrotnie od niej starszego Henryka Orleańskiego, księcia Longueville, pełniącego wówczas urząd gubernatora Normandii oraz wdowca po zmarłej w 1637 roku Ludwiki Bourbon. Małżeństwo nie było zbyt udane i wkrótce oboje nawiązali romanse. Po śmierci Richelieu, ojciec Anny Genowefy został (z racji swojego pochodzenia) przywódcą Rady Regencyjnej powołanej na czas małoletności Ludwika XIV, jej brat Ludwik odniósł wspaniałe zwycięstwo w bitwie pod Rocroi w 1643 roku, a sama księżna stała się osobą znaczącą w polityce. W 1646 roku towarzyszyła swojemu mężowi do Münsteru, gdzie został wysłany jako poseł przez kardynała Mazariniego. Właśnie tam Anna Genowefa przeżyła krótkotrwały romans z niemieckim dyplomatą.
Po powrocie zakochała się w księciu de La Rochefoucauld, autorze słynnych "Maksym", który wykorzystywał jej miłość do zwiększenia swojej miłości nad jej bratem. Właśnie Anna Genowefa była dobrym duchem pierwszej Frondy i to ona przekonała swojego męża i brata Armanda de Bourbon-Conti do przyłączenia się do buntu, jednak nie udało jej się namówić do tego swojego starszego brata Kondeusza Wielkiego, który lojalnie stał po stronie regentki Anny Austriaczki, młodego króla Ludwika XIV i kardynała Jules'a Mazarina. W czasie pierwszej Frondy mieszkała w "Hôtel de Ville" i w trakcie kluczowego momentu zdobywania stolicy przez buntowników, w gmachu magistratu miejskiego urodziło się jej ostatnie dziecko – Charles-Paris d’Orléans-Longueville. Mianując stolicę rodzicem chrzestnym syna, zdobyła poparcie dla swojej sprawy. Jako że pokój jej nie usatysfakcjonował, mimo że zarówno ona, jak i de La Rochefoucauld otrzymali to, czego żądali, to wkrótce po uroczystym podpisaniu traktatu pomiędzy królem a szlachtą, Anna Genowefa raz jeszcze wszczęła bunt, który przeszedł do historii jako druga Fronda, bądź "Fronda Książąt", w której to odegrała bardziej prominentną rolę niż w poprzednim spisku - tym razem udało jej się włączyć do buntu Wielkiego Kondeusza i Tureniusza. W czasie ostatniego roku wojny nawiązała romans z młodym i niezwykle przystojnym księciem Nemours, w następstwie powrotu de La Rochefoucaulda do jego poprzedniej kochanki i zaprzysiężonej nieprzyjaciółki Kondeuszki, księżnej Chevreuse.
Za wszczęcie kolejnego buntu przeciwko królowi, Anna Genowefa popadła w niełaskę i została wygnana ze dworu. Wkrótce księżna zaczęła bardzo interesować się sprawami religii i po przeczytaniu kazań Korneliusza Jansena, biskupa Ypres księżna została jansenistką, co jeszcze bardziej pogorszyło jej stosunki z dworem.
Wkrótce jej zdrowie zaczęło podupadać i wstąpiła do zakonu karmelitanek w Paryżu, gdzie się wychowywała. Po śmierci w 1679 została pochowana przez brata z wielkim przepychem.
Potomstwo.
Ze związku małżeńskiego z Henrykiem Orleańskim, księciem Longueville (1595-1663) miała czworo dzieci:

</doc>
<doc id="3678434" url="https://pl.wikipedia.org/wiki?curid=3678434" title="Anna Ginewra Burbon">
Anna Ginewra Burbon



</doc>
<doc id="3678439" url="https://pl.wikipedia.org/wiki?curid=3678439" title="Lais Nunes de Oliveira">
Lais Nunes de Oliveira



</doc>
<doc id="3678440" url="https://pl.wikipedia.org/wiki?curid=3678440" title="Tartumaa">
Tartumaa



</doc>
<doc id="3678441" url="https://pl.wikipedia.org/wiki?curid=3678441" title="Petter Rudi">
Petter Rudi

 
Petter Normann Rudi (ur. 17 września 1973 w Kristiansund) – norweski piłkarz występujący na pozycji pomocnika. 
Kariera klubowa.
Rudi karierę rozpoczynał w 1991 roku w pierwszoligowym zespole Molde FK. W sezonie 1993 spadł z nim do drugiej ligi. W sezonie 1994 awansował jednak z powrotem do pierwszej, a także zdobył Puchar Norwegii. W sezonie 1995 wraz z Molde wywalczył wicemistrzostwo Norwegii. W 1996 roku przebywał na wypożyczeniu w belgijskim KAA Gent, a w 1997 roku we włoskiej Perugii.
W październiku 1997 roku Rudi został graczem angielskiego Sheffield Wednesday. W Premier League zadebiutował 19 października 1997 w przegranym 2:3 meczu z Tottenhamem. 14 listopada 1998 w zremisowanym 1:1 pojedynku z Newcastle United strzelił pierwszego gola w Premier League. W sezonie 1999/2000 spadł z klubem do Division One.
W 2000 roku Rudi wrócił do Molde. W 2001 roku przeniósł się do belgijskiego Sportingu Lokeren. Następnie grał w Germinalu Beerschot, a w 2003 roku przeszedł do Austrii Wiedeń. W sezonie 2003/2004 wywalczył z nią wicemistrzostwo Austrii. W 2004 roku powrócił do Molde, a w sezonie 2005 zdobył z nim Puchar Norwegii. W latach 2006-2007 ponownie występował jeszcze w KAA Gent, a potem zakończył karierę.
Kariera reprezentacyjna.
W reprezentacji Norwegii Rudi zadebiutował 26 listopada 1995 w zremisowanym 1:1 towarzyskim meczu z Jamajką. 30 maja 1997 w wygranym 4:2 towarzyskim pojedynku z Brazylią strzelił pierwszego gola w kadrze. W latach 1995-2006 w drużynie narodowej rozegrał 46 spotkań i zdobył 3 bramki.

</doc>
<doc id="3678443" url="https://pl.wikipedia.org/wiki?curid=3678443" title="Joanna Helena Szymańska">
Joanna Helena Szymańska

Joanna Helena Szymańska (ur. 16 marca 1994 r. w Warszawie) – polska reżyser filmowa.
Studentka wydziału reżyserii w Warszawskiej Szkole Filmowej. 
Ma na koncie zarówno liczne etiudy tematyczne, jak i kilka krótkich metraży.
Joanna Szymańska jest laureatką nagród i wyróżnień, między innymi takich festiwali jak: Up to 21, ŻubrOFFka, Filmy dobrze zakręcone, Tofifest, QL festiwal i wielu innych.
W listopadzie 2015 r., podczas IX Festiwalu Filmowego "OFFELIADA", nagrodzona dwukrotnie za film "Czeski błąd" w jej reżyserii: laureatka Offelii - nagrody głównej festiwalu w kategorii "Fabuła" oraz specjalnej nagrody Jury Stowarzyszenia "Ośla Ławka" - organizatora festiwalu.

</doc>
<doc id="3678446" url="https://pl.wikipedia.org/wiki?curid=3678446" title="Ato Essandoh">
Ato Essandoh

Ato Essilfi Bracato Essandoh (ur. 29 lipca 1972 w Schenectady) – amerykański aktor filmowy i telewizyjny pochodzenia ghańskiego.
Życiorys.
Urodził się w Schenectady w stanie Nowy Jork. Jego rodzice pochodzą z Ghany w Zachodniej Afryce. W 1990 ukończył New Rochelle High School. Uzyskał tytuł licencjata na wydziale inżynierii chemicznej na Uniwersytecie Cornella. Jest także dramaturgiem i autorem "Black Thang", który jest opublikowany w antologii "Plays and Playwrights" (2003). Studiował aktorstwo w nowojorskim Acting Studio. Był też współzałożycielem grupy The Defiant Ones.
Po raz pierwszy trafił przed kamery jako Daniel w komediodramacie "The Experience Box" (2001) u boku Elliotta Goulda i Craiga Chestera. W filmie krótkometrażowym "Salome" (2004) zagrał postać króla Heroda. W antywesternie Quentina Tarantino "Django" ("Django Unchained", 2012) wystąpił w epizodycznej roli niewolnika D’Artagnana.

</doc>
<doc id="3678449" url="https://pl.wikipedia.org/wiki?curid=3678449" title="Tadeusz Zdzisław Ścibor-Rylski">
Tadeusz Zdzisław Ścibor-Rylski

Tadeusz Zdzisław Ścibor-Rylski herbu Ostoja (ur. 26 września 1875 w Błażowej, zm. w lipcu 1934 w Drohobyczu) – major administracji Wojska Polskiego.
Życiorys.
Urodził się 26 września 1875 w Błażowej. Ukończył studia na Wydziale Prawa Uniwersytetu Lwowskiego (według innego źródła studia filozoficzne). 
Służba wojskowa.
Odbył służbę wojskową w C. K. Armii od 1895 do 1896. W okresie zaboru austriackiego w ramach autonomii galicyjskiej jako urzędnik podjął pracę w C. K. Namiestnictwie.
Po wybuchu I wojny światowej wstąpił do Legionów Polskich. Służył w I Brygadzie. Został dowódcą plutonu w szwadronie por. Władysława Beliny-Prażmowskiego. W 1915 służył w Komendzie Placu legionów w Wiedniu. Od początku 1916 był żołnierzem legionowego 1 pułku ułanów. Został awansowany do stopnia podporucznika ułanów 1 listopada 1916. Po kryzysie przysięgowym był oficerem Polskiej Siły Zbrojnej. Później służył w szeregach 2 pułku ułanów w strukturze Polskiego Korpusu Posiłkowego. Po przejściu frontu w bitwie pod Rarańczą z połowy lutego 1918 został internowany przez Austriaków w obozie w Huszt. Podczas transportu oswobodził się.
Po odzyskaniu przez Polskę niepodległości został przyjęty do Wojska Polskiego w listopadzie 1918. Zweryfikowany w stopniu porucznika kawalerii. Służył w Twierdzy Modlin, był dowódcą Powiatu Etapowego Święciany. Uczestniczył w wojnie polsko-bolszewickiej. Dwukrotnie otrzymał Krzyż Walecznych. Od września 1919 do marca 1920 dowodził Grupą nazwaną swoim imieniem i działającą na obszarze w okolicach miasta Nowogródek. Następnie pełnił funkcję szefa Oddziału II DOE Mołodeczno oraz służył w 1 Armii. Brał udział w powstaniu śląskim.
Został awansowany do stopnia majora w korpusie oficerów administracji, dział gospodarczy. Jako oficer nadetatowy Okręgowego Zakładu Gospodarczego I w pierwszej połowie lat 20. służył w Ministerstwie Spraw Wojskowych: w 1923 pełnił funkcję kierownika referatu w Departamencie VII Intendentury, a w 1924 pracował w Departamencie X Przemysłu Wojennego. Służył o boku gen. Włodzimierza Zagórskiego. W 1926 został przeniesiony w stan spoczynku.
Śmierć żony.
Jego żoną została Stefania z domu Drzewiecka (ur. 1877, ziemianka, która po ciotce odziedziczyła majątek Pietrycze, posiadała m.in. młyn, gorzelnię, od 1896 zamężna z Wiktorem Jasińskim), którą Rylski poznał w 1924, miał nakłonić do przejścia na wyznanie protestanckie kalwinizmu oraz do rozwodu z mężem i którą poślubił w 1924 – jak sam później stwierdził, było to małżeństwo "nie z miłości, lecz dla wygody i opieki".
Od 1926, jako emerytowany oficer, zamieszkiwał z żoną w Pietryczach. W myśl późniejszych ustaleń sądu Rylski miał ignorować pracę na gospodarstwie w Pietryczach, zaniedbywać żonę i trwonić jej majątek, przebywając większość czasu we Lwowie. W związku z tym Stefania Rylska podjęła zamiar wydzierżawienia dóbr Pietrycze i zamierzała przeprowadzić się do Lwowa. Dzień przed rzekomym sformalizowaniem tych planów, po południu 2 października 1927 została znaleziona martwa w dziupli jesionu w parku w Pietryczach (miała przestrzeloną głowę, a w dłoni rewolwer należący do męża). Odkrywszy zwłoki żony, Tadeusz Rylski zawiadomił Policję Państwową o jej samobójstwie.
21 sierpnia 1928 posterunek policji ze Skwarzawy skierował do Sądu Okręgowego w Złoczowie efekty dochodzenia przemawiające za wszczęciem postępowania w sprawie o morderstwo Rylskiej. Oparto się na zeznaniach dwóch świadków, widzących wówczas małżeństwo Rylskich udające się do parku, słyszących strzały oraz dostrzegających powracającego stamtąd tylko męża. W sierpniu 1928 sprawę przejął sędzia śledczy w Przemyślu. Po dokonaniu ekshumacji ciała Rylskiej biegli podali w wątpliwość możliwość dokonania samobójstwa, po czym Tadeusz Rylski, dotychczas świadek w sprawie, został aresztowany i formalnie oskarżony o dokonanie morderstwa.
Proces oskarżonego Tadeusza Rylskiego o zamordowanie żony rozpoczął się 5 marca 1930 przed sądem przysięgłych w Przemyślu. Rozprawa była zaplanowana na 13 dni, cieszyła się pełną widownią na sali sądowej i budziła spore zainteresowanie opinii publicznej (na sali rozpraw zasiadały głównie młode kobiety), skalę porównywano do echa sprawy Rity Gorgonowej; proces był określany jaka jedna z najciekawszych spraw sądowych w Polsce). Podczas prowadzenia rozprawy powołano 63 świadków. W składzie sędziowskim zasiedli s. Krzewiński (przewodniczący) oraz wotujący Kotowski i Kantor, oskarżycielem był prokurator Prohaska, do oskarżenia z powództwa cywilnego był powołany Leon Peiper, a obrońcą dr Leon Landau. Jako dowód rzeczowy dostarczono do Przemyśla ścięty fragment dziupli jesionu z Pietrycz, jednak z uwagi na jego duży rozmiar i niemożność wniesienia na salę sądową, planowano tymczasowe prowadzenie rozprawy na dziedzińcu siedziby sądu.
Przed sądem Rylski nie przyznał się do winy, twierdząc, że żona, zarzucając mu zaniedbywanie jej i kontakty z innymi kobietami, już wcześniej zabierała jego rewolwer i oznajmiając zamiar popełnienia samobójstwa, udawała się do parku, gdzie on miał udaremniać jej próby targnięcia na życie. Po wielu dniach procesu sprawa nadal była uznawana za niejasną. Jako biegły medycyny sądowej występował prof. Włodzimierz Sieradzki. Wyrok zapadł 7 kwietnia 1930 po 29 dniach procesu. Głosami przysięgłych sądu w Przemyślu w stosunku 8 za i 4 przeciw Tadeusz Rylski został uznany winnym popełnienia zbrodni morderstwa swojej żony, dokonanej z chęci zysku i skazany na karę śmierci przez powieszenie, zamienioną w drodze amnestii na karę 15 lat pozbawienia wolności do odbycia w ciężkim więzieniu z obostrzeniami, oraz pozbawienie stopnia oficerskiego majora i wszelkich posiadanych odznaczeń.
Proces miał charakter poszlakowy, bowiem nie wskazano dowodów jednoznacznie przesądzających fakt dokonania zbrodni przez Rylskiego. Zgodnie z uzasadnieniem sądu, skazany miał dokonać zabójstwa, kierując się zamiarem przejęcia majątku żony, dokonał jej morderstwa, po czym zawiadomił policję, wskazując na samobójstwo. Do Sądu Najwyższego zostały złożone wnioski o kasację zarówno ze strony obrony, jak i oskarżyciela. 1 września 1930 Sąd Najwyższy odrzucił kasację obrony od tego wyroku, wskutek czego uprawomocnił się wyrok skazujący Rylskiego na 15 lat ciężkiego więzienia. 
Mimo uprawomocnienia się wyroku Rylski nie ustawał w próbach dowodzenia swojej niewinności, przekazując w tej sprawie pisma do władz sądowych oraz do Ministerstwa Sprawiedliwości i wnioskując o wznowienie postępowania. Złożył także podanie do prezydenta RP Ignacego Mościckiego. Karę odbywał w więzieniu w Drohobyczu, określanym jako "drohobyckie Brygidki". Ponadto w 1932 przed Sądem Okręgowym w Przemyślu toczył się proces obrońcy Rylskiego, dr. Leiba Landaua, przeciwko któremu złożono pięć aktów oskarżenia w związku z jego działaniami podczas procesu w 1930; ostatecznie adwokat został uniewinniony (przewodniczącym składu sędziowskiego był wówczas dr Stanisław Fried).
Tadeusz Rylski zmarł w lipcu 1934 na atak serca w więzieniu w Drohobyczu podczas odbywania kary pozbawienia wolności.

</doc>
<doc id="3678450" url="https://pl.wikipedia.org/wiki?curid=3678450" title="Nomenklator (kryptologia)">
Nomenklator (kryptologia)

Nomenklator – system utajniania tekstów stosowany od początku XV do połowy XIX wieku. Składał się z dwóch elementów: alfabetu szyfrowego (będącego podstawą dla szyfru podstawieniowego, przyporządkowującego każdej pojedynczej literze tekstu jawnego inną literę) i kodu, czyli listy sylab lub słów (a nawet całych często występujących zwrotów) i odpowiadających im zamienników – liczb kilkucyfrowych lub zestawów kilku losowo wybranych liter.
Utajnienie tekstu jawnego polegało na zastąpieniu jego składników zamiennikami z nomenklatora (słowa tego używano również na określenie samej listy zamienników). Dzięki umieszczeniu w części kodowej często stosowanych sylab, słów i zwrotów, w tekście zaszyfrowanym zupełnie zacierała się struktura tekstu jawnego. Kryptoanalityk, widząc grupę cyfr lub liter nie wiedział, czy ma do czynienia z literą, sylabą, czy nawet całym zdaniem.
Za wzorzec nomenklatora uważa się zestaw kluczy do tajnej korespondencji sporządzony pod koniec XIV wieku przez Gabrielego di Lavinde, sekretarza antypapieża Klemensa VII.
Mimo pozornej pewności zabezpieczenia tekstu zaszyfrowanego wczesne nomenklatory miały słaby punkt. Odkrył go w połowie XVII w. Antoine Rossignol – główny kryptolog francuskich królów Ludwika XIII i Ludwika XIV.
Nomenklatory były tworzone w postaci tzw. zapisu równoległego – zarówno lista liter (sylab, słów) jak lista ich zamienników rosły w porządku alfabetycznym (albo – w przypadku zamienników liczbowych – w porządku numerycznym). Powodem była chęć uproszczenia odczytywania zaszyfrowanych tekstów. Nomenklatory zawierały setki, a nawet tysiące zamienników (nomenklator rosyjski z XVIII w. – ponad 2000). Wyszukiwanie ich na przypadkowo ułożonej liście wydawało się praktycznie niewykonalne. Rossignol stwierdził, że zapis równoległy jest wielką słabością nomenklatora – przewidując brzmienie składników tekstu jawnego można je z dużym prawdopodobieństwem zidentyfikować (np. zamiennik słowa "Encyklopedia" na pewno będzie się w nomenklatorze znajdował przed zamiennikiem słowa "Wikipedia").
Efektem tego odkrycia było powstanie "nomenklatora dwuczęściowego" (dotychczasowe zaczęto w związku z tym nazywać "jednoczęściowymi"). Teraz składał się on z dwóch list:
– ułożonej alfabetycznie listy liter (sylab, słów, zdań) i ich zamienników – tym razem przypisanych losowo i bez żadnego porządku;
– listy zamienników – ułożonej alfabetycznie lub numerycznie – i odpowiadających im składników tekstu jawnego.
Podstawowa wada nomenklatora została usunięta i był on stosowany nadal. Pozostała jednak wada niemożliwa do usunięcia – zdobycie przez przeciwnika choć jednego egzemplarza nomenklatora wymuszało wymianę list we wszystkich miejscach, gdzie był stosowany (tajne kancelarie, ambasady, siedziby sztabów wojskowych itp). A sporządzenie, wielokrotne skopiowanie i bezpieczne rozprowadzenie nowej listy (a właściwie dwóch list) było ogromnym zadaniem logistycznym. Do tego w XIX wieku wprowadzenie telegrafu spowodowało dążenie do jeszcze większej redukcji ilości znaków tekstu zaszyfrowanego. Ideałem był system, w którym jeden znak byłby zastępowany również przez jeden znak ze znikomą możliwością jego rozszyfrowania. Wymagania te zdawał się spełniać szyfr Vigenère’a, przez lata uznawany za niemożliwy do złamania. I to on zastąpił nomenklator w tajnej korespondencji w połowie XIX wieku.

</doc>
<doc id="3678452" url="https://pl.wikipedia.org/wiki?curid=3678452" title="Cerkiew św. Mikołaja w Buczaczu">
Cerkiew św. Mikołaja w Buczaczu

Cerkiew św. Mikołaja – zabytkowa niewielka obronna cerkiew parafialna w Buczaczu, w obwodzie tarnopolskim. Mieści się przy ulicy Świętego Mikołaja 8. Należy do rodzaju tak zwanych cerkwi trójkonchowych. Obecnie cerkiew parafialna Kościoła Prawosławnego Ukrainy.
Historia.
Obecna murowana świątynia została zbudowana jako cerkiew prawosławna ok. 1610 r. z fundacji Marii Potockiej Mohylanki i jej męża Stefana Potockiego, przyszłego wojewody bracławskiego. Kolejny właściciel Buczacza Mikołaj Bazyli Potocki, prawnuk fundatorów, wspierał cerkiew, m.in. opłacił wykonanie dla niej nowego ikonostasu (zachowany częściowo, obecnie bez górnej kondygnacji). 
Pod koniec XVII lub na początku XVIII w. była już cerkwią greckokatolicką. Przed 1664 r. erygowano w Buczaczu parafię unicką. Przez czas długi była dekanalną cerkwią greckokatolickiej metropolii halickiej. Wskutek pseudosoboru lwowskiego (1946) i ogłoszonej na nim likwidacji Ukraińskiej Cerkwi Greckokatolickiej została przemianowana na cerkiew prawosławną, w zarządzie Rosyjskiego Kościoła Prawosławnego. Była jedyną świątynią w Buczaczu, która pozostawała stale czynna w czasach radzieckich. Pod koniec lat 80 XX w. cerkiew została podporządkowana powracającemu na Ukrainę Ukraińskiemu Autokefalicznemu Kościołowi Prawosławnemu. Od 2018 r. znajduje się w jurysdykcji Kościoła Prawosławnego Ukrainy.
Parochowie (proboszczowie) (m. in.): ks. Mychajło Kuryłowycz (moskalofil), ks. Teodor Telakowski, ks. Dyonizy Nestajko (dziadek pisarza Wsewołoda Nestajki), ks. Petro Melnyczuk (ostatni przed wkroczeniem wojsk radzieckich w r. 1944), ks. Jarosław Bohatiuk (zm. 1974), Anatolij Sydorenko, Warłaam Pyłypyszyn, Taras Druczok (obecnie).

</doc>
<doc id="3678453" url="https://pl.wikipedia.org/wiki?curid=3678453" title="Kinematografia serbska">
Kinematografia serbska

Artykuł opisuje specyfikę serbskiej kinematografii, na którą składają się filmy powstałe zarówno w Serbii, jak i za granicą przez serbskich filmowców. Kraj ten, zarówno jako niezależne państwo, jak i część byłej Jugosławii, jest ojczyzną wielu reżyserów, którzy tworzą filmy znane na całym świecie.
Teatr.
Serbia posiada długą tradycję związaną z teatrem. Serbski Teatr Narodowy (sr. "Српско народно позориште" lub "Srpsko narodno pozorište") został założony w 1868 w Belgradzie.
Jednym z najstarszych festiwali teatralnych na świecie jest serbski BITEF (ang. "Belgrade International Theatre Festival", sr. "БИТЕФ Београдски интернационални театарски фестивал"). Jego historia sięga 1967 r. Odbywa się on corocznie w Belgradzie, podążając za najnowszymi trendami w sztuce teatralnej. Stał się jednym z pięciu największych i najważniejszych festiwali europejskich. Jest jedną z najbardziej znaczących instytucji kulturalnych w Serbii.
Kino.
Jeszcze przed rozpoczęciem II wojny światowej w Serbii powstało 12 filmów, co dało początek serbskiej kinematografii. Najbardziej znaną przedwojenną produkcją był film Mihailo Popovicia "Bitwa o Kosowo".
Po zakończeniu wojny kino rozkwitało. Najbardziej znany powojenny reżyser to Dušan Makavejev, który zasłynął na świecie dzięki filmowi "Sprawa miłosna albo tragedia telefonistki" (1967), opowiadającemu o jugosłowiańskich politykach. W Szwecji w 1981 powstał kolejny film Makavejeva, "Czarnogóra, czyli perły i wieprze". Jednym z najbardziej znanych aktorów okresu powojennego był Zoran Radmilović. 
Kolejne sukcesy serbskiego kina odnotowano w latach 80. i 90. XX w. Reżyser Emir Kusturica zdobył wtedy dwie Złote Palmy: na 38. MFF w Cannes za film "Ojciec w podróży służbowej" (1985) oraz na 48. MFF w Cannes za "Underground" (1995). Kusturica kontynuował dobrą passę filmem "Czarny kot, biały kot", za który otrzymał Srebrnego Lwa dla najlepszego reżysera na 55. MFF w Wenecji.
W 2001 na terenie Serbii (z wyłączeniem Kosowa) znajdowało się łącznie 167 kin. W tym samym roku kina odwiedziło ponad 4 miliony Serbów.
Film Gorana Paskaljevicia "Sen nocy zimowej" (2004) wzbudził spore kontrowersje ze względu na sposób przedstawienia roli Serbii w czasie wojny domowej w Jugosławii sprzed dekady.

</doc>
<doc id="3678457" url="https://pl.wikipedia.org/wiki?curid=3678457" title="Finn Seemann">
Finn Seemann

 
Finn Ludvig Seemann (ur. 18 października 1944 w Oslo, zm. 7 września 1985 w Dovre) – norweski piłkarz występujący na pozycji napastnika. 
Kariera klubowa.
Seemann karierę rozpoczynał w 1961 roku w pierwszoligowym Lyn Fotball. W sezonie 1964 wywalczył z nim mistrzostwo Norwegii, a w sezonach 1963 oraz 1965 wicemistrzostwo Norwegii. W 1965 roku przeszedł do szkockiego Dundee United. W 1967 roku przebywał na wypożyczeniu w amerykańskim Dallas Tornado. Graczem Dundee był przez trzy sezony.
W 1968 roku Seemann odszedł do holenderskiego AFC DWS. Spędził tam trzy sezony, a potem przeniósł się do FC Utrecht, gdzie występował przez dwa sezony. W 1975 roku ponownie występował w Lyn Fotball, a karierę zakończył w 1976 roku jako gracz drużyny Bækkelagets SK.
Kariera reprezentacyjna.
W reprezentacji Norwegii Seemann zadebiutował 4 września 1963 w przegranym 0:9 towarzyskim meczu z Polską. 20 sierpnia 1964 w wygranym 2:0 pojedynku Mistrzostw Nordyckich z Finlandią strzelił pierwszego gola w kadrze. W latach 1963–1970 w drużynie narodowej rozegrał 15 spotkań i zdobył 4 bramki.

</doc>
<doc id="3678458" url="https://pl.wikipedia.org/wiki?curid=3678458" title="Goplana (zakład)">
Goplana (zakład)

Goplana – zakłady cukiernicze w Poznaniu, a także marka produktów spożywczych. Obecnie należą do holdingu Colian (dawniej Jutrzenka Colian Sp. z o.o.).
Historia.
Do 1918.
22 kwietnia 1911 założono Poznańską Fabrykę Czekolady „Luna” (numer rejestrowy 147). Była to spółka z ograniczoną odpowiedzialnością o kapitale zakładowym 80.000 marek. Założycielami byli Janusz i Wiesław Wilkońscy. 6 grudnia 1911 nastąpiła zmiana nazwy na Poznańska Fabryka Czekolady „Gonda”. 17 lipca 1913 do spółki przystąpił Tadeusz Prądzyński i wtedy po raz kolejny zmieniono nazwę, tym razem na Poznańska Fabryka Czekolady „Goplana”. Nazwa ta miała akcentować regionalny i narodowy charakter fabryki i zachęcać do kupowania jej produktów przez Polaków. Zakład był wówczas niezbyt duży – zajmował tylko jeden parterowy budynek na ul. Warszawskiej 9/10 (obecnie w tym miejscu znajduje się Rondo Śródka). Początkowo produkowano tylko czekoladę twardą w tabliczkach, pastylki czekoladowe, kakao i wyroby z marcepanu. Zatrudniano około trzydziestu pracowników produkcyjnych (głównie kobiet). Roczną produkcję szacuje się zaledwie na około sto ton.
Kryzys I wojny światowej ograniczył produkcję zakładu, gdyż kakao było drogim surowcem importowym. Produkowano jednak niektóre wyroby, np. pomadę i galanterię czekoladową z korpusem pomadowym (w 1916 zakupiono nawet specjalną maszynę do produkcji pomady).
1918 – 1939.
29 lipca 1921 rozwiązano spółkę z o.o., ale 16 czerwca tego roku zarejestrowano firmę „Goplana”, Poznańska Fabryka Czekolady, Towarzystwo Akcyjne (kapitał zakładowy – 15 milionów marek polskich). W 1921 zakupiono trzy parcele przy ul. św. Wawrzyńca 28 na Jeżycach (13.174 m²). Do dawnych stajni przeniesiono maszyny produkcyjne z ul. Warszawskiej. Dokupiono jeszcze sąsiedni dom (1922) i do 1925 ukończono budowę nowej, dużej fabryki. Do 1939 stan posiadania nie ulegał już zmianom. 19 czerwca 1926 zbudowano nową, własną kotłownię, która całkowicie zaspokajała potrzeby zakładu na energię (był tam m.in. silnik parowy, tłokowy o mocy 350 KM). W 1925 poczyniono poważne inwestycje, zakupując m.in. 42 maszyny do produkcji czekolady i galanterii czekoladowej. W 1931 uruchomiono niewielką produkcję pieczywa trwałego. Poznański zdun Ludwik Bręczewski wybudował w tym celu w dwukomorowy piec kanałowy. W 1935 posadowiono kolejne piece: cukierniczy oraz waflarski. W 1936 zakupiono maszynę do produkcji herbatników, a w latach 1934-1935 bębny drażetkarskie, co zainicjowało produkcję słodkich drażetek. Część prac była wówczas zmechanizowana, a część odbywała się jeszcze ręcznie, np. zawijanie i paczkowanie. W 1928 wyeliminowano transport konny, zakupując samochody ciężarowe, których w 1938 było już sześć.
W pierwszych latach niepodległości fabryka nastawiła się głównie na wyrób czekolady i galanterii z niej, a także pomadek. Od 1928 rozwijano wyrób landrynek, dropsów, karmelków (nadziewanych), irysów i cukierków toffi. Od 1931 wyrabiano także herbatniki, biszkopty i pierniki, od 1934 drażetki, a od 1935 również wafle. Sprzedawano też konfitury i marmolady własnego wyrobu.
Mimo inwestycji, zakład nie przyniósł oczekiwanych zysków, zwłaszcza silnie odczuł skutki wielkiego kryzysu. Nie stosowano jednak dłuższych przerw w produkcji, ani innych radykalnych działań. Poprawa nastąpiła w latach 1936-1937, a od 1938 ponownie pojawiły się zyski.
Okupacja.
We wrześniu 1939 zakład nie doznał większych zniszczeń. 9 października przejął go okupant hitlerowski i przekazał na rzecz Trauhandstelle Ost. Zarządzał niemiecki kupiec Frido Kleiss. 2 września 1940 fabrykę sprzedano firmie Kaisers Kaffeegeschäft z Viersen za ponad 626.000 marek. Otrzymała wtedy nazwę „Gotana” Schokoladenfabrik G.m.b.H. W latach 1940–1942 ograniczono produkcję – wytwarzano przede wszystkim wyroby na frontowe potrzeby wojenne (dropsy z witaminą C, karmelki nadziewane, czekoladę pitną, herbatniki i wyroby oblewane). Dokonywano tu też pakowania wyrobów z innych niemieckich fabryk w pakiety frontowe. Do 1942 produkowano też marmoladę dla Polaków (z marchwi pastewnej, buraków i sacharyny). Od 1943, na pierwszym piętrze, produkowano części do masek przeciwgazowych. Stanowiska kierownicze obsadzili Niemcy, a Polacy pracowali w produkcji (około 150 osób), będąc całkowicie upośledzonymi socjalnie.
Po 1945.
W 1945 zniszczenia zakładów osiągnęły tylko około 10%. Większość maszyn jednak wywieziono, pozostały niewielkie zapasy barwników, esencji, przecierów owocowych i opakowań. 2 lutego 1945, jeszcze w czasie walk o Poznań, grupa dawnych pracowników przejęła i zabezpieczyła zakład. Już kilka dni później rozpoczęto produkcję karmelków (bez prądu, w kotłach na otwartych paleniskach). Jako wynagrodzenie przyznawano początkowo cukier (uzyskany od wojsk radzieckich), a potem chleb i marmoladę. Pod koniec lutego 1945 Rosjanie zaczęli wypiekać chleb w naprawionej piekarni. W marcu tego roku ruszyła kotłownia. Zaczęto wyrabiać marmoladę, a od listopada także pierniki i herbatniki. 28 marca 1945 mianowano dyrektora – Mieczysława Koniecznego (fabryka była pod zarządem państwowym). Nacjonalizacja nastąpiła 1 stycznia 1946. Nadano nazwę Fabryka Czekolady, Cukrów i Keksów Nr 1 „Goplana”. Podlegała Państwowemu Zjednoczeniu Przemysłu Cukierniczego z siedzibą w Poznaniu.
W 1949 utworzono Poznańskie Zjednoczone Fabryki Cukrów i Czekolady, w skład którego, oprócz „Goplany” weszły też fabryki z Kargowej i poznańska „Ira” z ul. Święty Wojciech. 1 stycznia 1951 z tego rozwiązania zrezygnowano, a „Goplana” stała się zakładem samodzielnym, otrzymując nazwę Zakłady Przemysłu Cukierniczego „Goplana”. 1 kwietnia 1966 „Goplanę” połączono z Fabryką Cukrów „Rywal” z Leszna. Nazwę zmieniono tym razem na Wielkopolskie Zakłady Przemysłu Cukierniczego. W 1967 ponownie przyłączono doń zakład w Kargowej (wówczas już pod nazwą „Dąbrówka”), a nazwa całości brzmiała Wielkopolsko-Lubuskie Zakłady Przemysłu Cukierniczego. Siedziba mieściła się zawsze na ul. św. Wawrzyńca w Poznaniu.
W latach 1946-1949 usunięto całkowicie zniszczenia wojenne. W ramach Planu Trzyletniego podjęto decyzję o rozbudowie fabryki, która rozpoczęła się w 1950. 4 maja 1950 przejęto teren przyległy do zakładu, a należący wcześniej do fabryki wódek Józefa Strzelczyka. 20 września 1951 otrzymano od miasta kolejny pas gruntu, a w 1952 jeszcze jeden wywłaszczony teren (wszystko przy ul. św. Wawrzyńca). Na pozyskanych terenach rozbudowano zakłady, wzbogacono i unowocześniono park maszynowy, a także zmechanizowano procesy produkcyjne. Jednocześnie przy pobliskiej ul. Grudzieniec 19 uruchomiono osobny zakład produkcji drażetek. W 1956 całkowicie wyeliminowano pakowanie ręczne herbatników, a w 1960 – karmelków. W 1967 otwarto własne laboratorium badawcze. Na koniec 1969 w fabryce pracowało 1530 pracowników.
W latach 1964-1966 wybudowano całkiem nowy budynek produkcyjny, a część starego wyburzono, wznosząc budynek socjalny. W 1966 zakupiono nowoczesny agregat do produkcji galanterii czekoladowej i czekolady nadziewanej „Cavemil-Crem”. W końcu lat 60. XX wieku produkowano ponad dwieście sortymentów wyrobów, m.in. herbatniki „Deserowe”, „Angielskie”, „Domowe”, „Maczki”, „Tureckie”, „Koreanki”, „Serwetkowe”, „Goplanki” i bardzo popularne „Bé-Bé”, karmelki „Morelowe”, „Cytrynki”, „Pomarańczki”, „Kwiat Róży”, „Amico” i „Truskawkowe”, czy galanterię „Anetki”, „Piankowe”, „Grylażowe”, „Orzechowe”, „Węgierki”, „Mocca” i „Bahia”. Fabryka zdobyła w latach 1959-1969 na Międzynarodowych Targach Poznańskich 12 medali i 62 dyplomy (m.in. za „Piccolino” i „Bé-Bé”). W 1956 nastąpiły pierwsze zamówienia eksportowe – do Sudanu.

</doc>
<doc id="3678460" url="https://pl.wikipedia.org/wiki?curid=3678460" title="Harry Hestad">
Harry Hestad

 
Harry Asbjørn Hestad (ur. 7 listopada 1944 w Molde) – norweski piłkarz występujący na pozycji napastnika. Trener piłkarski.
Kariera klubowa.
Hestad karierę rozpoczynał w 1961 roku w drugoligowym Molde FK. W sezonie 1961/1962 spadł z nim do trzeciej ligi. W 1970 roku przeszedł do holenderskiego ADO Den Haag. W sezonie 1970/1971 zajął z nim 3. miejsce w Eredivisie. W sezonie 1971/1972, w którym ADO występowało pod nazwą FC Den Haag, Hestad uplasował się z nim na 5. pozycji. Dotarł też wówczas do finału Pucharu Holandii. W 1972 roku wrócił do Molde, grającego już w drugiej lidze. W sezonie 1973 awansował z nim do pierwszej ligi, a w sezonie 1974 wywalczył wicemistrzostwo Norwegii. Z kolei w sezonie 1978 spadł do drugiej ligi. W 1979 roku zakończył karierę.
Kariera reprezentacyjna.
W reprezentacji Norwegii Hestad zadebiutował 8 maja 1969 w przegranym 0:2 towarzyskim meczu z Meksykiem. 13 listopada 1969 w wygranym 3:1 towarzyskim pojedynku z Gwatemalą strzelił dwa gole, które był jednocześnie jego pierwszymi w kadrze. W latach 1969-1976 w drużynie narodowej rozegrał 31 spotkań i zdobył 5 bramek.

</doc>
<doc id="3678463" url="https://pl.wikipedia.org/wiki?curid=3678463" title="Wincenty Stroka">
Wincenty Stroka

Wincenty Aleksander Ambroży Stroka, pseudonimy: "W.S.; W.Str.; Wi.St; Win.Str.; Winc. Stroka; Wincenty Srokacz; Stroka Vincenz; von V.Stroka; Almeristo Peliaco" (ur. 8 grudnia 1837 we Frydrychowicach, zm. 1 lutego 1928 w Pleszewie) – polski poeta doby romantyzmu i Młodej Polski, filozof, publicysta, poliglota, tłumacz i profesor gimnazjalny zawodowo związany z Krakowem, członek rzeczywisty Pontificia Accademia degli Arcadi.
Polski poeta i dramaturg, dr Kazimierz Lubecki (ur. 1880, zm. 1939) nazwał Wincentego Strokę "ostatnim wielkim literatem pokolenia twórców epoki romantyzm"u.
Biegle posługiwał się wieloma językami: m.in. klasyczną łaciną, greckim, francuskim, niemieckim, włoskim, hiszpańskim.
Życiorys.
Młodość i edukacja.
Urodził się we wsi Frydrychowice koło Wadowic jako syn Wincentego (zarządcy dworskich dóbr ziemskich) i Marianny z domu Słomka. Następnie wraz z rodzicami zamieszkał w majątku Choynowskich w Bączalu Górnym koło Jasła, gdzie w 1839 przyszedł na świat jego młodszy brat Henryk – powstaniec styczniowy, profesor gimnazjalny, poeta i metodyk. Najpewniej ukończył szkołę ludową w sąsiednim Bączalu Dolnym, po czym w latach 1850–1857 kontynuował naukę w Gimnazjum i Liceum im. Juliusza Słowackiego w Przemyślu. Następnie, w latach 1858–1861, studiował prawo na Uniwersytecie Lwowskim, a także kontynuował studia na Wydziale Filozoficznym tegoż Uniwersytetu.
Praca dydaktyczno-wychowawcza.
Karierę dydaktyczną rozpoczął w 1866 roku jako zastępca nauczyciela w Gimnazjum w Drohobyczu, po czym w latach 1868–1874 uczył w C.K. Gimnazjum im. Franciszka Józefa we Lwowie. Od 1874 do 1880 uczył w gimnazjum w Kołomyi. Od 1876 był prezesem, a od 1878 członkiem Wydziału Kołomyjskiego Oddziału Towarzystwa Pedagogicznego we Lwowie.
W latach 1880–1896 uczył języków: polskiego, niemieckiego i łaciny jako profesor VII rangi w Kolegium Nowodworskim św. Anny w Krakowie, był także zawiadowcą czytelni dla młodzieży gimnazjum niższego. W latach 1894–1901 uczył języka polskiego i propedeutyki filozofii w III Gimnazjum im. Króla Jana Sobieskiego w Krakowie. Będąc emerytowanym profesorem gimnazjalnym pracował jako urzędnik w Kasie Oszczędności Miasta Krakowa.
Działalność poetycka i literacka.
Wincenty Stroka tworzył przez niemal 70 lat, od 1858 do swojej śmierci w lutym 1928. Jest autorem ponad dwudziestu wydawnictw i tomików poezji, a także bardzo licznych wykładów, nekrologów, broszur, odczytów okolicznościowych, tłumaczeń i publikacji m.in. do dzienników krakowskich, „Dziennika Literackiego”, „Nowej Reformy” i „Głosu Narodu”. Za pierwszy publiczny utwór uznaje się napisany 19 września 1858 sonet "Róże". Tworzył pod wieloma pseudonimami. Był także tłumaczem dzieł polskiej i światowej literatury, głównie z zakresu łaciny, języka włoskiego i hiszpańskiego. Szerzej znany we Włoszech jako tłumacz dzieł Zygmunta Krasińskiego, a w Hiszpanii jako tłumacz utworów Juliusza Słowackiego. W 1921 na prośbę ówczesnego proboszcza pleszewskiego ks. Kazimierza Niesiołowskiego i miejscowych sióstr zakonnych napisał kilka wierszy powitalnych i honorujących prymasa Polski kardynała Edmunda Dalbora – odbywającego wizytację kanoniczą parafii.
W 1913 roku za całokształt dorobku złotego jubileuszu pracy twórczej został mianowany członkiem rzeczywistym Literackiej Akademii Papieskiej Arkadia z siedzibą w Rzymie, otrzymał wówczas imię pasterskie: "Almeristo Peliaco".
Emerytura.
Po przejściu na emeryturę, wraz z małżonką poświęcił się podróżowaniu. Od 1901 r. przez kilka lat mieszkał w Rzymie, gdzie wziął udział w kilku audiencjach m.in. u papieża Piusa X i Benedykta XV, z którym rozmawiał o Krakowie i ówczesnym biskupie krakowskim Adamie Księciu Sapieże. W trakcie audiencji przekazał Ojcu Świętemu własne tłumaczenie na język włoski "Snu Cezary" z "Trzech myśli Ligięzy" – Zygmunta Krasińskiego. Następnie zamieszkał w San Sebastián. W latach 1914–1918 przebywał w Rorschach w Szwajcarii, w tym okresie przez kilka miesięcy zamieszkiwał w austriackim mieście Graz. Pod koniec życia od 1920 roku zamieszkał w Pleszewie (Wielkopolska). Po śmierci żony znajdował się pod opieką sióstr ze Zgromadzenia Służebniczek NMP Niepokalanie Poczętej. Zmarł w 91 roku życia i spoczywa w rodzinnym grobowcu na starym cmentarzu przy kościele św. Floriana w Pleszewie.
Prywatnie.
Był głęboko wierzącym katolikiem, podczas pobytu w Watykanie nawiązał kontakty z ówczesnymi dygnitarzami kościelnymi. W 1868 zawarł związek małżeński z Albertyną Beatą Marią Robertyną de Myszka herbu Korczak Chołoniewską (1843–1927), córką Hipolita Augusta de Myszka-Korczak Chołoniewskiego (1807–1877) i Emilii z Kotkowskich. Mieli dwójkę dzieci: zmarłego zaraz po narodzinach Mieczysława Feliksa Strokę (ur. 1869) i córkę Marię Strokę-Onyszkiewiczową (1871–1940), która wyszła za mąż za Józefa Onyszkiewicza h. Jacyna. Starszy brat Henryka Stroki – powstańca styczniowego, metodyka i poety.
Pradziadek prof. dra hab. Zbigniewa Jacyny-Onyszkiewicza – fizyka, wykładowcy akademickiego i polityka.
Przyjaciel poetów romantycznych: Kornela Ujejskiego, Teofila Lenartowicza i historyka literatury prof. Antoniego Małeckiego

</doc>
<doc id="3678464" url="https://pl.wikipedia.org/wiki?curid=3678464" title="Cerkiew św. Onufrego w Husiatynie">
Cerkiew św. Onufrego w Husiatynie



</doc>
<doc id="3678465" url="https://pl.wikipedia.org/wiki?curid=3678465" title="Cerkiew Cerkiew Świętego Onufrego w Husiatynie Onufrego w Husiatynie">
Cerkiew Cerkiew Świętego Onufrego w Husiatynie Onufrego w Husiatynie



</doc>
<doc id="3678466" url="https://pl.wikipedia.org/wiki?curid=3678466" title="Torkild Brakstad">
Torkild Brakstad

 
Torkild Brakstad (ur. 20 września 1945 w Molde, zm. 14 maja 2021 tamże) – norweski piłkarz występujący na pozycji pomocnika. Trener piłkarski.
Kariera klubowa.
Brakstad karierę rozpoczynał w 1963 roku w trzecioligowym Molde FK. Od sezonu 1969 był jego grającym trenerem. W sezonie 1970 awansował z nim do drugiej ligi, a w sezonie 1973 do pierwszej. W sezonie 1974 wraz z Molde wywalczył wicemistrzostwo Norwegii. W następnym sezonie przestał trenować ten zespół, ale na sezon 1976 powrócił do tej funkcji. Po sezonie 1978 zakończył karierę piłkarską. Jako trener jeszcze dwukrotnie prowadził Molde. Był też szkoleniowcem drużyn Tromsø IL oraz Rosenborg BK.
Kariera reprezentacyjna.
W reprezentacji Norwegii Brakstad zadebiutował 15 sierpnia 1974 w przegranym 1:2 meczu Mistrzostw Nordyckich z Finlandią. W drużynie narodowej rozegrał 3 spotkania, wszystkie w 1974 roku.

</doc>
<doc id="3678474" url="https://pl.wikipedia.org/wiki?curid=3678474" title="Pałac w Jazłowcu">
Pałac w Jazłowcu

Pałac w Jazłowcu – wybudowany przez Stanisław i Aleksandra Koniecpolskich w pierwszej połowie XVII w. poniżej zamku w Jazłowcu (obecnie w rejonie buczackim obwodu tarnopolskiego).
Historia.
W 1746 r. został nabyty w drodze kupna przez Stanisława Poniatowskiego, ojca króla Polski Stanisława Augusta, który wiele młodzieńczych lat spędził w Jazłowcu. Poniatowski około 1747 r. poniżej ruin fortecy przebudował tzw. "zamek nowy". W 1863 r. kolejny właściciel Krzysztof Błażowski herbu Sas przeznaczył pałac na klasztor ss. Niepokalanek, które prowadziły tu koedukacyjną szkołę podstawową dla polskich i ruskich dzieci oraz cieszącą się świetną opinią Gimnazjum z internatem dla dziewcząt, działające do 1939 r. Po latach opuszczenia, 1 września 1999 arcybiskup metropolita lwowski Marian Jaworski wydał dekret przyznający kaplicy (dawniej sali balowej Poniatowskich) z dniem 1 września status „Sanktuarium błogosławionej Marceliny Darowskiej”. Tym samym siostry Niepokalanki powróciły do Jazłowca, gdzie otaczają opieką i edukacją dzieci ukraińskie i polskich turystów.
Architektura.
Pałac wybudowany na planie litery "U", nakryty dachem dwuspadowym. Środkowa część fasady podniesiona o piętro, zwieńczona tympanonem, w którym znajduje się ozdobny kartusz z herbami: Ciołek Poniatowskich (po lewej) oraz Pogoń Czartoryskich (po prawej). Nad nimi umieszczono koronę a pod wizerunek Orderu Orła Białego. Po bokach frontu wieże nakryte dachem czterospadowym. Od strony parku znajduje się ozdobny portal z dwoma kolumnami podtrzymującymi balkon. W portalu, nad wejściem łacińska sentencja "Honestus rumor alterum est patrimonium", mówiącą "Dobra sława jest drugim dziedzictwem".

</doc>
<doc id="3678475" url="https://pl.wikipedia.org/wiki?curid=3678475" title="Charlotta Małgorzata de Montmorency">
Charlotta Małgorzata de Montmorency

Charlotta Małgorzata de Montmorency (ur. 11 maja 1594, zm. 2 grudnia 1650) – francuska szlachcianka, dziedziczka jednej z najbogatszych francuskich rodzin książęcych i żona Henryka, księcia Condé. Ostatnia miłość króla Francji i Nawarry Henryka IV, oraz niemal jego kochanka - uciekła wraz z mężem wkrótce po ślubie i wróciła dopiero po śmierci króla.
Życiorys.
Charlotta Małgorzata była córką Henryka de Montmorency i jego drugiej żony Ludwiki de Budos. Mając pięć lat dziewczynka straciła matkę i przeszła pod opiekę swojej ciotki Charlotty, wdowy po Karolu, księciu d'Angoulême.
W 1609 roku kiedy na dworze odbywały się próby do spektaklu baletowego organizowanego przez królową, spacerujący po Luwrze król Henryk IV natknął się na ćwiczące niedawno sprowadzone damy dworu królowej Marii, wówczas miał się zakochać w niespełna piętnastoletniej Charlotcie Małgorzacie. Król postanowił uczynić z niej swoją kochankę, co w jej przypadku było trudne - po pierwsze król był starszy od niej o trzydzieści siedem lat, a młoda dama dworu była przedstawicielką jednej z najpotężniejszych i najbogatszych rodzin królestwa, więc monarcha postanowił wydać dziewczynę za swojego dwudziestojednoletniego kuzyna Henryka, księcia Condé, który na dworze powszechnie uważany był za homoseksualistę i nie wykazywał większego zainteresowania kobietami. Ślub odbył się jeszcze w tym samym roku na koszt króla. Kiedy jednak książę dowiedział się o zamiarach kuzyna, uciekł razem z nowo poślubioną żoną do należących do króla Hiszpanii Niderlandów, gdzie przebywali aż do śmierci króla w roku następnym.
Wspólnie z wieloma innymi francuskimi arystokratami Kondeusz wystąpił przeciwko rządom Marszałka d'Ancre, faworyta królowej Marii Medycejskiej, która była regentką na czas małoletności swojego syna Ludwika XIII. Książę został aresztowany w swoim pałacu, a Charlotta Małgorzata poprosiła królową by mogła zamieszkać w jego celi. W zamku Vincennes pod koniec sierpnia 1619 roku na świat przyszło pierwsze dziecko książęcej pary, córka Anna Ginewra.
W 1632 roku brat Charlotty Małgorzaty i ostatni męski przedstawiciel rodu Montmorency, Henryk został ścięty za spiskowanie przeciwko kardynałowi Richelieu, a jego tytuły przeszły na siostrę, która w trzy lata później, wraz z mężem wyszła z więzienia i wróciła na dwór.
Charlotta Małgorzata zmarła w cztery lata po śmierci męża, wyczerpana trawiącą ją chorobą i hulaszczym życiem córki. Została pochowana w konwencie karmelitanek pod wezwaniem św Jakuba w Paryżu.
Potomstwo.
Ze związku małżeńskiego Henrykiem Burbonem, księciem Condé (1588-1646) miała troje dzieci:

</doc>
<doc id="3678476" url="https://pl.wikipedia.org/wiki?curid=3678476" title="Gianrico Ruzza">
Gianrico Ruzza

Gianrico Ruzza (ur. 14 lutego 1963 w Rzymie) – włoski duchowny katolicki, biskup Civitavecchia-Tarquinia od 2020, również biskup Porto-Santa Rufina (od 2022).
Życiorys.
Prezbiterat.
Święcenia kapłańskie otrzymał 16 maja 1987 i został inkardynowany do diecezji Rzymu. Po święceniach rozpoczął pracę w rzymskim seminarium, a w latach 1991–1997 był jego wicerektorem. W 1997 został dyrektorem diecezjalnego ośrodka rekolekcyjnego, a w 2006 został proboszczem parafii św. Roberta Bellarmina.
Episkopat.
8 kwietnia 2016 papież Franciszek mianował go biskupem pomocniczym diecezji rzymskiej, ze stolicą tytularną Subaugusta. Sakry udzielił mu 11 czerwca 2016 wikariusz generalny diecezji rzymskiej - kardynał Agostino Vallini.
18 czerwca 2020 został mianowany biskupem ordynariuszem diecezji Civitavecchia-Tarquinia.
12 lutego 2022 papież Franciszek mianował go biskupem Porto-Santa Rufina, łącząc tym samym ją unią in persona episcopi z diecezją Civitavecchia-Tarquinia. Ingres do katedry diecezjalnej odbył się 20 lutego 2022.

</doc>
<doc id="3678477" url="https://pl.wikipedia.org/wiki?curid=3678477" title="Hoshi-no koe">
Hoshi-no koe



</doc>
<doc id="3678478" url="https://pl.wikipedia.org/wiki?curid=3678478" title="Scott McCaig">
Scott McCaig

Scott Cal McCaig CC (ur. 12 grudnia 1965 w Duncan) – kanadyjski duchowny katolicki, biskup polowy Kanady od 2016.
Życiorys.
Święcenia kapłańskie otrzymał 3 czerwca 1995 w zgromadzeniu Towarzyszy Krzyża. W latach 1995–2003 był jednocześnie inkardynowany do archidiecezji Ottawa, w której pracował jako duszpasterz parafialny. W latach 2000–2006 był zakonnym dyrektorem wydziału ds. formacji, a w kolejnych latach piastował urząd przełożonego generalnego zgromadzenia.
8 kwietnia 2016 papież Franciszek mianował go biskupem polowym Ordynariatu Wojskowego Kanady. Sakry udzielił mu 31 maja 2016 metropolita Ottawy – arcybiskup Terrence Prendergast.

</doc>
<doc id="3678482" url="https://pl.wikipedia.org/wiki?curid=3678482" title="Sowriemiennyje zapiski">
Sowriemiennyje zapiski

Sowriemiennyje zapiski (Современные записки, tłum. notatki współczesne) – rosyjskie czasopismo emigracyjne, o profilu literacko-społecznym, wydawane w Paryżu w latach 1920–1940. Jedno z ważniejszych pism rosyjskiej emigracji.
Czasopismo zostało założone w zamierzeniu jako periodyk eserowców, jednak było ogólnie popularne wśród emigracji jako czasopismo literackie, ostatecznie dość neutralne światopoglądowo i politycznie. Grono redakcyjne stanowili m.in. Nikołaj Awksientjew, Ilja Bunakow (którego talentom organizacyjnym pismo w dużej mierze zawdzięczało swoje istnienie), Mark Wiszniak, Aleksandr Gukowski i Wadim Rudniew.
Choć planowane były jako miesięcznik, „Sowriemiennyje zapiski” ukazywały się nieregularnie – np. w 1921 roku opublikowano 6 numerów, a w latach 1931–1940 publikowano 2 do 3 numerów rocznie. Łącznie w druku ukazało się 70 numerów, zazwyczaj miały one ok. 500 stron objętości. Początkowo nakład wynosił 2 tysiące egzemplarzy, z czasem uległ zmniejszeniu. Pismo było bardzo cenione, zarzucano mu jednak, że niedostatecznie otwiera się na nowych pisarzy, nieznanych przed rewolucją. 
Na łamach czasopisma publikowali m.in. Vladimir Nabokov (pod pseudonimem W. Sirin), Iwan Bunin, Marina Cwietajewa, Gieorgij Fiedotow, Zinaida Gippius, Aleksiej Tołstoj, Jurij Terapiano, Mark Ałdanow, Nina Bierbierowa i Boris Zajcew. 
Kontynuatorem tradycji pisma był ukazujący się w Nowym Jorku „Nowyj żurnał”.

</doc>
<doc id="3678485" url="https://pl.wikipedia.org/wiki?curid=3678485" title="Jakub Jakowicz">
Jakub Jakowicz

Jakub Jakowicz (także: Kuba Jakowicz; ur. 6 października 1981 w Warszawie) – polski skrzypek, określany mianem wirtuoza skrzypiec, syn skrzypka Krzysztofa Jakowicza. Występuje jako solista, a od 2006 także jako członek kwartetu Zehetmair Quartett. Od 2004 wykłada także w Uniwersytecie Muzycznym Fryderyka Chopina w Warszawie.
Życiorys.
Gry na skrzypcach uczył się u swojego ojca Krzysztofa Jakowicza, pod kierunkiem którego studiował w Akademii Muzycznej im. F. Chopina w Warszawie. Był również ostatnim uczniem Tadeusza Wrońskiego. Stypendysta Krajowego Funduszu na rzecz Dzieci.
Koncertuje od 11 roku życia. Grał ze wszystkimi czołowymi polskimi orkiestrami. Jego debiut w Koncercie skrzypcowym Piotra Czajkowskiego w 1994 z orkiestrami w Bydgoszczy, Krakowie i Szczecinie zaowocował zaproszeniami do występów z Sinfonią Varsovią i NOSPR-em. W 1998 na zaproszenie Krzysztofa Pendereckiego grał na festiwalu imienia kompozytora w Krakowie, wykonując „Capriccio per violino e orchestra” pod batutą Jerzego Maksymiuka.
W 2001 Jakowicz zadebiutował z Filharmonikami Monachijskimi pod dyrekcją Pinchasa Steinberga, wykonując I Koncert skrzypcowy Karola Szymanowskiego. Od tego czasu występował jako solista z wieloma orkiestrami, m.in. z Orkiestrą Filharmonii Narodowej w Warszawie, Orchestra del Maggio Musicale we Florencji, Filharmonią Czeska w Pradze, Orchestra di Santa Cecilia w Rzymie, Filharmonią Drezdeńską, Orchestre de la Suisse Romande w Genewie, Orquesta Nacional w Madrycie, Royal Stockholm Philharmonic, Orquestra Sinfonica do Estado de São Paulo i Concerto Köln. Współpracował z takimi dyrygentami, jak Pinchas Steinberg, Jerzy Semkow, Antoni Wit, Jerzy Maksymiuk, Jacek Kaspszyk, Kazimierz Kord, Jan Krenz, Yan Pascal Tortelier, Eiji Ōue, Marek Pijarowski, Krzysztof Penderecki, Agnieszka Duczmal, Walter Weller, Heinz Wallberg, Kirill Karabits, Michaił Jurowski, Marc Minkowski, Stefan Solyom. W latach 2009 oraz 2011 na zaproszenie Antoniego Wita artysta brał udział jako solista w tournées koncertowych Orkiestry Filharmonii Narodowej w Wielkiej Brytanii.
Jako kameralista od wielu lat tworzy skrzypcowy duet z ojcem, Krzysztofem. Od 2000 roku gra z pianistą Bartoszem Bednarczykiem – wspólnie nagrali płyty "Subito" (Polskie Radio), "Beethoven Violin Sonatas" (Subito Records) oraz krążek z "Partitą" Witolda Lutosławskiego (CD Accord). Artysta występował ponadto z takimi muzykami, jak Heinz Holliger, Paul Gulda, Jan Krzysztof Broja, Krzysztof Jabłoński, Anna Maria Staśkiewicz, Katarzyna Budnik-Gałązka, Ryszard Groblewski, Avri Levitan, Ursula Smith, Maciej Grzybowski, Michel Lethiec, Håkan Rosengren, Olga Pasiecznik, Ruth Kilius, Ursula Smith, Daniel Mueller-Schott, Andrzej Bauer, Rafał Kwiatkowski, Karol Marianowski, Marcin Zdunik oraz Zvi Plessev. Był również pierwszym skrzypkiem zespołu Lutosławski Quartet.
Od 2006 jest członkiem Zehetmair Quartett, zespołu stworzonego przez austriackiego skrzypka i dyrygenta Thomasa Zehetmaira. Zespół ten przygotowuje jeden program koncertowy rocznie, większość utworów wykonując z pamięci. Jako skrzypek tego zespołu występował m.in. w Filharmonii Berlińskiej, Théâtre du Châtelet w Paryżu, Wigmore Hall w Londynie, Santory Hall w Tokio, Gulbenkian Center w Lizbonie, Konzerthaus w Wiedniu, Zankel Hall i Y Hall w Nowym Jorku, a także na festiwalach muzycznych, m.in. w Schleswig-Holstein, Salzburgu, Lucernie, Aldeburgh i Edynburgu.
W 2013 uzyskał stopień doktora sztuk muzycznych w zakresie instrumentalistyki. Od 2004 uczy gry skrzypcowej na Uniwersytecie Muzycznym Fryderyka Chopina w Warszawie.
Nagrody.
Od początku kariery Jakub Jakowicz zdobył wiele nagród i wyróżnień na krajowych i międzynarodowych konkursach, m.in.:

</doc>
<doc id="3678487" url="https://pl.wikipedia.org/wiki?curid=3678487" title="Nicholas Nickleby (film 1985)">
Nicholas Nickleby (film 1985)

Nicholas Nickleby / Przygody Mikołaja Nickleby – australijski film animowany z 1985 roku będący ekranizacją powieści Karola Dickensa „Nicholas Nickleby”.
Fabuła.
Rodzina Nicklebych wiodła dostatnie życie i nigdy im niczego nie brakowało. Sytuacja zmienia się po śmierci ojca Nicholasa. Szukając pomocy przyjeżdżają do Londynu do wuja Ralfa. Ten z kolei pragnie rozdzielić i wykorzystać rodzinę do swoich celów. 
Wersja polska.
W Polsce film został wydany na VHS w latach 90. pod tytułem "Przygody Mikołaja Nickleby". Istnieje też wersja wydana na DVD pod tytułem "Nicholas Nickleby". Obie wersje z angielskim dubbingiem i polskim lektorem.

</doc>
<doc id="3678493" url="https://pl.wikipedia.org/wiki?curid=3678493" title="Puchar Rosji w koszykówce mężczyzn">
Puchar Rosji w koszykówce mężczyzn

Puchar Rosji w koszykówce mężczyzn (ros. Кубок России по баскетболу среди мужчин) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Rosyjską Federację Koszykówki dla rosyjskich męskich klubów koszykarskich. Drugie – po mistrzostwach Rosji/VTB – rozgrywki w hierarchii ważności, w rosyjskiej koszykówce.
Historia.
Po raz pierwszy Puchar Rosji został rozegrany w 2000 roku. Następnie po dwóch latach przerwy wznowiono turniej i od 2003 roku jest rozgrywany corocznie.
W sezonie 2010/11 cztery drużyny z PBL nie wzięły udziału w rozgrywkach pucharu: CSKA Moskwa, Dinamo Moskwa, Chimki Moskwa i Uniks Kazań. Rok później do zawodów nie przystąpiło pięć zespołów z PBL: CSKA Moskwa, Jenisiej Krasnojarsk, Chimki, Lokomotiw Kubań i Uniks.

</doc>
<doc id="3678495" url="https://pl.wikipedia.org/wiki?curid=3678495" title="Nicholas Nickleby">
Nicholas Nickleby



</doc>
<doc id="3678497" url="https://pl.wikipedia.org/wiki?curid=3678497" title="Russian Basketball Cup">
Russian Basketball Cup



</doc>
<doc id="3678498" url="https://pl.wikipedia.org/wiki?curid=3678498" title="Кубок России по баскетболу среди мужчин">
Кубок России по баскетболу среди мужчин



</doc>
<doc id="3678499" url="https://pl.wikipedia.org/wiki?curid=3678499" title="Odbicie rozproszone">
Odbicie rozproszone



</doc>
<doc id="3678500" url="https://pl.wikipedia.org/wiki?curid=3678500" title="Rap najlepszej marki">
Rap najlepszej marki

Rap najlepszej marki (Step Records: Rap najlepszej marki) – seria wydawnicza polskiej wytwórni hip-hopowej Step Records.
Rap najlepszej marki.
Pierwsza część została wydana 28 marca 2014 roku. Na dwupłytowym wydawnictwie znalazły się nagrania m.in. takich wykonawców jak: Hukos, Cira, Sulin, Kajman, Młody M, Z.B.U.K.U, Chada oraz Pih. Produkcji nagrań podjęli się m.in.: Bob Air, The Returners, Poszwixxx, Spinache, Pawbeats oraz L-Pro. Materiał był promowany teledyskami do utworów „Kupuję polskie rap płyty”, „Proforma 2 RMX”, „Po tej samej stronie”, „Klimat miejski”, „Podpalamy noc RMX”, „Pozytyw.K” i „Rostbef”.
6 kwietnia 2016 roku płyta uzyskała w Polsce status złotej znalazłszy 15 tys. nabywców. 
Rap najlepszej marki vol. 2.
Druga część została wydana 8 kwietnia 2016 roku. W wersji podstawowej na płycie znalazło się piętnaście premierowych utworów m.in. takich wykonawców jak: Grizzlee, Dwa Sławy, Bezczel, Tomson, Nizioł, Kafar Dix37 oraz Rover. Produkcji nagrań podjęli się m.in.: SoDrumatic, DrySkull, Grrracz, Sherlock, Lazy Rida Beats, David Gutjar, Marcin Dziuba, Czaha oraz uRban. Edycja rozszerzona została wzbogacona o pięć dodatkowych piosenek. Materiał był promowany teledyskami do utworów „Braci się nie traci”, „Byłaś serca biciem”, „Rap najlepszej marki 2”, „Oddech” i „#DAWID_SZYNOL”.
Prawdopodobnie największą popularnością wśród publiczności cieszył się pochodzący z albumu utwór „Byłaś serca biciem” w wykonaniu rapera Bezczela i producenta muzycznego Rozbójnika Alibaby. Piosenka oparta na utworze pod tym samym tytułem z repertuaru Andrzeja Zauchy (muz. Jerzy Dobrzyński, sł. Zbigniew Książek) dotarła do 36. miejsca Szczecińskiej Listy Przebojów Polskiego Radia Szczecin. Z kolei wideoklip do tejże piosenki, do kwietnia 2016 roku został wyświetlony 10 mln razy na łamach serwisu YouTube.
Wydawnictwo dotarło do 8. miejsca polskiej listy przebojów – OLiS. 10 sierpnia 2016 roku płyta uzyskała w Polsce status złotej.
Lista utworów.
Opracowano na podstawie materiału źródłowego.

</doc>
<doc id="3678501" url="https://pl.wikipedia.org/wiki?curid=3678501" title="Jan Fuglset">
Jan Fuglset

 
Jan Fuglset (ur. 1 października 1945 w Molde) – norweski piłkarz występujący na pozycji pomocnika. Trener piłkarski. Brat innego piłkarza, Tora Fuglseta.
Kariera klubowa.
Fuglset karierę rozpoczynał w 1963 roku w trzecioligowym Molde FK. W 1967 roku przeszedł do pierwszoligowego Fredrikstadu. W sezonach 1967 oraz 1972 wywalczył z nim wicemistrzostwo Norwegii. Z kolei w sezonie 1971 z 17 bramkami na koncie został królem strzelców pierwszej ligi norweskiej. W 1973 roku wrócił do Molde, grającego już w drugiej lidze. W sezonie 1973 awansował z nim do pierwszej ligi, a w sezonie 1974 wywalczył wicemistrzostwo Norwegii. W sezonie 1976 z 17 golami ponownie został królem strzelców pierwszej ligi. W Molde grał do końca kariery piłkarskiej w 1982 roku. W międzyczasie, w sezonach 1973 oraz 1979 był grającym trenerem Molde. Potem prowadził ten zespół w latach 1982-1984, a także w latach 1992-1993. W sezonie 1982 osiągnął z nim finał Pucharu Norwegii.
Kariera reprezentacyjna.
W reprezentacji Norwegii Fuglset zadebiutował 17 czerwca 1970 w wygranym 2:0 meczu Mistrzostw Nordyckich z Finlandią. 26 maja 1971 w wygranym 3:1 towarzyskim pojedynku z Islandią strzelił dwa gole, które jednocześnie były jego pierwszymi w kadrze. W latach 1970-1974 w drużynie narodowej rozegrał 20 spotkań i zdobył 6 bramek.

</doc>
<doc id="3678507" url="https://pl.wikipedia.org/wiki?curid=3678507" title="Andrzej Sołtysiak">
Andrzej Sołtysiak

Andrzej Sołtysiak – polski matematyk, doktor habilitowany nauk matematycznych. Specjalizuje się w analizie funkcjonalnej i teorii spektralnej. Profesor nadzwyczajny Wydziału Matematyki i Informatyki Uniwersytetu im. Adama Mickiewicza w Poznaniu, gdzie pełni funkcję kierownika w Zakładzie Analizy Matematycznej. Członek Polskiego Towarzystwa Matematycznego. 
Życiorys.
Stopień doktorski uzyskał w UAM w 1977 roku na podstawie rozprawy pt. "On Algebraic and Quasi-Algebraic Elements, and Capacity of Joint Spectra in Banach Algebras" przygotowanej pod kierunkiem prof. Wiesława Żelazki. Jest autorem wielokrotnie wznawianego podręcznika akademickiego pt. "Analiza matematyczna. Cz. 1" (wiele wydań, m.in. Wydawnictwo Naukowe UAM Poznań 2009, ) oraz podręcznika "Algebra liniowa" (Wyd. Naukowe UAM 2003, ). Ponadto jest też autorem monografii pt. "Joint spectra and multiplicative linear functionals in non-commutative Banach algebras" (Wyd. Naukowe UAM 1988, ). Artykuły publikował w takich czasopismach jak m.in. "Colloquium Mathematicum" oraz "Studia Mathematica".

</doc>
<doc id="3678508" url="https://pl.wikipedia.org/wiki?curid=3678508" title="PRIX">
PRIX

PRIX – wskaźnik finansowy dla międzynarodowych rynków ropy. Wskaźnik ten przewiduje i podsumowuje ryzyko polityczne na świecie, które może wpłynąć na dostawców ropy dla rynków międzynarodowych. Indeks bazuje na tej samej metodologii co PMI Purchasing Manager's Index. Ponad 250 analiz różnych krajów przekłada się na kalkulacje wskaźnika wartości dla każdego z 20 krajów – największych dostawców ropy na świecie. Wartość dla każdego z tych państw jest następnie mierzona poprzez eksport tych krajów tak, aby obliczyć pojedynczy, wymierzalny, globalny wskaźnik PRIX, który podsumowuje ryzyko polityczne, dla międzynarodowych rynków ropy dla nadchodzących trzech miesięcy.
Każdy krajowy analityk przedstawia raport o jednym z 20 krajów musząc posiadać dogłębną o nim wiedzę. Analitycy pochodzą z różnych środowisk zawodowych, lecz najczęściej wywodzą się z krajów, z których sprawozdają. W niektórych przypadkach wykorzystywani są analitycy spoza danego kraju, wtedy powinni się oni posługiwać językiem lokalnym, często odwiedzać kraj oraz uważnie śledzić bieżącą sytuację polityczną. 
Krajowi analitycy pytani są, czy wydarzenia polityczne w ciągu najbliższych trzech miesięcy mogą prowadzić do ograniczenia, braku zmian bądź zwiększenia eksportu ropy z danego kraju. Poniższy wzór dyfuzji indeksu używany jest do przetwarzania ich odpowiedzi: INDEX = (P1*1) + (P2*0.5) + (P3*0), gdzie: P1 = procent analityków, którzy przewidzieli wydarzenia polityczne prowadzące do wzrostu eksportu; P2 = procent analityków, którzy przewidzieli wydarzenia polityczne prowadzące pozostania poziomu eksportu ropy bez zmian; P3 = procent analityków, którzy przewidzieli wydarzenia polityczne prowadzące do zmniejszenia eksportu. 
Indeks o wartości 50 oznacza mało prawdopodobną zmianę w eksporcie ropy. Wartość powyżej 50 wskazuje, że zmiany polityczne mogą doprowadzić do wzrostu eksportu ropy naftowej, natomiast wartość poniżej 50 oznacza niższy eksport. Im dalej od 50, tym większe oczekiwane zmiany w eksporcie oraz większe prawdopodobieństwo wystąpienia oddziaływania na cenę ropy naftowej. Pełny zakres teoretyczny wartości indeksu wynosi od 0 do 100. Jednak w praktyce globalna wartość indeksu zwykle oscyluje wokół 50 i utrzymuje się w przedziale 40-60. 
Różnice w eksporcie ropy są ważnym komponentem w formowaniu się światowych cen ropy. Dlatego też wskaźnik PRIX może pomóc w zidentyfikowaniu potencjalnych trajektorii w międzynarodowych cenach ropy. Jednakże wskaźniki inne niż ryzyko polityczne mogą zachwiać światową równowagą pomiędzy podażą a popytem na ropę, jednocześnie przyczyniając się do ustalenia ceny ropy. PRIX indeks ten nie może przewidzieć cen ropy, ponieważ nie obejmuje zmian gospodarczych i technologicznych, ale może funkcjonować jako składnik prognozowania cen ropy.
Indeks został opublikowany po raz pierwszy w styczniu 2015. Jest aktualizowany co kwartał i swobodnie dostępny odbiorcom na stronie internetowej indeksu i Twitterze. Indeks jest niezależny i nie jest własnością żadnej z instytucji, firm czy władz państwowych.

</doc>
<doc id="3678509" url="https://pl.wikipedia.org/wiki?curid=3678509" title="Stefan Papée">
Stefan Papée

Stefan Papée (ur. 10 kwietnia 1897 w Krakowie, zm. 23 kwietnia 1981 tamże) – polski dziennikarz i krytyk teatralny oraz pedagog.
Życiorys.
Uczęszczał do klasycznego gimnazjum w Krakowie. Maturę zdał w 1915. Początkowo zamierzał zostać aktorem teatralnym, w związku z czym uczęszczał do krakowskiej szkoły teatralnej prowadzonej przez Kazimierza Gabryelskiego. Naukę przerwał po krytyce jego gry przez Ludwika Solskiego (Papée miał być według niego zbyt impulsywny i „uczuciowy” na dobrego aktora). Podjął studia polonistyczne na Uniwersytecie Jagiellońskim, nie tracąc jednak zainteresowania teatrem, czego wyrazem były recenzje pisane w czasopismach „Na przełomie” i „Czas”. W 1919 uzyskał stopień doktora nauk filozofii na podstawie pracy "Komizm i humor w twórczości Henryka Sienkiewicza." Po rocznej pracy w Radomsku jako nauczyciel polonista, w 1920 przeniósł się do Poznania, gdzie do 1922 był lektorem języka polskiego na Uniwersytecie Poznańskim oraz organizował szkolne przedstawienia gimnazjalne. Podczas Powszechnej Wystawy Krajowej w 1929 kierował szkolnymi przedstawieniami teatralnymi z całej Polski. W 1921 zaczął publikować recenzje na łamach poznańskiego pisma „Teatr i Kino” (wydawcą był Marian Bogusławski).
Po II wojnie światowej, w kwietniu 1945 wrócił do Krakowa i wykładał tu najpierw w liceum pedagogicznym, a potem w Państwowej Wyższej Szkole Pedagogicznej. Ogłaszał artykuły i recenzje w „Dzienniku Polskim” (1946–1949), „Odrodzeniu” (1946–1947), „Dzienniku Literackim” (1947–1950), „Życiu Szkoły” (1948–1955). W latach 1949–1951 kierował Wojewódzkim Ośrodkiem Dydaktyczno-Naukowym Języka Polskiego w Krakowie. W 1954 wykładał w Studium Nauczycielskim, a w 1956 prowadził zajęcia z historii teatru i dramatu w PWST. W latach 1956–1965 publikował w „Teatrze”, a w 1958–1968 w „Teatrze Ludowym”.
Pochowany na Cmentarzu Rakowickim w Krakowie (kwatera LXV-6-42).

</doc>
<doc id="3678512" url="https://pl.wikipedia.org/wiki?curid=3678512" title="Języki Serbii">
Języki Serbii

Jedynym językiem urzędowym w Serbii jest serbski. Oprócz niego w kraju posługuje się takim językami jak: albański (w Dolinie Preševo oraz w Kosowie), węgierski, rumuński, słowacki, rusiński, chorwacki (wszystkie te wymienione języki są urzędowymi językami w autonomicznej prowincji Wojwodina), ukraiński, bułgarski, wołoski, romski, czeski, bośniacki, macedoński, czarnogórski i inne.
Język serbski.
Język serbski dominuje w większej części Serbii, wyjątek stanowi kilka gmin w Wojwodinie, południowej części kraju i większa część Kosowa. Języki bośniacki, chorwacki i buniewicki, którymi według spisu powszechnego mówi się w niektórych częściach kraju, są bardzo podobne do serbskiego. Mieszkańcy deklarujący posługiwanie się bułgarskim w rzeczywistości mówią dialektem torlackim (jednym z dialektów języka serbskiego). Wyróżnia się kilkanaście dialektów języka serbskiego. Oficjalna forma języka wywodzi się od dialektu sztokawskiego.
W południowej Serbii posługuje się dialektem torlackim. Pomimo że nie posiada on żadnej formy oficjalnej, niektórzy traktują ten dialekt jako odrębny język. Wywodzi się on z dialektów południowo-słowiańskich. Wywodzi się z obszarów, gdzie posługiwano się językami południowo-schodnio-słowiańskimi (głównie obszar dzisiejszej Bułgarii i Macedonii Północnej) oraz południowo-zachodnio-słowiańskimi (w tym Serbii).
Języki regionalne.
W Autonomicznej Prowincji Wojwodina istnieje sześć oficjalnych języków regionalnych: serbski, węgierski, rumuński, słowacki, rusiński i chorwacki. Serbski jest językiem używanym w urzędach Wojwodiny. Pozostałych pięć języków używa się w urzędach prowincjonalnych. Serbski jest tak naprawdę "lingua franca" tego regionu, liczba zadeklarowanych użytkowników tego języka przekracza liczbę Serbów. Węgierski i słowacki dominują w kilku gminach, natomiast pozostałe języki używane są tylko w niektórych wioskach.
W Kosowie są dwa języki urzędowe: albański i serbski.

</doc>
<doc id="3678513" url="https://pl.wikipedia.org/wiki?curid=3678513" title="Bullinghope">
Bullinghope

Bullinghope – wieś w Anglii, w Herefordshire, w dystrykcie (unitary authority) Herefordshire. Leży 3,2 km od miasta Hereford i 189,1 km od Londynu. Bullinghope jest wspomniana w Domesday Book (1086) jako "Boninhope".

</doc>
<doc id="3678514" url="https://pl.wikipedia.org/wiki?curid=3678514" title="Tor Fuglset">
Tor Fuglset

 
Tor Fuglset (ur. 23 kwietnia 1951 w Molde) – norweski piłkarz występujący na pozycji pomocnika. Brat innego piłkarza, Jana Fuglseta.
Kariera klubowa.
Fuglset karierę rozpoczynał w 1968 roku w trzecioligowym zespole Odda IL. W 1969 roku przeszedł do pierwszoligowego Fredrikstadu. W sezonie 1969 wywalczył z nim wicemistrzostwo Norwegii, a także dotarł do finału Pucharu Norwegii. W 1971 roku odszedł do Lyn Fotball i już w pierwszym sezonie został wicemistrzem Norwegii.
W 1972 roku Fuglset został graczem holenderskiego FC Den Haag. W sezonie 1972/1973 zajął z nim 5. miejsce w Eredivisie. Potem zakończył karierę z powodu wady serca. Wznowił ją na sezon 1979, kiedy to występował w drugoligowym Molde FK.
Kariera reprezentacyjna.
W reprezentacji Norwegii Fuglset zadebiutował 13 września 1970 w przegranym 2:4 meczu Mistrzostw Nordyckich ze Szwecją, w którym strzelił także gola. W latach 1970-1972 w drużynie narodowej rozegrał 8 spotkań i zdobył 2 bramki.

</doc>
<doc id="3678515" url="https://pl.wikipedia.org/wiki?curid=3678515" title="Bullingham">
Bullingham



</doc>
<doc id="3678521" url="https://pl.wikipedia.org/wiki?curid=3678521" title="Kawiecki">
Kawiecki



</doc>
<doc id="3678522" url="https://pl.wikipedia.org/wiki?curid=3678522" title="Kościół Spirito Santo w Wenecji">
Kościół Spirito Santo w Wenecji

Kościół Spirito Santo w Wenecji (pol. kościół Ducha Świętego) – rzymskokatolicki kościół w Wenecji, w dzielnicy (sestiere) Dorsoduro. 
Jest kościołem filialnym parafii Santa Maria del Rosario w Patriarchacie Wenecji.
Historia.
Kościół i klasztor augustianów zostały założone w 1483 roku przez Marię Caroldo, dominikańską wysłanniczkę od Katarzyny ze Sieny. W 1506 roku kompleks został przebudowany według projektu Antonia Abbondiego. W tym samym roku dobudowano również Scuolę, znajdującą się z prawej strony kościoła i mającą bardzo podobną do niego fasadę. W 1520 zbudowano nabrzeże Fondamenta delle Zattere, a absydę starego kościoła rozebrano. W rezultacie odwrócono jego orientację budując obecną lombardiańską fasadę. Kościół został ukończony w 1524 roku przez Giacomo de Bernardisa, pod nadzorem Abbondiego. Został zamknięty w 1806 roku, ale po kilku latach ponownie go otwarto. Scuola w 1810 roku została przekształcona w magazyn. Obecnie jest własnością prywatną.
Wnętrze.
Wnętrze jest jednonawowe. Barokowy ołtarz główny jest flankowany spiralnie skręconymi kolumnami. Przy wewnętrznej ścianie fasady znajduje się pomnik historyka Paolo Paruty. Pomnik pochodzi z 1651 roku, a jego przypuszczalnym autorem jest Baldassare Longhena. Pochowani tu zostali również brat i syn Paruty. Z obrazów wyróżnia się płótno Zaślubiny Maryi pędzla Palmy młodszego.

</doc>
<doc id="3678525" url="https://pl.wikipedia.org/wiki?curid=3678525" title="Sandford (Prees)">
Sandford (Prees)

Sandford – przysiółek w Anglii, w Shropshire, w dystrykcie (unitary authority) Shropshire. Leży 23,4 km od miasta Shrewsbury i 232,2 km od Londynu. Sandford jest wspomniana w Domesday Book (1086) jako "Sandord".

</doc>
<doc id="3678526" url="https://pl.wikipedia.org/wiki?curid=3678526" title="De Peperklip">
De Peperklip

De Peperklip (pol. "Spinacz biurowy") – budynek mieszkalny zlokalizowany w Rotterdamie, w dzielnicy Feijenoord.
Prawie 500-metrowej długości budynek powstał na fali zagospodarowywania terenów poportowych oraz luk w zabudowie, pozostałych po niemieckich bombardowaniach z okresu II wojny światowej. Zbudowano go w miejscu doków Katendrecht, a nazwano "spinaczem", z uwagi na rzut poziomy (z lotu ptaka przypomina spinacz). Był jednym z wyznaczników początku ery wielkiego budownictwa komunalnego w Holandii, ale także reakcją na monotonię architektury lat 60. XX wieku w tym kraju, zwłaszcza masowo budowanych osiedli szeregowych. 
Obiekt mieści 555 mieszkań komunalnych, przy czym parterowe przeznaczono dla osób starszych i niepełnosprawnych. Wnętrze kompleksu miało stanowić rekreacyjny teren zielony, ale nie udało się w pełni zrealizować tego zamierzenia. Blok ma betonową fasadą z kolorowych płytek. Kwadratowe płytki pokrywające fasadę mają wymiary 10x10 cali i są w sześciu kolorach: białym, szarym, czarnym, czerwonym, żółtym i niebieskim.
Od początku realizacja była krytykowana przez część znawców architektury jako zimna i nieprzyjazna. Obiekcje zgłosił m.in. urbanista Carel Weeber. Dużym mankamentem była np. akustyka wewnętrznego dziedzińca, która potęgowała hałasy. Już w pierwszych latach eksploatacji pojawiły się tutaj problemy społeczne. Z czasem biali Holendrzy w większości wyprowadzili się stąd, a obiekt zasiedlili kolorowi imigranci, głównie z Surinamu. Budynek był remontowany i rewitalizowany w latach 1995 i 2007.

</doc>
<doc id="3678528" url="https://pl.wikipedia.org/wiki?curid=3678528" title="Dwór Żuk-Skarszewskich w Przyszowej">
Dwór Żuk-Skarszewskich w Przyszowej

Dwór Żuk-Skarszewskich – dwór znajdujący się we wsi Przyszowa w województwie małopolskim. Budynek należy do zabytkowej posiadłości należąca do rodziny wywodzącej się z rodu Żuk-Skarszewskich herbu „Nałęcz”. 
Dworek rodziny Żuk-Skarszewskich nie udostępniany zwiedzającym, pełniąc funkcję domu mieszkalnego. Położony jest na stromej skarpie, z elewacją frontową zwróconą ku północy. Na fasadzie wyeksponowany jest herb „Nałęcz”. Dookoła rosną okazy starych dębów.
Historia dworu i jego mieszkańców.
Został zbudowany na przełomie XVI i XVII wieku, około roku 1580 przez Andrzeja Wierzbięta, ówczesnego dziedzica wsi Przyszowa. Późniejszym właścicielem posiadłości był rycerski ród Dunin-Wąsowiczów. W 1683 roku, posiadłość została sprzedana zaprzyjaźnionemu z rodem Aleksandrowi Żuk-Skarszewskiemu, wywodzącemu się z Podola. Zapoczątkował on kolejną linię rodu dziedziców Przyszowej.
Przez wieki był głównym ośrodkiem rozwoju kulturalnego i gospodarczego ówczesnego społeczeństwa Przyszowej, jak również okolicznych wsi.
Dwór był świadkiem bitwy pod Limanową, która toczyła się w grudniu 1914 roku. Jej znamieniem jest zniszczenie baszty budynku. Znajdował się tutaj także szesnastowieczny, drewniany lamus dworski, który w wyniku działania czasu uległ zniszczeniu. Po zakończeniu  wojny, gdy majątki wiejskie ulegały parcelacji (w tym majątek rodziny Żuk-Skarszewskich), w dworskim budynku utworzono szkołę podstawową. W późniejszych latach, szkołę przeniesiono do nowo powstałego budynku, dwór wyremontowano i odnowiono, a należyci właściciele wprowadzili się do niego na nowo. Aktualnie uznawany jest jako zabytek i miejsce pamięci, szczególnie lokalnej.

</doc>
<doc id="3678529" url="https://pl.wikipedia.org/wiki?curid=3678529" title="Sandford (West Felton)">
Sandford (West Felton)

Sandford – przysiółek w Anglii, w Shropshire, w dystrykcie (unitary authority) Shropshire. Leży 18,4 km od miasta Shrewsbury i 244,2 km od Londynu. W latach 1870–1872 osada liczyła 92 mieszkańców.

</doc>
<doc id="3678530" url="https://pl.wikipedia.org/wiki?curid=3678530" title="Sandford (Shropshire)">
Sandford (Shropshire)



</doc>
<doc id="3678531" url="https://pl.wikipedia.org/wiki?curid=3678531" title="Jan Ove Pedersen">
Jan Ove Pedersen

 
Jan Ove Pedersen (ur. 12 listopada 1968 w Oslo) – norweski piłkarz występujący na pozycji pomocnika. Trener piłkarski.
Kariera klubowa.
Pedersen karierę rozpoczynał w 1987 roku w pierwszoligowym Lillestrøm SK. W sezonie 1989 wywalczył z zespołem mistrzostwo Norwegii, a w sezonach 1988 oraz 1994 wicemistrzostwo Norwegii. W sezonie 1992 dotarł z nim zaś do finału Pucharu Norwegii. W 1996 roku odszedł do klubu SK Brann. W sezonie 1997 wywalczył z nim wicemistrzostwo Norwegii. Następnie przeszedł na wypożyczenie do angielskiego czwartoligowca, Hartlepool United. Przed sezonem 1998 ligi norweskiej wrócił jednak do Brann. W sezonie 1999 osiągnął z nim finał Pucharu Norwegii.
W 1999 roku Pedersen został graczem austriackiego SW Bregenz. W Bundeslidze zadebiutował 27 listopada 1999 w przegranym 1:4 meczu z Austrią Salzburg. W Bregenz występował przez 6 lat, a potem, w 2005 roku zakończył karierę.
Kariera reprezentacyjna.
W reprezentacji Norwegii Pedersen zadebiutował 6 czerwca 1990 w przegranym 1:2 towarzyskim meczu z Danią. 11 sierpnia 1993 w wygranym 7:0 towarzyskim pojedynku z Wyspami Owczymi strzelił swojego jedynego gola w kadrze. W latach 1990-1994 w drużynie narodowej rozegrał 15 spotkań.

</doc>
<doc id="3678533" url="https://pl.wikipedia.org/wiki?curid=3678533" title="Ewangeliarz Dobriły">
Ewangeliarz Dobriły

Ewangeliarz Dobriły – XII-wieczny rękopiśmienny ewangeliarz staro-cerkiewno-słowiański. Przechowywany jest w Rosyjskiej Bibliotece Państwowej w Moskwie.
Spisany na 270 pergaminowych kartach manuskrypt ma wymiary 24,5×19,7 cm. Zdobią go cztery miniatury z przedstawieniami ewangelistów, których ukazano siedzących we wnętrzu zwieńczonych kopułami kościołów. Tekst pisany jest cyrylicą, w dwóch kolumnach.
Zgodnie z zamieszczoną w tekście informacją, manuskrypt został sporządzony w 1164 roku przez skrybę imieniem Dobriła na polecenie popa Symeona. Powstał na południu Rusi, o czym świadczą cechy językowe: wokalizacja jerów w pozycji mocnej w "o" i "e", rozwój sonantów w połączenia "er", "or", "oł" oraz zmieszanie samogłosek ѣ z "i".
Manuskrypt został odnaleziony w 1822 roku w Homlu przez Nikołaja Rumiancewa. Opis zabytku opublikował w 1882 roku w pracy "Driewnije pamiatniki russkogo piśma i jazyka X-XIV ww." (Древние памятники русского письма и языка X-XIV вв.) Izmaił Sriezniewski. Analiza warstwy językowej ewangeliarza znajduje się w pracy Aleksieja Sobolewskiego "Oczerki iz istorii russkogo jazyka" (Очерки из истории русского языка) z 1884 roku.

</doc>
<doc id="3678536" url="https://pl.wikipedia.org/wiki?curid=3678536" title="Jan Kristian Fjærestad">
Jan Kristian Fjærestad

 
Jan Kristian Fjærestad (ur. 4 września 1963 w Moss) – norweski piłkarz występujący na pozycji napastnika. 
Kariera klubowa.
Fjærestad karierę rozpoczynał w amatorskim zespole Hafslund IF. W 1984 roku przeszedł do pierwszoligowego Moss FK. W sezonie 1985 spadł z nim do drugiej ligi, ale w następnym awansował z powrotem do pierwszej ligi. W sezonie 1987 wraz z Moss zdobył mistrzostwo Norwegii. Z 18 bramkami na koncie został też wówczas królem strzelców ligi norweskiej. W 1990 roku zakończył karierę.
Kariera reprezentacyjna.
W reprezentacji Norwegii Fjærestad zadebiutował 12 sierpnia 1987 w zremisowanym 0:0 towarzyskim meczu ze Szwecją. 28 października 1987 w przegranym 1:3 pojedynku eliminacji Mistrzostw Europy 1988 z NRD strzelił swojego jedynego gola w kadrze. W latach 1987-1988 w drużynie narodowej rozegrał 4 spotkania.

</doc>
<doc id="3678538" url="https://pl.wikipedia.org/wiki?curid=3678538" title="Leszek Klimek">
Leszek Klimek

Leszek Klimek (ur. 1956 w Pabianicach) – polski profesor nauk technicznych na Politechnice Łódzkiej.
Życiorys.
W roku 1980 po ukończeniu studiów na kierunku inżynieria materiałowa na Wydziale Mechanicznym Politechniki Łódzkiej (PŁ) został zatrudniony jako pracownik naukowy w Instytucie Materiałoznawstwa i Technologii Metali PŁ, przemianowanym w roku 1998 na Instytut Inżynierii Materiałowej. Studia podyplomowe na Politechnice Łódzkiej zakończył w styczniu 1992 rozprawą "Kinetyka i mechanizm spiekania oraz właściwości cermetali Fe - Fe2B" uzyskując tytuł doktora nauk technicznych w zakresie budowy i eksploatacji maszyn. Tytuł naukowy doktora habilitowanego (dr hab.) nauk medycznych w zakresie biologii medycznej uzyskał w listopadzie 2006 roku na Uniwersytecie Medycznym w Łodzi na podstawie dysertacji "Wykorzystanie nowoczesnych metod inżynierii materiałowej w badaniach biomedycznych".
Leszek Klimek jest członkiem Zespołu Metod Badań Materiałów przy Komitecie Nauki o Mariałach Polskiej Akademii Nauk. Od wielu lat publikuje artykuły jako redaktor dwutygodnika "Nowoczesny Technik Dentystyczny", zaś od roku 2013 jest jego redaktorem naczelnym. Jest promotorem i recenzentem dysertacji doktorskich studentów Uniwersytetu Medycznego w Łodzi.
W marcu 2014 prezydent Bronisław Komorowski wręczył Leszkowi Klimkowi w Belwederze nominację profesorską.
W 2020 odznaczony Srebrnym Krzyżem Zasługi.

</doc>
<doc id="3678545" url="https://pl.wikipedia.org/wiki?curid=3678545" title="VI Międzynarodowe Klubowe Zawody Spadochronowe Gliwice 1980">
VI Międzynarodowe Klubowe Zawody Spadochronowe Gliwice 1980

VI Międzynarodowe Klubowe Zawody Spadochronowe Gliwice 1980 – odbyły się 14–17 maja 1988 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Patronat nad Mistrzostwami sprawowało "Towarzystwo Miłośników Ziemi Gliwickiej". Do dyspozycji skoczków był samolot An-2TD "SP-ANW".
Rozegrane kategorie.
Zawody rozegrano w czterech kategoriach spadochronowych:
Uczestnicy zawodów.
W zawodach brało udział 31 zawodników z aeroklubów klubów krajowych oraz zespołów z Burgas Bułgaria i Prešova .

</doc>
<doc id="3678546" url="https://pl.wikipedia.org/wiki?curid=3678546" title="Kościół św. Mikołaja Biskupa w Warcie">
Kościół św. Mikołaja Biskupa w Warcie

Kościół świętego Mikołaja Biskupa – rzymskokatolicki kościół parafialny należący do dekanatu warckiego diecezji włocławskiej.
Świątynia została wybudowana około 1340 roku. Jest to kościół w typie pseudobazyliki, wzniesiony w stylu gotyckim z cegły o układzie polskim. Budowla składa się z trzech naw, posiada wieżę na planie czworoboku, jej mury są wzmocnione szkarpami. Do dnia dzisiejszego można zobaczyć oryginalne gotyckie portale wykonane z formowanej cegły.
We wnętrzu znajdują się ciekawe sklepienia kolebkowe z lunetami z XVII wieku oraz ołtarz główny w stylu późnorenesansowym z początku XVII wieku, ozdobionym późnogotyckim obrazem przedstawiającym Wniebowzięcie Matki Boskiej (z początku XVI wieku). Obraz ten był kiedyś środkową częścią tryptyku, którego skrzydła boczne i predella były dawniej eksponowane w Muzeum Narodowym w Warszawie.
Do pozostałych zabytków należą cztery ołtarze boczne w stylu barokowym, wieżyczkowa monstrancja z XVI wieku, późnogotycka Pietà z początku XVI wieku znajdująca się wcześniej w spalonym kościele w Glinnie a także cenne epitafia i płyty nagrobne.

</doc>
<doc id="3678549" url="https://pl.wikipedia.org/wiki?curid=3678549" title="Rotherwas">
Rotherwas

Rotherwas – osada w Anglii, w Herefordshire, w dystrykcie (unitary authority) Herefordshire. Leży 2,8 km od miasta Hereford i 188,5 km od Londynu. Rotherwas jest wspomniana w Domesday Book (1086) jako "Retrowas".

</doc>
<doc id="3678550" url="https://pl.wikipedia.org/wiki?curid=3678550" title="Charles François de Montdion">
Charles François de Montdion



</doc>
<doc id="3678551" url="https://pl.wikipedia.org/wiki?curid=3678551" title="Anastasija Ziaziulkina">
Anastasija Ziaziulkina



</doc>
<doc id="3678560" url="https://pl.wikipedia.org/wiki?curid=3678560" title="David Copperfield (film 1983)">
David Copperfield (film 1983)

David Copperfield – australijski film animowany z 1983 roku będący ekranizacją powieści Karola Dickensa o tej samej nazwie. 
Wersja polska.
Wersja z angielskim dubbingiem i polskim lektorem.

</doc>
<doc id="3678564" url="https://pl.wikipedia.org/wiki?curid=3678564" title="Ogólnopolskie Zawody w Akrobacji Spadochronowej Gliwice 1972">
Ogólnopolskie Zawody w Akrobacji Spadochronowej Gliwice 1972

Ogólnopolskie Zawody w Akrobacji Spadochronowej Gliwice 1972 – odbyły się 17–22 lipca 1972 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Patronat nad Mistrzostwami sprawowało "Towarzystwo Miłośników Ziemi Gliwickiej" i Redakcja "Nowin Gliwickich". Do dyspozycji skoczków był samolot An-2.
Rozegrane kategorie.
Zawody rozegrano w trzech kategoriach spadochronowych:
Przebieg zawodów.
17 lipca 1972 roku o godz. 15.00 było Uroczyste otwarcie zawodów, gdzie skoczek Józef Stelmaszczyk wykonał skok pokazowy, z samolotu PZL-104 Wilga, wys. 900 m, spadochron typu: "PTCH-7", opóźnienie 5 s, a następnie były skoki treningowe. 18 lipca na gliwickim lotnisku rozegrano I konkurencję – skoki na celność lądowania indywidualnie, 19-20 lipca II konkurencję – skoki na akrobację. 21 lipca był dniem rezerwowym i odpoczynkiem dla zawodników. 22 lipca rozegrano III konkurencję – skoki grupowe na celność lądowania, którą zorganizowano na stadionie sportowym w Gliwicach przy ulicy Okrzei. W tym samym dniu o godz. 15.00 było Uroczyste zakończenie zawodów, a o godz. 16.00 odbyły się pokazy skoków spadochronowych, akrobacji samolotowej i szybowcowej. 
W zawodach uczestniczyli z Aeroklubu Gliwickiego: Edward Miler, Andrzej Grabania, Krystyna Pączkowska, Ryszard Kopijczuk i Jan Bober.
Klasyfikacja drużynowa: III miejsce – Aeroklub Gliwicki, której kapitanem był Jan Bober.
Na zakończenie zawodów przeprowadzono pokaz skoków na celność lądowania na stadionie GKS Piast.

</doc>
<doc id="3678565" url="https://pl.wikipedia.org/wiki?curid=3678565" title="Witold Litwiniszyn">
Witold Litwiniszyn

Witold Litwiniszyn (ur. 1867 w Rymanowie, zm. 20 lutego 1925 w Sanoku) – polski urzędnik skarbowy, działacz społeczny.
Życiorys.
Urodził się w 1867 w Rymanowie. W 1885 zdał egzamin dojrzałości w C. K. Gimnazjum w Jaśle (w jego klasie był m.in. Jan Trznadel). W okresie zaboru austriackiego w ramach autonomii galicyjskiej wstąpił do c. k. służby cywilnej 22 maja 1886. W 1895 był koncypistą w c. k. dyrekcji okręgu skarbowego przy starostwie powiatu brzeżańskiego. W 1905 został mianowany przez ministra skarbu ze stanowiska komisarza skarbu na sekretarza skarbu w okręgu lwowskim krajowej dyrekcji skarbu. Od około 1908 był zatrudniony w oddziale administracyjnym w dyrekcji okręgu skarbowego przy c. k. starostwie powiatu sanockiego, gdzie pracował w randze sekretarza, a od 1912 w randze radcy skarbu. Równolegle został przydzielony do c. k. sądu powiatowego dla spraw dochodów skarbowych w Sanoku, gdzie od około 1909 pełnił funkcję zastępcy asesora, od około 1910 funkcję asesora. W 1918 pozostawał urzędnikiem w randze radcy finansowego.
Uchwałą Rady Miejskiej w Sanoku z około 1917 został uznany przynależnym do gminy Sanok. Był członkiem Towarzystwa Upiększania Miasta Sanoka oraz sanockiego gniazda Polskiego Towarzystwa Gimnastycznego „Sokół” (1912, 1919). Do śmierci zasiadał w dyrekcji Kasy Zaliczkowej w Sanoku (jako członek zarządu figurował jeszcze wspólnie z inż. Stanisławe Beksińskim.
Do końca życia pozostawał w charakterze starszego radcy skarbu. Zmarł 20 lutego 1925 w Sanoku w wieku 58 lat. Został pochowany na cmentarzu przy ul. Rymanowskiej w Sanoku 24 lutego 1925. Był żonaty z Jadwigą z domu Starosolską (1879-1928, byli w małżeństwie 27 lat), córką Joachima Starosolskiego oraz Julii z domu Rapf (córka Jerzego) oraz siostrą Wołodymyra. Mieli syna Stanisława (ur. 1910, nauczyciel), córkę Janinę (jako umysłowo chora w latach 20. przebywała w Zakładzie w Kulparkowie).
Odznaczenia.
austro-węgierskie

</doc>
<doc id="3678566" url="https://pl.wikipedia.org/wiki?curid=3678566" title="Tillington (Staffordshire)">
Tillington (Staffordshire)

Tillington – osada w Anglii, w Staffordshire. W 1911 roku civil parish liczyła 1450 mieszkańców. Tillington jest wspomniana w Domesday Book (1086) jako "Tillintone".

</doc>
<doc id="3678568" url="https://pl.wikipedia.org/wiki?curid=3678568" title="Emil Mathiasz">
Emil Mathiasz

Emil Mathiasz, rus. Эмиліянъ Михайлович Матяш – Emilian Michajłowicz Matiasz (ur. 1870 w powiecie mościskim, zm. 3 stycznia 1927 w Sanoku) – urzędnik skarbowy.
Życiorys.
Urodził się w 1870 na obszarze powiatu mościskiego. Był synem Michała. W okresie zaboru austriackiego w ramach autonomii galicyjskiej w wieku 23 lat wstąpił do c. k. galicyjskiej służby cywilnej 17 października 1893. Był zatrudniony w głównym urzędzie podatkowym przy starostwie c. k. powiatu sanockiego, gdzie od około 1893 był praktykantem podatkowym, od około 1897 adjunktem podatkowym, następnie oficjałem od około 1907, a od około 1912 zarządcą podatkowym. Od około 1912 był też kontrolerem w randze zarządcy podatkowego przydzielonym do dyrekcji okręgowej skarbowej przy starostwie c. k. powiatu sanockiego.
Został członkiem założonej 11 stycznia 1903 w Sanoku pierwszej filii lwowskiego Towarzystwa Chowu Drobiu, Gołębi i Królików. W 1906 został zastępcą członka zarządu „Towarzystwa kredytowego dla urzędników i sług państwowych dla budowy domów mieszkalnych członkom i dostarczania tymże członkom artykułów spożywczych” w Sanoku. Był członkiem Towarzystwa Upiększania Miasta Sanoka.
Uchwałą Rady Miejskiej w Sanoku z 1923 został uznany przynależnym do gminy Sanok. W dniu 14 listopada 1896 poślubił w Sanoku Wiktorię Agnieszkę z domu Gorazdowską herbu Prawdzic (ur. ok. 1868, córka Eleonory, zm. 1932 w wieku 63 lat). Do końca życia był emerytowanym poborcą podatkowym. Zmarł 3 stycznia 1927 w Sanoku. Został pochowany na cmentarzu przy ul. Rymanowskiej w Sanoku. Dziećmi Emila Mathiasza byli: Adam Spirydion (ur. 1896, urzędnik skarbowy), Roman Michał (ur. 1898), Zenon wzgl. Zenobiusz (ur. 1902, profesor gimnazjalny), Maria Leokardia (1904-1986, nauczycielka, od 1927 zamężna z prawnikiem, Marianem Radwańskim), Izabela Sylwia (ur. 1907, od 1929 zamężna z inż. Włodzimierzem Gościńskim).
Odznaczenia.
austro-węgierskie

</doc>
<doc id="3678571" url="https://pl.wikipedia.org/wiki?curid=3678571" title="Alatskivi (rzeka)">
Alatskivi (rzeka)

Alatskivi (est. "Alatskivi jõgi") – rzeka we wschodniej Estonii w gminie Alatskivi. Rzeka ma źródła na zachód od miejscowości Väljaküla. Wpada do jeziora Pejpus na północ od miejscowości Rootsiküla. Ma długość 16,3 km i powierzchnię dorzecza 41,8 km². Przepływa przez trzy niewielkie jeziora Alatskivi, Kokora Mustjärv i Savastvere.

</doc>
<doc id="3678576" url="https://pl.wikipedia.org/wiki?curid=3678576" title="Into the Badlands">
Into the Badlands



</doc>
<doc id="3678577" url="https://pl.wikipedia.org/wiki?curid=3678577" title="Xenia Grey">
Xenia Grey

Xenia Grey właśc. Ksenia Martyszówna (ur. 17 lutego 1904 na wyspie Kodiak na Alasce w USA, zm. 18 stycznia 2003 w Skolimowie pod Warszawą) – polska śpiewaczka operetkowa i aktorka, popularna w okresie międzywojennym.
Życiorys.
Była córką Bazylego Martysza, prawosławnego duchownego, naczelnego kapelana wyznania prawosławnego Wojska Polskiego, świętego prawosławnego, i Olgi z Nowików. Urodziła się na wyspie Kodiak na Alasce, gdzie jej ojciec był na misji prawosławnej. Wychowała się w Edmonton w Kanadzie. W niepodległej Polsce zamieszkała wraz z rodzicami i siostrą w Sosnowcu. Była absolwentką warszawskiego konserwatorium muzycznego. Zasłynęła jako śpiewaczka i aktorka operetkowa oraz reżyser teatralna. Występowała i reżyserowała na scenach Poznania, Lublina, Gliwic, Katowic i Warszawy ("Księżna Chicago", "Wesoła wdówka", "Księżniczka czardasza", "Rose Ma­rie", Liza z "Krainy uśmiechu", Eurydyka z "Orfeusza w piekle", Julia z "Hrabiego Luxemburga" i Violetta z "Fiołka z Montmarte'u"; operetki Abrahama, Kalmana, Straussa, Lehara, Kollo, Gilberta, Benatzky'ego). Jest pochowana na cmentarzu prawosławnym na Woli. Jest bohaterką książki Bogusława Kaczyńskiego oraz jedną z bohaterów filmu dokumentalnego "Wina Ikara".

</doc>
<doc id="3678581" url="https://pl.wikipedia.org/wiki?curid=3678581" title="Władysław Bialikiewicz">
Władysław Bialikiewicz

Władysław Jan Bialikiewicz (ur. 1 listopada 1853 w Wojniczu, zm. 23 lutego 1921 w Sanoku) – c.k urzędnik skarbowy.
Życiorys.
Władysław Jan Bialikiewicz urodził się 1 listopada 1853 w Wojniczu, jako syn Piotra Pawła Bialikiewicza (1818-1892, mistrz stolarski, radny w Wojniczu) i Marianny Rozalii z domu Krzemińskiej (1823-1896).
Po studiach na Uniwersytecie Jagiellońskim otrzymał absolutorium w 1877. W okresie zaboru austriackiego w ramach autonomii galicyjskiej wstąpił do c. k. służby cywilnej 5 października 1877. Podjął pracę w C. K. Powiatowej Dyrekcji Skarbu w Tarnowie, gdzie od około 1878 był praktykantem konceptowym, od około 1881 koncepistą skarbowym, od około 1884 komisarzem skarbowym (wzgl. finansowym), a od 14 lutego 1889 starszym komisarzem wzgl. nadkomisarzem (skarbowym wzgl. finansowym). Równolegle w tym okresie (do czasu awansu na starszego komisarza) był przydzielony do C. K. Sądu Powiatowego w sprawach dochodów skarbowych w Tarnowie, gdzie od około 1878 był protokolantem, a od około 1881 do około 1889 był asesorem.
Od około 1893 był radcą skarbowym C. K. Powiatowej Dyrekcji Skarbu w Brzeżanach (od około 1894 C. K. Dyrekcja Okręgu Skarbowego). Następnie od około 1897 był radcą skarbowym w C. K. Dyrekcji Okręgu Skarbowego w Nowym Sączu. Równolegle w tym czasie był asesorem w C. K. Sądzie Powiatowym w sprawach dochodów skarbowych w Nowym Sączu.
Od 27 czerwca 1899 pracował w randze starszego radcy skarbu VI klasy rangi. W tej randze, jako następca Michała Jorkascha-Kocha, od około 1899 sprawował stanowisko dyrektora C. K. Dyrekcji Okręgu Skarbowego w Sanoku. Równolegle od około 1899 pełnił stanowisko przewodniczącego C. K. Sądu Powiatowego dla spraw dochodów skarbowych w Sanoku; stanowisko pełnił także w charakterze nadradcy do kresu I wojny światowej i w czasie odzyskania przez Polskę niepodległości.
Był członkiem sanockiego gniazda Polskiego Towarzystwa Gimnastycznego „Sokół” od 1 stycznia 1900.
W Wielką Sobotę 6 kwietnia 1912 roku został ranny w głowę podczas podróży, gdy na powóz, którym jechał, spadł drąg rogatkowy na przejeździe kolejowo-drogowym w Dąbrówce Polskiej w stronę Płowiec. Zmarł 23 lutego 1921 w Sanoku. Dwa dni później został pochowany na cmentarzu przy ul. Rymanowskiej w Sanoku.
Miał siostrę Mariannę Elżbietę (1855-1911, po mężu Zieja) i brata Jana Kazimierza (1857-1924). Jego pierwszą żoną była Kornelia Terlecka. Po raz drugi był żonaty od 3 lutego 1883 z Herminą z domu Czernek (ur. 1861, córka Henryka, lekarza i radnego wojnickiego), członkinią zarządu Towarzystwa św. Wincentego à Paulo w Sanoku. Mieli córkę Herminę Władysławę (ur. 1885 w Tarnowie, od 1908 zamężna z Edwardem Nowakiem, synem Stanisława, zm. w 1920), Helenę Joannę (ur. 1891, po śmierci siostry Herminy wyszła za jej wdowca po niej tj. swojego szwagra Edwarda Nowaka w 1920), Janinę (ur. 1899, nauczycielka). Według relacji dr. Karola Zaleskiego z 1915 Bialikiewiczowie mieli cztery córki.
Odznaczenia.
Austro-węgierskie:

</doc>
<doc id="3678584" url="https://pl.wikipedia.org/wiki?curid=3678584" title="Amoris laetitia">
Amoris laetitia

Amoris Laetitia (pol. "Radość Miłości") – adhortacja papieża Franciszka o miłości w rodzinie. Powstała jako owoc dwóch synodów biskupów nt. małżeństwa i rodziny, które miały miejsce w Rzymie w 2014 i 2015 roku. Została uroczyście podpisana przez papieża w Watykanie w Roku Miłosierdzia dnia 19 marca. Oficjalne ogłoszenie miało miejsce 8 kwietnia 2016 r. Jest to druga, po "Evangelii gaudium", adhortacja papieża Franciszka. Adresatami są biskupi, prezbiterzy, diakoni, osoby konsekrowane, małżonkowie chrześcijańscy oraz wszyscy wierni świeccy. Tekst podzielony jest na 9 rozdziałów i ma 325 numerów (paragrafów).
Treść.
Sercem adhortacji jest – według Antonio Spadaro SJ, współpracownika papieża Franciszka i redaktora naczelnego włoskiego dwutygodnika związanego ze Stolicą Apostolską, „La Civiltà Cattolica” – rozważanie obecności Chrystusa zmartwychwstałego w miłości rodzinnej i przyzywanie "ognia Ducha Świętego dla wszystkich rodzin na świecie" ("Amoris Laetitia" /AL/ 59). Kulminacyjnym punktem adhortacji jest ukazanie sumienia i jego zasadniczej i niezastąpionej roli w moralnej ocenie postępowania ludzkiego w życiu małżeńskim i rodzinnym. Papież mówił o tym w n. 303:
W części wstępnej adhortacji papież zachęcił, by nie czytać jej pośpiesznie (AL 7). Ukazał też potrzebę inkulturacji ogólnych zasad, jeśli mają być przestrzegane i stosowane w życiu (AL 3). Pierwsze siedem rozdziałów to niejako przygotowanie do rozdziału ósmego, mówiącego o trosce o rodziny w sytuacji nieregularnej.
W pierwszym rozdziale – mowa jest o rodzinie w świetle nauczania biblijnego, które, jak zauważył papież,
W drugim rozdziale – papież rozważył aktualną, realną sytuację rodzin współcześnie. Uzasadnił to, cytując "Familiaris consortio" Jana Pawła II, następująco:
W trzecim rozdziale – papież omówił powołanie rodziny według Ewangelii, jak nauczał tego Kościół na przestrzeni dziejów. Podkreślił zwłaszcza znaczenie nierozerwalności oraz konieczność odczytywania nauczania Kościoła o rodzinie w świetle kerygmatu:
W rozdziale tym papież rozważył też sytuację „rodzin zranionych”, wzywając do dostrzeżenia w nich "ziaren Słowa" (por. Ad gentes 11) i przypominając duszpasterzom, ukazany już w "Familiaris consortio", obowiązek "właściwego rozeznania sytuacji" (AL 79).
W czwartym rozdziale – papież omówił miłość w małżeństwie. Jest to obszerna interpretacja hymnu o miłości św. Pawła z trzynastego rozdziału 1 Listu do Koryntian. Franciszek podkreślił, że małżeństwo jedynie stopniowo dochodzi do "odtworzenia związku między Chrystusem a Kościołem", nie należy więc przedstawiać tego punktu dojścia w sposób, który by stawał się ogromnym ciężarem (por. AL 122), choć w samej miłości mieści się otwarcie na "wymiar definitywny" (AL 123).
W piątym rozdziale – Franciszek swe nauczanie skupił wokół płodności i zdolności prokreacyjnej miłości małżeńskiej. Wskazał też, obok "rodziny nuklearnej" rodziców i dzieci, wartość szerszej rodziny, wujostwa, kuzynów. Mówił także o sąsiadach.
W szóstym rozdziale – Franciszek swe nauczanie skupił na duszpasterstwie rodzin i jego wyzwaniach, pozostawiając bardziej praktyczne jego aspekty inicjatywie lokalnej (por. AL 199). Omówił proces prowadzenia narzeczonych w ich przygotowaniu do małżeństwa i w pierwszych latach po ślubie.
W siódmym rozdziale – omówione zostało wychowanie dzieci, ich formacja etyczna. Papież poruszył m.in. kwestię sankcji jako bodźca, cierpliwego realizmu, edukacji seksualnej i przekazywania wiary. Przestrzegł przed postawami obsesyjnymi rodziców, szczególnie odnośnie do pragnienia kontroli wszystkich sytuacji, "które mogą zdarzyć się dziecku" (AL 261). Omówił też życie rodzinne jako kontekst wychowania. Ukazał metodę małych kroków, "które mogą być zrozumiane, zaakceptowane i docenione" (AL 271).
W ósmym rozdziale – papież przedstawił wizję miłosierdzia i duszpasterskiego rozeznania w sytuacjach rodzinnych, które odbiegają od tego, co proponuje Jezus Chrystus. Papież podkreślił wagę koniecznej stopniowości w pracy duszpasterskiej, znaczenie rozeznawania w odniesieniu do norm i okoliczności łagodzących.
Uprzedzając niejako krytykę swego ujęcia, papież uzasadnił je swoim przekonaniem, że także sam Jezus – którego papież jest wikariuszem, zastępcą na ziemi – pragnie, by wspólnota Kościoła w duchu Soboru watykańskiego II ukazywała upadłym miłosierne oblicze matki:
Papież Franciszek podkreślił ewangeliczną postawę miłosierdzia, której nie należy rozwadniać poprzez różne warunki i zastrzeżenia:
Papież zebrał w tym rozdziale refleksję Synodu biskupów o rodzinie, przypominając, że "często zadanie Kościoła jest podobne do szpitala polowego" (AL 291). Podkreślił też ważność chrześcijańskiego małżeństwa. Nauczał też o związkach pozamałżeńskich:
W dziewiątym rozdziale – papież Franciszek omówił duchowość małżeńską i rodzinną, podkreślając jej ukierunkowanie mistyczne:
Papież ukazał modlitwę rodzinną w świetle misterium paschalnego. Opisał duchowość rodzinną jako duchowość "opieki, pocieszenia i zachęty" (AL 322), zachęcił do "podziwiania ukochanej osoby oczyma Boga i rozpoznawania w niej Chrystusa" (AL 323).
Ważnym kluczem do poprawnej interpretacji tekstu adhortacji, według Antonio Spadaro SJ, jest zauważenie, że głównym staraniem papieża było bardziej to, by opisać w niej wieloraką miłość chrześcijańską w rodzinie niż to, by dać wykład doktryny katolickiej na temat małżeństwa i rodziny. Dokument jest zaproszeniem, aby przebyć "via caritatis" ("drogę miłości") – skierowanym także do tych, którzy "mają trudności, aby w pełni żyć prawem Bożym" (AL 306).
Adhortacja o duszpasterstwie osób w sytuacjach „nieregularnych”.
Adhortacja "Amoris Laetitia" w swym zasadniczym zrębie stanowi kontynuację żywej Tradycji Kościoła. Nowością, owocem pewnej ewolucji Tradycji – według Antonio Spadaro SJ – są kwestie towarzyszenia ludziom w sytuacjach delikatnych i „nieregularnych”. Papież w swym nauczaniu na ten temat zawarł dokładnie to, co znalazło się w dokumencie końcowym Synodu o rodzinie, zwanym "Ratio Finalis". Dokument ten był zatwierdzony przez uczestników synodu kwalifikowaną większością 2/3 głosów. Można zatem stwierdzić, według włoskiego teologa, że nauczanie adhortacji wynika z szeroko aprobowanej refleksji synodalnej. Wśród ojców synodalnych i teologów znajdują się jednak tacy, którzy widzą w tej proponowanej przez Adhortację nowej postawie wobec osób żyjących w ponownych związkach sprzeczność z dotychczasową tradycją katolicką. Opinia ta znalazła swój wyraz w liście grupy teologów i w tzw. "dubiach", z którymi zwrócili się do papieża czterej kardynałowie. Ich krytyka została opublikowana w zimie 2016 r.
Istota i znaczenie nowej postawy.
Krok dalej niż „Familiaris consortio”.
W adhortacji papieża Jana Pawła II "Familiaris consortio" wobec osób w sytuacjach „nieregularnych” została zastosowana – według Antonio Spadaro SJ – zasada epikei, gdy pozwolono osobom w ponownym związku przystępować do komunii, pod warunkiem zachowania wstrzemięźliwości. Wstrzemięźliwość wyklucza cudzołóstwo, jednak nie usuwa niezgodności między nowym związkiem a Eucharystią. Nowy związek, poprzez więzy uczuciowe i wspólne życie, jest przecież zaprzeczeniem pierwszego, istniejącego sakramentalnego związku. Zasada epikei zakłada, jak nauczał Tomasz z Akwinu, że żadne prawo, żadna ustawa nie ogarnia wszystkich przypadków, dlatego niemożliwe jest stworzenie zasady prawnej, która nie byłaby wadliwa. W takich przypadkach znaczenie nabiera postawa "epikei", czyli zignorowanie litery prawa w danym, konkretnym wyjątkowym przypadku i spełnienie wymogów sprawiedliwości i dobra publicznego.
Papież Benedykt XVI mówił o zachęcie Kościoła, by osoby te przeżywały swój związek według wymogów prawa Bożego ("Sacramentum Caritatis" 29). Nowość papieża Franciszka jest rozwinięciem tej linii. Papież uznał, że w indywidualnych przypadkach – gdy rozeznaje się, że ze względu na okoliczności łagodzące, jak brak wolności czy niedostateczne rozumienie lub emocjonalność, to co jest obiektywne grzechem, nie jest winą tej osoby – udzielenie komunii może okazać się pomocą dla niej na tej drodze do spełniania wymogów Prawa Bożego.
Rozeznanie i sumienie.
Papież pisał, że w tych sytuacjach trzeba więcej uwagi udzielić rozeznaniu sumienia. Właściwie uformowane sumienie oczywiście ukaże, że trwanie w danym związku nie idzie w parze z tym, co mówi Ewangelia. Jednak może także pozwolić dostrzec, w danym momencie, pozytywne postawy:
Papież rozumie tu stopniowość odpowiedzi wobec prawa, które samo w sobie nie jest stopniowalne. Antonio Spadaro SJ podkreślił w swym artykule, że papież nie zakłada tu uznania słabości danej osoby za kryterium określające dobro i zło. Byłaby to „stopniowość prawa”. Papież Franciszek – za Janem Pawłem II (cf FC 34) – dostrzegł „prawo stopniowości” w życiu tych osób, czyli rozwój, postęp w rozpoznawaniu, pragnieniu i czynieniu dobra przez te osoby. Papież mówi bowiem, że dane osoby są wezwane do czynienia „możliwego dobra”, czyli dobra, które są w stanie na danym etapie rozwoju zrozumieć i podjąć:
Kwestia czynu wewnętrznie złego.
Rozeznanie duszpasterskie w zamyśle papieża Franciszka ma zmierzać do odejścia od abstrakcyjnego mówienia o kategorii osób w jednej nieregularnej sytuacji, gdyż jest tych sytuacji wiele. Stąd, według Antonio Spadaro SJ, należy unikać błędnego rozumienia pojęcia „czynu "intrinsece malum"” (wewnętrznie złego), zamykającego dyskusję na temat okoliczności i sytuacji życiowych, które są zawsze złożone. Każdy czyn winien być oceniany moralnie, biorąc pod uwagę to, czy dana osoba była wolna i w jakim stopniu dążyła do dobra. Tak podchodzi do tej kwestii adhortacja. Papież mówi o różnej odpowiedzialności:
Nie chodzi tu o akceptację dla „etyki sytuacyjnej” albo dla indywidualizmu etycznego, który zakłada, że kryteria etyczne mieszczą się wyłącznie wewnątrz sumienia poszczególnego człowieka, będącego absolutnym sędzią własnych decyzji. Dla papieża odwołanie do „wymagań ewangelicznej prawdy i miłości proponowanej przez Kościół” pozostaje niekwestionowalne (AL 300).
Dubia (wątpliwości doktrynalne).
Dubia czterech kardynałów.
W czerwcu 2016 roku grupa 45 katolickich teologów wysłała list do wszystkich kardynałów z prośbą do papieża Franciszka o wyjaśnienie 19 stwierdzeń umieszczonych w adhortacji, ze względu na fakt, że mogą być zrozumiane przeciwnie do wiary i zasad moralnych katolików oraz wydają się być w konflikcie z nauczaniem katolickim. List ten rozpoczął zagorzałą dyskusję dotyczącą ewentualnych błędów doktrynalnych w adhortacji. Do dyskusji dołączyło czterech kardynałów (Raymond Leo Burke, Carlo Caffarra, Walter Brandmüller, Joachim Meisner), którzy napisali list zwany "Dubiami", opisującymi wątpliwości oraz zadającymi 5 pytań, na które papież miałby odpowiedzieć jedynie "Tak" lub "Nie", bez przedstawienia motywów. Pytania dotyczyły przede wszystkim 8 rozdziału adhortacji związanego z możliwością udzielania Sakramentu Komunii Św. osobom rozwiedzionym i żyjącym w ponownych związkach. Wątpliwości czterech kardynałów były związane z tym, że papież zasugerował w adhoratacji w n. 306, że w pewnych przypadkach osoby rozwiedzione, żyjące w ponownych związkach, mimo „pewnej obiektywnej sytuacji grzechu” mogą nie być lub nie być w pełni subiektywnie winne. W kosekwencji może się zdarzyć, że osoba taka żyje „w łasce Bożej, może kochać, a także może wzrastać w życiu łaski i miłości”. I powinna otrzymywać „w tym celu pomoc Kościoła”. Papież dookreślił w przypisie 351, że w niektórych przypadkach jedną z form tej pomocy może być udzielanie sakramentów. Papież miał na myśli spowiedź i komunię św.:
Kardynałowie uznali te słowa za sprzeczne z nauczaniem Kościoła katolickiego, mówiącym, że osoby żyjące w nieregularnej sytuacji małżeńskiej trwają w grzechu ciężkim i nie mogą z tego powodu przystępować do Komunii Św.
W związku z tym, że papież Franciszek nie odpowiedział na list z "Dubiami" wysłany we wrześniu 2016, czterej kardynałowie upublicznili treść tego listu w listopadzie 2016 roku. Kardynał Raymond Burke stwierdził, że jeśli papież Franciszek nie poprawi wątpliwych, zdaniem kardynała, zapisów w adhortacji to wystąpi on o rozpoczęcie procesu formalnej korekty papieża.
Kard. Walter Brandmüller w wywiadzie dla niemieckiego dziennika "Frankfurter Allgemeine Zeitung" (28 października 2017 r.), podkreślił, że jeden przypis nie może „niweczyć całej moralnej i teologicznej tradycji Kościoła”.
Głosy broniące ortodoksji stanowiska papieskiego.
Ukazując ortodoksję nauczania papieskiego Rocco Buttiglione w swej książce opublikowanej w listopadzie 2017 r. pt. "Risposte amichevoli ai critici di Amoris laetitia" ("Życzliwe odpowiedzi krytykom Amoris laetitia") stwierdził, że sporna kwestia jest zgodna z moralnością Kościoła i mocno zakorzeniona w katolickiej tradycji:
Również kard. Gerhard Müller, do lipca 2017 r. prefekt Kongregacji Nauki Wiary, we wstępie do książki Buttiglionego argumentował, że „nauczanie dogmatyczne i zachęty duszpasterskie ósmego rozdziału «Amoris laetitia» mogą i muszą być rozumiane w sensie prawowiernym”, m.in. dlatego, że adhortacja broni nierozerwalności sakramentu małżeństwa. 
Odwołanie się do autorytetu Tomasza z Akwinu.
Adhortacja "Amoris Laetitia" ma 18 bezpośrednich odnośników do nauczania Tomasza z Akwinu. Znajdują się one w dwóch rozdziałach adhortacji: czwartym – "Miłość w małżeństwie" i ósmym – "Towarzyszyć, rozpoznać i włączyć to, co kruche". Cztery cytaty odnoszą się do Tomaszowego "traktatu o uczuciach" (STh I-II). Pięć cytatów pochodzi z "traktatu o miłości" Akwinaty, dyskutowanego w części II-II (Pars "Secunda secundae"). Są to zatem trzy tematy: podkreślane w adhortacji znaczenie uczuć dla antropologii i teologii moralnej; analiza miłości w jej różnorakim urzeczywistnieniu się – od uczuć zmysłowych do teologalnej cnoty miłości; konieczność wzięcia pod uwagę subiektywnych uwarunkowań w moralnej ocenie ludzkich czynów w trakcie ich właściwego osądzania.
Emocje i miłość w małżeństwie.
Papież Franciszek odwołał się do autorytetu św. Tomasza w swej refleksji na temat życia emocjonalnego, która znajduje się w rozdziale czwartym „Miłość w małżeństwie”, w sekcji zatytułowanej „Świat uczuć” (nn. 143–146). Biskup Rzymu ukazał w niej decydującą rolę uczuć w egzystencji ludzkiej, a szczególnie w relacjach małżeńskich i rodzinnych.
W numerze 144 adhortacji papież podkreślił, że sam Pan Jezus przyjął ludzką naturę wraz z jej „namiętnością”, a w numerze 145 odwołał się do św. Tomasza, wskazując moralną neutralność uczuć i namiętności. Tomasz inspirował się tu nauczaniem Arystotelesa, który sprzeciwiał się stoikom, głoszącym że każda namiętność sama w sobie jest moralnie nieuporządkowana (por. STh I-II, q. 24, a. 2; III, q. 15). Papież napisał:
W kolejnej sekcji rozdziału czwartego, zatytułowanej „Erotyczny wymiar miłości” (nn. 150–152) papież Franciszek ukazał rolę miłości w przywracaniu hierarchii między zmysłami, uczuciami i wolą. Jako wstęp do tego nauczania, w n. 148 biskup Rzymu odwołał się do nauczania Tomasza w Sumie teologicznej II-II, q. 153, a. 2, ad2, gdzie Akwinata ukazał, że „obfitość przyjemności występująca w akcie seksualnym rozumnie uporządkowanym nie sprzeciwia się umiarowi cnoty”. W cytowanym przez papieża fragmencie Tomasz zwrócił także uwagę, że nadmierna przyjemność szkodzi samej przyjemności. W "Sumie teologicznej" I-II q. 32, a. 7, mówiącej o przyczynach przyjemności, Tomasz ukazał to na przykładzie jedzenia. Pokarm może być źródłem przyjemności dla danej osoby, bo spełnia potrzeby jej ciała, jednak nadmiar jedzenia może zaszkodzić ciału i w ten sposób zniszczyć przyjemność jedzenia.
Miłość-caritas.
W sekcji „Radość i piękno” rozdziału czwartego, papież odwołał się do nauczania Tomasza o miłości "caritas" z artykułu 3 kwestii 26 części I-II "Sumy teologicznej". Akwinata przedyskutował w nim odmienne przejawy miłości, wyrażone przez nazwy "amor, dilectio," oraz "caritas". Nazwa "caritas" pochodzi, według dominikańskiego teologa, od słowa "carus" – "drogi". Papież w n. 127 adhortacji zaczerpnął od Tomasza spostrzeżenie, że w miłości chodzi o dostrzeżenie i uszanowanie "wartości" osoby kochanej: „miłość przyjaźni nazywa się «miłością-caritas», kiedy rozumiemy i doceniamy «cenną wartość», jaką posiada druga osoba”. Ta cecha autentycznej miłości, według papieża Franciszka, przeciwstawia ją różnym formom instrumentalizacji drugiej osoby. Papież wykorzystał tę myśl Tomasza już wcześniej w swojej adhortacji o ewangelizacji "Evangelii gaudium" 199, gdzie zwrócił uwagę, że prawdziwa miłość wobec ubogich nie pozwala nadużywać "opcji na rzecz ubogich", gdyż „ubogi, gdy jest kochany, «uważany jest za coś cennego», a to odróżnia opcję na rzecz ubogich od jakiejkolwiek ideologii, od jakiejkolwiek próby wykorzystania ubogich w celach osobistych lub politycznych”.
W n. 102 i 162 adhortacji „Amoris laetitia” papież odwołał się także do Tomasza, by ukazać inną istotną cechę miłości-caritas, miłości-przyjaźni, mianowicie tę, że miłość-caritas daje pierwszeństwo postawie daru z siebie, wobec postawy pasywnej, receptywnej. Jest to według papieża naśladowanie hojnej, darmowej i „do końca” miłości Jezusa Chrystusa:
Subiektywne czynniki w ocenie moralnej.
Papież Franciszek odwołał się do nauczania Tomasza z Akwinu także w sekcji adhortacji "Amoris Laetitia" zatytułowanej „Okoliczności łagodzące w rozeznaniu duszpasterskim” (nn. 301–303). Z czysto tomistycznego punktu widzenia, według Serge’a Thomasa Bonino OP, jest czymś jak najbardziej uprawnionym wzięcie pod uwagę w duszpasterstwie okoliczności łagodzących. Wolność woli, a więc i odpowiedzialność osoby, może być bardzo ograniczona przez wiele czynników, które moraliści określają jako "nieprzyjaciół wolnej woli", jak "przemoc, niewiedza, lęk" itp. Adhortacja stoi na stanowisku, że właśnie one pozwalają stwierdzić, że „...nie można już powiedzieć, że wszyscy, którzy są w sytuacji tak zwanej «nieregularnej», żyją w stanie grzechu śmiertelnego, pozbawieni łaski uświęcającej”. Może się zdarzyć ktoś, kto mając wiedzę jak postępować dobrze, jednak żyjąc w sytuacji nieregularnej, „może mieć duże trudności w zrozumieniu «wartości zawartych w normie moralnej»” (por. "Familiaris consortio" 33), lub może znaleźć się w określonych warunkach, które nie pozwalają mu działać inaczej i podjąć inne decyzje bez nowej winy” (AL 301). Jest tu mowa o "sytuacji" – nie o subiektywnej niezdolności rozumu lub woli – która ogranicza obiektywnie prawy wybór i popycha osobę do wyboru pomiędzy mniejszym a większym złem. Sytuacja taka jest bliska dylematowi moralnemu, który Tomasz nazywa "perplexitas". Według Akwinatu, nie może istnieć taki prawdziwie ("simpliciter") moralny dylemat, który by popychał kogoś do wybrania mniejszego zła. A jeśli by istniał, jest on konsekwencją poprzednich grzechów, których trzeba się wyrzec (por. II Sent d. 39, q.3.a. ad 5). Taka jest też tradycja tomistyczna, że osoba nigdy nie jest zmuszona do wyboru jakiegokolwiek zła, choćby było ono mniejsze. Choć, z drugiej strony, złożoność sytuacji, lęk przed konsekwencjami, mogą mieć wpływ na subiektywną nieprawdziwą ocenę tego, co należy uczynić. Papież Franciszek w n. 301 widzi właśnie taką sytuację w odniesieniu do niektórych „rozwiedzionych, żyjących w nowym związku”. Sprawia to, według Bonino, wrażenie, że uważa za pewne, że niemożliwe jest dla takich osób, nawet z pomocą łaski Bożej, żyć w powściągliwości w zrównoważony pod względem ludzkim sposób.
W adhortacji o miłości w rodzinie, podobnie jak wcześniej w "Evangelii gaudium" 171, papież przywołuje zdanie Tomasza na temat współistnienia łaski i cnoty z niemożnością ich praktykowania:
Mogłoby się np. zdarzyć, że Don Juan zostałby dotknięty łaską nawrócenia i obdarowany wlaną cnotą czystości. Mimo tego jednak z początku wciąż napotykałby psychologiczne i zmysłowe trudności w praktykowaniu cnoty, ze względu na skłonności, które się w nim utrwaliły wcześniej. Papież sugeruje możliwość występowania takiej sytuacji, w której życie łaski współistnieje z aktami obiektywnie mającymi naturę grzechu ciężkiego, jakmi są cudzołożne stosunki seksualne – jednak nie będącymi grzechem ciężkim, ze względu na subiektywne uwarunkowania. Według Serge’a Thomasa Bonino OP, pogląd ten nie jest zawarty wprost w przywołanej tezie Tomasza. Mówi ona bowiem jedynie o tym, że stan łaski może współistnieć z trudnością aktywnego praktykowania czynów danej cnoty, a nie z aktem ciężko przeciwnym cnocie.
Jednak, jak stwierdza sam papież Franciszek, w kwestii tej najważniejszy jest inny fragment nauczania Tomaszowego:
Jest to kwestia określenia praktycznej prawdy działania ("veritas vel rectitudo practica"). Co do obiektywnej prawdy moralny osąd danej osoby może zostać zniekształcony, gdy będzie postrzegała rzeczy tak, jak chce, aby one były ze względu na stan emcjonalny. Osąd może być też zniekształcony przez złe zwyczaje, czyli kontekst społeczno-kulturowy naznaczony „strukturami grzechu”, które przedstawiają obiektywnie błędne moralne sposoby postępowania jako normatywne lub obojętne. Poza tym obiektywne normy, słuszne na poziomie ogólnym, natrafiają na ogromną złożoność sytuacji w kontekście codzienności. Twierdzenia te, ukazujące podwójną względność określenia praktycznej prawdy działania etycznego są, według Bonino, istotnymi tezami tomizmu, które papież włączył do adhortacji "Amoris Laetitia". Również, nauczanie Tomasza o cnocie epikei, łagodnym stosowaniu prawa, w Sumie teologicznej II-II q 120 i w "Komentarzu do Etyki nikomachejskiej" t. 5, lekcja 16, mogło według Bonino, użyczyć papieżowi kolejnego argumentu. Jednak nie ma w adhortacji odwołania do tych tekstów.
W kolejnej sekcji „Normy i rozeznanie” (n. 304) papież odwołał się w przypisie 348 do innego tekstu św. Tomasza z "Sententia libri Ethicorum", VI, 6 (wydanie Leoniny, t. XLVII, s. 354), aby zachęcić duszpasterzy do przyglądania się „konkretnemu życiu ludzkiej istoty”:
Tomasz mówi tu o dwóch rodzajach poznania norm i trzeba zaznaczyć, według Bonino, że nie czyni tu preferencji wobec wyjątków od normy. Akwinata przytoczył przykład, wzięty z Arystotelesa, aby pokazać, że wiedza konkretna jest bardziej użyteczna:
Według Bonino, niezależnie od tego, czy można uznać adhortację "Amoris Laetitia" papieża Franciszka za „tomistyczną”, bezspornie ukazuje ona kilka tematów nauczania Tomasza z Akwinu, które zasługują w dzisiejszych czasach na więcej uwagi.

</doc>
<doc id="3678585" url="https://pl.wikipedia.org/wiki?curid=3678585" title="Kokora Mustjärv">
Kokora Mustjärv

Kokora Mustjärv (est. "Mustjärv (Kokora Mustjärv)") – jezioro w Alatskivi w prowincji Tartu w Estonii. Położone jest na północ od wsi Savastvere. Ma powierzchnię 23,8 (23,3) hektarów, linię brzegową o długości 2511 m, średnia głębokość wynosi 5 m, a maksymalna 8m. Przez jezioro przepływa rzeka Alatskivi.

</doc>
<doc id="3678587" url="https://pl.wikipedia.org/wiki?curid=3678587" title="Trygve Johannessen">
Trygve Johannessen

 
Trygve Johannessen (ur. 11 stycznia 1953) – norweski piłkarz występujący na pozycji napastnika. Trener piłkarski. 
Kariera klubowa.
Johannessen karierę rozpoczynał w amatorskim zespole Florvåg. W 1974 roku przeszedł do pierwszoligowego Vikinga. Z klubem tym zdobył trzy mistrzostwa Norwegii (1974, 1975, 1979) oraz Puchar Norwegii (1979). W sezonie 1977 z 17 bramkami na koncie został królem strzelców ligi norweskiej.
W 1981 roku odszedł do trzecioligowego Vidara, ale w 1982 roku wrócił do Vikinga i w sezonie 1982 wywalczył z nim czwarte mistrzostwo Norwegii, a także po raz drugi został królem strzelców. Po tych sukcesach ponownie odszedł do Vidara, gdzie występował przez dwa sezony. Sezon 1985 spędził w pierwszoligowym SK Brann, a potem zakończył karierę.
Kariera reprezentacyjna.
W reprezentacji Norwegii Johannessen zadebiutował 24 września 1975 w przegranym 0:4 meczu eliminacji Letnich Igrzysk Olimpijskich 1976 z ZSRR. Jednocześnie było to jedyne spotkanie rozegrane przez niego w drużynie narodowej.

</doc>
<doc id="3678590" url="https://pl.wikipedia.org/wiki?curid=3678590" title="Per Kristoffersen">
Per Kristoffersen

 
Per Kristoffersen (ur. 12 października 1937 we Fredrikstadzie, zm. 2 marca 2023) – norweski piłkarz występujący na pozycji napastnika. 
Kariera klubowa.
Kristoffersen całą karierę spędził w zespole Fredrikstad FK. Grał tam w latach 1956-1968. W tym czasie zdobył z klubem trzy mistrzostwa Norwegii (1956/1957, 1959/1960, 1960/1961) oraz trzy Puchary Norwegii (1957/1958, 1961/1962, 1966). Czterokrotnie zostawał też królem strzelców pierwszej ligi norweskiej (1956/1957, 1959/1960, 1960/1961, 1966).
Kariera reprezentacyjna.
W reprezentacji Norwegii Kristoffersen zadebiutował 12 czerwca 1957 w wygranym 2:1 meczu eliminacji mistrzostw świata 1958 z Węgrami. 1 września 1957 w wygranym 4:0 pojedynku mistrzostw nordyckich z Finlandią strzelił pierwszego gola w kadrze. W latach 1957-1966 w drużynie narodowej rozegrał 25 spotkań i zdobył 6 bramek.

</doc>
<doc id="3678591" url="https://pl.wikipedia.org/wiki?curid=3678591" title="Zbiór miary zero Christensena">
Zbiór miary zero Christensena

Zbiór miary zero Christensena – uogólnienia pojęcia zbioru miary zero w sensie miary Haara na lokalnie zwartej grupie topologicznej na podzbiory grup polskich. Pojęcie to zostało wprowadzone w 1972 roku przez J. Christensena oraz niezależnie przez B.R. Hunta, T. Sauera i J.A. Yorke’a.
Definicja.
Niech formula_1 będzie grupą polską. Podzbiór formula_2 nazywany jest "zbiorem miary zero Christensena", gdy istnieje taki zbiór borelowski formula_3 oraz taka borelowska miara probabilistyczna formula_4 na formula_5 że formula_6 dla wszelkich elementów formula_7 formula_8

</doc>
<doc id="3678594" url="https://pl.wikipedia.org/wiki?curid=3678594" title="Stein Karlsen">
Stein Karlsen

 
Stein Karlsen (ur. 1 września 1948) – norweski piłkarz występujący na pozycji napastnika. 
Kariera klubowa.
Karlsen karierę rozpoczynał w amatorskiej drużynie Flisa IL. W 1970 roku przeszedł do pierwszoligowego Hamarkameratene. W sezonie 1970 zajął z nim 3. miejsce w pierwszej lidze norweskiej, a w sezonie 1973 z 17 bramkami na koncie został jej królem strzelców. W sezonie 1974 spadł z zespołem do drugiej ligi, ale w następnym sezonie awansował z nim z powrotem do pierwszej. W 1976 roku Karlsen zakończył karierę.
Kariera reprezentacyjna.
W reprezentacji Norwegii Karlsen zadebiutował 31 października 1973 w przegranym 0:2 meczu eliminacji Mistrzostw Świata 1974 z Belgią. Było to jednocześnie jedyne spotkanie rozegrane przez niego w drużynie narodowej.

</doc>
<doc id="3678595" url="https://pl.wikipedia.org/wiki?curid=3678595" title="Kawa zielona">
Kawa zielona

Kawa zielona, zwana też kawą surową – ziarna kawy, których obróbka zakończyła się przed procesem palenia. Z uwagi na to, że w ziarnach nie zaszedł jeszcze proces pirolizy, ziarna kawy nie mają silnego aromatu i smaku (smak jest znacznie łagodniejszy). Różni się kolorem, gdyż jest dużo jaśniejsza niż kawa palona i stąd właśnie jej nazwa (chociaż nie zawsze ma kolor zielony).
Określenia i skróty stosowane przez testerów opisujące wady i zalety surowego ziarna kawowego:

</doc>
<doc id="3678596" url="https://pl.wikipedia.org/wiki?curid=3678596" title="Tillington (Herefordshire)">
Tillington (Herefordshire)

Tillington – przysiółek w Anglii, w Herefordshire, w dystrykcie (unitary authority) Herefordshire. Leży 7,1 km od miasta Hereford i 182,3 km od Londynu. W latach 1870–1872 osada liczyła 523 mieszkańców.

</doc>
<doc id="3678597" url="https://pl.wikipedia.org/wiki?curid=3678597" title="Romanas Algimantas Sedlickas">
Romanas Algimantas Sedlickas

Romanas Algimantas Sedlickas (ur. 23 lipca 1942 w miejscowości Jewie) – litewski polityk i prawnik, poseł na Sejm, eurodeputowany V kadencji.
Życiorys.
W połowie lat 40. jego rodzina wyemigrowała do Niemiec. Mieszkał później w Stanach Zjednoczonych, gdzie w 1964 ukończył filozofię na Uniwersytecie Fordham, a w 1967 prawo na University at Buffalo. Służył w oddziałach United States Army w czasie wojny wietnamskiej. Praktykował jako prawnik, specjalizując się w prawie karnym i gospodarczym. W 1991 powrócił na Litwę, gdzie pracował jako doradca prawny.
W 1999 dołączył do Litewskiego Związku Liberałów. Z ramienia tego ugrupowania w wyborach w 2000 został wybrany do Sejmu, w którym zasiadał do 2004. Od 2003 był członkiem Związku Liberałów i Centrum współtworzonego przez jego formację. Pełnił funkcję obserwatora w Parlamencie Europejskim, a po akcesie Litwy do Unii Europejskiej formalnie od maja do lipca 2004 sprawował mandat eurodeputowanego V kadencji.
Po zakończeniu kadencji poselskiej powrócił do praktyki prawniczej jako konsultant w kancelarii „Balticus Advocatus”. Dołączył też do Ruchu Liberalnego Republiki Litewskiej, m.in. kandydował z jego ramienia do Sejmu w 2012.

</doc>
<doc id="3678598" url="https://pl.wikipedia.org/wiki?curid=3678598" title="Romanas Sedlickas">
Romanas Sedlickas



</doc>
<doc id="3678599" url="https://pl.wikipedia.org/wiki?curid=3678599" title="Egil Solberg">
Egil Solberg

 
Egil Solberg (ur. 18 kwietnia 1949) – norweski piłkarz występujący na pozycji napastnika. 
Kariera klubowa.
Solberg przez całą karierę występował w zespole Mjøndalen IF. W sezonie 1971 awansował z nim z drugiej ligi do pierwszej ligi. W sezonie 1972 z 16 bramkami na koncie został jej królem strzelców. W sezonie 1976 wywalczył z zespołem wicemistrzostwo Norwegii. W następnym sezonie spadł z nim do drugiej ligi. Do pierwszej wrócił na sezon 1979, a potem występował w niej jeszcze w sezonie 1982. Po jego zakończeniu, zakończył karierę.
Kariera reprezentacyjna.
W reprezentacji Norwegii Solberg zadebiutował 4 listopada 1973 w przegranym 1:2 towarzyskim meczu z Luksemburgiem. Jednocześnie było to jedyne spotkanie rozegrane przez niego w drużynie narodowej.

</doc>
<doc id="3678600" url="https://pl.wikipedia.org/wiki?curid=3678600" title="Iñigo Lekue">
Iñigo Lekue

Iñigo Lekue Martínez (ur. 4 maja 1993 w Urduliz) – hiszpański piłkarz występujący na pozycji obrońcy w Athletic Bilbao.

</doc>
<doc id="3678601" url="https://pl.wikipedia.org/wiki?curid=3678601" title="Koman Band">
Koman Band

Koman Band – polski zespół jazz-rockowy, założony przez Janusza Komana w 1973 roku. Przez kilkanaście lat swojego istnienia formacja dokonała licznych nagrań archiwalnych dla Polskiego Radia.
Historia.
Koman Band zadebiutował w lutym 1973 roku. Pojawienie się formacji na krajowej estradzie było sporym wydarzeniem. Pierwszy skład grupy tworzyli: Janusz Koman (fortepian), Wojciech Michalczyk (gitara), Jerzy Śnigurowicz (gitara basowa), Maciej Czaj (perkusja) oraz sekcja dęta w składzie: Władysław Dobrowolski (trąbka), Marian Maślanka (trąbka) i Zbigniew Wójcik (trąbka). Przez pewien czas z Koman Bandem współpracował także Andrzej Twarowski (puzon).
W latach 1974–1976 w skład zespołu Komana wchodzili: Wojciech Tarczyński (kongi, śpiew), Wojciech Michalczyk, a następnie Bogdan Krajewski (gitara), Jerzy Śnigurowicz (jw.), Marian Śnigurowicz (perkusja) oraz sekcja dęta w składzie: Władysław Dobrowolski (jw.), Andrzej Diering (trąbka), Tadeusz Janiak (trąbka) i Bernard Kondracki (saksofon tenorowy, skrzypce).
Z Koman Bandem ogólnopolską karierę piosenkarską rozpoczynała Krystyna Prońko. Doskonałe współbrzmienie sekcji instrumentów dętych z sekcją rytmiczną oraz głosem piosenkarki zaowocowało pasmem wspólnych sukcesów. W 1973 na XI KFPP w Opolu Prońko otrzymała nagrody za interpretację piosenek "Po co ci to chłopcze" (muz. J. Koman, sł. J. Szczepkowski) i "Umarłe krajobrazy" (muz. J. Koman, sł. G. Walczak). W 1974 na XII KFPP w Opolu Janusz Koman otrzymał nagrodę za najlepszą aranżację utworu "Papierowe ptaki", zaś w 1975 na XIII KFPP w Opolu Krystyna Prońko po raz kolejny otrzymała I nagrodę za interpretację piosenek "Anioł i róża" (muz. J. Koman, sł. J. Szczepkowski) i "Niech moje serce kołysze ciebie do snu" (muz. J. Koman, sł. M. Dutkiewicz). 
W 1975 roku zespół J. Komana wziął udział w nagraniu debiutanckiego albumu artystki pt. "Krystyna Prońko". W tym samym roku współpracę z Koman Bandem rozpoczął Stan Borys. Wspólnie wystąpili podczas XIII KFPP w Opolu, gdzie wokalista wykonał utwór pt. "Chcę przy tym być". Wśród piosenkarzy współpracujących z zespołem pojawił się również Zbigniew Wodecki. Dopiero 29 stycznia 2021 roku, nakładem GAD Records ukazał się pierwszy solowy, autorski album Koman Bandu pt. "Continuation", będący zbiorem nagrań radiowych zespołu z lat 1974-75.
W czerwcu 1976 roku formacja ze względu na zmianę profilu muzycznego uległa rozwiązaniu. Natomiast grający na pianinie Fendera i clavinecie Koman zorganizował nową grupę, w której skład weszli: Paweł Serafiński (organy Hammonda), Wojciech Waglewski (gitara), Waldemar Lubański (gitara basowa, skrzypce elektryczne) i Andrzej Tylec (perkusja). Wówczas Koman Band znajdował się pod patronatem Agencji Koncertowej PSJ. 
Podczas kilkutygodniowych prób, trwających od września opracowano nowy program. Jego pierwszą część stanowiła wykonywana przez muzyków, instrumentalna suita "Continuation II", w drugiej zaś recital Krystyny Prońko z towarzyszeniem zespołu. We wrześniu 1976 r. Koman Band w nowym składzie wyruszył na swoją pierwszą trasę koncertową po województwie łódzkim, w październiku występował w warszawskich klubach, a w listopadzie w Katowicach, Zielonej Górze i okolicach (woj. lubuskie). Brał także udział w III Polskich Targach Estradowych w Łodzi. W 1977 roku ukazał się nagrany pod koniec 1976 r. album Jadwigi Strzeleckiej, pt. "Dziewczyny marzą o miłości" i album piosenkarki Zdzisławy Sośnickiej, pt. "Moja Muzyka" na którym muzycy poruszają się w obszarach muzyki soul, funky i disco. W obydwu przypadkach Koman Band pełnił rolę zespołu stricte akompaniującego.
Większość wykonywanych przez zespół kompozycji i aranżacji była dziełem Komana, lecz komponowali, czy też aranżowali także poszczególni członkowie zespołu, czego przykładem są wczesne nagrania zespołu z 1974 roku, których autorem lub współautorem był gitarzysta Wojciech Michalczyk ("Korbol", "Mucha Tse-Tse"), czy zarejestrowane pod koniec 1976 roku w Programie III P. R. utwory, takie jak: "Welon" (muz. W. Tarczyński, sł. R. Skalski) i "Trawiaste przywidzenie" (muz. W. Waglewski, J. Koman, sł. B. Olewicz). Z nagrań radiowych składa się również wydany w roku 1978, kolejny longplay nagrany z Krystyną Prońko, pt. "Deszcz w Cisnej". Kompozycję tytułową wykonuje Orkiestra PRiTV w Łodzi pod dyr. Henryka Debicha.
W czerwcu 1977 roku miejsce Waglewskiego zajął gitarzysta Remigiusz Kossacz, a miejsce Tylca perkusista Henryk Tomala. Z grupą współpracowali wówczas wokaliści: Rajmund Derewenda i Leonard Kaczanowski (jako solista miał w repertuarze, m.in. piosenki "Dawno" i "Moje serce ukołysze Cię do snu", zaś w duecie z Krystyną Prońko zaśpiewał m.in. utwór "W cieniu dobrego drzewa"), którzy śpiewali z grupą m.in. na Pop Session (28 lipca 1977). Koman Band występował obok takich wykonawców jak: Omega, Locomotiv GT, grupa Czesława Niemena, Middle of the Road, Brotherhood of Man. 
Największym przedsięwzięciem artystycznym Janusza Komana i jego muzyków (we współpracy z Orkiestrą Rozrywkową PRiTV w Katowicach pod dyr. Jerzego Miliana i zespołem baletowym z Teatru Wielkiego w Łodzi) była realizacja rock-opery "3400 lat po Ikarze" (muz. J. Koman, libr. B. Olewicz, G. Walczak), którą zaprezentowano jedynie podczas XV KFPP Opole'77 (widowisko próbowano włączyć do repertuaru łódzkiego Teatru Wielkiego, lecz pomysł nie doczekał się realizacji). W roli głównej obsadzony został Rajmund Derewenda, w spektaklu wystąpili także wokaliści: Krystyna Prońko i Andrzej Frajndt. 
W nagraniu studyjnej wersji rock-opery, tak samo jak jej w prezentacji na festiwalu opolskim, wzięła udział Orkiestra Rozrywkowa PRiTV w Katowicach pod dyr. Jerzego Miliana i reżyser dźwięku Andrzej Prugar. Studyjne fragmenty spektaklu ukazały się w 1978 na jednym z singli Tonpressu z serii "Interkosmos" oraz na płycie Krystyny Prońko pt. "Osobista kolekcja 4 – Duety" (2002). W roku 1978 Komanowi towarzyszył następujący skład: R. Kossacz (jw.), P. Serafiński (jw.), Wojciech Zalewski (gitara basowa), Czesław Bartkowski (perkusja). 
28 maja 2021 roku miała miejsce premiera muzyki baletowej w wykonaniu Koman Bandu, Orkiestry PRiTV w Łodzi pod dyr. Henryka Debicha oraz duetu gitar klasycznych „Completorium” (w składzie: Krzysztof Woliński i Andrzej Kleszczewski), zarejestrowanej pierwotnie na potrzeby Teatru Wielkiego w Łodzi na początku 1979 roku a wydanej nakładem GAD Records na krążku pt. "Suita słoneczna". Z całego składu Koman Bandu, biorącego udział w tych sesjach nagraniowych, po latach udało się ustalić tylko trzy nazwiska, a mianowicie: Janusz Koman, gitarzysta Remigiusz Kossacz i saksofonista Zbigniew Karwacki. 
Pomysłodawczynią tego przedsięwzięcia była tancerka i choreografka łódzkiego Teatru Wielkiego, Janina Niesobska (prywatnie żona aktora Krzysztofa Janczara), lecz wówczas szefostwo teatru wycofało się z wcześniejszych deklaracji i balet oparty na "Suicie słonecznej" nigdy nie powstał, zaś taśma z nagraniami znalazła się w archiwum radiowym. 
Na przełomie lat siedemdziesiątych i osiemdziesiątych z zespołem współpracowały piosenkarki: Hanna Banaszak i Majka Jeżowska. W latach 1979–1980 z Koman Bandem nagrywał Andrzej Zaucha, rejestrując na taśmie m.in. utwory: "W zasadzie" (muz. J. Koman, sł. M. Czubaszek), "Czemu z góry nie wiadomo" (muz. J. Koman, sł. W. Jagielski) oraz "Wieczór nad rzeką zdarzeń" (muz. J. Koman, sł. J. Kondratowicz) i "Dom złej dziewczyny" (muz. J. Koman, sł. J. Szczepkowski), które ukazały się na singlu Tonpressu. 
W tym okresie, Koman Band powoli zmieniał się z zespołu o stałym składzie w szyld, pod którym lider realizował swoje kolejne muzyczne projekty – zmieniały się też odcienie wykonywanej przezeń muzyki. 
Ówczesne produkcje Komana były chętnie nagrywane przez Polskie Radio, lecz ignorowane przez ówczesny rynek fonograficzny – co przekładało się na większą ilość nagrań radiowych, niż płytowych. Wydany w maju 2022 roku, nakładem GAD Records album "Twenty Past Six" to dokumentacja sesji nagraniowych Koman Bandu zarejestrowanych w 1980 roku w Radiu Poznań oraz w Polskim Radiu w Warszawie (znajdują się tutaj m.in. instrumentalne wersje piosenek "Czemu z góry nie wiadomo" i "Moknie w deszczu diabeł").
Zespół nagrywał w składzie: Janusz Koman (instrumenty klawiszowe), Andrzej Olejniczak (saksofon tenorowy i sopranowy), Zbigniew Jaremko (saksofon sopranowy), Władysław Sendecki (pianino elektryczne, instrumenty klawiszowe, syntezator Mooga), Piotr Kałużny (instrumenty klawiszowe), Remigiusz Kossacz (gitara), Krzysztof Ścierański (gitara basowa), Adam Lewandowski (perkusja) i Wojciech „Malina” Kowalewski (perkusja, instrumenty perkusyjne). 
W ostatnich miesiącach roku 1981 Koman Band w składzie: Janusz Koman (pianino Fendera), Andrzej Olejniczak (saksofon tenorowy i sopranowy), Wiesław Wilczkiewicz (gitara), Piotr Kałużny (fortepian, instrumenty klawiszowe), Zbigniew Wrombel (gitara basowa), Marek Surdyk (instrumenty perkusyjne), Adam Lewandowski (perkusja) i Orkiestra Rozrywkowa PRiTV w Poznaniu pod dyr. J. Komana zarejestrowali w studiu Radia Poznań materiał, który ukazał się 24 września 2021 r. na płycie wydanej nakładem GAD Records i zatytułowanej "Afternoon".
Niektóre utwory słuchacze poznali w wersjach piosenkowych: "Bociania wróżba" ukazała się na jedynym longplayu zespołu wokalnego Aura ("Aura", 1981), "Ostatni kadr" – jako "Trzeci kadr" – Hanna Banaszak umieściła na EP-ce wydanej przez Tonpress w 1980 roku, natomiast "Czek na życie" włączyła do swojego repertuaru Ewa Bem. 
W 1985 roku Koman Band wziął udział w nagraniu albumu żeńskiej grupy wokalnej Fiesta, zatytułowany "Fiesta". W skład grupy wchodzili wówczas: J. Koman (pianino Fendera), Krzysztof Barcik (gitara), P. Serafiński (j. w.), Maciej Latalski (gitara basowa), Krzysztof Zawadzki (instrumenty perkusyjne), Paweł Twardoch (perkusja) oraz Andrzej Balsam (trąbka), A. Diering (jw.), Maciej Sikała (saksofon tenorowy), Grzegorz Nagórski (puzon). W tym samym roku formacja Komana ulega rozwiązaniu.

</doc>
<doc id="3678602" url="https://pl.wikipedia.org/wiki?curid=3678602" title="V1">
V1



</doc>
<doc id="3678604" url="https://pl.wikipedia.org/wiki?curid=3678604" title="Steinar Pettersen">
Steinar Pettersen

 
Steinar Pettersen (ur. 29 kwietnia 1945) – norweski piłkarz występujący na pozycji napastnika. 
Kariera klubowa.
Pettersen przez całą karierę występował w zespole Strømsgodset IF. Rozpoczął ją w sezonie 1963 w czwartej lidze, jednak wywalczył wówczas awans do trzeciej. W sezonie 1965 awansował do drugiej ligi, a w sezonie 1966 do pierwszej. W sezonie 1969 zdobył z zespołem Puchar Norwegii. W sezonie 1970 wywalczył z nim mistrzostwo Norwegii oraz Puchar Norwegii, a także został królem strzelców pierwszej ligi. W sezonie 1973 po raz trzeci wygrał wraz ze Strømsgodset rozgrywki Pucharu Norwegii. W 1975 roku zakończył karierę.
Kariera reprezentacyjna.
W reprezentacji Norwegii Pettersen zadebiutował 23 czerwca 1968 w przegranym 1:5 meczu Mistrzostw Nordyckich z Danią. W latach 1968-1972 w drużynie narodowej rozegrał 7 spotkań.

</doc>
<doc id="3678605" url="https://pl.wikipedia.org/wiki?curid=3678605" title="Kościół Miłosierdzia Bożego w Krapkowicach">
Kościół Miłosierdzia Bożego w Krapkowicach

Kościół Miłosierdzia Bożego – rzymskokatolicka świątynia położona na terenie parafii pw. św. Mikołaja w Krapkowicach.
Historia.
Okres protestancki.
Próby wybudowania kościoła protestanckiego w Krapkowicach były podejmowane już w 1744 roku (przed jego wzniesieniem, protestanci spotykali się w krapkowickim zamku). 
Ziemię pod budowę świątyni ofiarował w 1780 roku kamerdyner rodu . Ponadto przekazał on swoją zastawę stołową na ten cel.
Budowę rozpoczęto na wiosnę 1854 roku (lecz została wstrzymana do roku 1857). Wznowienie prac budowlanych nastąpiło kiedy znaleziono fundusze i 8 listopada 1858 roku, kościół został poświęcony. Jego patronem był św. Paweł. 
Świątynia przetrwała I oraz II wojnę światową. 
Po zmianie granic, gdy Krapkowice zostały włączone do terytorium Polski, liczba protestantów zmniejszała się i w związku z tym, świątynia stopniowo pustoszała i zaczęła popadać w ruinę. Do 1985 roku była kościołem ewangelickim.
Okres katolicki.
W 1985 kuria diecezjalna w Opolu przejęła teren kościoła. Rozpoczęto remont, który trwał od roku 1987 do lata 2004 roku. 16 października 2004 roku, biskup pomocniczy diecezji opolskiej, Paweł Stobrawa konsekrował świątynię.
W Nadzwyczajnym Jubileuszu Miłosierdzia (od 8 grudnia 2015 roku do 20 listopada 2016 roku) kościół był bramą miłosierdzia. 
Uroczystości odpustowe odbywają się co roku w Święto Bożego Miłosierdzia.
Architektura i wnętrze.
Do kościoła prowadzą dwa wejścia. 
Ołtarz jest wykonany w stylu neobarokowym. W centralnej części ołtarza, w której niegdyś znajdowała się ambona (aktualnie przeniesiona w inną część prezbiterium), znajduje się obraz Jezusa Miłosiernego (jest to dokładna kopia obrazu z kaplicy klasztornej w Łagiewnikach). Na centralnej ścianie, znajdują się dwa malowidła przedstawiające Dobrego Pasterza i objawienie na jeziorze galilejskim. 
Na wieży kościoła znajdują się 3 dzwony (jeden z nich jest pęknięty).

</doc>
<doc id="3678606" url="https://pl.wikipedia.org/wiki?curid=3678606" title="Doros Christodulidis">
Doros Christodulidis

Doros Christodulidis, gr. Δώρος Χριστοδουλίδης (ur. 28 marca 1946 w Larnace) – cypryjski polityk i lekarz, działacz partyjny, deputowany, poseł do Parlamentu Europejskiego V kadencji (2004).
Życiorys.
Ukończył studia medyczne na Pierwszym Moskiewskim Państwowym Uniwersytecie Medycznym. Specjalizował się w kardiologii, praktykował w zawodzie lekarza. Długoletni działacz komunistycznej Postępowej Partii Ludzi Pracy (AKEL), zasiadał w jej komitecie centralnym. W latach 70. pełnił funkcję przewodniczącego jej organizacji młodzieżowej (EDON) w Larnace. Kierował też regionalnymi strukturami centrali związkowej PEO.
W 1991 po raz pierwszy został wybrany do Izby Reprezentantów. Z powodzeniem ubiegał się o reelekcję w 1996 i 2001, zasiadając w cypryjskim parlamencie do 2006. Od 2003 pełnił funkcję obserwatora w Parlamencie Europejskim, od maja do lipca 2004 sprawował mandat eurodeputowanego V kadencji w ramach delegacji krajowej. W 2013 był jednym z założycieli zainicjowanego przez Jorgosa Lilikasa Sojuszu Obywatelskiego.

</doc>
<doc id="3678607" url="https://pl.wikipedia.org/wiki?curid=3678607" title="Grzegorz Bąbiak">
Grzegorz Bąbiak

Grzegorz Paweł Bąbiak (ur. 10 czerwca 1973 w Warszawie) – polski historyk, dr hab., specjalizujący się w historii Polski XIX wieku, nauczyciel akademicki Uniwersytetu Warszawskiego.
Życiorys.
Syn Mieczysława i Teresy z d. Sławińskiej. W 1997 ukończył studia historyczne na Uniwersytecie Warszawskim. Pracę magisterską poświęconą kardynałowi Fryderykowi Jagiellończykowi pisał na seminarium Edwarda Potkowskiego. W 2002 obronił pracę doktorską z zakresu literaturoznawstwa pt. "Między europejskością a swojskością „Chimery” Zenona Przesmyckiego" (promotor: Danuta Knysz-Tomaszewska). Habilitował się w marcu 2012 na podstawie rozprawy "„Sobie, ojczyźnie czy potomności?”. Wybrane problemy mecenatu kulturalnego elit na ziemiach polskich w XIX w."
Pełni funkcje dyrektora Instytutu Polonistyki Stosowanej UW oraz kierownika Zakładu Edytorstwa i Stylistyki. Jest także pracownikiem Zakładu Historii Idei i Dziejów Inteligencji w XIX–XX wieku w Instytucie Historii PAN. Promotor jednej rozprawy doktorskiej.

</doc>
<doc id="3678609" url="https://pl.wikipedia.org/wiki?curid=3678609" title="Ole Stavrum">
Ole Stavrum

 
Ole Stavrum (ur. 22 maja 1940 w Kristiansund) – norweski piłkarz występujący na pozycji napastnika. Ojciec innego piłkarza, Arilda Stavruma. 
Kariera klubowa.
Stavrum karierę rozpoczynał w zespole Clausenengen FK. W 1961 roku przeszedł do pierwszoligowego Lyn Fotball. Wywalczył z nim mistrzostwo Norwegii (1964), dwa wicemistrzostwa Norwegii (1963, 1965) oraz Puchar Norwegii (1967). W sezonie 1964 z 18 bramkami na koncie został też królem strzelców pierwszej ligi norweskiej. W 1968 roku wrócił do Clausenengen, gdzie w 1971 roku zakończył karierę.
Kariera reprezentacyjna.
W reprezentacji Norwegii Stavrum zadebiutował 1 lipca 1964 w wygranym 3:2 towarzyskim meczu ze Szwajcarią. 26 września 1965 zremisowanym 2:2 pojedynku Mistrzostw Nordyckich z Danią strzelił pierwszego gola w kadrze. W latach 1964-1966 w drużynie narodowej rozegrał 8 spotkań i zdobył 2 bramki.

</doc>
<doc id="3678611" url="https://pl.wikipedia.org/wiki?curid=3678611" title="Romuald Wojna">
Romuald Wojna

Romuald Wojna (ur. 20 grudnia 1931 w Nowogródku) – polski historyk, badacz dziejów Rosji i Europy Środkowej.
Życiorys.
Absolwent Wydziału Historycznego Uniwersytetu Warszawskiego (mgr 1958 – "Rosyjski ruch rewolucyjny lat 70. i 80. XIX w. na łamach polskiej prasy krajowej", promotor: Ludwik Bazylow). W latach 1954–1959 pracownik Instytucie Polsko-Radzieckim, 1961–1968 Zespołu Encyklopedii PWN. Od 1968 pracownik Instytutu Historii PAN. Doktorat (1974 – "Ruch chłopski i reforma rolna w Rosji w 1917 r. (marzec-październik)"; promotor Janusz Żarnowski) i habilitacja (1985 – " Wieś rosyjska 1918–1920. Przemiany polityczne i społeczne") tamże. W latach 1987–1996 był wicedyrektorem Instytutu Historii PAN, od 1991 kierował Pracownią Dziejów Rosji i ZSRR tamże. Był też zastępcą redaktora naczelnego „Kwartalnika Historycznego”. W 1989 wchodził w skład Obywatelskiego Komitetu ds. Rewaloryzacji Grobu Nieznanego Żołnierza w Warszawie, któremu przewodniczył gen. bryg. pil. Stanisław Skalski.
Zajmuje się historią Rosji przełomu XIX i XX wieku. Doktorat pod jego kierunkiem napisali: Daniel Boćkowski, Władysław Bułhak, Andrzej Topij.

</doc>
<doc id="3678612" url="https://pl.wikipedia.org/wiki?curid=3678612" title="Fotografia ślubna">
Fotografia ślubna

Fotografia ślubna – fotografia wszelkich osób, czynności i miejsc związanych z daną uroczystością ślubną. Zdjęcia ślubne obejmują przygotowania młodej pary (zarówno te z udziałem fryzjerki, stylistki bądź wizażystki, jak i ubieranie się w strój ślubny), ceremonię ślubu, pozowane zdjęcia grupowe, fotografie weselne oraz zdjęcia plenerowe. Fotografowie mają też czasem w ofertach ślubnych: zdjęcia narzeczeńskie oraz fotografowanie poprawin. W Polsce śluby są najczęściej udzielane w kościołach i urzędach stanu cywilnego, ale coraz modniejsze stają się śluby w plenerze, dzięki zmianom ustawowym z 2015 roku.
Historia.
Początki fotografii ślubnej datuje się w przybliżeniu na rok 1840. Ze względu na ograniczenia sprzętowe była to wtedy głównie fotografia studyjna. Do czasu wynalezienia papieru fotograficznego, przez wiele lat zdjęcia wykonywano na płytach szklanych, miedzianych albo cynowych. Zdjęcia były czarno-białe (czasem – tonowane), oczywiście jednorazowe (bez możliwości powielania), nie było albumów fotograficznych i odbitek. Dopiero w latach 50ch XX wieku fotografia kolorowa osiągnęła wystarczający poziom wiarygodności (zgodność barw z rzeczywistością) do zastosowań profesjonalnych. Fotografia ślubna w znaczeniu nowoczesnym zaczęła się rozwijać po II wojnie światowej, wraz z rozpowszechnieniem aparatów małoobrazkowych i stosunkowo niedużych przenośnych lamp błyskowych. Fotografowano wtedy bez podpisywania umowy – fotograf pojawiał się na miejscu zdarzenia, robił zdjęcia i następnie próbował sprzedać zdjęcia po ślubie. Koszt pojedynczego zdjęcia był bardzo wysoki w porównaniu do fotografii cyfrowej, a eksperymenty, uzyskanie ujęć reportażowych oraz odpowiedniej jakości zdjęć były wtedy mocno utrudnione. Dlatego przez ponad 100 lat zdjęcia ślubne były pozowane i robione najczęściej w studiach fotograficznych. Rozwój techniki we wczesnych latach 70. pozwolił na urozmaicenie fotografii ślubnej i stopniowe przejście z fotografii pozowanej do fotografii reportażowej. Obecnie najlepsi specjaliści ślubni łączą ze sobą oba podejścia (zdjęcia "ustawiane" i dokumentalne).
Sposoby fotografowania ślubów.
Styl tradycyjny jest oparty na zdjęciach pozowanych. Wymaga od fotografa wiedzy o korzystnych dla fotografowanych pozach i umiejętności wprowadzenia pary w odpowiedni, zrelaksowany nastrój. Ważna jest też umiejętność wyszukania odpowiedniej lokalizacji, często są to miejsca bardzo atrakcyjne turystycznie. Podejście tradycyjne jest obecnie stosowane najczęściej podczas plenerowych sesji ślubnych.
Styl reportażowy jest wzorowany na klasycznej fotografii reportażowej, której przedstawicielem był m.in. Henri Cartier-Bresson. Polega na niepozowanych ujęciach, tworzeniu autentycznej fotograficznej, chronologicznej relacji. W ujęciu reportażowym ważne jest podejście dyskretne, fotograf powinien być prawie "niewidzialnym" dla swoich klientów, gości i prowadzących ceremonię. Rezultatem ma być historia dnia ślubu, fotografowane są nie tylko przewidywalne chwile podczas ślubu (wejście pary do kościoła, nakładanie pierścionków, itp.), ale też szczere momenty, rozmawiający goście, ważne detale (ubiór, zaproszenia, fragmenty wystroju miejsca ślubu czy wesela, itd.). Niektórzy puryści stylu reportażowego odmawiają wręcz używania lamp błyskowych, by nie zwracać na siebie uwagi i zachować autentyczność zachowań ludzkich.
Styl modowy ("editorial") ma swoje źródła w fotografii modowej. Cechuje go silny nacisk na kreatywne upozowanie pary oraz często dodatkowe, sztuczne oświetlenie za pomocą lamp błyskowych lub lamp wideo. Wynikiem są zdjęcia idealnie nadające się na okładkę magazynu o modzie ślubnej. Styl używany podczas zdjęć plenerowych.
Zdjęcia ślubne jako produkt.
Fotograf ślubny po wykonanej usłudze dostarcza parze zdjęcia w formie:
Zawód fotografa ślubnego.
Rozpoczęcie pracy jako fotograf ślubny nie jest ograniczone żadnymi licencjami zawodowymi, nie ma też konieczności zdawania egzaminów sprawdzających wiedzę fotografa. W Polsce jedynymi dokumentami potrzebnymi do fotografowania ślubów są legitymacje wydawane przez poszczególne kurie na różnych warunkach i różne okresy, poprzedzone najczęściej kursem prowadzonym przez księży. Na zajęciach tych przekazywana jest wiedza na temat zachowania się fotografa podczas fotografowania uroczystości mających miejsce w kościele (śluby, chrzty, komunie, itd.).
Głównymi barierami utrudniającymi wejście do zawodu są cena profesjonalnego sprzętu, konkurencyjny rynek i sezonowość pracy fotografa ślubnego.
Profesja ta cieszy się od kilku lat stale rosnącą popularnością, pomimo olbrzymiej konkurencji na rynku fotografów ślubnych w większości krajów oraz mimo zmniejszających się dochodów. Zdaniem fachowców zajmujących się tematem fotografii ślubnej (np.Jim Pickerell) trend ten będzie kontynuowany w przyszłości, a zawód fotografa ślubnego niebawem będzie podejmowany głównie przez ludzi, którzy mają już inną pracę i będą traktować dochody z fotografii jako dodatek do głównego źródła utrzymania.
Organizacje zrzeszające profesjonalnych fotografów ślubnych.
Wybrane znane stowarzyszenia tego typu: "Wedding and Portrait Photographers International" (WPPI), "Wedding Photojournalist Association" (WPJA) oraz "The International Society of Professional Wedding Photographers" (ISPWP). W Polsce są to Polskie Stowarzyszenie Fotografów Ślubnych (PSFŚ) oraz Zrzeszenie Profesjonalnych Fotografów Ślubnych (ZPFŚ).
Elitarność i warunki przyjęcia do poszczególnych organizacji różnią się między sobą. Najczęściej jednak wymagany jest wysoki poziom techniczny i artystyczny oraz uiszczenie składki członkowskiej.

</doc>
<doc id="3678613" url="https://pl.wikipedia.org/wiki?curid=3678613" title="Jörn Svensson">
Jörn Svensson

Jörn Svensson (ur. 13 lutego 1936 we Frederiksbergu zm. 12 listopada 2021 w Östersund) – szwedzki polityk i nauczyciel, deputowany do Riksdagu, poseł do Parlamentu Europejskiego IV kadencji.
Życiorys.
Absolwent filozofii, pracował zawodowo jako nauczyciel, a także w administracji publicznej (z zakresu planowania). Wieloletni działacz partii komunistycznej, od 1990 działającej pod nazwą Partia Lewicy. W latach 1967–1990 wchodził w skład zarządu tego ugrupowania.
Od 1976 do 1988 sprawował mandat posła do Riksdagu. Jako jeden z pierwszych szwedzkich polityków na forum parlamentu podejmował tematykę ochrony praw mniejszości seksualnych. W wyborach w 1995 został wybrany do Europarlamentu IV kadencji, w którym zasiadał do 1999 m.in. jako członek Komisji ds. Gospodarczych i Walutowych oraz Polityki Przemysłowej. Pozostał później aktywnym działaczem Partii Lewicy, m.in. jako jej kandydat w wyborach lokalnych w 2014.
W 2008 zawarł związek małżeński ze swoją długoletnią partnerką życiową, socjaldemokratyczną polityk Margaretą Winberg. Jest autorem publikacji książkowych m.in. z zakresu politologii i przeciwdziałania AIDS.

</doc>
<doc id="3678615" url="https://pl.wikipedia.org/wiki?curid=3678615" title="Elena Radionova">
Elena Radionova



</doc>
<doc id="3678616" url="https://pl.wikipedia.org/wiki?curid=3678616" title="Georgij Kistiakowskij">
Georgij Kistiakowskij



</doc>
<doc id="3678618" url="https://pl.wikipedia.org/wiki?curid=3678618" title="Adelina Sotnikova">
Adelina Sotnikova



</doc>
<doc id="3678619" url="https://pl.wikipedia.org/wiki?curid=3678619" title="Leon Kostecki">
Leon Kostecki

Leon Kostecki (ur. 27 lutego 1911 w Kolonii Podoszerynie, zm. 21 grudnia 1955 w Czarnem) – polski oficer.
Życiorys.
Urodził się 27 lutego 1911 w Kolonii Podoszerynie jako syn Edwarda i Emilii z domu Nienart.
Podczas II wojny światowej i nadejściu w 1944 frontu wschodniego został zmobilizowany do ludowego Wojska Polskiego i przydzielony do 34 pułku piechoty w składzie 8 Dywizji Piechoty. W stopniu sierżanta/starszego sierżanta pełnił funkcję dowódcy plutonu saperów. Później awansowany do stopnia kapitana.
26 grudnia 1945 w Sanoku poślubił Karolinę Teofilę Słuszkiewicz (ur. 1923). Zmarł 21 grudnia 1955 w Czarnem na atak serca. Został pochowany w kwaterze żołnierzy Wojska Polskiego na cmentarzu przy ul. Rymanowskiej w Sanoku 28 grudnia 1955.

</doc>
<doc id="3678620" url="https://pl.wikipedia.org/wiki?curid=3678620" title="Julia Lipnitskaia">
Julia Lipnitskaia



</doc>
<doc id="3678621" url="https://pl.wikipedia.org/wiki?curid=3678621" title="Alena Leonova">
Alena Leonova



</doc>
<doc id="3678622" url="https://pl.wikipedia.org/wiki?curid=3678622" title="Katarzyna Sieniawska">
Katarzyna Sieniawska

Katarzyna z Kostków Sieniawska (ur. 1576, zm. 1647) – polska szlachcianka.
Jej ojcem był Jan Kostka, a matką Zofia ze Sprowy Odrowąż; siostrą była Anna Kostka Ostrogska, a przyrodnim bratem był Jan Kostka. Po śmierci ojca w 1581 roku Katarzyna wraz z siostrą Anną pozostały pod opieką stryja Krzysztofa w Prusiech. Przyrodni ich brat Jan Kostka, starosta świecki i lipieński, rządził dobrami jarosławskimi na czas ich małoletności. W sierpniu 1592 roku brat zmarł w Jarosławiu i wtedy Katarzyna z Anną wróciły do Jarosławia. W 1593 roku Katarzyna została poślubiona przez Adama Hieronima Sieniawskiego. 4 lipca 1594 roku Anna i Katarzyna zatwierdziły przywileje i swobody dla Jarosławia.
Następnie 5 lipca 1594 roku podzieliły się dobrami. Katarzyna Sieniawska otrzymała wsie: Głęboka, Rudołowice, Wola Roźwienicka, Więckowice, Wierzbna, Kruhel, Wola Pozowska alias Leżachowska, Kostków, Tywonia, Szówsko, Wiązownica, Nielepkowice, Manasterz, Wola Manasterska, Dybków, Dobra, Lubienica (obecnie Rudka), Cieplice, Dąbrowica; ponadto otrzymała majętność w powiecie kamienieckim – Satanowska z 15 wsiami i Zielonkowska z 9 wsiami; w województwie sandomierskim w powiecie pilzneńskim majętność Sędziszowską i 5 wsi oraz kamienicę w Krakowie.

</doc>
<doc id="3678624" url="https://pl.wikipedia.org/wiki?curid=3678624" title="Osiedle Nowobramskie (Koszalin)">
Osiedle Nowobramskie (Koszalin)

Osiedle Nowobramskie (do 1945 niem. "Neuetor Vorstadt") – zachodnia część miasta Koszalina, przebiega przez nią droga krajowa nr 6. 
Wiadomości ogólne.
Obszar Osiedla Nowobramskiego do 2005 nosił nazwę Przedmieścia Księżnej Anny. W 2004 przeprowadzono konsultacje z mieszkańcami, na podstawie których ustalono zmianę nazwy na Osiedle Nowobramskie. Nazwa ta jest tłumaczeniem historycznego określenia "Neuetor Vorstadt", które było używane do 1945.
Osiedle Nowobramskie posiada funkcję przemysłowo-mieszkaniową, z przewagą tej pierwszej. Obszarem mieszkalnym jest część centralna obejmująca zabudowę jednorodzinną przy ulicach Szarych Szeregów, Zacisze, Miła, Brzozowa i częściowo Mieszka I oraz część wschodnia pomiędzy ulicami Żeglarską, Franciszkańską, Energetyków i Morską. W zachodniej części osiedla znajdują się tereny przemysłowe, gdzie zlokalizowano obszar będący podstrefą Słupskiej Specjalnej Strefy Ekonomicznej, zakład karny i schronisko dla bezdomnych zwierząt oraz od 1 stycznia 2023 znajdują się tereny zabudowy jednorodzinnej i szeregowej, obszar znalazł się w obrębie osiedla wskutek zmian granic, tj. włączenia części sołectwa Stare Bielice do Miasta Koszalina .Na Osiedlu Nowobramskim znajdują się również siedziby przedsiębiorstw NordGlass, Schwarte, Dźwigbet, Ar-Bet, Agroma i innych. Przy ulicy Bohaterów Warszawy mieści się Koszalińskie Centrum Kształcenia i Hala Kupiecka. 

</doc>
<doc id="3678626" url="https://pl.wikipedia.org/wiki?curid=3678626" title="MaLou Lindholm">
MaLou Lindholm

MaLou Lindholm (ur. 18 października 1948 w Sztokholmie) – szwedzka dziennikarka, działaczka społeczna i polityk, posłanka do Parlamentu Europejskiego IV kadencji.
Życiorys.
Studiowała nauki społeczne i technologię informacyjną. Pracowała jako freelancer w zawodzie dziennikarze, współpracowała m.in. ze stacją radiową P4 Blekinge. W latach 80. współtworzyła Partię Zielonych. W wyborach w 1995 uzyskała mandat eurodeputowanej IV kadencji, który wykonywała do 1999. Pracowała w Komisji ds. Swobód Obywatelskich i Spraw Wewnętrznych oraz w Komisji ds. Polityki Regionalnej. W 2004 kandydowała do PE z niezależnej eurosceptycznej listy wyborczej pod nazwą EU-motståndarna.
Jako społecznik związana z organizacjami działającymi na rzecz zwalczania narkomanii. W 2000 została zastępczynią dyrektora Hassela Nordic Network. Została także członkinią amerykańskiego instytutu The Institute on Global Drug Policy.

</doc>
<doc id="3678627" url="https://pl.wikipedia.org/wiki?curid=3678627" title="Oliver Stokowski">
Oliver Stokowski

Oliver Stokowski (ur. 8 sierpnia 1962 w Kassel) – niemiecki aktor.
Życiorys.
Urodził się w Kassel. W 1989 r. ukończył Hochschule für Musik und Darstellende Kunst w Grazu. Jego kariera rozpoczęła się w 1989 roku w State Theatre Hannover. Od 1998 roku grał w Teatrze Residenz w Monachium m.in. w roli Hamleta w reżyserii Macieja Hartmann. Następnie przeniósł się do Schauspielhaus Bochum, gdzie grał m.in. tytułową rolę w Peer Gynt reżyserii Jürgen Gosch.

</doc>
<doc id="3678628" url="https://pl.wikipedia.org/wiki?curid=3678628" title="Instytut Polsko-Radziecki">
Instytut Polsko-Radziecki

Instytut Polsko-Radziecki – instytucja istniejąca w Warszawie w latach 1952–1959. Dyrektorem w latach 1952–1957 był Zygmunt Młynarski. 
Historia i działalność.
Placówkę otwarto 31 stycznia 1952. Instytut miał na celu pomagać w wychowaniu kadr wykładowców, pogłębiać znajomość literatury rosyjskiej, ukraińskiej i białoruskiej. Innym celem było organizowanie odczytów polskich i radzieckich naukowców. Zajmował się także informacjami o życiu kulturalnym narodów ZSRR oraz zbieraniem materiałów w celu utworzenia muzeum polsko-radzieckiego. Organem placówki było pismo "Kwartalnik Instytutu Polsko-Radzieckiego" (1952–1956, redaktor Samuel Fiszman). Zygmunt Młynarski kierował w instytucie Pracownią Prasoznawstwa, Ludwik Bazylow kierował Pracownią Historii, zaś Samuel Fiszman Pracownią Literatury Rosyjskiej. W tej ostatniej dwa lata pracował Andrzej Drawicz. Po likwidacji budynek instytutu przy ul. Foksal w Warszawie i jego zasób biblioteczny przekazano Rosyjskiemu Instytutowi Kultury przy Ambasadzie ZSRR w Polsce. 

</doc>
<doc id="3678630" url="https://pl.wikipedia.org/wiki?curid=3678630" title="I Ogólnopolskie Zawody w Akrobacji Spadochronowej Gliwice 1970">
I Ogólnopolskie Zawody w Akrobacji Spadochronowej Gliwice 1970

IV Spadochronowe Mistrzostwa Śląska na celność lądowania Gliwice 1970 i I Ogólnopolskie Zawody w Akrobacji Spadochronowej – odbyły się 4–9 sierpnia 1970 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Patronował Mistrzostwom członek Rady Państwa Jerzy Ziętek i Zarząd Powiatowy ZMS w Gliwicach oraz "Towarzystwo Miłośników Ziemi Gliwickiej". Do dyspozycji skoczków był samolot An-2.
Rozegrane kategorie.
Zawody rozegrano w trzech kategoriach spadochronowych:
Uczestnicy Zawodów.
W zawodach wzięli udział zawodnicy z aeroklubów krajowych :

</doc>
<doc id="3678631" url="https://pl.wikipedia.org/wiki?curid=3678631" title="Mistrzostwa Europy w Skeletonie 2004">
Mistrzostwa Europy w Skeletonie 2004

Mistrzostwa Europy w Skeletonie 2004 odbyły się w dniach 12 - 15 lutego 2004 w niemieckim Altenbergu. Była to 10. edycja mistrzostw. W zawodach wzięło udział 36 zawodników. Rozegrano przejazd mężczyzn i kobiet.

</doc>
<doc id="3678632" url="https://pl.wikipedia.org/wiki?curid=3678632" title="Meccore String Quartet">
Meccore String Quartet

Meccore String Quartet – polski kwartet smyczkowy założony w 2007 roku. W 2011 roku zespół otrzymał nominację do nagrody Paszport Polityki w kategorii muzyki poważnej. W 2013 r. wydali swój debiutancki album z "Kwartetami smyczkowymi" Mozarta i Beethovena, ale szczególne uznanie przyniosła im płyta wydana w 2015 r. przez Polskie Nagrania, tj. "Szymanowski &amp; Debussy", dająca zespołowi dwie nominacje do nagrody Fryderyka 2016. Kwartet popularyzuje klasyczną muzykę kameralną, m.in. grając w miejscach o utrudnionym do niej dostępie (jak np. szpitale), czy organizując Międzynarodowy Festiwal Muzyki Kameralnej Q’arto Mondi.

</doc>
<doc id="3678634" url="https://pl.wikipedia.org/wiki?curid=3678634" title="Heinke Salisch">
Heinke Salisch

Heinke Salisch (ur. 14 sierpnia 1941 w Grevenbroich) – niemiecka polityk, tłumaczka i działaczka samorządowa, posłanka do Parlamentu Europejskiego I, II, III i IV kadencji.
Życiorys.
Studiowała lingwistykę, w 1965 uzyskała dyplom w zakresie tłumaczenia ustnego. Do 1979 pracowała jako tłumaczka na różnych konferencjach. W 1969 wstąpiła do Socjaldemokratycznej Partii Niemiec, zasiadała we władzach partyjnych na szczeblu powiatowym. Od 1971 do 1988 była radną miejską w Karlsruhe.
W 1979, 1984, 1989 i 1994 uzyskiwała mandat eurodeputowanej. Należała do frakcji socjalistycznej, pełniła funkcję wiceprzewodniczącej Komisji ds. Socjalnych i Zatrudnienia oraz Komisji ds. Swobód Obywatelskich i Spraw Wewnętrznych. Zrezygnowała z zasiadania w PE w lutym 1996. W październiku 1995 wybrana na burmistrza w Karlsruhe, funkcję tę pełniła do 2003.

</doc>
<doc id="3678635" url="https://pl.wikipedia.org/wiki?curid=3678635" title="Jewgienija Miedwiediewa">
Jewgienija Miedwiediewa

Jewgienija Armanowna Miedwiediewa, ros. Евгения Армановна Медведева, (ur. 19 listopada 1999 w Moskwie) – rosyjska łyżwiarka figurowa, startująca w konkurencji solistek. Dwukrotna wicemistrzyni olimpijska z Pjongczangu (2018, indywidualnie i drużynowo), dwukrotna mistrzyni świata (2016, 2017), dwukrotna mistrzyni Europy (2016, 2017), dwukrotna zwyciężczyni finału Grand Prix (2015, 2016), mistrzyni świata juniorów (2015), zwyciężczyni finału Junior Grand Prix (2014) oraz dwukrotna mistrzyni Rosji (2016, 2017).
Po zmianie przepisów w punktacji zawodów łyżwiarskich w 2018 roku, należą do niej dwa historyczne rekordy świata (GOE±3) solistek w kategorii seniorów: za program dowolny (160,46 pkt) i notę łączną (241,31 pkt).
Kariera.
W 2016 roku zadebiutowała na mistrzostwach Europy, gdzie w wieku szesnastu lat zdobyła tytuł mistrzowski i złoty medal. Dwa miesiące później została mistrzynią świata. W 2017 roku obroniła tytuł złotej medalistki zarówno na mistrzostwach Europy w Ostrawie, jak i na mistrzostwach świata w Helsinkach. 
Na igrzyskach olimpijskich 2018 w Pjongczangu startowała jako reprezentantka ekipy sportowców olimpijskich z Rosji, gdzie zdobyła dwa srebrne medale (indywidualnie i drużynowo). 
W maju 2018 roku przeprowadziła się do Kanady by trenować pod okiem Briana Orsera. W sezonie 2018/2019 nie wygrała żadnych zawodów rangi Grand Prix lub Challenger Series, ale zakończyła go brązowym medalem mistrzostw świata 2019 w Saitamie. 
W drugim sezonie pod okiem sztabu szkoleniowego trenera Orsera Miedwiediewa rozpoczęła sezon od srebrnego medalu na zawodach Autumn Classic International 2019. Następnie występowała w zawodach z cyklu Grand Prix, gdzie zajęła 5. miejsce na Skate Canada International 2019 oraz zdobyła srebrny medal na Rostelecom Cup 2019. Podczas mistrzostw Rosji 2020 Miedwiediewa wycofała się przed programem dowolnym. Było to spowodowane upadkiem na treningu tuż przed mistrzostwami, kiedy to but jej prawej łyżwy uległ uszkodzeniu. Ze względu na brak dostępności nowych butów Miedwiediewa była zmuszona wystąpić w zniszczonej parze. Pomimo tego udało się jej czysto przejechać program krótki, jednakże stan zepsutego buta był coraz gorszy i zawodniczka w obawie przed kontuzją postanowiła wycofać się z zawodów przez co straciła miejsce w kadrze narodowej na mistrzostwa świata i Europy. 
W 2020 roku z powodu pandemii COVID-19 przebywała w Rosji, bez możliwości powrotu do Kanady i treningu w ośrodku szkoleniowym w Toronto. Podczas zawodów testowych we wrześniu 2020 roku trener Orser udzielał jej wsparcia poprzez wideorozmowę. Tuż po zawodach testowych, 16 września 2020 roku Miedwiediewa poinformowała o swoim poworocie do klubu Sambo 70 i współpracy z byłym sztabem trenerskim, Tutberidze, Dudakow, Glejchiengauz. 
W październiku 2020 roku Miedwiediewa wycofała się z zawodów kwalifikujących do mistrzostw Rosji 2021 z powodu odnawiającej się kontuzji pleców.
Rekordy świata.
Przed sezonem 2018/2019

</doc>
<doc id="3678637" url="https://pl.wikipedia.org/wiki?curid=3678637" title="Evgenia Medvedeva">
Evgenia Medvedeva



</doc>
<doc id="3678638" url="https://pl.wikipedia.org/wiki?curid=3678638" title="Łuk odcinkowy">
Łuk odcinkowy

Łuk odcinkowy (segmentowy) – łuk sklepienny, element konstrukcyjny w kształcie łuku wsparty na obu końcach na filarach. Stosowany w architekturze jako sklepienia, do przykrywania wszelkiego typu otworów, w budownictwie jako przęsła mostów, wiaduktów itp. Jego zadaniem jest przeniesienie na podpory boczne ciężaru własnego i dźwiganego. Występuje w architekturze nowożytnej czasami w okresie baroku i rokoka.
Łuki odcinkowe należą do łuków obniżonych, strzałka łuku wynosi zwykle od 1/7 do 1/12 rozpiętości otworu, który zwieńcza łuk. Mury lub filary na których opiera się łuk, mają szerokość od 1/4 do 1/2 rozpiętości otworu.
Łuk odcinkowy (segmentowy) jest wycinkiem jednego koła, składa się z dwóch ramion, które rozdziela kliniec szczytowy - zwornik. Dolna płaszczyzna każdego ramienia zakryta w głębi muru, nosi nazwę nasady, powierzchnie boczne są zwane czołami, powierzchnia górna - grzbietem, dolna podłuczem. Naroże między grzbietem a pionową ścianą nazywa się pachą. Odległość mierzona w poziomie pomiędzy punktami podparcia nazywa się rozpiętością łuku a wysokość mierzona od linii łączącej podpory do najwyższego punktu na łuku nazywa się strzałką łuku. 
Łuki o strzałce większej niż połowa rozpiętości łuku należą do grupy łuków podwyższonych.

</doc>
<doc id="3678641" url="https://pl.wikipedia.org/wiki?curid=3678641" title="Teredo portoricensis">
Teredo portoricensis

Teredo portoricensis () – gatunek małża z rodziny świdrakowatych (Teredinidae) charakteryzujący się zdolnością trawienia celulozy. Jest endemitem Portoryko.

</doc>
<doc id="3678642" url="https://pl.wikipedia.org/wiki?curid=3678642" title="Shelayna Oskan-Clarke">
Shelayna Oskan-Clarke

Shelayna Oskan-Clarke (ur. 20 stycznia 1990 w Londynie) – brytyjska lekkoatletka specjalizująca się w biegu na 800 metrów.
Piąta zawodniczka mistrzostw świata w Pekinie (2015). W 2017 zdobyła srebrny medal na halowych mistrzostwach Europy w Belgradzie i jednocześnie był pierwszym w jej karierze na seniorskiej imprezie. Półfinalistka biegu na 800 metrów podczas londyńskiego światowego czempionatu.
Medalistka mistrzostw Wielkiej Brytanii.
Rekordy życiowe: stadion – 1:58,86 (27 sierpnia 2015, Pekin); hala – 1:59,81 (4 marca 2018, Birmingham).

</doc>
<doc id="3678645" url="https://pl.wikipedia.org/wiki?curid=3678645" title="Dietrich Elchlepp">
Dietrich Elchlepp

Dietrich Elchlepp (ur. 7 marca 1938 we Fryburgu Bryzgowijskim) – niemiecki polityk, deputowany do Bundestagu, poseł do Parlamentu Europejskiego IV kadencji.
Życiorys.
Z wykształcenia handlowiec oraz prawnik. Pracował m.in. jako radca w jednym z ministerstw, był też wykładowcą w Pädagogische Hochschule Freiburg. W połowie lat 60. zaangażował się w działalność polityczną w ramach Socjaldemokratycznej Partii Niemiec. W 1976 objął mandat posła do Bundestagu VII kadencji w miejsce deputowanego Erhard Epplera, który wykonywał przez kilka miesięcy. W latach 1996–1999 sprawował mandat eurodeputowanego, zasiadając we frakcji Partii Europejskich Socjalistów. Pozostał później aktywnym działaczem SPD w Denzlingen.

</doc>
<doc id="3678650" url="https://pl.wikipedia.org/wiki?curid=3678650" title="Refulat">
Refulat

Refulat – urobek denny pochodzący z refulacji (prac pogłębiających) wód powierzchniowych lub budowli hydrotechnicznych.
Refulat, jako urobek z pogłębiania, kwalifikowany jest jako odpad (kod 17 05). Wydobywany jest on przez pogłębiarki (np. refuler). Urobek z dna morskiego, gdy nie jest zanieczyszczony, może być wtórnie zatapiany w morzu po uzyskaniu zezwolenia organu właściwego. W przypadku, gdy urobek nie jest zanieczyszczony może być on składowany na "polach refulacyjnych". Po wysuszeniu i oczyszczeniu może być wykorzystywany np. w budownictwie drogowym lub hydrotechnicznym, a także do wykonywania okrywy rekultywacyjnej (biologicznej). Warunki odzysku urobku określone są przepisami prawa. W przypadku, gdy urobek jest zanieczyszczony jest on przekazywany na składowiska odpadów przemysłowych. Może on być składowany w sposób nieselektywny.

</doc>
<doc id="3678652" url="https://pl.wikipedia.org/wiki?curid=3678652" title="Alatskivi (jezioro)">
Alatskivi (jezioro)

Alatskivi (est. "Alatskivi järv") – jezioro w Alatskivi w prowincji Tartu w Estonii. Położone jest na północ od miejscowości Alatskivi. Ma powierzchnię 23,4 hektarów, linię brzegową o długości 4490 m. Na jeziorze znajduje się 7 wysepek. Przez jezioro przepływa rzeka Alatskivi.

</doc>
<doc id="3678664" url="https://pl.wikipedia.org/wiki?curid=3678664" title="Koncert 15-lecia">
Koncert 15-lecia

Koncert 15-lecia – koncertowy dwupłytowy album zespołu Kombi wydany w USA w 1993 roku nakładem wydawnictwa AGM Production. Jest zapisem koncertu, który odbył się 28 lipca 1991 roku w Operze Leśnej. Album jeszcze w tym samym roku został wydany w Polsce przez wydawnictwo InterSonus ze zmienionym projektem graficznym i pod nową nazwą Ostatni koncert. "Koncert 15-lecia" doczekał się kilku reedycji, a w 2008 roku pod kolejną nazwą Koncert 15-lecie.

</doc>
<doc id="3678665" url="https://pl.wikipedia.org/wiki?curid=3678665" title="Lahepera (jezioro)">
Lahepera (jezioro)

Lahepera järv (est. "Lahepera järv") – jezioro w Alatskivi w prowincji Tartu w Estonii. Położone jest na północ od miejscowości Alatskivi. Ma powierzchnię 100,4 hektara, linię brzegową o długości 7269 m, długość 2620 m i szerokość 550 m. Nad jego północnym brzegiem znajdują się dwie osady Lahe i Kesklahe.

</doc>
<doc id="3678671" url="https://pl.wikipedia.org/wiki?curid=3678671" title="NSB">
NSB



</doc>
<doc id="3678672" url="https://pl.wikipedia.org/wiki?curid=3678672" title="Mistrzostwa Europy w Skeletonie 2003">
Mistrzostwa Europy w Skeletonie 2003

Mistrzostwa Europy w Skeletonie 2003 odbyły się w dniu 24 lutego 2003 w szwajcarskim Sankt Moritz. Była to 9. edycja mistrzostw. Impreza została rozegrana po raz pierwszy od 1988 roku. W zawodach wzięło udział 36 zawodników. Rozegrano przejazd mężczyzn i kobiet. Panie startowały po raz pierwszy w historii.

</doc>
<doc id="3678673" url="https://pl.wikipedia.org/wiki?curid=3678673" title="Kuningvere (jezioro)">
Kuningvere (jezioro)

Kuningvere järv (est. "Kuningvere järv") – jezioro w Alatskivi w prowincji Tartu w Estonii. Położone jest na południe od miejscowości Kuningvere. Ma powierzchnię 24,9 hektara, linię brzegową o długości 1927 m, długość 760 m i szerokość 470 m.

</doc>
<doc id="3678674" url="https://pl.wikipedia.org/wiki?curid=3678674" title="I Spadochronowe Mistrzostwa Śląska na celność lądowania Gliwice 1960">
I Spadochronowe Mistrzostwa Śląska na celność lądowania Gliwice 1960

I Spadochronowe Mistrzostwa Śląska na celność lądowania Gliwice 1960 – odbyły się 16–19 czerwca 1960 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego, przy współudziale Komitetu Wojewódzkiego ZMS. Na otwarciu zawodów byli obecni przedstawiciele Komitetu Miejskiego PZPR, Wojska Polskiego i władz terenowych. Na zakończenie zawodów odbyły się pokazy, które oglądało 20000 widzów. W pokazach tych wzięli również piloci wojskowi na samolotach odrzutowych.
Rozegrane kategorie.
Zawody rozegrano w dwóch kategoriach spadochronowych:
Uczestnicy Mistrzostw.
W Mistrzostwach wzięli udział zawodnicy z Aeroklubów krajowych . 
Uczestnikami byli: Stefan Słomiany, Marcin Jaxa-Rożen, Jan Kuliś, Antonina Chmielarczyk, Wacław Błaszczykowski, Marian Kowalczewski, Sowa, Jan Wrodarczyk...

</doc>
<doc id="3678682" url="https://pl.wikipedia.org/wiki?curid=3678682" title="2016 w Wojsku Polskim">
2016 w Wojsku Polskim

Kalendarium Wojska Polskiego 2016 – wydarzenia w Wojsku Polskim w roku 2016.
Styczeń.
22 stycznia
Luty.
25 lutego
29 lutego
Listopad.
21 listopada
29 listopada

</doc>
<doc id="3678683" url="https://pl.wikipedia.org/wiki?curid=3678683" title="Alodia">
Alodia

Termin Alodia może oznaczać m.in.:

</doc>
<doc id="3678684" url="https://pl.wikipedia.org/wiki?curid=3678684" title="Hilda Bernard">
Hilda Bernard

Hilda Sarah Bernard (ur. 29 października 1920 w Puerto Deseado, zm. 20 kwietnia 2022 w Buenos Aires) – argentyńska aktorka. W trakcie kariery występowała w radiu, teatrze i filmach kinowych, jednak największą popularność zdobyła dzięki rolom telewizyjnym.
Życiorys.
Początki.
Bernard urodziła się w Puerto Deseado w prowincji Santa Cruz w Argentynie. Jest córką Anglika i Austriaczki. Jej bracia: Raquel i Jorge byli graczami rugby. Po ukończeniu szkoły średniej uczęszczała do National Conservatory of Dramatic Art, ale szybko zdecydowała się opuścić jej mury i uczyć się aktorstwa pod okiem takich aktorów jak Antonio Cunill Cabanellas czy María Rosa Gallo. W 1941 r. otrzymała pierwszą rolę w Cervantes National Theater, jako sprzedawczyni ciastek w sztuce "Martín Fierro""."
W 1942 r. Bernard pojawiła się w radiu, podpisała kontrakt z "Radio El Mundo", w którym emitowano kilka seriali z jej udziałem. W filmie zagrała po raz pierwszy w 1952 r. Pierwsze obrazy z jej udziałem to "Mala Gente" i "Esos que dicen amarse." Dzięki nim Bernard zyskała rozpoznawalność i wzięła udział w promującym je tournée po kraju.
Lata 60. – 80..
Rozkwit jej kariery przypadł na lata 60., kiedy to pojawiła się w argentyńskiej telewizji. Wystąpiła m.in. w "Los suicidios constantes" (1961),"Su comedia favorita" (1965)", Mujeres en presidio" (1967), "Muchacha italiana viene a casarse" (1969), "Alta comedia" (1971) czy w "Malevo" (1972).
Z sukcesami występowała także w teatrze, np. w "Amanda Viale". W 1976, zagrała w telewizyjnej wersji sztuki "El amor tiene cara de mujer", która jednak zdobyła takiego uznania, jak oryginał. Wraz z aktorką Amelią Bence współtworzyła program "Las 24 Horas", emitowany w latach 1981–1985.
Kolejne spektakle z jej udziałem to "Cuarteto", "Fetiche", "Mujeres por la identidad", "Cien años de Belgrano", "El último encuentro" i in. Wystąpiła także w 20 filmach, np. "Vení conmigo" (1973); w komedii "Autocine Mon amour" (1972); " Enigma de mujer" (1956); "Historia de una soga" (użyczyła swojego głosu) czy "Mala Gente". Jej popularność ugruntowały role serialowe z lat 80.: zagrała Anę w "El camionero y la dama", Amelię Arocha "w" "Marii", Giovannę w "Mujer comprada" i Felicianę w "Namiętnościach".
Późniejsze lata.
Od lat 90. Bernard zaczęła pojawiać się w rolach bardziej dopasowanych do jej wieku. Wystąpiła w emitowanych w Polsce telenowelach: "Celeste" (jako Amanda Sadowska) i "Manuela" (jako Madame Guerrero).
Pojawiała się także w serialach młodzieżowych: "Chiquititas" (1995–1997), "Los Simuladores" (2002), "Rebelde Way" (2002-2003) i "Floricienta" (2004-2005), dzięki którym stała się znana również młodszemu pokoleniu. Rolą we "Floricienta" wywalczyła nagrodę Martín Fierro Award w 2003 r. W 2004 r. występowała także w argentyńskiej adaptacji sitcomu "Pomoc domowa" nazwanej "La Niñera". Odtwarzała rolę matki głównej bohaterki granej przez Mercedes Morán.
W 2005 r., w wieku 84 lat podpisała kontrakt z Chacarera Theatre na występy w sztuce "Cuando te mueras del todo", w której zagrała starą hipiskę. W tym samym roku wróciła do telewizji rolą w telenoweli "Se dice de amor". Dwa lata później pojawiła się w "Fetiche", dramacie biograficznym reżysera Jose María Muscari.
Wystąpiła również w 12 odcinkach "Los exitosos Pells" stacji "Telefé" i w miniserialu "Dromo" – thrillerze fantasy z 2009 r. Za rolę w tym drugim była nominowana do nagrody Martín Fierro Award w kategorii "Najlepsza aktorka w filmie tv lub miniserialu" – była to kolejna, po "Marii", rola osoby chorej psychicznie w jej dorobku. W 2010 r. otrzymała za całokształt twórczości nagrodę Marii Guerrero.
Życie osobiste.
Bernard wyszła za mąż za producenta, scenarzystę i reżysera Jorge Gonçalveza, oraz za Horacio Zeladę – prezesa argentyńskiego związku nadawców. W 2014 przeszła udar mózgu, jednakże bez większych powikłań, a w 2020 zachorowała na COVID-19. Zmarła 20 kwietnia 2022 w wieku 101 lat. Miała córkę, Patricię; trójkę wnuków i jednego prawnuka.

</doc>
<doc id="3678687" url="https://pl.wikipedia.org/wiki?curid=3678687" title="Evan Dunfee">
Evan Dunfee

Evan Dunfee (ur. 28 września 1990 w Richmond) – kanadyjski lekkoatleta specjalizujący się w chodzie sportowym.
W 2007 zajął 23. miejsce na mistrzostwach świata juniorów młodszych, a rok później był dziesiąty na juniorskich mistrzostwach świata w Bydgoszczy. Szósty chodziarz igrzysk Wspólnoty Narodów w 2010. Dwa lata później stanął na najwyższym stopniu podium młodzieżowego czempionatu NACAC. Brązowy medalista uniwersjady w Kazaniu w rywalizacji drużynowej (2013). W tym samym roku sięgnął po srebro igrzysk frankofońskich. W 2015 został mistrzem igrzysk panamerykańskich w Toronto. Dwunasty zawodnik chodu na 20, jak i na 50 kilometrów podczas mistrzostw świata w Pekinie. W 2016 startował na igrzyskach olimpijskich w Rio de Janeiro, podczas których był dziesiąty w chodzie na 20 kilometrów oraz zajął 4. miejsce w chodzie na 50 kilometrów. W następnym sezonie uplasował się na piętnastej pozycji w chodzie na 50 kilometrów w mistrzostwach świata w Londynie. W 2019 zdobył brązowy medal w chodzie na 50 kilometrów podczas mistrzostw świata w Dosze. Brązowy medalista igrzysk olimpijskich w Tokio (2021).
Złoty medalista mistrzostw Kanady oraz reprezentant kraju w pucharze świata w chodzie.

</doc>
<doc id="3678690" url="https://pl.wikipedia.org/wiki?curid=3678690" title="Marija Andriejewa">
Marija Andriejewa

Marija Fiodorowna Andriejewa "Мари́я Фёдоровна Андре́ева" wł. Marija Fiodorowna Jurkowska (ur. 4 lipca 1868 w Sankt Petersburgu, Imperium Rosyjskie, zm. 8 grudnia 1953 w Moskwie) – rosyjska aktorka i działaczka polityczna.
Rodzina.
Ojcem Marii był Fiodor Fiodorow-Jurkowski dyrektor i główny reżyser Teatru Aleksandryjskiego w Petersburgu, a matką aktorka Marija Jurkowska. Po ukończeniu gimnazjum kontynuowała naukę w szkole teatralnej. W wieku 15 lat pozowała Ilji Riepinowi do ilustracji do „Gościa kamiennego” Aleksandra Puszkina. Wyszła za mąż za starszego do niej o 18 lat kontrolera kolei żelaznych Andrieja Żelabużskiego. Mieli dwoje dzieci: Jurija (ur. 1888) reżysera filmowego i Jekatierinę (ur. 1894).
Kariera.
Po raz pierwszy wystąpiła na scenie w wieku 18 lat w Kazaniu. Po przeprowadzce wraz z mężem do Gruzji zaczęła od 1886 występować w teatrze w Tyflisie. Po powrocie do Moskwy zaczęła występować w Moskiewskim Towarzystwie Sztuki i Literatury pod kierunkiem Konstantina Stanisławskiego. Na zawodowej scenie debiutowała 15 grudnia 1894. W ciągu trzech lat wystąpiła w 11 rolach. Później Stanisławski i Andriejewa występowali wspólnie w Moskiewskim Akademickim Teatrze Artystycznym (MChAT). Z tym teatrem związane jest 7 lat jej największej aktywności (1898—1905). W tym czasie zagrała 15 głównych ról w sztukach Czechowa, Gorkiego, Ostrowskiego, Hauptmanna, Ibsena i Szekspira. Stanisławski powierzył jej również zajmowanie się sprawami administracyjnymi i finansowymi teatru. Jej małżeństwo rozpadło się, a aktorka wdała się w burzliwy romans z bogatym kupcem Sawwą Morozowem.
Związek z Maksimem Gorkim.
Gorkiego poznała wiosną 1900 w Sewastopolu, dokąd wraz z teatrem MChAT przyjechała, by pokazać Antonowi Czechowowi inscenizację jego dramatu „Mewa”. W 1903 porzuciła rodzinę, zostając sekretarzem literackim Gorkiego. Para wzięła ślub cywilny. W tym czasie zainteresowała się ideologią marksistowską, wstąpiła do Socjaldemokratycznej Partii Robotniczej Rosji. Tłumaczyła również z niemieckiego "Kapitał" Karola Marksa.
W 1906 wyjechali z Rosji, by podróżować po USA, a następnie osiedlili się na Capri we Włoszech.
W służbie Partii i Rewolucji.
W rewolucjach lutowej i październikowej nie brała aktywnego udziału, jednak po rewolucji lutowej, gdy nowe władze poszukiwały nowych kadr, została Przewodniczącą Departamentu Sztuki i Edukacji Piotrogradzkiej Dumy Miejskiej. Po rewolucji październikowej została Komisarzem Teatrów i Cyrków w Piotrogrodzie i pięciu sąsiednich guberniach. Znowu zwróciła uwagę na polityczne zapatrywania Gorkiego. Jako pełnomocnik finansowy bolszewików pomagała zbierać fundusze na działalność. Za zasługi i biegłość na tym polu Lenin nazwał ją „Towarzyszem Fenomenem”, co stało się jej partyjnym pseudonimem. W 1918 po rozwiązaniu Dumy kierowała teatralnym oddziałem Piotrogrodzkiego Sowietu i całkowicie poświęciła się pracy partyjnej, co odbiło się na jej stosunkach z Gorkim. W 1919 jej miejsce u boku pisarza, początkowo również jako sekretarz zajęła 27-letnia baronessa Marija Zakriewska-Benkendorf. Andriejewa nigdy nie przebaczyła tego ani Gorkiemu ani sobie. W 1921 Gorki, z inicjatywy Grigorija Zinowjewa i radzieckich służb specjalnych, został wysłany na emigrację. Andriejewa, wraz ze swoim kochankiem Kriuczkowem wkrótce podążyła do Berlina za swoim mężem, by „nadzorować jego polityczne zachowania i kontrolować wydatki”. Dzięki swoim wpływom we władzach radzieckich Kriuczkow została naczelnym redaktorem sowieckiego wydawnictwa „Mieżdunarodnaja kniga”. W ten sposób Kriuczkow został faktycznym wydawcą dzieł Gorkiego za granicą i pośrednikiem między pisarzem i radzieckimi pismami i wydawcami. Dzięki temu Andriejewa i Kriuczkow mogli w pełni kontrolować niemałe dochody pisarza. W 1938 Kriuczkow został aresztowany i rozstrzelany po tym, jak wziął na siebie winę za śmierć Gorkiego.
Po powrocie do Związku Radzieckiego Andriejewa rozstała się z Kriuczkowem i zajęła działalnością teatralną. Już w 1919 z rekomendacji Leonida Krasina i Maksima Gorkiego została Komisarzem komisji ekspertów Narkomwniesztorga w Piotrogrodzie. Była jedną z inicjatorek założenia Wielkiego Teatru Dramatycznego. Na jego scenie powróciła na 7 lat (1919-1926) do aktorstwa.
W 1926 znowu została skierowana służbowo do Berlina jako szefowa artystyczno-przemysłowego oddziału radzieckiej misji handlowej w Niemczech. Jej zadaniem było zdobywanie walut niezbędnych do pospiesznej industrializacji ZSRR, w tym sprzedaży dóbr zagrabionych wrogim klasowo elementom i złota pochodzącego z niszczonych cerkwi. Po powrocie w 1928 nie występowała już na scenie. Została zastępcą dyrektora przedsiębiorstwa „Kunsteksport”. Od 1931 do 1948 była dyrektorem Domu Uczonych, gdzie prowadziła wykłady o Gorkim. 
Za swoją działalność organizacyjną została odznaczona Orderem Lenina i Orderem Czerwonego Sztandaru Pracy.
Zmarła 8 grudnia 1953 i została pochowana na Cmentarzu Nowodziewiczym w Moskwie.

</doc>
<doc id="3678691" url="https://pl.wikipedia.org/wiki?curid=3678691" title="Östersunds FK">
Östersunds FK

Östersunds FK – szwedzki klub piłkarski, mający siedzibę w mieście Östersund w środkowej części kraju.
Historia.
Chronologia nazw:
31 października 1996 roku został utworzony klub Östersunds FK w wyniku fuzji trzech lokalnych klubów Ope IF, IFK Östersund i "Östersund/Torvalla FF" w celu stworzenia ambicyjnego klub w mieście, który byłby w stanie walczyć na dwóch najwyższych szczeblach szwedzkiego futbolu. Następnego roku Frösö IF również dołączył do projektu. Nowo utworzony klub debiutował w trzeciej dywizji w 1997 roku w miejscu Östersund/Torvalla FF, który zaprzestał istnieć. W 1998 i 1999 klub walczył w barażach o awans do drugiej dywizji, ale nieudanie. W 2005 zespół ukończył rozgrywki na drugiej pozycji, ale w 2006 po reorganizacji systemu lig pozostał w trzeciej w hierarchii lidze, która przyjęła nazwę "Dywizja 1".
W 2007 dyrektor Daniel Kindberg wykorzystał swoją przyjaźń z trenerami Roberto Martinez i Graeme Jones aby rozpocząć współpracę z brytyjskim Swansea City, skąd wypożyczał młodych zawodników do Östersund. Swansea również wystąpił w meczu inauguracyjnym na nowo wybudowanym stadionie.
Po złym sezonie 2010 klub po raz pierwszy w historii został zdegradowany do czwartej ligi. Następnego roku Daniel Kindberg powrócił na stanowisko dyrektora i zwiększył wsparcie finansowe ze strony lokalnych firm. Klub zaprosił także młodego trenera Grahama Pottera, który pracował na uniwersytecie angielskim i ściągnął stamtąd kilka dobrych piłkarzy z Nike Football Academy. Po udanych transferach klub był w stanie wygrać zarówno czwartą ligę, a następnie trzecią ligę rok później. W 2013 klub debiutował w Superettan i zakończył sezon na 10-tym miejscu.
W styczniu 2014 roku klub ogłosił, że podpisał kontrakt pół miliarda koron z rządem Libii, aby rozwijać i kształcić libijskich piłkarzy. W 2015 zespół zajął drugie miejsce w Superettan i po raz pierwszy w historii awansował do Allsvenskan.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Jämtkraft Arena w Östersund, który może pomieścić 6,400 widzów.
Skład.
Stan na 23 sierpnia 2018

</doc>
<doc id="3678692" url="https://pl.wikipedia.org/wiki?curid=3678692" title="Generał mróz">
Generał mróz

Generał mróz – popularnie sformułowanie określające strategię spalonej ziemi zastosowanej przez rosyjskich dowódców dwukrotnie – podczas inwazji Napoleona I na Rosję w 1812 i Hitlera w 1941 na terytorium ZSRR. Polega ona na wycofywaniu się w głąb własnego terenu rozciągając linie zaopatrzenia wroga jednocześnie niszcząc i konfiskując przydatne zapasy jak odzież, żywność, paliwo, aby ta nie dostała się w ręce przeciwnika. Wszystko, czego nie można było przenieść jak pola, pastwiska lub budynki palono, zostawiając jedynie spaloną ziemię. Nazwa wzięła się od tego, że mróz zabił wielu źle przygotowanych żołnierzy, więcej niż niejedna bitwa.

</doc>
<doc id="3678693" url="https://pl.wikipedia.org/wiki?curid=3678693" title="Spadochron ratowniczy SP-6">
Spadochron ratowniczy SP-6

Spadochron ratowniczy SP-6 – statek powietrzny, do niedawna najpopularniejszy spadochron ratowniczy użytkowany w polskim lotnictwie (głównie szybownictwie) sportowym. Sukcesywnie zastępowany przez nowocześniejsze np. SK-94.
Przeznaczenie.
Ratowniczy spadochron plecowy SP-6 jest przeznaczony do wykonywania skoków przymusowych (ratowniczych z szybowców, samolotów, motolotni, balonów i śmigłowców oraz innych statków powietrznych).
Budowa.
Spadochron zbudowany jest z uprzęży oraz z pokrowca, w którym znajduje się czasza wraz ze sprężynowym (grzybkowym) spadochronem wyciągającym (pilocikiem). Czasza spadochronu okrągła (o kształcie 20-boku, uszyta z 20 klinów, zaś każdy klin z 4 płatów tkaniny torlenowej. 20 linek nośnych splecionych z plecionki torlenowej. Powierzchnia czasy to 43 m². U zbiegu klinów, w środkowej części czaszy kominek spadochronowy o średnicy 30 cm. W tylnej części czaszy szczelina w trzech klinach zapewniająca prędkość postępową. Osłona czaszy w kształcie rękawa z tkaniny torlenowej z wszytymi 8 parami kieszeniami do zaplatania linek nośnych (plus jedna dodatkowa para kieszonek odejmowanych, służących do przytrzymywania wyłogu zamykającego. Pilocik oddziela się od czaszy po jej napełnieniu, opadając osobno. Pokrowiec (kontener) w kształcie koperty, zamykany trzema zawleczkami uchwytu wyzwalającego. Cztery wyłogi pokrowca. Na dwóch wyłogach pokrowca dwie gumki, zaczepiane na czterech haczykach przed lotem w celu ewentualnego przyśpieszenia otwarcia pokrowca.
Uchwyt wyzwalający z lewej strony na wysokości piersi. Z lewej strony taśmy okalającej naszyta kieszeń na uchwyt wyzwalający. Uprząż wykonana z usztywnionych wewnątrz taśm stilonowych. Zbudowana z taśmy głównej (okalającej) oraz taśmy piersiowej i dwóch udowych. Taśmy zapinane na klamry płaskie pozwalające na szybkie rozpięcie oraz oczka "D".
Dane techniczne.
Przy wadze skoczka do 100 kg, spadochron ten zapewnia:
oraz
Wersje.
W spadochronie SP-6M, w osłonie czaszy zastosowano tkaninę poliamidową zamiast poliestrową. Zastosowano też zmiany w uprzęży. Zmodyfikowano sposób zamykania pokrowca.

</doc>
<doc id="3678695" url="https://pl.wikipedia.org/wiki?curid=3678695" title="Vladimír Laštůvka">
Vladimír Laštůvka

Vladimír Laštůvka (ur. 8 czerwca 1943 w Strážnicach, zm. 27 września 2018) – czeski polityk i inżynier, więzień polityczny w czasach komunistycznych, deputowany do Izby Poselskiej, poseł do Parlamentu Europejskiego V kadencji (2004).
Życiorys.
Absolwent fizyki jądrowej Politechniki Czeskiej w Pradze (1967). Pracował jako naukowiec, prowadził zajęcia na uniwersytecie UJEP. Był sygnatariuszem Karty 77. W 1977 objęty zakazem nauczania, w 1978 tymczasowo aresztowany, następnie skazany na karę pozbawienia wolności. Po zwolnieniu od 1979 pracował początkowo jako palacz, następnie jako technik. W połowie lat 80. zwolniony z pracy w szpitalu w Českiej Lípie z powodów politycznych.
Zaangażował się w działalność polityczną w okresie przemian demokratycznych. W 1990 został dokooptowany do Czeskiej Rady Narodowej, w której zasiadał do 1992. Był członkiem Forum Obywatelskiego, a po jego rozpadzie działał w Ruchu Obywatelskim. Później dołączył do Czeskiej Partii Socjaldemokratycznej. W latach 1996–2006 przez trzy kadencje był deputowanym do Izby Poselskiej. Od 2003 pełnił także funkcję obserwatora w Parlamencie Europejskim, od maja do lipca 2004 sprawował mandat eurodeputowanego V kadencji w ramach delegacji krajowej. Po odejściu z parlamentu pracował jako konsultant w Děčínie.

</doc>
<doc id="3678696" url="https://pl.wikipedia.org/wiki?curid=3678696" title="Dariusz Jarosz">
Dariusz Jarosz

Dariusz Stefan Jarosz (ur. 10 marca 1959 w Mielcu) – polski historyk, profesor nauk humanistycznych, specjalizujący się w najnowszej historii Polski, wykładowca Uniwersytetu Warszawskiego.
Życiorys.
W 1983 ukończył studia historyczne na Uniwersytecie Warszawskim. Pracę magisterską poświęconą Młodzieży Wszechpolskiej pisał na seminarium Szymona Rudnickiego. W 1990 obronił pracę doktorską pt. "Obraz chłopa w krajowej publicystyce czasopiśmienniczej 1944–1959" (promotor: Tomasz Szarota). Habilitował się w 1999 na podstawie rozprawy "Polityka władz komunistycznych w Polsce w latach 1948–1956 a chłopi". W 2003 uzyskał tytuł profesora nauk humanistycznych. W swoich badaniach koncentruje się na historii społecznej PRL.
Pracuje w Zakładzie Badań nad Dziejami Polski po 1945 roku IH PAN. Był pracownikiem Instytutu Historii Akademii Świętokrzyskiej w Kielcach.
Wśród wypromowanych przez niego doktorów znalazł się Hubert Wilk.

</doc>
<doc id="3678700" url="https://pl.wikipedia.org/wiki?curid=3678700" title="Kugelerlass">
Kugelerlass



</doc>
<doc id="3678701" url="https://pl.wikipedia.org/wiki?curid=3678701" title="Grand Final (piłka nożna)">
Grand Final (piłka nożna)



</doc>
<doc id="3678702" url="https://pl.wikipedia.org/wiki?curid=3678702" title="Edgar Babayan">
Edgar Babayan

Edgar Babayan (ur. 8 stycznia 1986 w Erywaniu) – zapaśnik pochodzenia ormiańskiego walczący w stylu klasycznym. Reprezentował początkowo Armenię, a od 2012 roku startuje jako Polak. Wicemistrz Europy seniorów (2016), brązowy medalista Uniwersjady (2005).
Życiorys.
Armenia.
Babayan uprawia zapasy od 1995 roku. Początkowo reprezentował Armenię. W barwach tego kraju startował na arenie międzynarodowej w latach 2002−2008. W tym czasie zdobył brązowy medal Uniwersjady w 2005 roku w kategorii do 74 kg. Brał udział w zawodach mistrzowskich w kategoriach juniorskich − mistrzostwach Europy kadetów (7. w kategorii 58 kg w 2002 i 16. w kategorii 63 kg w 2003) i mistrzostwach światach juniorów (5. w kategorii 74 kg w 2005). W 2008 roku wziął także udział w mistrzostwach Europy seniorów, w których zajął 16. pozycję w kategorii 74 kg.
Polska.
W 2010 roku przeprowadził się do Polski, gdzie w 2012 roku otrzymał polskie obywatelstwo. Wkrótce po tym zadebiutował jako reprezentant Polski, startując w turniejach kwalifikacyjnych do Letnich Igrzysk Olimpijskich 2012, gdzie dwukrotnie był bliski wywalczenia kwalifikacji na igrzyska, jednak ostatecznie mu się to nie udało. W 2015 roku zdobył mistrzostwo Polski w kategorii do 75 kg. W 2016 roku zdobył wicemistrzostwo Europy seniorów w kategorii do 80 kg. W 2017 roku zdobył złoty medal w kategorii 80 kg w Międzynarodowym Turnieju Zapaśniczym Thor Master. Brązowy medalista Memoriału Władysława Pytlasińskiego w kategorii 77 kg (2019). W 2019 roku zdobył tytuł Mistrza Polski w kategorii 82 kg. Od 2010 roku jest reprezentantem Sobieskiego Poznań.

</doc>
<doc id="3678703" url="https://pl.wikipedia.org/wiki?curid=3678703" title="Z-8 (1970)">
Z-8 (1970)

Z-8 – polski okręt pomocniczy – zbiornikowiec paliwa typu "B199" (jednostka bliźniacza Z-3), zbudowany przez stocznię rzeczną we Wrocławiu. 
Okręt przeznaczony do transportu i zaopatrywania w morzu i porcie w paliwo i środki smarne. W czerwcu 1975 roku okręt uczestniczył w ćwiczeniach o kryptonimie Posejdon-75. W dniach 4–26 maja 1983 roku Z-8 wziął udział w wielkich ćwiczeniach sił Marynarki Wojennej o kryptonimie Reda-83. Okręt służy w składzie 8 Flotylli Obrony Wybrzeża, przeszedł remont w 2013 roku

</doc>
<doc id="3678707" url="https://pl.wikipedia.org/wiki?curid=3678707" title="Mecze reprezentacji Polski w piłce ręcznej mężczyzn prowadzonej przez Tałanta Dujszebajewa">
Mecze reprezentacji Polski w piłce ręcznej mężczyzn prowadzonej przez Tałanta Dujszebajewa

Zestawienie meczów reprezentacji Polski w piłce ręcznej mężczyzn, prowadzonej przez Tałanta Dujszebajewa:

</doc>
<doc id="3678708" url="https://pl.wikipedia.org/wiki?curid=3678708" title="Wiadomości Metropolii Prawosławnej w Polsce">
Wiadomości Metropolii Prawosławnej w Polsce

Wiadomości Metropolii Prawosławnej w Polsce. Organ urzędowy Św. Polskiego Autokefalicznego Kościoła Prawosławnego – ogólnopolski prawosławny tygodnik, później miesięcznik, będący oficjalnym organem Polskiego Autokefalicznego Kościoła Prawosławnego. Ukazywało się w latach 1938-1939 w Warszawie jako tygodnik. Wydawcą była Kancelaria Świątobliwego Synodu Polskiego Autokefalicznego Kościoła Prawosławnego. Po wojnie w 1947 pismo wznowiono jako miesięcznik. Wydawcą był Warszawski Konsystorz Prawosławny. Pismo ukazywało się do 1948 roku.

</doc>
<doc id="3678709" url="https://pl.wikipedia.org/wiki?curid=3678709" title="Mistrzostwa Polski w Biegach Narciarskich 2011">
Mistrzostwa Polski w Biegach Narciarskich 2011

Mistrzostwa Polski w Biegach Narciarskich 2011 – zawody w biegach narciarskich, rozegrane w dniach 22-27 marca 2011 na Polanie Jakuszyckiej, w ramach których wyłoniono medalistów mistrzostw Polski.

</doc>
<doc id="3678710" url="https://pl.wikipedia.org/wiki?curid=3678710" title="Alina Hejnowicz">
Alina Hejnowicz

Alina Hejnowicz (ur. 6 sierpnia 1926 w Głębokim, zm. 29 października 2010) – botanik, doc. dr hab. w Instytucie Dendrologii Polskiej Akademii Nauk, znawczyni anatomii drzew. 
Życiorys.
Urodziła się w miejscowości Głębokie 6 sierpnia 1926 jako córka Michała Ostaszewskiego i Klementyny Buławskiej. Należała do pokolenia kresowian, którzy doświadczyli kolejnych okupacji: najpierw sowieckiej w latach 1939–1941, potem niemieckiej w latach 1941–1945 i znów sowieckiej, zakończonej wysiedleniem na tzw. Ziemie Odzyskane. Jej ojciec, Michał Ostaszewski (ur. 1900 Kantorówka), aresztowany w 1944, umarł na zesłaniu w łagrze sowieckim. 19 lutego 1954 (jego rodzina pochodziła z Podola).
W lipcu 1945 roku wraz z rodziną wyjechała z Wileńszczyzny i osiedliła się w Sopocie.
Kariera naukowa.
W 1946 podjęła studia, początkowo na Uniwersytecie Toruńskim na Wydziale Matematyczno-Przyrodniczym, następnie na Wydziale Przyrodniczym Uniwersytetu Wrocławskiego, które ukończyła w 1952. W 1955 podjęła pracę w Zakładzie Dendrologii i Pomologii Polskiej Akademii Nauk w Kórniku, gdzie stworzyła od podstaw jedyną wówczas w Polsce pracownię zajmująca się zagadnieniami z zakresu anatomii rozwojowej drewna. 
W 1964 uzyskała stopień doktora nauk przyrodniczych na Uniwersytecie Warszawskim. Po doktoracie kontynuowała badania anatomiczne nad drewnem różnych gatunków drzew. Jednym z najbardziej znanych osiągnięć naukowych Aliny Hejnowicz z tego okresu stała się opracowana przez nią oryginalna metoda rozróżniania drewna modrzewia i świerka, która okazała się niezwykle przydatną w archeologii i paleobotanice. Po przeprowadzeniu habilitacji w 1983 Rada Wydziału Biologii i Nauk o Ziemi Uniwersytetu im. Adama Mickiewicza w Poznaniu nadała jej stopień doktora habilitowanego nauk przyrodniczych w zakresie botaniki. W 1986 została powołana na stanowisko docenta i przeszła wraz z kierowaną przez siebie Pracownią do Zakładu Genetyki Drzew. Była autorem rozpraw naukowych.
Członkostwo.
Była członkiem Polskiego Towarzystwa Botanicznego.
Odznaczenia.
Za osiągnięcia naukowe została odznaczona Złotym Krzyżem Zasługi (1975). 

</doc>
<doc id="3678711" url="https://pl.wikipedia.org/wiki?curid=3678711" title="Stadion Chichibunomiya Rugby">
Stadion Chichibunomiya Rugby



</doc>
<doc id="3678714" url="https://pl.wikipedia.org/wiki?curid=3678714" title="Drzym mały">
Drzym mały

Drzym mały ("Micromonacha lanceolata") – gatunek małego ptaka z rodziny drzymów (Bucconidae). Występuje w Ameryce Centralnej i Południowej. Nie jest zagrożony wyginięciem.
Taksonomia.
Po raz pierwszy gatunek opisał Émile Deville. Opis ukazał się na łamach "Revue et magasin de zoologie pure et appliquée" w 1849. Holotyp pochodził ze wschodniego Peru. Autor nadał mu nazwę "Bucco lanceolata". Obecnie (2020) Międzynarodowy Komitet Ornitologiczny umieszcza drzyma małego w monotypowym rodzaju "Micromonacha"; nie wyróżnia podgatunków. W 1924 Jonathan Dwight i Ludlow Griscom opisali podgatunek "Micromonacha lanceolata austinsmithi" na podstawie holotypu z Kostaryki; podstawą do wyróżnienia go miały być wymiary dzioba i dłuższe pióra na brodzie. Te cechy nie są jednak stałe oraz wystarczające do uznania tych ptaków za przedstawicieli osobnego podgatunku.
Morfologia.
Długość ciała wynosi 13–15 cm, masa ciała 19–22 g. Wymiary szczegółowe u jednego osobnika nieznanej płci: długość skrzydła: 61 mm, długość dzioba (górna krawędź): 21,9 mm, długość skoku: 16 mm, długość ogona: 43,3 mm.
Wierzch ciała rdzawobrązowy. Kantarek i przód głowy biały, od wierzchu głowy oddziela je wąski, czarny pasek. Spód ciała biały, wyróżniają się czarne stosiny. Okolice kloaki porastają pióra rdzawe. Sterówki z wierzchu zbliżone barwą do wierzchu ciała, od spodu bardziej popielate. Na bocznych sterówkach przed ich końcami występuje czarny pas. Pokrywy podskrzydłowe płowobiałe.
Zasięg występowania.
Zasięg występowania drzyma małego obejmuje obszar karaibskich stoków Kostaryki i zachodnio-centralnej Panamy, zachodnią, południowo-zachodnią i południowo-centralną Kolumbię na południe przez Andy – po ich stronie zachodniej po północno-zachodni Ekwador, a po wschodniej po północno-wschodnie Peru, zachodnią Brazylię i centralną Boliwię. Do 2000 w Boliwii był stwierdzany jedynie 3 razy.
Ekologia i zachowanie.
Ekologia tych ptaków jest bardzo słabo poznana. Wiadomo, że zamieszkują lokalnie wilgotne, nizinne lasy i zbocza górskie. Odnotowywane były na wysokości 300–2100 m n.p.m., jednak przeważnie poniżej 1500 m n.p.m. Ze względu na zwyczaje i niewyróżniający się głos tych ptaków łatwo je przeoczyć. Odzywają się 1–5 wysokimi, cienkimi, prostymi i wzrastającymi gwizdami. Żywią się owadami, w tym prostoskrzydłymi; zjadają również jagody.
Lęgi.
Do 2000 rozród drzymów małych nie został opisany. Tamtego roku po raz pierwszy opisano gniazdo gatunku znalezione 19 maja. Miało formę głębokiej na 40 cm nory wykopanej w nasypie ścieżki 73 cm nad powierzchnią gruntu. Wejście było okrągłe o wymiarach blisko 5 na 6 cm. Zawierało 2 jaja o czysto białej skorupce. 31 maja były nadal niewyklute.
Status i zagrożenia.
IUCN od 2000 uznaje drzyma małego za gatunek najmniejszej troski (LC, "Least Concern"); wcześniej klasyfikowała go jako gatunek bliski zagrożenia (NT, "Near Threatened"). W 1996 ptak ten opisywany był jako rzadki i rozmieszczony plamowo. W 2019 organizacja Partners in Flight szacowała, że liczebność światowej populacji mieści się w przedziale 50–500 tysięcy dorosłych osobników, a jej trend jest lekko spadkowy. Drzymy małe zdają się do pewnego stopnia tolerować wpływ człowieka na środowisko. Zamieszkują również obszary chronione, np. Park Narodowy Podocarpus i Park Narodowy Yasuní (Ekwador).

</doc>
<doc id="3678715" url="https://pl.wikipedia.org/wiki?curid=3678715" title="Referendum w Szwajcarii w 2016 roku (luty)">
Referendum w Szwajcarii w 2016 roku (luty)

Cztery "referenda w Szwajcarii", które odbyły się 28 lutego 2016 roku dotyczyło ustawy o deportacji zagranicznych przestępców, budowy tunelu w przełęczy Świętego Gotarda, zmniejszenia obciążeń podatkowych dla małżeństw i wykluczenia niektórych produktów spośród towarów giełdowych.
Proponowane ustawy.
Wyborcy mogli zagłosować w następujących sprawach:

</doc>
<doc id="3678716" url="https://pl.wikipedia.org/wiki?curid=3678716" title="Wolfgang Ullmann">
Wolfgang Ullmann

Wolfgang Ullmann (ur. 18 sierpnia 1929 w Bad Gottleuba, zm. 30 lipca 2004 w Adorf/Vogtland) – niemiecki teolog, duchowny protestancki i polityk, minister bez teki, parlamentarzysta krajowy, poseł do Parlamentu Europejskiego IV kadencji.
Życiorys.
Studiował teologię protestancką i filozofię w Kirchliche Hochschule w Berlinie Zachodnim, a następnie na Uniwersytecie w Getyndze. Po uzyskaniu doktoratu z teologii w 1954 powrócił do Niemieckiej Republiki Demokratycznej. Został wikariuszem w parafii w Colmnitz pod Freibergiem, a następnie jej proboszczem. od 1963 wykładał historię chrześcijaństwa w seminarium duchownym w Naumburgu. Od 1978 zajmował stanowisko docenta w Sprachenkonvikt Berlin, studium prowadzonym przez Kościół Ewangelicki Brandenburgii i Berlina w NRD.
W drugiej połowie lat 80. zaangażowany w działalność opozycyjną, m.in. w 1989 był współzałożycielem ruchu obywatelskiego Demokratie Jetzt. Od lutego do kwietnia 1990 sprawował urząd ministra bez teki w przejściowym rządzie NRD kierowanym przez Hansa Modrowa. Działacz Związku 90, od marca do października 1990 zasiadał w Volkskammerze, pełniąc funkcję jej wiceprzewodniczącego. Następnie do 1994 z ramienia Zielonych sprawował mandat posła do Bundestagu.
Od 1994 do 1999 był eurodeputowanym IV kadencji, wchodząc w skład Grupy Zielonych i zajmując stanowisko wiceprzewodniczącego Komisji ds. Petycji.
Zmarł w 2004 podczas pobytu wypoczynkowego w Rudawach.

</doc>
<doc id="3678718" url="https://pl.wikipedia.org/wiki?curid=3678718" title="Polski Żołnierz Prawosławny">
Polski Żołnierz Prawosławny

Polski Żołnierz Prawosławny. Kwartalnik Prawosławnego Ordynariatu Wojska Polskiego – ogólnopolski prawosławny kwartalnik będący organem Prawosławnego Ordynariatu Wojska Polskiego. Ukazuje się od 1994 roku w Warszawie. Pierwszym redaktorem naczelnym był ks. Marian Bendza. Pismo nawiązuje nazwą do periodyku "Polski Żołnierz Prawosławny" ukazującego się w latach 1946-1947 dla polskich żołnierzy prawosławnych we Włoszech. 

</doc>
<doc id="3678719" url="https://pl.wikipedia.org/wiki?curid=3678719" title="Hlib Piskunow">
Hlib Piskunow

Hlib Eduardowycz Piskunow (ukr. Гліб Едуардович Піскунов; ur. 25 listopada 1998 w Nowej Kachowce) – ukraiński lekkoatleta specjalizujący się w rzucie młotem.
W 2013 startował na olimpijskim festiwalu młodzieży Europy, zdobywając srebrny medal. Mistrz igrzysk olimpijskich młodzieży z Nankin (2014). W 2015 sięgnął po złoto mistrzostw świata juniorów młodszych w Cali.
Medalista mistrzostw Ukrainy w różnych kategoriach wiekowych.
Rekord życiowy: 77,72 (6 lutego 2021, Kiszyniów). Piskunow jest aktualnym rekordzistą Ukrainy w rzucie młotem o wadze 5 kilogramów (84,91 w 2015) i 6 kilogramów (81,75 w 2017).

</doc>
<doc id="3678721" url="https://pl.wikipedia.org/wiki?curid=3678721" title="Wasilis Efremidis">
Wasilis Efremidis

Wasilis Efremidis, gr. Βασίλης Εφραιμίδης (ur. 31 grudnia 1915 w Atenach, zm. 17 sierpnia 2000) – grecki polityk, dziennikarz i prawnik, działacz komunistyczny, parlamentarzysta krajowy, poseł do Parlamentu Europejskiego I, II, III i IV kadencji.
Życiorys.
Ukończył studia prawnicze na Uniwersytecie Narodowym im. Kapodistriasa w Atenach. Praktykował w zawodzie prawnika. W czasie okupacji niemieckiej w okresie II wojny światowej był członkiem Greckiego Frontu Wyzwolenia Narodowego (EAM). Działacz Zjednoczonej Lewicy Demokratycznej (EDA), w latach 1950–1967 zasiadał w greckim parlamencie z różnych okręgów. W latach 1951–1956 pełnił funkcję redaktora naczelnego lewicowej gazety „I Awji”.
Po przemianach politycznych członek komitetu centralnego Komunistycznej Partii Grecji (KKE). W 1981, 1984, 1989 i 1994 wybierany do Europarlamentu, mandat europosła sprawował do 1999. Przez kilkanaście lat był wiceprzewodniczącym frakcji komunistycznej w PE.

</doc>
<doc id="3678724" url="https://pl.wikipedia.org/wiki?curid=3678724" title="Lamele">
Lamele



</doc>
<doc id="3678860" url="https://pl.wikipedia.org/wiki?curid=3678860" title="Filipiny na Letnich Igrzyskach Olimpijskich 1976">
Filipiny na Letnich Igrzyskach Olimpijskich 1976

Filipiny na Letnich Igrzyskach Olimpijskich 1976 reprezentowało 14 zawodników: 13 mężczyzn i 1 kobieta. Był to dwunasty start Filipin na letnich igrzyskach olimpijskich.
Najmłodszym filipińskim zawodnikiem był 18-letni pływak, Edwin Borja, zaś najstarszym 47-letni żeglarz, Jesús Villareal.

</doc>
<doc id="3678861" url="https://pl.wikipedia.org/wiki?curid=3678861" title="Stanisław Mrówka">
Stanisław Mrówka

Stanisław Grzegorz Mrówka (ur. 9 maja 1933 w Warszawie, zm. 16 lipca 2010 w Cambridge (Massachusetts)) – polski matematyk zajmujący się topologią ogólną, teorią wymiariu i logiką formalną.
Życiorys.
Studiował matematykę na Wydziale Matematyki, Fizyki i Chemii Uniwersytetu Warszawskiego. Jako student III roku matematyki powołany został od 1 grudnia 1952 roku na zastępcę asystenta przy Katedrze Topologii kierowanej przez Kazimierza Kuratowskiego. Dyplom magistra uzyskał 29 czerwca 1955 na podstawie pracy "Teoria przestrzeni bliskości". 25 czerwca 1959 doktoryzował się tamże na podstawie rozprawy pt. "Zarys teorii Q-przestrzeni i ich zastosowań", napisanej pod kierunkiem Kazimierza Kuratowskiego. Od 1959 zatrudniony w Instytucie Matematycznym Polskiej Akademii Nauk. Od 1961 na Pennsylvania State University a następnie na State University of New York w Stanach Zjednoczonych, gdzie od 1963 był profesorem.
Z nazwiskiem Stanisława Mrówki kojarzone są takie nazwy pojęć i twierdzeń matematycznych jak przestrzeń Mrówki czy twierdzenie Kuratowskiego-Mrówki.

</doc>
<doc id="3678862" url="https://pl.wikipedia.org/wiki?curid=3678862" title="Polski Żołnierz Prawosławny (Włochy)">
Polski Żołnierz Prawosławny (Włochy)

Polski Żołnierz Prawosławny – miesięcznik ukazujący się w latach 1946–1947 dla prawosławnych żołnierzy 2 Korpusu Polskiego. Inicjatorem powstania pisma był biskup Polskiego Autokefalicznego Kościoła Prawosławnego, pełniący obowiązki wojskowego biskupa prawosławnego Polskich Sił Zbrojnych na Zachodzie, generał brygady na czas wojny Wojska Polskiego Sawa. Wydawcą było Szefostwo Duszpasterstwa Prawosławnego 2-go Korpusu. Czasopismo było drukowane bez polskich znaków. 

</doc>
<doc id="3678863" url="https://pl.wikipedia.org/wiki?curid=3678863" title="Polskie obszary morskie">
Polskie obszary morskie

Obszarami morskimi Rzeczypospolitej Polskiej są:
Polskie obszary morskie określa Ustawa z dnia 21 marca 1991 r. o obszarach morskich Rzeczypospolitej Polskiej i administracji morskiej.
Morskie wody wewnętrzne i morze terytorialne wchodzą w skład terytorium Rzeczypospolitej Polskiej i stanowią jej integralną część. Polska sprawuje pełną jurysdykcję nad tymi obszarami pomniejszaną jedynie o prawo nieszkodliwego przepływu statków i okrętów na morzu terytorialnym. Okręty podwodne i pozostałe podwodne środki transportu obcych państw mają obowiązek przepływania przez morze terytorialne na powierzchni i z podniesioną banderą.
Zwierzchnictwo terytorialne Rzeczypospolitej Polskiej nad morskimi wodami wewnętrznymi i morzem terytorialnym rozciąga się na wody, przestrzeń powietrzną nad tymi wodami oraz na dno morskie wód wewnętrznych i morza terytorialnego, a także na wnętrze ziemi pod nimi. W związku z tym wznoszenie lub wykorzystywanie sztucznych wysp, konstrukcji, urządzeń, czy elektrowni wiatrowych wymaga uzyskania pozwolenia ustalającego ich lokalizację oraz określającego warunki ich wykorzystania na tych obszarach. Również układanie kabli i rurociągów na obszarach morskich wód wewnętrznych i morza terytorialnego wymaga uzyskania pozwolenia ustalającego lokalizację i warunki ich utrzymywania.
Powierzchnia polskiej wyłącznej strefy ekonomicznej wynosi 22 595 km², powierzchnia morza terytorialnego wynosi 8783 km², zaś powierzchnia morskich wód wewnętrznych zależy od zmiennego położenia linii brzegowej.

</doc>
<doc id="3678865" url="https://pl.wikipedia.org/wiki?curid=3678865" title="Wolfgang Jung">
Wolfgang Jung

Wolfgang Jung (ur. 15 marca 1948 w Bad Wimsbach-Neydharting) – austriacki wojskowy, polityk i samorządowiec, oficer austriackich sił zbrojnych, parlamentarzysta krajowy, deputowany do Parlamentu Europejskiego IV kadencji, poseł do wiedeńskiego landtagu.
Życiorys.
Absolwent Terezjańskiej Akademii Wojskowej. Został zawodowym wojskowym w Österreichisches Bundesheer (siłach zbrojnych Austrii), służył m.in. w wojskach pancernych. W 1994 awansowany do stopnia brygadiera. W latach 1985–1990 był attaché wojskowym w Szwecji, Norwegii i Finlandii.
Działacz Wolnościowej Partii Austrii (FPÖ). W latach 1972–1976 był radnym w Bad Wimsbach-Neydharting, a od 1991 do 1996 zasiadał w radzie wiedeńskiej dzielnicy Liesing. W 1998 objął funkcję przewodniczącego lokalnych struktur swojego ugrupowania.
W 1995 objął mandat posła do Rady Narodowej XIX kadencji. W 1996 przeszedł do pracy w Parlamencie Europejskim w ramach delegacji krajowej. Pod koniec tegoż roku powrócił do niższej izby krajowego parlamentu, zasiadał w nim do 2002. W 2005 wybrany do landtagu w Wiedniu, reelekcję uzyskiwał w 2010 i 2015.
Odznaczony Złotą Odznaką Honorową za Zasługi dla Republiki Austrii.

</doc>
<doc id="3678866" url="https://pl.wikipedia.org/wiki?curid=3678866" title="Jarosław Barów">
Jarosław Barów

Jarosław Barów – polski artysta kabaretowy, pianista, kompozytor i aranżer. Współtworzy kabaret "Koń Polski". Dyrektor muzyczny Letniego Festiwalu Kabaretowego w Koszalinie. Właściciel prywatnego teatru muzycznego Teatr Variete Muza w Koszalinie. Autor muzyki filmowej, telewizyjnej. Twórca musicalu "Raj".

</doc>
<doc id="3678867" url="https://pl.wikipedia.org/wiki?curid=3678867" title="Stuart Hogg">
Stuart Hogg

Stuart Hogg (wym. , ur. 24 czerwca 1992 r. w Melrose) – szkocki rugbysta występujący przeważnie na pozycji . Reprezentant kraju, dwukrotny uczestnik pucharu świata i zawodnik British and Irish Lions.
Młodość i zespoły amatorskie.
Hogg wychowywał się w niewielkim mieście Hawick położonym w regionie Scottish Borders. Uczęszczał do Trinity Primary School, a następnie do Hawick High School. W 2009 roku ukończył Border College przy Borders Academy of Sporting Excellence.
Grę w rugby rozwijał w miejscowych klubach młodzieżowych ("semi-junior"): Hawick PSA oraz Hawick Wanderers – z Wanderers w 2009 roku zwyciężył w regionalnych rozgrywkach ligowych. W wieku 16 lat Hogg zadebiutował w barwach seniorskiego zespołu Hawick R.F.C. w rozgrywkach rugby siedmioosobowego. Po pierwszym w historii spadku miejscowego klubu do drugiej ligi, zawodnik zdecydował się na przenosiny do mającego siedzibę w Edynburgu zespołu Heriot’s R.C. Większość sezonu 2009/2010 spędził jednak poza boiskiem, na rehabilitacji kolana – przewlekły uraz był następstwem choroby Osgooda-Schlattera. Po wyleczeniu kontuzji Hogg zdążył wystąpić w barwach klubu w zaledwie trzech meczach, nim został powołany do juniorskiej kadry narodowej. Po ponownym awansie Hawick R.F.C., wrócił do zespołu z rodzinnego miasta.
Był objęty programem dla sportowo uzdolnionej młodzieży, Area Institutes of Sport oraz członkiem National Academy, a przez półtora roku był stypendystą programu rozwoju młodych zawodników (Elite Development Programme) prowadzonego przez Scottish Rugby Union, w ramach którego przypisany był do zespołu Glasgow Warriors. 
Kariera klubowa.
W lutym 2011 roku zadebiutował w barwach „Wojowników” w rozgrywkach Pro12 w meczu z , a przed końcem sezonu wystąpił w jeszcze jednym spotkaniu. Ponadto regularnie występował w szkockiej lidze w barwach Hawick R.F.C., dwa razy w tygodniu dojeżdżając z Glasgow do oddalonego o 130 kilometrów klubu.
Przed rozpoczęciem sezonu 2011/2012 Hogg opuścił Hawick i dołączył do Ayr R.F.C., klubu występującego m.in. w British and Irish Cup, a przede wszystkim położonego bliżej Glasgow. Niemniej zbliżający się Puchar Świata i związana z nim absencja niektórych zawodników spowodowała, że Hogg wywalczył sobie pewne miejsce w drużynie Warriors, a co za tym idzie nie brał udziału w krajowych rozgrywkach klubowych. W ciągu roku wystąpił w 16 meczach ligowych i sześciu spotkaniach Pucharu Heinekena, a dzięki imponującej formie wywalczył nagrodę dla najlepszego młodego zawodnika roku tak w samym zespole, jak i w całej lidze. Szkocki zespół zajął w końcowej tabeli czwartą lokatę, jednak w półfinale nie sprostał irlandzkiej ekipie Leinster Rugby. Jeszcze w grudniu 2011 roku Hogg podpisał nowy kontrakt wiążący go z Warriors do połowy 2015 roku. Po upływie roku drużyna z Glasgow ponownie uplasowała się w czołowej czwórce ligi premiowanej grą w fazie pucharowej, jednak raz jeszcze w półfinale przegrała z Leinster.
W sezonie 2013/2014 Warriors Hogga zajęli drugie miejsce w tabeli i awansowali do fazy play-off. W półfinale Szkoci jednym punktem pokonali drużynę Munster Rugby i po raz pierwszy w swojej historii dotarli do finału rozgrywek. W nim kolejny raz mierzyli się z drużyną Leineter. Także i tym razem górą był zespół z Irlandii, który zwyciężył 34:12. W dwóch decydujących spotkaniach Hogg nie był jednak uwzględniony w składzie; powodem były podejrzenia, jakoby zawodnik planował po sezonie zmianę barw klubowych, w szczególności przenosiny do Ulster Rugby. Przyczynkiem było spotkanie zawodnika z dyrektorem sportowym irlandzkiego zespołu z kwietnia 2014 roku, o którym informacja przedostała się do prasy.
Po kilku latach stosunkowo dobrych wyników, dopiero sezon 2014/2015 okazał się dla „Wojowników” przełomowy. Drużyna z Glasgow po sezonie zasadniczym zajęła w tabeli pierwsze miejsce, nieznacznie wyprzedzając zespół z Munsteru. W półfinale przeciwnikiem Warriors była ekipa Ulsteru – Szkoci zwyciężyli dwoma punktami, a Hogg z własnej połowy skutecznie wykonał jeden z rzutów karnych. W wielkim finale Warriors zdecydowanie ograli Munster Rugby 31:13, dzięki czemu sięgnęli po swój pierwszy tytuł mistrzowski w Pro12. W trakcie rozgrywek Hogg przedłużył swój kontrakt z klubem do końca sezonu 2016/2017, ucinając tym samym spekulacje na temat swojej przyszłości.
Kariera reprezentacyjna.
W młodości Hogg reprezentował barwy regionu Borders – występował w zespołach do lat 16 i 17. Po raz pierwszy do szkockiej kadry został powołany w grupie do lat 17. Dobre występy na tym poziomie zaowocowały przyznaniem mu miana najlepszego szkockiego gracza w tej kategorii wiekowej w roku 2009. Następnie trafił do zespołu U-18, a na początku 2011 roku dołączył do kadry do lat 20. Z nią uczestniczył w młodzieżowym Pucharze Sześciu Narodów oraz Mistrzostwach Świata U-20, w których to imprezach zaliczył łącznie pięć występów. W pierwszym meczu Szkotów na mistrzostwach Hogg został ukarany żółtą kartką za niebezpieczne zagranie, a w następstwie został zawieszony na pozostałe dwa spotkania grupowe. Do gry powrócił w fazie pucharowej, w której Szkotom przyszło grać o 9. miejsce. W półfinale tego etapu rozgrywek, w wygranym meczu z Tonga pomógł swojej drużynie zdobytym przyłożeniem. Podobna sztuka udała mu się w ostatnim spotkaniu z Argentyną, jednak nie wystarczyło to do zwycięstwa. Po latach sam zawodnik przyznał, że zdarzenia te – zawieszenie w trakcie turnieju o randze mistrzostw świata – można określić mianem punktu zwrotnego w jego karierze.
Na początku 2012 roku otrzymał powołanie do szerokiej kadry pierwszej reprezentacji przygotowującej się do Pucharu Sześciu Narodów. W celu nabrania doświadczenia na poziomie międzynarodowym Hogg został włączony do składu drugiej reprezentacji, Szkocji A na mecz z England Saxons. W bezpośrednim starciu na stadionie Netherdale w Galashiels gospodarze ograli Anglików 35:0, a Hogg zdobył jedno z czterech przyłożeń swojej drużyny. Już tydzień później znalazł się na ławce rezerwowych w meczu Pucharu Sześciu Narodów przeciw Walii, a po kwadransie zastąpił na murawie kontuzjowanego Maksa Evansa. Zdobył nawet przyłożenie, które jednak nie zostało uznane wskutek pomyłki sędziego. Został wówczas najmłodszym szkockim debiutantem od bez mała 50 lat i pierwszym od 1972 roku zawodnikiem z Hawick, który wystąpił w szkockiej drużynie narodowej. W następnej kolejce, przeciw Francji, Hogg wystąpił już w podstawowym składzie Szkotów, a swój występ podsumował, przykładając piłkę w polu punktowym. Podczas kolejnej edycji Pucharu wystąpił we wszystkich pięciu meczach, zdobywając dwa przyłożenia (z Anglią i Włochami). Dwa zwycięstwa dały Szkotom trzecie miejsce w końcowej tabeli, co stanowiło najlepszy wynik w tych rozgrywkach od 2006 roku.
Wiosną 2013 roku Hogg otrzymał powołanie do kombinowanego zespołu British and Irish Lions na serię spotkań z reprezentacją Australii. W trakcie tournée po Antypodach Szkot wystąpił w pięciu spotkaniach sparingowych, w których zdobył 23 punkty. Niemniej nie pojawił się na murawie w czasie żadnego z testmeczów z ekipą „Wallabies” wobec niepodważalnej pozycji Leigh Halfpenny’ego.
W 2014 roku Hogg ponownie wystąpił we wszystkich spotkaniach swojej reprezentacji w Pucharze Sześciu Narodów. W ostatnim meczu, z reprezentacją Walii otrzymał czerwoną kartkę za niebezpieczny atak na Dana Biggara – został tym samym dopiero trzecim graczem wyrzuconym z boiska w 143-letniej historii szkockiej reprezentacji. Grający od 23. minuty w przewadze Walijczycy rozgromili Szkocję 51:3. Wkrótce po meczu Hogg przeprosił Biggara, sędziego Jérôme’a Garcèsa oraz swoich kolegów z drużyny za swoje zachowanie. W lipcu tego samego roku Hogg otrzymał powołanie do składu reprezentacji w rugby 7 na Igrzyska Wspólnoty Narodów. Mimo braku doświadczenia w odmianie siedmioosobowej na arenie międzynarodowej, zawodnik Glasgow Warriors zastąpił kontuzjowanego Tommy’ego Seymoura. Debiutował w poprzedzającym imprezę turnieju w Londynie. W rozgrywanych dwa tygodnie później w Glasgow zawodach w ramach Igrzysk gospodarze zajęli "ex aequo" siódme miejsce (przegrali w półfinale turnieju "Plate").
Podczas Pucharu Sześciu Narodów 2015 Hogg raz jeszcze był podstawowym zawodnikiem swojej reprezentacji – wszystkie pięć meczów rozpoczął w podstawowym składzie. Dobra postawa w trakcie turnieju pozwoliła mu na uzyskanie nominacji do miana najlepszego zawodnika rozgrywek. Hogg w czasie turnieju zyskał dla swojej drużyny najwięcej metrów z piłką w ręku, pokonując przy tym największą liczbę rywali spośród wszystkich zawodników, jednak ostatecznie indywidualne wyróżnienie zdobył Irlandczyk Paul O’Connell.
Pod koniec sierpnia 2015 roku znalazł się w składzie reprezentacji na Puchar Świata. W trakcie rozgrywanego w Anglii turnieju Hogg miał pewne miejsce w drużynie. Szkoci po awansie z grupy, w ćwierćfinale w kontrowersyjnych okolicznościach jednym punktem ulegli Australii. W pamięć publiczności zapadła też odpowiedź sędziego Nigela Owensa na przesadzoną jego zdaniem reakcję Hogga na jedno z zagrań rywali w meczu przeciw Południowej Afryce. Arbiter upomniał Szkota, sugerując mu, że jeśli wciąż ma zamiar symulować, powinien wrócić na stadion po dwóch tygodniach (kiedy na St James’ Park mecz mieli rozgrywać piłkarze Newcastle United). Zarejestrowana przez mikrofon sędziego wypowiedź została na żywo nadana podczas transmisji spotkania.
W trakcie kolejnej odsłony Pucharu Sześciu Narodów reprezentant Szkocji potwierdził swoją przynależność do grona najlepszych obrońców na północnej półkuli. W pięciu meczach turnieju zdobył dwa przyłożenia i asystował przy trzech kolejnych. Szczególną uwagę komentatorzy zwracali na przyłożenie przeciw Irlandii (kiedy to Hogg jeszcze na własnej połowie złapał piłkę kopniętą przez rywali i sam minął całą formację obronną) oraz asystę w meczu z Francją (gdy intuicyjnie ponad głową przedłużył podanie do znajdującego się w lepszej pozycji skrzydłowego). Prócz tego Szkot przebiegł z piłką w ręku 379 metrów (trzeci wynik w mistrzostwach), minął przy tym 17 obrońców (czwarty) i pięciokrotnie przedzierał się przez całą linię defensywna rywali (piąty). Wszystkie te aspekty przyczyniły się do tego, że Hogg otrzymał nagrodę dla najlepszego zawodnika turnieju, pokonując m.in. Billy’ego Vunipolę czy George’a Northa. Został tym samym pierwszym Szkotem, który sięgnął po to ustanowione w 2004 roku wyróżnienie.
W maju 2021 roku ogłoszono, że zawodnik znalazł się w składzie British and Irish Lions na serię spotkań w Południowej Afryce.
Życie prywatne.
Stuart pochodzi ze związanej z rugby rodziny. Jego brat Graham występował w reprezentacji Szkocji w rugby 7 oraz w młodzieżowych drużynach (U-18, U-19 i U-20) w odmianie piętnastoosobowej. Ich ojciec, Graham przez wiele lat występował na pozycji obrońcy w Hawick R.F.C., z którym sięgał po mistrzostwo Szkocji. Po zakończeniu kariery sportowej został sędzią rugby.
Hogg jest dalekim krewnym wybitnego północnoirlandzkiego piłkarza George’a Besta.
W 2009 roku Hogg brał udział w poważnym wypadku samochodowym. Pojazd, którym wraz z trzema kolegami z drużyny Hawick Wanderers wracał z młodzieżowego turnieju rugby 7, przebił drewniane ogrodzenie i dachował. Na miejscu zginął przyjaciel Hogga, Richard Wilkinson. W 2015 roku Stuart został twarzą szkockiej kampanii społecznej na rzecz poprawy bezpieczeństwa na wiejskich drogach.

</doc>
<doc id="3678870" url="https://pl.wikipedia.org/wiki?curid=3678870" title="Erich Schreiner">
Erich Schreiner

Erich Schreiner (ur. 26 czerwca 1950 w Wiedniu) – austriacki przedsiębiorca i polityk, parlamentarzysta krajowy, deputowany do Parlamentu Europejskiego IV kadencji.
Życiorys.
Kształcił się na uniwersytecie rolniczym BOKU w Wiedniu, w 1977 został absolwentem Uniwersytetu Ekonomicznego w Wiedniu. W 2012 ukończył studia doktoranckie w Bratysławie. Od 1977 zawodowo związany z branżą doradczą, od 1982 praktykował jako doradca podatkowy.
Działacz Wolnościowej Partii Austrii (FPÖ). Od 1980 do 1991 był radnym w Langenlois. Pełnił funkcje przewodniczącego partii w powiecie Krems, od 1990 był wiceprzewodniczącym FPÖ w Dolnej Austrii. Pomiędzy 1990 a 1998 sprawował mandat posła do Rady Narodowej w okresie trzech kadencji. W latach 1995–1996 był eurodeputowanym IV kadencji w ramach delegacji krajowej. Pod koniec lat 90. wycofał się z działalności politycznej, powrócił do pracy w sektorze prywatnym.

</doc>
<doc id="3678872" url="https://pl.wikipedia.org/wiki?curid=3678872" title="Karl Schweitzer">
Karl Schweitzer

Karl Schweitzer (ur. 7 sierpnia 1952 w Sankt Michael im Burgenland) – austriacki nauczyciel i polityk, parlamentarzysta krajowy, deputowany do Parlamentu Europejskiego IV kadencji, sekretarz stanu w austriackim rządzie.
Życiorys.
W 1976 ukończył studia nauczycielskie na Karl-Franzens-Universität Graz. Pracował jako nauczyciel geografii i wychowania fizycznego, od 1976 do 1990 zatrudniony w szkole Bundeshandelsakademie und Bundeshandelsschule Oberwart.
Działacz Wolnościowej Partii Austrii (FPÖ), w latach 2001–2003 był sekretarzem generalnym tego ugrupowania. Od 1992 zasiadał w radzie miejskiej w Oberwart. Pomiędzy 1990 a 2003 sprawował mandat posła do Rady Narodowej w okresie pięciu kadencji. W latach 1995–1996 był eurodeputowanym IV kadencji w ramach delegacji krajowej. Od 2003 do 2007 zajmował stanowisko sekretarza stanu w urzędzie kanclerza (w rządzie, którym kierował Wolfgang Schüssel).
Po dokonanym w 2005 rozłamie w FPÖ działał w Sojuszu na rzecz Przyszłości Austrii (BZÖ), stanął na czele struktur tej partii w kraju związkowym Burgenland. Do czasu przejścia w 2012 na emeryturę ponownie pracował jako nauczyciel.
Odznaczony Odznaką Honorową za Zasługi dla Republiki Austrii (Złotą w 1999 i Wielką Srebrną na Wstędze w 2007).

</doc>
<doc id="3678878" url="https://pl.wikipedia.org/wiki?curid=3678878" title="Rokosowo (Koszalin)">
Rokosowo (Koszalin)

Rokosowo (do 1945 niem. "Rogzow") – osiedle we wschodniej części Koszalina u stóp Góry Chełmskiej, przebiega przez nie droga krajowa 206. 
Historia.
Wieś istniała od II połowy XIII wieku, w 1266 biskup Hermann von Gleichen lokował Koszalin, któremu nadał okoliczne wsie, ale wymienione po raz pierwszy w 1286 Rokosowo zostało darowane koszalińskiemu klasztorowi Cystersów. Dalsze losy wsi były związane bezpośrednio z pobliskim miastem, przez wieś biegł trakt do Polanowa. W 1820 w Koszalinie przebito mur miejski i wybudowano nową drogę z mostem na Dzierżęcince, w połowie XIX wieku dukt biegnący przez Rokosowo utwardzono. Ludność do XIX wieku utrzymywała się z roli, na gliniastej i piaszczystej glebie sadzono żyto, ziemniaki, owies, pszenicę i jęczmień, którym handlowano. Centrum wsi stanowił murowany dwór, który był prostym budynkiem porośniętym bluszczem. W przeważającej części we wsi mieszkali ewangelicy, podlegali parafii w kościele zamkowym w Koszalinie, natomiast cmentarz był położony przy głównej drodze do Koszalina.
Po wybudowaniu Przedmieścia Friedricha Wilhelma Rokosowo graniczyło bezpośrednio z Koszalinem, w 1914 wybudowano koszary piechoty. W 1919 na granicy wsi i miasta powstały pierwsze domy spółdzielcze dla policjantów. Od 1 maja 1926 do Rokosowa kursował tramwaj linii 2, eksploatację linii zakończono w 1937. W 1934 Rokosowo połączono z Chełmoniewem w jedno sołectwo, nie miało to wpływu na wysokość podatków, ani prawa własności gruntów. W 1935 znacznie rozbudowano koszary, powstał kompleks zabudowy typu garnizonowego.
W 1945 polska administracja zmieniła nazwę z Rogzow na Rogaczewo, 5 września otworzono szkołę podstawową. W 1947 zmieniono nazwę na Rokosowo, 4 lutego 1954 wieś przyłączono do Koszalina. 31 grudnia 1959 przyłączono do Rokosowa zakład przemysłowy działający w Chełmoniewie. W 1983 na terenie dawnego cmentarza rozpoczęto budowę kompleksu sakralnego wraz z kościołem pw. Św. Wojciecha, uroczysta konsekracja miała miejsce 5 kwietnia 1987. W 1990 do Rokosowa przyłączono całe Chełmoniewo, Dzierżęcino, Lubiatowo i Zagórzyno, po pięciu latach przyłączone osiedla utworzyły oddzielną jednostkę samorządową pod nazwą Lubiatowo. Obecnie w granicach Rokosowa działa Zespół Szkół nr 11, hospicjum oraz centrum handlowe "Forum Koszalin"

</doc>
<doc id="3678879" url="https://pl.wikipedia.org/wiki?curid=3678879" title="Erhard Meier">
Erhard Meier

Erhard Meier (ur. 24 września 1939 w Eberswalde) – austriacki polityk, nauczyciel i samorządowiec, członek Rady Federalnej, deputowany do Parlamentu Europejskiego IV kadencji.
Życiorys.
Ukończył szkołę nauczycielską w Grazu, od 1969 do 1970 kształcił się w Centenary College of Louisiana. Pracował jako nauczyciel, od 1989 zajmował stanowisko dyrektora szkoły.
Zaangażował się w działalność polityczną w ramach Socjaldemokratycznej Partii Austrii, zasiadał w kierownictwie lokalnych i powiatowych struktur SPÖ. W 1970 objął stanowisko wiceburmistrza w Bad Aussee, w latach 1975–1990 pełnił funkcję burmistrza tej miejscowości. Od 1990 do 2000 był członkiem austriackiego Bundesratu. W latach 1995–1996 jednocześnie sprawował mandat eurodeputowanego w ramach delegacji krajowej. PO 2000 wycofał się z działalności publicznej.
Odznaczony Wielką Srebrną Odznaką Honorową za Zasługi dla Republiki Austrii.

</doc>
<doc id="3678881" url="https://pl.wikipedia.org/wiki?curid=3678881" title="Mistrzostwa Australii w Lekkoatletyce 2016">
Mistrzostwa Australii w Lekkoatletyce 2016

94. Mistrzostwa Australii w Lekkoatletyce – zawody lekkoatletyczne, które odbyły się w Sydney między 31 marca a 3 kwietnia 2016.
Zmagania wieloboistów były pierwszą odsłoną cyklu IAAF Combined Events Challenge w sezonie 2016.

</doc>
<doc id="3678887" url="https://pl.wikipedia.org/wiki?curid=3678887" title="Muhammad Ibrahim as-Sajjid Ibrahim">
Muhammad Ibrahim as-Sajjid Ibrahim

Muhammad Ibrahim as-Sajjid Ibrahim (arab. محمد ابراهيم السيد ابراهيم; ur. 16 marca 1998) – egipski zapaśnik walczący w stylu klasycznym. Brązowy medalista olimpijski z Tokio 2020 w kategorii 67 kg. Zajął piąte miejsce na mistrzostwach świata w 2019. Mistrz igrzysk afrykańskich w 2019. Zdobył złoty medal na mistrzostwach Afryki w 2016, 2017, 2018, 2019 i 2020. Srebrny medalista igrzysk śródziemnomorskich w 2018. Wygrał mistrzostwa arabskie w 2022. Triumfator igrzysk wojskowych w 2019. Mistrz świata U-23 w 2018. Trzeci na MŚ juniorów w 2016 roku.

</doc>
<doc id="3678888" url="https://pl.wikipedia.org/wiki?curid=3678888" title="Mahmud Fauzi Raszad">
Mahmud Fauzi Raszad

Mahmud Fauzi Raszad (arab. محمود فوزى رشاد; ur. 20 czerwca 1992) – egipski zapaśnik walczący w stylu klasycznym. Olimpijczyk z Rio de Janeiro 2016, gdzie zajął piętnaste miejsce w kategorii 75 kg.
Zdobył złoty medal na mistrzostwach Afryki w 2016 i srebrny w 2017. Mistrz arabski w 2015 roku.

</doc>
<doc id="3678889" url="https://pl.wikipedia.org/wiki?curid=3678889" title="Umar Chalid Szihata Ibrahim">
Umar Chalid Szihata Ibrahim

Umar Chalid Szihata Ibrahim (ur. 31 maja 1997) – egipski zapaśnik walczący w stylu klasycznym. Zdobył srebrny medal na mistrzostwach Afryki w 2016. Piąty na igrzyskach olimpijskich młodzieży w 2014. Trzeci na wojskowych MŚ w 2014 i na MŚ kadetów w 2014 roku.

</doc>
<doc id="3678890" url="https://pl.wikipedia.org/wiki?curid=3678890" title="Muhammad Mustafa Mutawalli">
Muhammad Mustafa Mutawalli

Muhammad Mustafa Mutawalli (ur. 24 sierpnia 1995) – egipski zapaśnik walczący w stylu klasycznym. Olimpijczyk z Tokio 2020, gdzie zajął piąte miejsce w kategorii 87 kg.
Zajął 22. miejsce na mistrzostwach świata w 2022. Brązowy medalista igrzysk afrykańskich w 2019. Zdobył złoty medal na mistrzostwach Afryki w 2017 i 2019; srebrny w 2020; brązowy w 2016. Dziesiąty na igrzyskach wojskowych w 2019 roku.

</doc>
<doc id="3678891" url="https://pl.wikipedia.org/wiki?curid=3678891" title="Muhammad Ihab Maghawiri Muhammad Hidżab">
Muhammad Ihab Maghawiri Muhammad Hidżab

Muhammad Ihab Maghawiri Muhammad Hidżab (arab. محمد ايهاب مغاورى محمد حجاب; ur. 19 lipca 1998) – egipski zapaśnik walczący w stylu wolnym. Brązowy medalista mistrzostw Afryki w 2016. Szósty na igrzyskach olimpijskich młodzieży w 2014.

</doc>
<doc id="3678892" url="https://pl.wikipedia.org/wiki?curid=3678892" title="Amr Rida Ramadan Husajn">
Amr Rida Ramadan Husajn

Amr Rida Ramadan Husajn (arab. عمرو رضا رمضان حسين; ur. 26 sierpnia 1997) – egipski zapaśnik walczący w stylu wolnym. Olimpijczyk z Tokio 2020, gdzie zajął siódme miejsce w kategorii 74 kg.
Zajął szesnaste miejsce na mistrzostwach świata w 2019. Wygrał igrzyska śródziemnomorskie w 2022. Brązowy medalista igrzysk afrykańskich w 2019. Złoty medalista mistrzostw Afryki w 2019 i 2022; srebrny w 2018 i brązowy w 2016, 2017 i 2020. Złoty medalista mistrzostw arabskich w 2018, 2019 i 2021. Mistrz Afryki juniorów w 2016 i 2017 roku.

</doc>
<doc id="3678893" url="https://pl.wikipedia.org/wiki?curid=3678893" title="Sami Hamdi Amin Rabi">
Sami Hamdi Amin Rabi

Sami Hamdi Amin Rabi (arab. سامى حمدى امين ربيع; ur. 13 stycznia 1998) – egipski zapaśnik walczący w stylu wolnym. Zajął 33. miejsce na mistrzostwach świata w 2019. Wicemistrz igrzysk afrykańskich w 2019, a także igrzysk śródziemnomorskich w 2018. Złoty medalista mistrzostw Afryki w 2017 i srebrny w 2016 i 2018. Dziesiąty na igrzyskach wojskowych w 2019. Złoty medalista mistrzostw arabskich w 2019. Mistrz Afryki juniorów w 2016, 2017 i 2018 roku.

</doc>
<doc id="3678894" url="https://pl.wikipedia.org/wiki?curid=3678894" title="Ibrahim Abd al-Hamid">
Ibrahim Abd al-Hamid

Ibrahim Abd al-Hamid Ibrahim (arab. ابراهيم عبد الحميد ابراهيم; ur. 21 marca 1995) – egipski zapaśnik walczący w stylu wolnym. Srebrny medalista mistrzostw Afryki w 2016, 2019 i brązowy w 2017. Piąty na igrzyskach śródziemnomorskich w 2018. Mistrz arabski w 2014 i 2018. Wicemistrz świata juniorów w 2015. Mistrz Afryki juniorów w 2015 roku.

</doc>
<doc id="3678899" url="https://pl.wikipedia.org/wiki?curid=3678899" title="Regaty Chicago - Mackinac">
Regaty Chicago - Mackinac



</doc>
<doc id="3678929" url="https://pl.wikipedia.org/wiki?curid=3678929" title="Pseudapocyrtus legorskyi">
Pseudapocyrtus legorskyi

Pseudapocyrtus legorskyi – gatunek chrząszcza z rodziny ryjkowcowatych i podrodziny Entiminae.
Gatunek ten opisany został w 2012 roku przez Andreasa Linka i Herberta Zettela.
Chrząszcz o ciele długości od 8,8 do 10,6 mm u samców i od 9,7 do 11,9 mm u samic. Ubarwiony czarno z jaśniejszymi (jasnorudymi do ciemnokasztanowych): trzonkami i nasadowymi częściami funikulusów czułków, goleniami i większymi częściami ud oraz dyskami przedplecza i pokryw. Mała i wąska głowa ma na spodzie V-kształtne wgłębienie. Kuliste przedplecze jest na dysku grubo guzkowane a na przednim i tylnym brzegu prawie gładkie do lekko szagrynowanego. Pokrywy silnie kuliste. U samicy ich wierzchołek zmodyfikowany: występuje około dwukrotnie głębsze niż szersze wcięcie szwowe i oddzielone ostrymi ząbkami, półokrągłe, płytsze wcięcia przedwierzchołkowe.
Ryjkowiec znany tylko z Parku Narodowego Bicol, gdzie okazy odłowiono w zdegradowanym lesie dwuskrydlowym oraz na obrzeżach lasów. Prawdopodobnie gatunek endemiczny dla podregionu bikolskiego regionu biogeograficznego "Wielkiego Luzonu".

</doc>
<doc id="3678930" url="https://pl.wikipedia.org/wiki?curid=3678930" title="Płyta humacka">
Płyta humacka

Płyta humacka – jedna z najstarszych inskrypcji cyrylickich z terenu Bośni i Hercegowiny.
Datowana na X/XI wiek kamienna płyta znajduje się obecnie w klasztorze franciszkańskim w miejscowości Humac niedaleko Ljubuški. Wyryty na niej napis upamiętnia wzniesienie nieistniejącego już obecnie kościoła św. Michała w miejscowości Gračina przez miejscowego żupana i jego żonę. Grafika napisu stanowi świadectwo przechodzenia z głagolicy na cyrylicę, w tekście użyto kilku głagolickich liter. Treść inskrypcji głosi:

</doc>
<doc id="3678931" url="https://pl.wikipedia.org/wiki?curid=3678931" title="World Wide Wrestling Federation">
World Wide Wrestling Federation



</doc>
<doc id="3678933" url="https://pl.wikipedia.org/wiki?curid=3678933" title="Vajskovský potok">
Vajskovský potok

Vajskovský potok – potok, dopływ Hronu na Słowacji. Ma źródła na wysokości około 1660 m poniżej kotła lodowcowego na północno-wschodnich stokach szczytu Kotliská. Początkowo spływa w północno-wschodnim kierunku, szybko jednak, pod stokami przełęczy Krížske sedlo zmienia kierunek na południowo-wschodni, a w dolnej części na południowo-zachodni. Spływa dnem głębokiej Vajskovskiej doliny w Niżnych Tatrach. Po ich opuszczeniu wypływa na Dolinę Górnego Hronu i płynie przez miejscowość Dolna Lehotá. Uchodzi do Hronu jako jego prawy dopływ na wysokości około 430 m. Następuje to w miejscu o współrzędnych . 
Vajskovský potok jest ciekiem III rzędu i ma długość 17,3 km, z tego 10 km w Niżnych Tatrach. Główne jego dopływy to: Dve vody, Borovský potok, Košariský potok i Červená woda. 
W górnej części biegu Vajskovskiego potoku, poniżej przełęczy Krížske sedlo znajduje się Vajskovský vodopad. Wzdłuż biegu potoku prowadzi do niego szlak turystyczny.

</doc>
<doc id="3678937" url="https://pl.wikipedia.org/wiki?curid=3678937" title="Don’t Be Fake">
Don’t Be Fake

Don’t Be Fake – debiutancki album studyjny rosyjskiego piosenkarza Siergieja Łazariewa wydany 1 grudnia 2005 roku nakładem wytwórni Style Records.
Na płycie znalazło się piętnaście utworów, w tym dziesięć oryginalnych piosenek Łazariewa, utwory „Earth Song” Michaela Jacksona i „That’s Where I’ll Belong” Petera André w wykonaniu piosenkarza, remiksy dwóch numerów („Do It for Me” i „Eye of the Storm”) oraz wolniejszą wersję kawałka „That’s Where I’ll Belong”.
W 2006 roku została wydana reedycja albumu o tym samym tytule, na której znalazło się dwanaście utworów z pierwszego wydania płyty, a także rosyjska wersja językowa piosenki „Just Because You Walk Away” – „Daże esli ty ujdiesz”, remiks piosenek „Daże esli ty ujdiesz” i „Do It for Me” oraz miks „Fake”. Rosyjskie wydanie zawierało dodatkowo teledyski do singli „Eye of the Storm” i „Lost Without Your Love” oraz krótki film „Być Siergiejem Łazariewem”.
Single.
Pierwszym singlem zapowiadający album został utwór „Eye of the Storm”, do którego teledysk został nakręcony w Południowej Afryce. Na drugi singiel zwiastujący debiutancki album piosenkarza została wybrana piosenka „Lost Without Your Love”, klip do którego zrealizowano w Miami na Florydzie.
Trzecim singlem z płyty została piosenka „Just Because You Walk Away”, a czwartym – „Fake”, do którego teledysk został nakręcony w Londynie.
Lista utworów.
Sporządzono na podstawie materiału źródłowego.
Twórcy.
Sporządzono na podstawie materiału źródłowego.

</doc>
<doc id="3678942" url="https://pl.wikipedia.org/wiki?curid=3678942" title="Sigurður Ingi Jóhannsson">
Sigurður Ingi Jóhannsson

Sigurður Ingi Jóhannsson (ur. 20 kwietnia 1962 w Selfoss) – islandzki polityk i lekarz weterynarii, parlamentarzysta i minister, od 2016 przewodniczący Partii Postępu, w latach 2016–2017 premier Islandii.
Życiorys.
Z wykształcenia lekarz weterynarii, absolwent Kongelige Veterinær- og Landbohøjskole w Kopenhadze. Pracował w rolnictwie, następnie jako lekarz weterynarii. Działał w samorządzie miejscowości Hrunamannahreppur.
Zaangażował się w działalność polityczną w ramach Partii Postępu. W 2009 po raz pierwszy wybrany do Althingu, w 2013, 2016, 2017 i 2021 z powodzeniem ubiegał się o reelekcję.
Był wiceprzewodniczącym frakcji postępowców (2009–2013) i wiceprzewodniczącym parlamentu (2011–2013). W 2013 został wiceprzewodniczącym Partii Postępu. W tym samym roku objął stanowisko ministra rybołówstwa i rolnictwa, które zajmował do 2016. Do 2014 jednocześnie pełnił funkcję ministra środowiska i zasobów naturalnych.
W kwietniu 2016, w związku z dymisją premiera Sigmundura Davíða Gunnlaugssona z uwagi na aferę Panama Papers, został powołany na nowego premiera Islandii. Urząd ten zajmował do stycznia 2017, kiedy to po wyborach Partia Postępu przeszła do opozycji. Jeszcze w 2016 został wybrany na nowego przewodniczącego tego ugrupowania. W listopadzie tegoż roku powrócił w skład rządu, został wówczas ministrem transportu i administracji lokalnej w gabinecie Katrín Jakobsdóttir. W listopadzie 2021 w drugim rządzie dotychczasowej premier objął funkcję ministra infrastruktury.

</doc>
<doc id="3678946" url="https://pl.wikipedia.org/wiki?curid=3678946" title="Nguyễn Xuân Phúc">
Nguyễn Xuân Phúc

Nguyễn Xuân Phúc (ur. 20 lipca 1954) – wietnamski polityk, członek Komunistycznej Partii Wietnamu od 1982. Członek Biura Politycznego od 2011. Wicepremier w latach 2011–2016. Premier Wietnamu od 7 kwietnia 2016 do 5 kwietnia 2021, Prezydent Wietnamu od 5 kwietnia 2021 do 18 stycznia 2023.

</doc>
<doc id="3678950" url="https://pl.wikipedia.org/wiki?curid=3678950" title="Conservative Political Action Conference">
Conservative Political Action Conference

Conservative Political Action Conference (CPAC, wym. ) – coroczna konferencja polityczna, w której udział biorą konserwatywni aktywiści i urzędnicy wybrani z różnych części Stanów Zjednoczonych. Zapoczątkowany w 1973 roku kongres prowadzony jest przez American Conservative Union (ACU). Ponad 100 organizacji bierze udział na różny sposób w CPAC.

</doc>
<doc id="3678954" url="https://pl.wikipedia.org/wiki?curid=3678954" title="Norwell Woodhouse">
Norwell Woodhouse

Norwell Woodhouse – przysiółek w Anglii, w Nottinghamshire, w dystrykcie Newark and Sherwood, w civil parish Norwell. Leży 10,3 km od miasta Newark-on-Trent, 27,7 km od miasta Nottingham i 190,2 km od Londynu. W 1931 roku civil parish liczyła 69 mieszkańców.

</doc>
<doc id="3678956" url="https://pl.wikipedia.org/wiki?curid=3678956" title="Fragmenty wiedeńskie">
Fragmenty wiedeńskie

Fragmenty wiedeńskie – pochodzące z przełomu XI i XII wieku dwie mocno uszkodzone karty pergaminowe zapisane głagolicą.
Karty znajdują się w zbiorach Austriackiej Biblioteki Narodowej, gdzie zostały odkryte w 1890 roku przez Vatroslava Jagicia, który następnie opublikował ich tekst. Zawierają fragmenty sporządzonego na terenie Chorwacji odpisu łacińskiego mszału w tłumaczeniu na język staro-cerkiewno-słowiański.

</doc>
<doc id="3678957" url="https://pl.wikipedia.org/wiki?curid=3678957" title="Norwell (Nottinghamshire)">
Norwell (Nottinghamshire)



</doc>
<doc id="3678959" url="https://pl.wikipedia.org/wiki?curid=3678959" title="AVN Awards">
AVN Awards



</doc>
<doc id="3678961" url="https://pl.wikipedia.org/wiki?curid=3678961" title="Braintree (Essex)">
Braintree (Essex)



</doc>
<doc id="3678962" url="https://pl.wikipedia.org/wiki?curid=3678962" title="Woodbridge (Anglia)">
Woodbridge (Anglia)



</doc>
<doc id="3678964" url="https://pl.wikipedia.org/wiki?curid=3678964" title="Chad Gable">
Chad Gable

Charles Edward „Chas” Betts (ur. 8 marca 1986 w Minneapolis w Minnesocie) – amerykański wrestler i były zapaśnik w stylu klasycznym. Obecnie występuje w federacji WWE w brandzie SmackDown pod pseudonimem ringowym Chad Gable. Był członkiem tag-teamu American Alpha, który tworzył wraz z Jasonem Jordanem. Wspólnie byli w posiadaniu WWE SmackDown Tag Team Championship oraz NXT Tag Team Championship.
Kariera zapaśnika.
Betts został licealnym mistrzem stanu Minnesota, zdobył dwa medale mistrzostw panamerykańskich, w tym złoto (w 2012). Akademicki wicemistrz świata z 2006. Zajął 32. miejsce na mistrzostwach świata w 2009
. Uczęszczał do Northern Michigan University.
Brał udział w letnich igrzyskach olimpijskich w 2012; zajął dziewiąte miejsce w kategorii 84 kg.
Kariera profesjonalnego wrestlera.
WWE.
NXT (2013–2016).
W listopadzie 2013 Betts ogłosił, iż podpisał kontrakt rozwojowy z federacją wrestlingu WWE. Został przydzielony do szkółki WWE – Performance Center. Przyjął pseudonim ringowy Chad Gable i zadebiutował na house showie NXT, 5 września 2014.
W maju 2015 rozpoczął storyline z Jasonem Jordanem; próbował namówić Jordana do zakończenia współpracy z jego dotychczasowym tag-team partnerem – Tye’em Dillingerem – i utworzenia nowego tag-teamu. Po 2 miesiącach, Jordan zgodził się na zmianę parterów. W debiutowej walce, 15 lipca 2015, drużyna Gable’a i Jordana pokonała Eliasa Samsona i Steve’a Cultera. We wrześniu wzięli udział w turnieju '; odpadli w półfinale. Choć początkowo byli heelami, Gable i Jordan szybko zaskarbili sobie przychylność fanów, co doprowadziło do face turnu drużyny. Gable i Jordan pokonywali w walkach drużynowych takie tag-teamy jak The Ascension czy The Vaudevillains. 7 stycznia 2016, nazwa drużyny została zmieniona na American Alpha.
16 marca pokonali The Vaudevillains, tym samym stając się pretendentami do NXT Tag Team Championship. Na gali , 1 kwietnia 2016, pokonali The Revival w walce o pasy mistrzowskie; utracili je jednak w walce rewanżowej z Revival na .
SmackDown (od 2016).
W lipcu w wyniku draftu w WWE, American Alpha stało się częścią brandu "SmackDown". 2 sierpnia na odcinku "SmackDown", Jordan i Gable zadebiutowali w głównym rosterze pokonując The Vaudevillains. Podczas pre-show gali SummerSlam, American Alpha połączyło siły z The Hype Bros i The Usos, gdzie wspólnie pokonali The Vaudevillains, The Ascension i Breezango w 12-osobowym tag team matchu. We wrześniu, American Alpha wzięło udział w turnieju wyłaniających pierwszych posiadaczy WWE SmackDown Tag Team Championship, pokonując Breezango w pierwszej rundzie. W półfinałach spotkali się z The Usos, gdzie pokonali ich w szybkim pojedynku na odcinku "SmackDown" z 6 września, lecz Usos zaatakowali Gable’a po walce, kontuzjując jego kolano; wykluczyło to możliwość wystąpienia w finale na gali Backlash.
1 listopada na gali "SmackDown", American Alpha pokonało The Spirit Squad i stało się częścią tag-teamowej drużyny "SmackDown" w 10–on–10 Survivor Series Elimination Tag Team matchu na gali Survivor Series. American Alpha zostali wyeliminowani przez Luke’a Gallowsa i Karla Andersona, zaś ich drużyna została pokonana przez zespół "Raw". American Alpha zdobyło SmackDown Tag Team Championship na "SmackDown" z 27 grudnia w four-way elimination matchu, gdzie przypięli broniących mistrzostw The Wyatt Family (Randy’ego Ortona i Luke’a Harpera). Po powtórnym pokonaniu Wyatt Family podczas tygodniówki "SmackDown Live" z 10 stycznia, para skutecznie obroniła pasy w tag team turmoil matchu na gali Elimination Chamber. 21 marca na odcinku "SmackDown" stracili tytuły na rzecz The Usos.

</doc>
<doc id="3678966" url="https://pl.wikipedia.org/wiki?curid=3678966" title="Whitby (Anglia)">
Whitby (Anglia)



</doc>
<doc id="3678970" url="https://pl.wikipedia.org/wiki?curid=3678970" title="Alzacja-Szampania-Ardeny-Lotaryngia">
Alzacja-Szampania-Ardeny-Lotaryngia



</doc>
<doc id="3678972" url="https://pl.wikipedia.org/wiki?curid=3678972" title="Õisu (jezioro)">
Õisu (jezioro)

Õisu järv (est. "Õisu järv") – jezioro w gminie Mulgi w prowincji Viljandimaa w Estonii. Położone jest na zachód od miejscowości Õisu. Ma powierzchnię 193,7 hektara, linię brzegową o długości 6986 m, długość 2250 m i szerokość 1220 m.

</doc>
<doc id="3678973" url="https://pl.wikipedia.org/wiki?curid=3678973" title="Pan Peabody i Sherman Show">
Pan Peabody i Sherman Show

Pan Peabody i Sherman Show (ang. "The Mr. Peabody &amp; Sherman Show") – amerykański serial animowany wyprodukowany przez wytwórnię DreamWorks Animation Television, Jay Ward Productions i DHX Media Vancouver, bazowany na seriach krótkometrażowych z lat 60. pod nazwą "Peabody's Improbable History", która została wyemitowana jako część serialu "Rocky, Łoś Superktoś i przyjaciele" oraz na filmie "Pan Peabody i Sherman" z 2014 roku.
Premiera serialu odbyła się w Stanach Zjednoczonych 9 października 2015 na stronie internetowej platformy Netflix. W Polsce serial zadebiutował 7 maja 2016 na antenie Teletoon+. Od 10 września 2016 roku serial jest emitowany na kanale Polsat. Od 17 października 2018 roku emitowany był w Szóstce.
Fabuła.
Akcja serialu rozgrywa się w momencie, gdy świat dowiedział się o istnieniu kapsuły czasu, którą wymyślił i skonstruował najmądrzejszy na świecie pies-geniusz Pan Peabody. Pies nie tylko potrafi mówić, ale również wynalazł maszynę do podróży w czasie, a jego porad słuchają politycy. Wraz ze swoim czerwonowłosym przyjacielem Shermanem, przeżyje mnóstwo niezwykłych przygód, wybierając się swoim wehikułem w przeszłość.
Wersja polska.
Wersja polska: Master Film
Reżyseria: Jacek Kopczyński
Tłumaczenie:
Dialogi: Elżbieta Kowalska
Teksty piosenek: 
Dźwięk i montaż: Aneta Michalczyk
Kierownictwo muzyczne: Adam Krylik 
Kierownictwo produkcji: Katarzyna Fijałkowska
Wystąpili:
W pozostałych rolach:
Piosenki śpiewali: Krzysztof Pietrzak
Lektor: Wojciech Chorąży
Nagrody.
Annie.
2017
2016

</doc>
<doc id="3678974" url="https://pl.wikipedia.org/wiki?curid=3678974" title="Burgundia-Franche-Comté">
Burgundia-Franche-Comté

Burgundia-Franche-Comté (fr. "Bourgogne-Franche-Comté)" – region administracyjny Francji. Stolicą administracyjną jest Dijon, siedziba Rady Regionalnej mieści się w Besançon.
Region został powołany z dniem 1 stycznia 2016 w ramach reformy administracyjnej z połączenia regionów: Burgundia i Franche-Comté.

</doc>
<doc id="3678976" url="https://pl.wikipedia.org/wiki?curid=3678976" title="Hauts-de-France">
Hauts-de-France

Hauts-de-France (fr. wym. []; do 29 września 2016: Nord-Pas-de-Calais-Picardie – "Nord-Pas-de-Calais-Pikardia") – region administracyjny Francji. Został utworzony na mocy ustawy z dnia 27 stycznia 2014 roku, która weszła w życie 1 stycznia 2016 roku. Powstał z połączenia dwóch wcześniej istniejących regionów – Nord-Pas-de-Calais i Pikardii. Stolicą nowo powstałego regionu jest Lille.

</doc>
<doc id="3678978" url="https://pl.wikipedia.org/wiki?curid=3678978" title="Zielona kawa">
Zielona kawa



</doc>
<doc id="3678979" url="https://pl.wikipedia.org/wiki?curid=3678979" title="Lavassaare (jezioro)">
Lavassaare (jezioro)

Lavassaare järv (est. "Lavassaare järv") – jezioro w gminie Koonga w prowincji Parnawa w Estonii. Położone jest na wschód od miejscowości Õepa. Ma powierzchnię 194,5 hektara, linię brzegową o długości 8294 m, długość 2870 m i szerokość 930 m. Wypływa z niego rzeka Audru.

</doc>
<doc id="3678980" url="https://pl.wikipedia.org/wiki?curid=3678980" title="Kawa surowa">
Kawa surowa



</doc>
<doc id="3678982" url="https://pl.wikipedia.org/wiki?curid=3678982" title="Ischalia montana">
Ischalia montana

Ischalia (Ischalia) montana – gatunek chrząszcza z podrodziny Ischaliinae.
Gatunek ten opisany został w 2014 roku przez Daniela K. Younga.
Chrząszcz o ciele długości od 7,9 do 8,3 mm, prawie całym czarnym, porośniętym żółtawymi lub żółtawobrązowymi szczecinkami. Głowa z żółtawobrązową częścią odsiebną wargi górnej i brązową lub smolistą kropką pod oczami. Czułki całkiem czarne. Człony biczyka czułków znacznie dłuższe niż u "I. atricornis", ostatni z nich tępo zaokrąglony. Przedplecze z rozproszonym, płytkim punktowaniem i wyraźnym żeberkiem przez środek dysku. Punktowanie wydłużonych, nieco z tyłu rozszerzonych pokryw gęste i grube. Ubarwienie pokryw czarne z wyraźnym fioletowym połyskiem. Tylne skrzydła w pełni wykształcone, szarawobrązowo przydymione.
Owad znany tylko z lokalizacji typowej, położonej na filipińskiej wyspie Mindanao, 30 kilometrów na północny zachód od Maramag.

</doc>
<doc id="3678987" url="https://pl.wikipedia.org/wiki?curid=3678987" title="Dorchester (Anglia)">
Dorchester (Anglia)



</doc>
<doc id="3678988" url="https://pl.wikipedia.org/wiki?curid=3678988" title="Śląska Wyższa Szkoła Informatyczno-Medyczna w Chorzowie">
Śląska Wyższa Szkoła Informatyczno-Medyczna w Chorzowie



</doc>
<doc id="3678989" url="https://pl.wikipedia.org/wiki?curid=3678989" title="Victoria's Secret Fashion Show">
Victoria's Secret Fashion Show



</doc>
<doc id="3678991" url="https://pl.wikipedia.org/wiki?curid=3678991" title="Stafford (Anglia)">
Stafford (Anglia)



</doc>
<doc id="3678993" url="https://pl.wikipedia.org/wiki?curid=3678993" title="Attila Gruber">
Attila Gruber

Attila László Gruber (ur. 6 listopada 1958 w Budapeszcie) – węgierski polityk, prawnik i samorządowiec, poseł do Zgromadzenia Narodowego, eurodeputowany V kadencji.
Życiorys.
W 1985 ukończył studia prawnicze na Uniwersytecie Janusa Pannoniusa w Peczu. Pracował w zawodzie prawnika m.in. w administracji lokalnej, w 2002 założył własną kancelarię prawniczą. Zaangażował się w działalność polityczną w ramach Fideszu. Od 1995 do 2006 był członkiem rady miejskiej w Siófoku.
W 2002 po raz pierwszy uzyskał mandat posła do Zgromadzenia Narodowego. Z powodzeniem ubiegał się o reelekcję w wyborach w 2006 i 2010, wykonując go do 2014. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. Reprezentował również krajowy parlament w Zgromadzeniu Parlamentarnym Rady Europy.

</doc>
<doc id="3678994" url="https://pl.wikipedia.org/wiki?curid=3678994" title="Eistvere">
Eistvere

Eistvere – wieś w Estonii, w prowincji Järva, w gminie Imavere.

</doc>
<doc id="3678999" url="https://pl.wikipedia.org/wiki?curid=3678999" title="Soitsjärv">
Soitsjärv

Soitsjärv (est. "Soitsjärv") − jezioro w gminie Tartu w prowincji Tartu w Estonii. Położone jest na południe od miejscowości Saadjärve. Ma powierzchnię 158,2 hektara, linię brzegową o długości 10755 m, długość 4090 m i szerokość 960 m. Sąsiaduje z jeziorem Saadjärv, które położone jest około kilometra na południe oraz jeziorem Elistvere położonym na północy od niego.

</doc>
<doc id="3679000" url="https://pl.wikipedia.org/wiki?curid=3679000" title="Ágnes Vadai">
Ágnes Vadai

Ágnes Vadai (ur. 11 lutego 1974 w Karcagu) – węgierska polityk i nauczyciel akademicki, posłanka do Zgromadzenia Narodowego, eurodeputowana V kadencji.
Życiorys.
W 1997 ukończyła studia na Węgierskim Uniwersytecie Ekonomicznym, w 2003 doktoryzowała się na wydziale prawa Uniwersytetu im. Loránda Eötvösa w Budapeszcie. Pracowała jako nauczyciel akademicki, m.in. w akademii wojskowej ZMNE. W 1999 wstąpiła do Węgierskiej Partii Socjalistycznej, od 2004 do 2010 wchodziła w skład zarządu tego ugrupowania.
W 2002 po raz pierwszy została wybrana do Zgromadzenia Narodowego. Od 2003 była obserwatorem w Parlamencie Europejskim V kadencji, a od maja do lipca 2004 pełniła funkcję europosłanki. W 2006 i 2010 ponownie wybierana do krajowego parlamentu. W 2011 opuściła MSZP, dołączając do Koalicji Demokratycznej, którą utworzył Ferenc Gyurcsány. W 2014 (z listy centrolewicowej koalicji), w 2018 (z samodzielnej listy swojego ugrupowania) i w 2022 (z ramienia szerokiej koalicji ugrupowań opozycyjnych) z powodzeniem ubiegała się o poselską reelekcję.

</doc>
<doc id="3679003" url="https://pl.wikipedia.org/wiki?curid=3679003" title="Fresk przy Piotrkowskiej">
Fresk przy Piotrkowskiej



</doc>
<doc id="3679005" url="https://pl.wikipedia.org/wiki?curid=3679005" title="Język ifugao">
Język ifugao

Język ifugao – kontinuum językowe z rodziny języków austronezyjskich, obejmujące języki używane przez grupę Ifugao w północnym Luzonie na Filipinach.
Klasyfikacja.
W klasyfikacji SIL International wyróżnia się następujące języki ifugao:
Opis.
Kultura Ifugao ściśle związana jest z uprawą ryżu, toteż język ifugao odzwierciedla to poprzez niezwykle bogate słownictwo związane z uprawą i przetwórstwem ryżu. Ifugao mają m.in. 27 różnych określeń na naczynia do przechowywania wina ryżowego i 130 zwrotów definiujących różne rodzaje płatności za dzierżawę pól ryżowych.

</doc>
<doc id="3679007" url="https://pl.wikipedia.org/wiki?curid=3679007" title="Ischalia philippina">
Ischalia philippina

Ischalia (Ischalia) philippina – gatunek chrząszcza z podrodziny Ischaliinae.
Gatunek ten opisany został w 1920 roku przez Kennetha G. Blaira.
Chrząszcz ten ma dzwonkokształtne, żółtawo-pomarańczowo ubarwione przedplecze o brzegach bocznych pozbawionych kantów. Przyszwowa plama na pokrywach ma kolor brązowawy do czarnego i jest szersza niż u "I. aposana".
Owad znany z okolic Mount Makiling na filipińskiej wyspie Luzon oraz z wyspy Mindanao.

</doc>
<doc id="3679008" url="https://pl.wikipedia.org/wiki?curid=3679008" title="Ceres FC">
Ceres FC

Ceres – La Salle Football Club, w skrócie Ceres FC – profesjonalny filipiński klub piłkarski z siedzibą w Bacolod, Negros Occidental. Klub gra w United Football League, czyli na najwyższym szczeblu krajowej piłki nożnej. Klub jest członkiem związku piłki nożnej – Negros Occidental i stąd został pierwotnie nazwany Ceres – Negros Football Club.
Nazwa pochodzi od linii autobusowej Ceres Liner posiadanych przez braci Ricky i Leo Rey Jansona i obsługiwanych przez Vallacar Transit Inc., największej lądowej publicznej firmy transportowej w regionie Negros na Filipinach. La Salle pochodziła z klubu bliskich więzi z University of St. La Salle w Bacolod.
Ceres swój pierwszy znaczący sukces w United Football League miał w sezonie 2014, kiedy wygrał 2 dywizję United Football League, zdobywając awans do pierwszej ligi. Od tamtej pory zdobył UFL FA League Cup oraz mistrzostwo kraju w 2015 roku.
Historia.
Otwarty męski turniej piłkarski w Negros.
W styczniu 2012 roku Ceres FC zdobył mistrzostwo 1. Otwartych męskich mistrzostw piłkarskich w Negros. W finale pokonali Bacolod United FC (11-0).
Narodowy męski turniej piłkarski PFF.
Ceres zakwalifikował do narodowego męskiego turnieju piłkarskiego PFF przechodząc wszystkie swoje mecze w regionalnych eliminacjach w San Carlos City. W meczu 1/16 finału na stadionie Panaad Stadium drużynie żółto-czarnych przyszło się mierzyć ze Stallion FC. Pojedynek zakończył się wynikiem 1-0 po bramce Jung-mook’a w 45 minucie. Ćwierćfinał już na stadionie w Manilii zakończony takim samym rezultatem nad Global FC po bramce Longa w 12 minucie gry. Półfinał został rozegrany na tym samym obiekcie. Przeciwnikiem była Kaya FC. Tym razem pewnie wygrane spotkanie 3-1 po golach Panhaya, Byeonga i Choi. Wielki finał tradycyjnie na Rizal Memorial Stadium, czyli obiekcie dwóch poprzednich potyczek. W finale żółto-czarni podejmowali Pasargard FC. Zwycięstwo 1-0 przypieczętował Byeong Yun-joon w 56 minucie i Ceres FC mogło się cieszyć z pierwszego tego typu trofeum.
Herb i stroje.
Klubowy herb pochodzi od głównego loga linii autobusowych o nazwie drużyny. Został on otoczony zielonym do reprezentowania barw Uniwersytecie St. La Salle w Bacolod, który jest znany ze swojej drużyny piłkarskiej w poziomach kształcenia uniwersytetu. W centrum znajduje się logo Jansona Company – Vallacar Transit Incorporated, która jest właścicielem i zarządcą klubu.
Stroje domowe są koloru żółtego z czarnym wzorem. Wyjazdowe trykoty są czarne z żółtymi kołnierzykami i połową rękawek. Team nigdy nie posiadał trzeciego kompletu strojów.
Turnieje międzynarodowe.
2014.
W 2014 roku Ceres przystąpił do rozgrywek o Puchar Prezydenta AFC. Trafili do grupy „B”, gdzie mierzyli się z północnokoreańskim Rimyongsu, tajpejskim Tatung FC oraz turkmenistańskim HTTU. Rozpoczęcie turnieju dla filipińskiego klubu zakończyło się remisem 2-2 z Rimyongsu. Drugi mecz grupy żółto-czarni wygrali z Tatungiem 2-0, lecz porażka w ostatnim meczu z HTTU 1-2 pozbawiła szans awansu do dalszej fazy.
2015-2016.
W sezonie 2015-2016 klub bierze udział w Pucharze AFC w piłce nożnej. W grupie „E” po czterech spotkaniach jest liderem z ośmioma punktami. Klub pokonał Tampines Rovers 2-1 i Sheikh Jamal Dhanmondi 0-2, zaś zremisował z Selangorem FA 2-2 i rewanżowym spotkaniu z Tampines Rovers 1-1.
Skład.
Skład aktualny na 4 kwietnia 2021 roku.

</doc>
<doc id="3679009" url="https://pl.wikipedia.org/wiki?curid=3679009" title="Bartąg (ujednoznacznienie)">
Bartąg (ujednoznacznienie)



</doc>
<doc id="3679012" url="https://pl.wikipedia.org/wiki?curid=3679012" title="Imre Czinege">
Imre Czinege

Imre Czinege (ur. 1 stycznia 1942 w Ceglédzie) – węgierski lekarz i polityk, poseł do Zgromadzenia Narodowego, eurodeputowany V kadencji.
Życiorys.
Absolwent medycyny na Budapeszteńskim Uniwersytecie Medycznym (1966). Specjalizował się w chirurgii naczyniowej. Pracował jako lekarz, był ordynatorem oddziału chirurgii w szpitalu Toldy Ferenc Kórház w rodzinnej miejscowości. Członek węgierskiego towarzystwa chirurgów.
Należał do założycieli Węgierskiej Partii Socjalistycznej. Od 1998 był radnym komitatu Pest. W 2002 i 2006 wybierany na posła do Zgromadzenia Narodowego, zasiadał w nim do 2010. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła.

</doc>
<doc id="3679013" url="https://pl.wikipedia.org/wiki?curid=3679013" title="Laverton (Gloucestershire)">
Laverton (Gloucestershire)

Laverton – przysiółek w Anglii, w Gloucestershire. W latach 1870–1872 osada liczyła 208 mieszkańców.

</doc>
<doc id="3679014" url="https://pl.wikipedia.org/wiki?curid=3679014" title="Krudowie – u zarania dziejów">
Krudowie – u zarania dziejów

Krudowie – u zarania dziejów (, 2015–2017) – amerykański serial animowany wyprodukowany przez wytwórnię DreamWorks Animation, bazowany na filmie "Krudowie" z 2013 roku, w którym akcja toczy się na długo przed wydarzeniami z filmu.
Premiera serialu odbyła się w Stanach Zjednoczonych 24 grudnia 2015 na stronie internetowej platformy Netflix. W Polsce serial zadebiutował 21 maja 2016 na antenie teleTOON+.
Opis fabuły.
Akcja serialu rozgrywa się na długo przed wydarzeniami z filmu i opowiada o perypetiach rodziny jaskiniowców – Eep, Graga, Thunka, Uggi, Sandy i Babci, którzy codziennie przeżywają niezwykłe przygody w poszukiwaniu nowych przyjaciół i niesamowitych stworzeń.
Wersja polska.
Wersja polska: Master Film
Reżyseria: 
Tłumaczenie: Anna Hausner 
Dialogi: Anna Hausner
Dźwięk: Karol Piwowarski
Montaż: 
Kierownictwo produkcji: 
Teksty piosenek: Andrzej Brzeski
Wystąpili:
W pozostałych rolach:
i inni
Lektor: Artur Kaczmarski
Nominacje do nagród.
Annie.
2016

</doc>
<doc id="3679018" url="https://pl.wikipedia.org/wiki?curid=3679018" title="Leszek Dorosz">
Leszek Dorosz

Leszek Dorosz (ur. 27 września 1932 w Białej Podlaskiej, zm. 30 marca 2016) – polski trener siatkówki, zdobywca tytułu mistrza Polski z AZS Olsztyn (1973, 1976, 1978) i mistrza Jugosławii z zespołami Mladost Zagrzeb (1981, 1982) i OK Vojvodina Nowy Sad (1988, 1989).
Kariera sportowa.
Studiował na Wydziale Rybackim Wyższej Szkoły Rolniczej w Olsztynie. W 1960 został trenerem AZS Olsztyn, w 1961 wprowadził tę drużynę do II ligi, w 1965 do ekstraklasy. Z olsztyńską drużyną zajął w sezonie 1965/1966 ostatnie miejsce w lidze, ale powrócił do I ligi w 1967. Jego drużyna zajmowała następnie miejsca: 5 (1968), 4 (1969), 5 (1970). W latach 1971-1978 jego drużyna stanęła osiem razy z rzędu na podium mistrzostw Polski, zdobywając w tym czasie trzy tytuły mistrzowskie (1973, 1976, 1978), trzy tytuły wicemistrzowskie (1972, 1974, 1977) i dwa brązowe medale (1971, 1975). Ponadto trzykrotnie zdobywał z zespołem Puchar Polski (1970, 1971, 1972), a w 1978 zajął 2. miejsce w Puchar Europy Zdobywców Pucharów. Po sezonie 1978/1979. w którym zajął z AZS 5. miejsce wyjechał do Jugosławii.
Z zespołem Mladost Zagrzeb zdobył mistrzostwo Jugosławii w 1981 i 1982 oraz Puchar Jugosławii w 1980 1981. W 1983 powrócił do AZS Olsztyn na stanowisko trenera koordynatora, w sezonach 1985/1986 i 1986/1987 ponownie był trenerem I drużyny, z którą jednak w 1987 spadł do II ligi. Następnie został trenerem OK Vojvodina Nowy Sad, z którym zdobył mistrzostwo Jugosławii w 1988 i 1989, a w 1989 zajął 4. miejsce w Pucharze Europy Mistrzów Klubowych. W latach 1989-1991 prowadził słoweńską drużynę Pionir Novo Mesto. Następnie społecznie współpracował z AZS Olsztyn.
W 1978 został wybrany najlepszym akademickim trenerem w Polsce i Olsztynianinem Roku, w 2010 najlepszym trenerem 60-lecia AZS Olsztyn.

</doc>
<doc id="3679019" url="https://pl.wikipedia.org/wiki?curid=3679019" title="Hajat Faradż">
Hajat Faradż



</doc>
<doc id="3679022" url="https://pl.wikipedia.org/wiki?curid=3679022" title="Gottlob Siegemund Knoefvel">
Gottlob Siegemund Knoefvel

Gottlob Siegemund Knoefvel (ur. ok. 1750 w Rawiczu, zm. w lutym 1814) – niemiecki malarz śląski, aktywny we Wrocławiu i Rawiczu.
Życiorys.
Był synem malarza niemieckiego Karla Siegismunda. W latach 1776–1793 posiadał własną pracownię we Wrocławiu. Namalowane przez niego postaci pochodziły zarówno ze Śląska, jak i z Wielkopolski. Namalował m.in. całopostaciowe portrety właścicieli Rawicza: kasztelana gnieźnieńskiego Adama Olbrachta Przyjemskiego (1590–1644), założyciela miasta i starostę ośnickiego Jana Nepomucena Mycielskiegoo (1736–1805), ostatniego właściciela Rawicza. Jego autorstwa są również portrety: Stanisława Kazimierza Kretkowskiego (1671–1704) i Katarzyny Agnieszki Ludwiki z Sapiehów Sapiehowej (1718–1779), właścicieli Rawicza. Te portrety znajdują się w rawickim ratuszu. Miał także klientów w Wiedniu, w 1786 roku, stworzył m.in. "Portret Ferdinanda Angerera". Jedną ze swoich prac pt. "Kolumna ku czci Fryderyka Wielkiego" wysłał w 1800 roku do Akademii berlińskiej. Należał do wrocławskiego towarzystwa kulturalnego Schwägerei; w jego siedzibie namalował miniaturowe portrety członków i obraz przedstawiający scenę z próby koncertu. 
W jego pracowni, w latach 1790–1793, kształcił się m.in. Carl Arlt.
Twórczość.
Knoefvel malował głównie portrety (czasem miniaturowe) oraz portrety grupowe. Tworzył również obrazy o tematyce religijnej i rodzajowe. Jego rysunek "Wypędzenie Minerwy" został umieszczony w 1770 roku do sztambuchu J.E. Henischa. Wykonywał prace w technice enkaustyki. 

</doc>
<doc id="3679023" url="https://pl.wikipedia.org/wiki?curid=3679023" title="Elistvere (jezioro)">
Elistvere (jezioro)

Elistvere järv (est. "Elistvere järv") – jezioro w gminie Tabivere w prowincji Jõgevamaa w Estonii. Położone jest na południe od miejscowości Elistvere. Ma powierzchnię 129 hektarów, linię brzegową o długości 9789 m, długość 3920 m i szerokość 960 m. Sąsiaduje z jeziorem Soitsjärv, które położone jest około półtora kilometra na południe. Przez jezioro przepływa rzeka Amme.

</doc>
<doc id="3679024" url="https://pl.wikipedia.org/wiki?curid=3679024" title="Maria Andriejewa">
Maria Andriejewa



</doc>
<doc id="3679026" url="https://pl.wikipedia.org/wiki?curid=3679026" title="Mátyás Eörsi">
Mátyás Eörsi

Mátyás Eörsi (ur. 24 listopada 1954 w Budapeszcie) – węgierski polityk i prawnik, poseł do Zgromadzenia Narodowego, eurodeputowany V kadencji.
Życiorys.
W 1979 ukończył studia prawnicze na Uniwersytecie im. Loránda Eötvösa w Budapeszcie. Pracował jako prawnik w przedsiębiorstwie handlowym, w 1987 założył prywatną kancelarię prawniczą.
W 1988 był wśród założycieli Związku Wolnych Demokratów. W 1990 po raz pierwszy został wybrany do Zgromadzenia Narodowego. Z powodzeniem ubiegał się o reelekcję w wyborach w 1994, 1998, 2002 i 2006, sprawując mandat deputowanego do 2010. W latach 1997–1998 pełnił obowiązki sekretarza stanu w ministerstwie spraw zagranicznych. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. Przez kilkanaście lat reprezentował krajowy parlament w Zgromadzeniu Parlamentarnym Rady Europy. Był wiceprzewodniczącym Międzynarodówki Liberalnej i przewodniczącym frakcji liberalnej w ZPRE, w 2008 został wysunięty jako kandydat na sekretarza generalnego Rady Europy.
Po odejściu z parlamentu pracował dla organizacji pozarządowych zajmujących się rozwojem demokracji (w tym dla NDI), przebywał m.in. w Jordanii, Libii i Egipcie. Później zatrudniony w stałym sekretariacie Wspólnoty Demokracji w Warszawie jako dyrektor działu administracyjnego, finansów i zasobów ludzkich. W 2012 dołączył do Koalicji Demokratycznej.

</doc>
<doc id="3679027" url="https://pl.wikipedia.org/wiki?curid=3679027" title="Keni Harrison">
Keni Harrison



</doc>
<doc id="3679029" url="https://pl.wikipedia.org/wiki?curid=3679029" title="Stefan Duszan">
Stefan Duszan



</doc>
<doc id="3679030" url="https://pl.wikipedia.org/wiki?curid=3679030" title="Imavere">
Imavere

Imavere – wieś w Estonii, w prowincji Järva, w gminie Imavere.

</doc>
<doc id="3679032" url="https://pl.wikipedia.org/wiki?curid=3679032" title="Bazylika Santa Eufemia w Mediolanie">
Bazylika Santa Eufemia w Mediolanie



</doc>
<doc id="3679042" url="https://pl.wikipedia.org/wiki?curid=3679042" title="Castor veterior">
Castor veterior

Castor veterior – wymarły gatunek gryzonia z rodziny bobrowatych opisany naukowo po raz pierwszy przez brytyjskiego zoologa sir Raya Lankestera w 1864 roku. Kopalne szczątki przedstawicieli gatunku odkryto w pokładach krzemionkowych skał okruchowych we wsi Sutton w Anglii, w hrabstwie Suffolk, w dystrykcie East Suffolk, na terenie plioceńskiej formacji Red Crag.

</doc>
<doc id="3679043" url="https://pl.wikipedia.org/wiki?curid=3679043" title="Kalendarium historii Serbii">
Kalendarium historii Serbii

Kalendarium historii Serbii – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Serbii.

</doc>
<doc id="3679045" url="https://pl.wikipedia.org/wiki?curid=3679045" title="Lom (Niżne Tatry)">
Lom (Niżne Tatry)

Lom (1557 m) – szczyt w Niżnych Tatrach na Słowacji. Znajduje się w południowym grzbiecie Dereszy ("Dereše", 2004 m), opadającym do Doliny Górnego Hronu. Grzbiet ten oddziela dwie doliny. Po zachodniej stronie jest to Vajskovská dolina, po wschodniej Bystrá dolina. Na południowym wierzchołku Baby grzbiet rozgałęzia się na dwa ramiona: południowo-zachodnie z wierzchołkiem Lom i południowo-wschodnie z wierzchołkiem Mesiačik. Północno-zachodnie stoki Lomu opadają do Vajskovskiej doliny, we wschodnie wcina się dolinka potoku o nazwie Červená voda, w południowe dolinka Kvačkajová. 
Nazwę Lom podaje internetowa mapa turystyczna Słowacji, na mapie Niżnych Tatr szczyt ten opisany jest jako Poľana. Lom jest porośnięty lasem, a jego stoki przecina wiele dróg leśnych. Grzbietem poprowadzono granicę parku narodowego. Północno-zachodnia część Mesiačika znajduje się w obrębie Parku Narodowego Niżne Tatry, południowo-zachodnia jest poza obrębem tego parku.
W południowo-wschodnim kierunku poniżej szczytu Lomu znajdują się sztolnie dawnej kopalni rud antymonu ("Antimônove bane"), dawniej zwane baniami. Przez szczyt Lomu nie prowadzi przez niego żaden szlak turystyczny, ale południowymi stokami biegnie ścieżka edukacyjna „Medvedou cestičkou". Tworzy zamkniętą pętlę, odgałęzia się od niej krótka ścieżka dojściowa do sztolni "Antimônove bane".

</doc>
<doc id="3679046" url="https://pl.wikipedia.org/wiki?curid=3679046" title="Al Jazeera America">
Al Jazeera America

Al Jazeera America – kanał telewizyjny należący do Al Jazeera Media Networks, nadający programy informacyjne w języku angielskim. Kanał powstał w sierpniu 2013 roku, jako amerykański odpowiednik stacji informacyjnej o profilu międzynarodowym Al Jazeera English po przejęciu Current TV. 12 kwietniu 2016 roku zaprzestano produkcji nowych materiałów a 30 kwietnia 2016 roku kanał został zamknięty.. Kanał nadawał z Manhattan Center w Nowym Jorku, gdzie obecnie znajduje się redakcja i amerykański oddział Al Jazeery.

</doc>
<doc id="3679051" url="https://pl.wikipedia.org/wiki?curid=3679051" title="Guz kulszowy">
Guz kulszowy



</doc>
<doc id="3679054" url="https://pl.wikipedia.org/wiki?curid=3679054" title="Aleksander Omieczyński">
Aleksander Omieczyński

Aleksander Omieczyński (ur. 12 grudnia 1909 w Trzciance, zm. 10 września 1941 w Szczecinie) – nauczyciel, chórzysta, krzewiciel polskości.
Życiorys.
Był synem małorolnego chłopa. Po ukończeniu Seminarium Nauczycielskiego w Lubawie odbył praktykę w Grudziądzu i w 1933 r. wyjechał do Wrocławia, gdzie miał zamiar podjąć pracę w polskiej szkole. Władze niemieckie nie wyraziły jednak na to zgody, więc w 1935 r. wyjechał do Szczecina. Po wielu trudnościach rozpoczął pracę w polskiej szkole, ucząc legalnie języka polskiego i śpiewu, a nielegalnie historii i geografii. Prowadził również drużynę harcerską „Gryf” i zuchową „Wiewiórki”. Nie poprzestawał na pracy z dziećmi, działał także wśród młodzieży i dorosłych, organizował chór, orkiestrę i teatr amatorski.
Krzewienie polskości.
Działalność Omieczyńskiego na polu krzewienia polskości nie ograniczała się tylko do polskiego środowiska w Szczecinie, ale sięgała także do okolicznych powiatów skupiających robotników polskiego pochodzenia. Pełniąc funkcję nauczyciela drużynowego i członka Związku Polaków, organizował w terenie punkty nauczania, oddziały ZP, a także biblioteki oraz pomagał kolportować prasę polską.
3 czerwca 1939 r. Aleksander Omieczyński został aresztowany w czasie prowadzenia lekcji, a szkołę polską zamknięto. W sierpniu 1939 r. wywieziono go do obozu w Oranienburgu, gdzie znajdowało się już wielu aresztowanych działaczy polonijnych, m.in.: M. Golisz, J. Mozolewski, W. Narożynski. W 1940 r. przewieziony został do więzienia w Szczecinie, gdzie 10 września 1941 r. został zamordowany. Pochowany został na Cmentarzu Centralnym w Szczecinie.

</doc>
<doc id="3679061" url="https://pl.wikipedia.org/wiki?curid=3679061" title="Warkocz (rzeka)">
Warkocz (rzeka)



</doc>
<doc id="3679062" url="https://pl.wikipedia.org/wiki?curid=3679062" title="Prokop Sieniawski">
Prokop Sieniawski



</doc>
<doc id="3679063" url="https://pl.wikipedia.org/wiki?curid=3679063" title="Puchar Niemiec w koszykówce mężczyzn">
Puchar Niemiec w koszykówce mężczyzn

Puchar Niemiec w koszykówce mężczyzn (niem. Deutscher Pokalsieger) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Niemiecką Federację Koszykówki dla niemieckich męskich klubów koszykarskich. Drugie – po mistrzostwach Niemiec – rozgrywki w hierarchii ważności, w niemieckiej koszykówce.
Historia.
Turniej pucharowy został stworzony przed rozpoczęciem sezonu 1966/67, przez Niemiecka Federację Koszykówki. Pierwszy finał rozgrywek miał miejsce 11 czerwca 1967 roku w Oberhausen. Od 1993 puchar jest rozgrywany w formacie final four w trakcie jednego weekendu. Zespół reprezentujący gospodarza turnieju staje się automatycznie jednym z uczestników zmagań finałowej czwórki. Pozostałe trzy drużyny awansują do strefy półfinałowej w wyniku zmagań ćwierćfinałowych ze zwycięzcami wcześniejszych rund.

</doc>
<doc id="3679064" url="https://pl.wikipedia.org/wiki?curid=3679064" title="Beko BBL-Pokal">
Beko BBL-Pokal



</doc>
<doc id="3679065" url="https://pl.wikipedia.org/wiki?curid=3679065" title="DBB-Pokal">
DBB-Pokal



</doc>
<doc id="3679069" url="https://pl.wikipedia.org/wiki?curid=3679069" title="Operacja Anthropoid (film)">
Operacja Anthropoid (film)

Operacja Anthropoid (ang. "Anthropoid") – film wojenno-historyczny z 2016 roku w reżyserii Seana Ellisa, zrealizowany w koprodukcji międzynarodowej.
Film opowiada o tytułowej akcji zbrojnej z okresu II wojny światowej, w ramach której dwóch podległych czechosłowackiemu rządowi emigracyjnemu w Londynie i przeszkolonych przez brytyjski Zarząd Operacji Specjalnych żołnierzy dokonało 27 maja 1942 roku w Pradze zamachu na protektora Czech i Moraw Reinharda Heydricha. 
Film został nakręcony w Pradze przy wsparciu Czeskiego Państwowego Funduszu Kinematografii. Jego premiera miała miejsce 1 lipca 2016 roku, podczas Międzynarodowego Festiwalu Filmowego w Karlowych Warach.
Nagrody i wyróżnienia.
Film "Operacja Anthropoid" w 2017 roku był nominowany do Czeskich Lwów w 12 z 14 kategorii, w których był brany pod uwagę (jedynymi kategoriami, w których nie dostał nominacji były „najlepsza aktorka” i „najlepsza aktorka drugoplanowa”), jednak we wszystkich ostatecznie przegrał ze swoim największym konkurentem – filmem "Masaryk". Produkcja Seana Ellisa zdobyła tylko pozaregulaminową nagrodę publiczności.

</doc>
<doc id="3679071" url="https://pl.wikipedia.org/wiki?curid=3679071" title="Ustawa o Dużym Hamburgu">
Ustawa o Dużym Hamburgu



</doc>
<doc id="3679072" url="https://pl.wikipedia.org/wiki?curid=3679072" title="Budynek Sądu Rejonowego w Toruniu">
Budynek Sądu Rejonowego w Toruniu

Budynek Sądu Rejonowy w Toruniu – zabytkowy budynek organu wymiaru sprawiedliwości w Toruniu.
Lokalizacja.
Budynek Sądu Rejonowego położony jest w Zespole Staromiejskim naprzeciw Collegium Minus oraz w bliskim sąsiedztwie Aresztu Śledczego, Sądu Okręgowego, kościoła NMP, Collegium Maius. Główne wejście do niego znajduje się przy ulicy Fosa Staromiejska 12/14.
Historia.
Gmach powstał w latach 1898 – 1900 na potrzeby ówczesnego pruskiego Sądu Okręgowego (Königliches Amstgericht), a zaprojektował go Julius Habicht. Powstał on na zapleczu zbudowanego w 1870 roku obecnego Sądu Okręgowego i Aresztu Śledczego.
Położenie sądu nie jest przypadkowe, wpisuje się bowiem w ówczesny plan urbanistyczny miasta, który zakładał zabudowę pasa fortecznego (zasypana fosa) wzdłuż dzisiejszych ulic Wały gen. Sikorskiego i Fosy Staromiejskiej budynkami użyteczności publicznej o charakterze reprezentacyjnym.
Od chwili powstania do dnia dzisiejszego służy on wymiarowi sprawiedliwości.
Po wybudowaniu nowej siedziby dla Sądu Rejonowego na Placu Zwycięstwa, dotychczasowy budynek sądu tej instancji zajmą wydziały Sądu Okręgowego.
Obiekt wpisany jest do gminnej ewidencji zabytków (nr 2087).
Architektura.
Budynek sądu zbudowany jest w stylu neogotyckim, ozdobiony pasami glazurowanych cegieł, maswerkowym fryzem ponad oknami wysokiego parteru, płytkimi blendami w szczytach i posiada wejście z głęboko profilowanym portalem.

</doc>
<doc id="3679073" url="https://pl.wikipedia.org/wiki?curid=3679073" title="Branko Jungić">
Branko Jungić

Branko Jungić (, zm. 8 lipca 1942) – Serb. Zdjęcie przedstawiające śmierć Jungicia stało się symbolem ludobójstwa Serbów przez reżim ustaszów w Niepodległym Państwie Chorwackim.
Życiorys.
Branko Jungić pochodził z miejscowości Grbavci niedaleko Gradiški. Z pochodzenia był Serbem, lecz mieszkał w Bośni. Po odbyciu służby wojskowej w armii jugosłowiańskiej powrócił do Grbavci i został doradcą handlowym. 
Po utworzeniu Niepodległego Państwa Chorwackiego w kwietniu 1941 roku, Branko Jungić został schwytany przez Chorwatów i trafił do obozu koncentracyjnego w Jasenovacu, gdzie zmuszano go do długiego klęczenia na gołej ziemi. 8 lipca 1942 roku w podobozie Stara Gradiška ustasze oderżnęli jego głowę piłą do cięcia drewna za to, że odmówił dokonania konwersji z prawosławia na katolicyzm. Fotograf uchwycił przerażonego Jungicia, który podczas agonii oparł swoją lewą rękę na ziemi w celu zachowania równowagi.
Zdjęcie przedstawiające egzekucję odnaleziono w 1945 roku. Piła, za pomocą której zamordowano Jungicia, do 1992 roku znajdowała się w bośniackim mieście Banja Luka.

</doc>
<doc id="3679076" url="https://pl.wikipedia.org/wiki?curid=3679076" title="I Piknik Spadochronowy Gliwice 2004">
I Piknik Spadochronowy Gliwice 2004

I Piknik Spadochronowy Gliwice 2004 – połączony z dwubojem spadochronowym odbył się 11-12 września 2004 roku. Zawody zorganizowane zostały przez N.G.S Sky Gang oraz Aeroklub Gliwicki – sekcję spadochronową Aeroklubu Gliwickiego. Do dyspozycji skoczków był samolot An-2 SP-AOI.
Zawody rozegrano w pięciu kategoriach:
Wyniki zawodów.
W zawodach wzięło udział 11 zawodników .

</doc>
<doc id="3679080" url="https://pl.wikipedia.org/wiki?curid=3679080" title="Ludwik Eugeniusz Dąbrowa-Dąbrowski">
Ludwik Eugeniusz Dąbrowa-Dąbrowski

Ludwik Eugeniusz Dąbrowa-Dąbrowski (ur. 1870, zm. 1941) – malarz, architekt, dekorator, grafik. Prawnuk Wojciecha Bogusławskiego. 
Życiorys.
Studiował w Paryżu, Wiedniu i Monachium. 
W 1900 roku zamieszkał w Krakowie, gdzie zajmował się malarstwem i grafiką użytkową. Tworzył plakaty, okładki książek, winiety, inicjały, przerywniki oraz opracowywał układy graficzne książek. 
Związany z Warsztatami Krakowskimi oraz Towarzystwem Polska Sztuka Stosowana, co podkreślał w swojej twórczości, opracowując m.in. "Katalog wystawy Krakowskiego Towarzystwa «Polska Sztuka Stosowana»" z 1908 roku. 
W zdobnictwie książek wykorzystywał motywy polskiej wycinanki ludowej, stylizowane rośliny i ptaki.
Do jego znanych prac należą plakaty: "I Wystawa Niezależnych", "Bal Akademicki". 
W 1906 roku zaprojektował układ i ornamentykę "Kalendarza Jubileuszowego Drukarni Związkowej w Krakowie".
Wykonał ilustracje do książek Marii Turzymy ("Głos kobiet w kwestii kobiecej", Kraków 1903 i "Wyzwalająca się kobieta", Kraków 1906), Henryka Dumolarda ("Japonia pod względem politycznym, ekonomicznym i społecznym", Lwów 1904), Adolfa Dygasińskiego (niemieckie wydanie "Godów życia", Monachium 1909).
Na wystawie drukarskiej w 1904 roku otrzymał brązowy medal - był też autorem układu graficznego i dekoracji katalogu tej wystawy. 
Współpracował z krakowskimi drukarniami: Drukarnią Narodową, Związkową i Anczyca.
Autor przebudowy dworu w Moszczanicy i bogatej aranżacji wnętrz. Współautor secesyjnej modernizacji wnętrz Starego Teatru w Krakowie, projektant biur i mieszkania prezydenta miasta Krakowa oraz kawiarni Noworolski w krakowskich Sukiennicach. 
Po I wojnie światowej mieszkał i wystawiał we Francji (m.in. na Salonach Paryskich). W 1939 roku osiadł w Poznaniu.

</doc>
<doc id="3679081" url="https://pl.wikipedia.org/wiki?curid=3679081" title="Haile (Kumbria)">
Haile (Kumbria)



</doc>
<doc id="3679082" url="https://pl.wikipedia.org/wiki?curid=3679082" title="Rockcliffe (Kumbria)">
Rockcliffe (Kumbria)



</doc>
<doc id="3679084" url="https://pl.wikipedia.org/wiki?curid=3679084" title="Schematyzm Diecezji Przemyskiej">
Schematyzm Diecezji Przemyskiej

Schematyzm diecezji przemyskiej – rocznik urzędowy kościół i duchowieństwa diecezji wydawany w języku łacińskim, a od 1938 roku w języku polskim. 
Na początku jest wykaz chronologiczny biskupów od początku istnienia diecezji; następnie jest opis personalny konsystorz i stanowisk urzędowych obsadzonych przez kapłanów przy siedzibie biskupa diecezjalnego. Rocznik posiada od drugiej połowy XIX wieku też nazwiska alumnów seminarium duchownego z ich rokiem urodzenia. Największą część rocznika zajmują wykazy dekanatów z parafiami. Każda parafia posiada swój opis: liturgiczne wezwanie "świętego patrona" kościoła, nazwisko i imię patrona tytularnego (szlachta), nazwisko i imię proboszcza (łać - "paroch") oraz wikarych (łać. - "cooperator"), w późniejszym czasie też ich dane osobowe (rok urodzenia – "natus", rok wyświęcenia – "ordinaris", miejscowość pochodzenia, a później także rok rozpoczęcia posługi proboszcza w danej parafii. Od 1853 roku są też dane statystyczne o ludności parafii (łać. - "numerus animarum") dla każdej wsi w parafii, są też podane liczby Grekokatolików i Żydów. W latach 80. XIX wieku są taż podawane ogólne zarysy historii niektórych ważniejszych parafii. Na końcu są też różne dodatkowe informacje, spisy imienne zakonników i zakonnic w klasztorach, spisy zmarłych duchownych. Każdy schematyzm kończy się alfabetycznym indeksem parafii i osób duchownych.
W diecezji Przemyskiej obrządku łacińskiego schematyzmy zaczęły się ukazywać od 1810 roku. W latach 1810-1823 do schematyzmów dołączano też spisy szkół trywialnych i parafialnych. W latach 1824–1860 wydawano osobne schematyzmy szkolne – "Status Scholarum Nationalium in Dioecesi Premisliensis".

</doc>
<doc id="3679085" url="https://pl.wikipedia.org/wiki?curid=3679085" title="Anthaxia boettcheri">
Anthaxia boettcheri

Anthaxia (Haplanthaxia) boettcheri – gatunek chrząszcza z rodziny bogatkowatych, podrodziny Buprestinae i plemienia Anthaxiini.
Gatunek ten został opisany w 1928 przez Jana Obenbergera.
Kwietniczek o małym, łódkowatym ciele długości od 3,3 do 5,1 mm. Samce smuklejsze, prawie trójkątne, spiżowe ze złocistozielonymi lub niebieskozielonymi: czołem, czułkami, przednimi goleniami oraz udami środkowych i tylnych odnóży. Ciało samic wyraźnie tęższe i całe spiżowe. Głowa węższa niż przednia krawęź przedplecza. Czoło płaskie, pozbawione mikrorzeźby, o ledwo zaznaczonym rowku środkowym. Przedplecze po bokach zaokrąglone, najszersze w tylnej ⅓ i tam tak szerokie jak pokrywy na wysokości barków. Pokrywy od barków do wierzchołka zwężające się, ich epipleury sięgają tylko wierzchołkowej, zaokrąglonej części. Golenie środkowej pary odnóży u samic proste, u samców z delikatnym piłkowaniem przed wierzchołkiem, po wewnętrznej stronie. Wentryt analny u samców ścięty, u samic pośrodku wcięty. Narządy rozrodcze samca o nieco wrzecionowatym, prawie walcowatym edeagusie oraz grzbietowo i bocznie ząbkowanej tylnej części paramer.
Chrząszcz znany z filipińskich wysp Luzon, Mindoro, Palawan i Sibuyan.

</doc>
<doc id="3679086" url="https://pl.wikipedia.org/wiki?curid=3679086" title="Remontay McClain">
Remontay McClain

Remontay McClain (ur. 21 września 1992 w Victorville) – amerykański lekkoatleta specjalizujący się w biegach sprinterskich.
W 2014 zdobył dwa złote medale młodzieżowych mistrzostw NACAC w Kamloops. W 2015 startował na igrzyskach panamerykańskich, podczas których sięgnął po złoto w sztafecie 4 × 100 metrów, a indywidualnie był piąty w finale biegu na 100 metrów. W tym samym roku dwukrotnie stawał na podium mistrzostw NACAC, w tym raz na najwyższym jego stopniu.

</doc>
<doc id="3679089" url="https://pl.wikipedia.org/wiki?curid=3679089" title="Isaszeg">
Isaszeg

Isaszeg – miasto na Węgrzech, w komitacie Pest, w powiecie Gödöllő.
Położenie.
Isaszeg leży 30 km na południe od śródmieścia Budapesztu na obszarze Wzgórz Gödöllő. W granicach miasta przepływa Rákos-patak. Sąsiednie miejscowości to Gödöllő, Dány, Pécel, Valkó i Nagytarcsa.
Historia.
Pierwsza wzmianka o miejscowości pojawiła się w dokumencie z 1274 roku pod nazwą "Ilsuazg". Odkrycia archeologiczne dowodzą, że okolica była zamieszkała już okresie brązu. W XII wieku został zbudowany tzw. Stary kościół ("Öreg templom"), który obecnie jest zabytkiem. Właścicielem miejscowości był Sándor, żupan Sybina, a później ród Domoszlói. Tutaj był jeden z ulubionych terenów łowieckich króla Macieja. W 1529 r. trafia w posiadanie rodziny Báthori. Z powodu zarazy w 1536 r. i najazdów tureckich, liczba ludności znacznie spadła. W 1690 r. przybyli tu niemieccy osadnicy. W 1723 r. staje się własnością Antala Grassalkovicha, który osiedla tu najpierw Polaków, a potem Słowaków. Jeszcze przed końcem XIX wieku Polacy ulegli zesłowaczeniu.
Sándor Petőfi bywał tu wielokrotnie w latach 1845–1848.
Dzień zwycięskiej bitwy pod Isaszegiem w dniu 6 kwietnia 1849 roku ogłoszono miejscowym świętem. Jej miejsce upamiętnia pomnik honwedów.
Na południe od miasta w okolicy zwanej Katonapallag znajdują się groby honwedów, które upamiętniają starcie węgierskich wojsk pod dowództwem Artúra Görgeya z armią austriacką. Wśród nich znajduje się również grób nieznanego polskiego kapitana. Mór Jókai osobiście odwiedzał wieś i zbierał informacje od mieszkańców przed napisaniem powieści „Synowie człowieka o kamiennym sercu”.
Emília Csernovics, wdowa po Jánosu Damjanichu, generale walczącym w węgierskim powstaniu 1848 roku także wielokrotnie przyjeżdżała do Isaszegu i w czasie pobytu przychodziła pod pomnik, by się pomodlić. Cesarz Franciszek Józef również przyjeżdżał tutaj na polowania w czasie, gdy przebywał w Gödöllő.
W 1905 r. oddano do użytku budynek Urzędu Burmistrza, obecny Urząd Miasta.
W 1937 r. wybudowano kościół rzymskokatolicki.
W 1967 r. otworzono skansen, w którym znajduje się stała ekspozycja poświęcona historii regionalnej.
1 lipca 2008 r. prezydent Republiki Węgierskiej László Sólyom nadał miejscowości prawa miejskie.
Generałowie i oficerowie uczestniczący w bitwie pod Isaszegiem.
Lajos Aulich – generał, János Damjanich – generał, János Fiala – inżynier, András Gáspár – generał huzarów, Artúr Görgey – generał, Károly Hauszer – major, Kálmán Iglódy – dowódca batalionu, Sándor Illési – pułkownik, János Kaszab – major, György Kmety – dowódca brygady, György Klapka – generał, Lajos Komlóssy – dowódca brygady, József Lord – kapitan, Pál Madách – emisariusz rządowy, Dénes Sárközy – porucznik, Pál Sipos – podporucznik, Józef Wysocki – generał. Lista nie jest pełna.
Miejscowości partnerskie.
W 2009 roku Isaszeg po raz pierwszy urządził Festiwal Miejscowości Partnerskich.

</doc>
<doc id="3679090" url="https://pl.wikipedia.org/wiki?curid=3679090" title="Pomnik Józefa Piłsudskiego w Toruniu">
Pomnik Józefa Piłsudskiego w Toruniu

Pomnik Józefa Piłsudskiego w Toruniu – posąg upamiętniający pierwszego marszałka Polski Józefa Piłsudskiego, usytuowany w zachodniej części placu Rapackiego w Toruniu. Powstał z inicjatywy Jana Wyrowińskiego. Uroczyste odsłonięcie pomnika miało miejsce 15 sierpnia 2000 roku.
Pomnik składa się z brązowego postumentu o wysokości 3,8 metra, ustawionego na szerokim granitowym postumencie. Józef Piłsudski ma na sobie szynel, maciejówkę, przy nim znajduje się pałasz. Autorem pomnika jest gdański rzeźbiarz Stanisław Szwechowicz. Na postumencie znajduje się napis: "MARSZAŁEK JÓZEF PIŁSUDSKI 1867 – 1935. WSKRZESICIELOWI PAŃSTWA POLSKIEGO HONOROWEMU OBYWATELOWI TORUNIA W 80 ROCZNICĘ BITWY WARSZAWSKIEJ MIESZKAŃCY TORUNIA I ZIEMI CHEŁMIŃSKIEJ".

</doc>
<doc id="3679094" url="https://pl.wikipedia.org/wiki?curid=3679094" title="DDA (album)">
DDA (album)

DDA (skrót od Dorosłe Dziecko Alkoholika) – album rapera Pei oraz producenta muzycznego DJ-a Zela. Wydawnictwo ukazało się 22 kwietnia 2016 roku nakładem wytwórni muzycznej Fonografika. Edycja specjalna dostępna tylko w przedsprzedaży zawierała dodatkowe utwory („Zły szeląg”, „Big Fejm”) niedostępne w podstawowej wersji albumu i poszerzoną szatę graficzną. Wśród gości pojawili się Wilku, Buczer, Dono, RDW, Fu, DVJ Rink, DJ Danek, Śliwa, Sokół, Lukasyno, 3 Credits, Pih, Michał Wiraszko oraz Ryfa Ri.
Pierwszym singlem promującym album był utwór „Grand Champ”, którego premiera odbyła się 15 kwietnia 2016 roku. Drugi singel pt. „S.L.U.M.S.” ukazał się 6 dni później. Oba wideoklipy zrealizował zespół filmowy 9liter Filmy.
Wydawnictwo uzyskało status złotej płyty.
Lista utworów.
Źródło.

</doc>
<doc id="3679096" url="https://pl.wikipedia.org/wiki?curid=3679096" title="Lindsay Lindley">
Lindsay Lindley

Lindsay Lindley, z domu Rowe (ur. 6 października 1989 w Nowym Jorku) – nigeryjska lekkoatletka specjalizująca się w biegach płotkarskich.
W 2014 zajęła 4. miejsce na mistrzostwach Afryki, a rok później stanęła na najniższym stopniu podium igrzysk afrykańskich w Brazzaville.
Złota medalistka mistrzostw Nigerii.
W marcu 2013 wyszła za amerykańskiego futbolistę Ryana Lindley.
Rekordy życiowe: bieg na 60 metrów przez płotki (hala) – 8,04 (21 lutego 2018, Athlone); bieg na 100 metrów przez płotki – 12,90 (15 kwietnia 2017, Long Beach).

</doc>
<doc id="3679099" url="https://pl.wikipedia.org/wiki?curid=3679099" title="Parafia św. Pawła od Krzyża w Wiśle-Nowej Osadzie">
Parafia św. Pawła od Krzyża w Wiśle-Nowej Osadzie



</doc>
<doc id="3679103" url="https://pl.wikipedia.org/wiki?curid=3679103" title="Parafia Znalezienia Krzyża Świętego w Wiśle-Głębcach">
Parafia Znalezienia Krzyża Świętego w Wiśle-Głębcach



</doc>
<doc id="3679107" url="https://pl.wikipedia.org/wiki?curid=3679107" title="Luigi Moretti (polityk)">
Luigi Moretti (polityk)

Luigi Moretti (ur. 6 czerwca 1944 w Nembro) – włoski polityk i samorządowiec, senator, poseł do Parlamentu Europejskiego III i IV kadencji.
Życiorys.
Z wykształcenia mierniczy, pracował jako urzędnik w administracji lokalnej (m.in. dyrektor wydziału). Działacz partii Lega Lombarda i następnie Ligi Północnej, w tym jej pierwszy sekretarz w prowincji Bergamo. W 1992 został wybrany do Senatu XI kadencji, zrezygnował z mandatu po około trzech miesiącach. Zajmował także stanowisko burmistrza Nembro (1994–2002). W latach 1989–1999 przez dwie kadencje zasiadał w Europarlamencie, pracując m.in. w Komisji Budżetowej oraz Komisji ds. Polityki Regionalnej.

</doc>
<doc id="3679119" url="https://pl.wikipedia.org/wiki?curid=3679119" title="David Branch">
David Branch

David Branch (ur. 26 września 1981 w Charlotte) – amerykański zawodnik mieszanych sztuk walki (MMA), dwukrotny złoty medalista mistrzostw panamerykańskich w brazylijskim jiu-jitsu (2005, 2006), mistrz World Series of Fighting w wadze średniej (2014–2017) oraz półciężkiej (2015–2017), posiadacz czarnego pasa w bjj.
Życiorys.
Wychowany w Bronxie, w Nowym Jorku, Branch trenował karate przez dwa i pół roku, zanim przeszedł do brazylijskiego jiu-jitsu. Ukończył A. Philip Randolph Campus High School w Nowym Jorku, Nowy Jork. Branch trenował przez trzy lata z Michaelem Casey (czarny pas u Relsona Gracie) w Bronksie, zanim zaczął trenować pod okiem weterana MMA, Renzo Gracie w jego osobistym centrum treningowym i dalej rozwijać swoje uderzenia z Jasonem Stroutem (jego pierwszym głównym trenerem) w Church Street Boxing Gym. Branch zdobył swój czarny pas po około dziesięciu latach nauki u Gracie. Oprócz mieszanych sztuk walki, Branch rywalizował również (i wygrał) tytuły mistrzowskie w brazylijskim jiu-jitsu w zawodach ogólnopolskich.
Kariera MMA.
Urodził się w Charlotte, natomiast dorastał w nowojorskiej dzielnicy Bronx. Od młodości trenował sporty walki m.in. brazylijskie jiu-jitsu w klubie Renzo Gracie Jiu-Jitsu. Wygrywał wiele zawodów na całym świecie ale największymi sukcesami były złote medale na mistrzostwach panamerykańskich w 2005 oraz 2006 w kat. ciężkiej.
UFC.
W 2007 zawodowo zadebiutował w MMA. W latach 2009–2010 zanotował dwa wygrane pojedynki na galach Bellator FC. Będąc niepokonanym od debiutu (bilans 6-0) w maju 2010 podpisał kontrakt z Ultimate Fighting Championship. W ciągu niespełna roku stoczył dla UFC cztery pojedynki, wygrane nad Tomaszem Drwalem (UFC Fight Night 22) i Richim Attonito (TUF Finale 12) oraz przegrane z Geraldem Harrisem (UFC 116) i Rousimarem Palharesem. Po przegranej z Palharesem został zwolniony z organizacji.
World Series of Fighting.
25 maja 2012 przegrał na punkty z Anthonym Johnsonem na gali Titan FC 22. Pod koniec 2012 roku związał się z nowo powstałą organizacją World Series of Fighting założoną przez byłego kickboksera Raya Sefo. W ciągu pierwszych trzech lat pokonał wszystkich rywali m.in. z Paulo Filho, wygrał turniej wagi średniej, został mistrzem organizacji w tejże wadze oraz obronił pas pokonując przed czasem byłego zawodnika UFC Yūshina Okamiego.
W 2015 wziął udział w kolejnym turnieju WSoF mającym wyłonić mistrza w wadze półciężkiej. Branch wygrał turniej odbywający się na przestrzeni dwóch gal (WSoF 20 oraz 23) i zdobył pas w drugiej kategorii wagowej stając się pierwszym zawodnikiem w organizacji który tego dokonał.
Powrót do UFC.
15 lutego 2017 ponownie związał się z UFC wakując tym samym oba tytuły mistrzowskie WSoF. 13 maja 2017 podczas UFC 211 pokonał niejednogłośnie na punkty Polaka Krzysztofa Jotko. 16 września 2017 uległ po ciosach w parterze byłemu mistrzowi Strikeforce i UFC Luke'owi Rockholdowi. Porażka z Rockholdem przerwała również passę jedenastu zwycięstw z rzędu Brancha.
Branch miał zmierzyć się z Yoelem Romero 24 lutego 2018 roku na gali UFC on Fox 28. Jednak 12 stycznia 2018 roku ogłoszono, że Robert Whittaker został ściągnięty z walki o tytuł mistrzowski w wadze średniej na UFC 221 i zastąpiony przez Romero.
Branch zmierzył się z Thiago Santosem 21 kwietnia 2018 roku na gali UFC Fight Night 128. Wygrał walkę przez nokaut w pierwszej rundzie. To zwycięstwo przyniosło mu bonus za występ wieczoru.
Branch miał zmierzyć się z Ronaldo Souzą 3 listopada 2018 roku na UFC 230. Jednak w dniu 19 października 2018 r. poinformowano, że Souza zastąpił kontuzjowanego Luke'a Rockholda, który miał walczyć w tym wydarzeniu z Chrisem Weidmanem.
19 października 2018 roku poinformowano, że zamiast niego z Branchem zmierzy się Jared Cannonier. Walkę przegrał przez techniczny nokaut w drugiej rundzie, po raz pierwszy w karierze zostając zastopowanym przez uderzenia.
Branch zmierzył się z Jackiem Hermanssonem 30 marca 2019 roku na gali UFC on ESPN 2. Walkę przegrał przez duszenie gilotynowe w pierwszej rundzie.
Życie prywatne.
Branch jest bratem zawodowych bokserów, Sechew Powella i Jamelle Hamiltona.

</doc>
<doc id="3679121" url="https://pl.wikipedia.org/wiki?curid=3679121" title="Dom (film 2007)">
Dom (film 2007)



</doc>
<doc id="3679127" url="https://pl.wikipedia.org/wiki?curid=3679127" title="Luciano Pettinari">
Luciano Pettinari

Luciano Pettinari (ur. 18 marca 1950 w Mediolanie) – włoski polityk, działacz partyjny i dziennikarz, parlamentarzysta krajowy, poseł do Parlamentu Europejskiego IV kadencji.
Życiorys.
Absolwent szkoły średniej. Od 1968 był jednym z liderów ruchu studenckiego Movimento Studentesco w Mediolanie. Pracował jako publicysta, współpracując z lewicową i komunistyczną prasą („l’Unità”, „il manifesto”, „Liberazione”). Był aktywistą Partito di Unità Proletaria, następnie Włoskiej Partii Komunistycznej. Po jej rozwiązaniu dołączył do Odrodzenia Komunistycznego, wchodząc w skład sekretariatu krajowego tej partii.
W latach 1994–1999 sprawował mandat eurodeputowanego IV kadencji, zasiadał m.in. w Komisji ds. Rozwoju i Współpracy. W 1995 dołączył do nowego ugrupowania pod nazwą Comunisti Unitari, utworzonego przez rozłamowców z Odrodzenia Komunistycznego, którzy wsparli rząd Lamberta Diniego. W 1998 wraz z tą formacją przystąpił do nowo powołanych Demokratów Lewicy. W 2005 objął mandat posła do Izby Deputowanych XIV kadencji, utrzymał go w kolejnym roku na XV kadencję (2006–2008). W 2007 został członkiem partii Demokratyczna Lewica.

</doc>
<doc id="3679129" url="https://pl.wikipedia.org/wiki?curid=3679129" title="Jacqueline Lölling">
Jacqueline Lölling

Jacqueline Lölling (ur. 6 lutego 1995 w Siegen) – niemiecka skeletonistka, czterokrotna zdobywczyni miejsca na podium klasyfikacji generalnej Pucharu Świata, trzykrotna medalistka mistrzostw świata juniorów, złota medalistka igrzysk olimpijskich młodzieży w Innsbrucku, trzykrotna medalistka mistrzostw Europy, siedmiokrotna medalistka mistrzostw świata, srebrna medalistka igrzysk olimpijskich w Pjongczangu.
Kariera.
Pierwszy sukces w karierze osiągnęła w 2012 roku, kiedy podczas igrzyskach olimpijskich młodzieży w Innsbrucku zdobyła złoty medal. Na rozgrywanych trzy lata później mistrzostwach świata w Winterbergu wywalczyła srebrny medal. W zawodach tych rozdzieliła na podium Elizabeth Yarnold z Wielkiej Brytanii oraz Kanadyjkę Elisabeth Vathje. W zawodach Pucharu Świata zadebiutowała 27 listopada 2015 roku w Altenbergu, zajmując trzecie miejsce. Uległa tam Brytyjce Laurze Deas i swej rodaczce Tinie Hermann. W klasyfikacji generalnej sezonu 2015/2016 zajęła ostatecznie drugie miejsce, przegrywając tylko z Hermann. W sezonie 2016/2017, 2017/2018 oraz 2019/2020 zdobyła kryształową kulę.
W 2018 roku została wicemistrzynią olimpijską w Pjongczangu.

</doc>
<doc id="3679130" url="https://pl.wikipedia.org/wiki?curid=3679130" title="Warszawa 1935 Wola">
Warszawa 1935 Wola

Warszawa 1935 Wola – polski film animowany w technice 3D z 2016, w reżyserii Tomasza Gomoły. Premiera telewizyjna odbyła się 9 kwietnia 2016 na kanale TVP1 z okazji 100-lecia przyłączenia Woli do Warszawy.
Tematyka.
Film jest pierwszą w historii próbą animowanej rekonstrukcji przedwojennej Woli. Celem produkcji było pokazanie oryginalnej zabudowy tej części Warszawy, zniszczonej w wyniku działań II wojny światowej. Autorzy w głównej mierze skupili się na ukazaniu przemysłowego charakteru dzielnicy oraz jej najbardziej rozpoznawalnych obiektów z okresu dwudziestolecia międzywojennego, czyli Kercelaka oraz kompleksu gazowni warszawskiej na Woli.
Historia.
Twórcami filmu byli wcześniejsi autorzy filmu animowanego "Warszawa 1935" z 2013. Reżyserem i scenarzystą filmu był ponownie Tomasz Gomoła. Producentem filmu jest Polskie Górnictwo Naftowe i Gazownictwo. Film miał swoją telewizyjną premierę 9 kwietnia 2016 na kanale TVP1 o godzinie 16:40 z okazji 100-lecia przyłączenia Woli do Warszawy po czym został udostępniony w serwisie Rozgrzewamy Polskie Serca.

</doc>
<doc id="3679133" url="https://pl.wikipedia.org/wiki?curid=3679133" title="Medal za Odwagę (Austro-Węgry)">
Medal za Odwagę (Austro-Węgry)



</doc>
<doc id="3679140" url="https://pl.wikipedia.org/wiki?curid=3679140" title="Luciana Castellina">
Luciana Castellina

Luciana Castellina (ur. 9 sierpnia 1929 w Rzymie) – włoska polityk, dziennikarka, pisarka i działaczka komunistyczna, parlamentarzystka krajowa, posłanka do Parlamentu Europejskiego I, II, III i IV kadencji.
Życiorys.
Z wykształcenia prawniczka, absolwentka uniwersytetu La Sapienza. Pracowała jako dziennikarka. W 1949 wstąpiła w szeregi Włoskiej Partii Komunistycznej. Została usunięta z niej w 1969, kiedy to brała udział w założeniu kontestującego linię partii czasopisma „il manifesto”. Wielokrotna uczestniczka różnego rodzaju protestów komunistycznych, parokrotnie (od końca lat 40. do końca lat 60.) była zatrzymywana i tymczasowo aresztowania.
W pierwszej połowie lat 70. dołączyła do ugrupowania Partito di Unità Proletaria, wraz z nim w 1984 powróciła do partii komunistycznej. Kiedy ta została rozwiązana, w 1991 włączyła się w działalność Odrodzenia Komunistycznego. Od 1992 do 1994 pełniła funkcję redaktora naczelnego pisma „Liberazione”. W 1995 przeszła do nowego ugrupowania pod nazwą Comunisti Unitari, utworzonego przez rozłamowców wspierających rząd Lamberta Diniego.
W 1976 została wybrana do Izby Deputowanych VII kadencji. W 1979 uzyskała reelekcję na VIII kadencję, rezygnując w tym samym roku z mandatu. W 1983 wybrana na IX kadencję, w 1984 również złożyła mandat. Do niższej izby włoskiego parlamentu wybrana ponownie w 1992 na XI kadencję, ponownie też w tym samym roku zrzekła się mandatu. W pierwszych powszechnych wyborach europejskich w 1979 została eurodeputowaną I kadencji. Z powodzeniem ubiegała się o ponowny wybór w 1984, 1989 i 1994, zasiadając w PE nieprzerwanie do 1999. Pełniła w nim funkcję przewodniczącej Komisji ds. Kultury, Młodzieży, Edukacji i Środków Masowego Przekazu oraz Komisji ds. Stosunków Gospodarczych z Zagranicą.
Jest autorką publikacji książkowych m.in. "Il cammino dei movimenti" (2003), "Cinquant'anni d'Europa. Una lettura antieroica" (2007), "Eurollywood "(2009), "La scoperta del mondo" (2011, za którą otrzymała nominację do Nagrody Stregi), "Siberiana" (2012), "Guardati dalla mia fame" (2014).

</doc>
<doc id="3679141" url="https://pl.wikipedia.org/wiki?curid=3679141" title="Elisabeth Maier">
Elisabeth Maier

Elisabeth Maier (z d. Vathje, ur. 17 marca 1994 w Calgary) – kanadyjska skeletonistka, brązowa medalistka mistrzostw świata.
Kariera.
Największy sukces w karierze osiągnęła w 2015 roku, kiedy podczas mistrzostw świata w Winterbergu wywalczyła brązowy medal. W zawodach tych wyprzedziły ją jedynie Elizabeth Yarnold z Wielkiej Brytanii oraz Niemka Jacqueline Lölling. W zawodach Pucharu Świata zadebiutowała 12 grudnia 2014 roku w Lake Placid, zajmując drugie miejsce. Rozdzieliła tam na podium Elizabeth Yarnold i Austriaczkę Janine Flock. W klasyfikacji generalnej sezonu 2015/2016 zajęła ostatecznie dziewiąte miejsce. Reprezentowała swój kraj na Igrzyskach Olimpijskich w 2018 roku, gdzie zajęła 9. miejsce.

</doc>
<doc id="3679142" url="https://pl.wikipedia.org/wiki?curid=3679142" title="Karol Małcużyński (dziennikarz)">
Karol Małcużyński (dziennikarz)



</doc>
<doc id="3679143" url="https://pl.wikipedia.org/wiki?curid=3679143" title="Ex Ospedale degli Incurabili">
Ex Ospedale degli Incurabili

Ex Ospedale degli Incurabili (pol. [były] Szpital dla Nieuleczalnie Chorych) – renesansowy budynek położony w weneckiej dzielnicy Dorsoduro przy nabrzeżu Fondamenta delle Zattere, w pobliżu kościoła Spirito Santo. Fasada jego wychodzi na Canale della Giudecca. Mieścił w nim się niegdyś szpital dla nieuleczalnie chorych. Od 2004 roku jest główną siedzibą Accademia di Belle Arti di Venezia (Weneckiej Akademii Sztuk Pięknych).
Historia.
Szpital ufundował w XVI wieku szlachcic Gaetano z Thiene, przeznaczając go dla chorych na syfilis. Budynek byłego szpitala posiada charakterystyczną, długą, białą fasadę, której podstawa została obłożona kamieniem z Istrii. Rozciąga się wzdłuż brzegów kanału Giudecca, naprzeciwko kościoła Il Redentore, położonego na przeciwległym brzegu. Dwukondygnacyjny budynek został zbudowany w drugiej połowie XVI wieku według projektu Jacopo Sansovino i prawdopodobnie Antonia Zentaniego. Prace budowlane, prowadzone od 1572 do 1591 roku, nadzorował inny architekt – Antonio da Ponte, znany z projektu przebudowy mostu Rialto. Budynek składa się z czterech długich skrzydeł. Na wewnętrznym, prostokątnym dziedzińcu zbudowano kościół, który w 1831 roku został rozebrany. W późniejszym okresie w budynku mieścił się sierociniec, komenda wojskowa i sąd dla nieletnich. Od 2004 roku mieści się w nim siedziba główna Accademia di Belle Arti di Venezia (Weneckiej Akademii Sztuk Pięknych).

</doc>
<doc id="3679145" url="https://pl.wikipedia.org/wiki?curid=3679145" title="Gerstungen (stacja kolejowa)">
Gerstungen (stacja kolejowa)

Gerstungen (niem.: "Bahnhof Gerstungen") – stacja kolejowa w Wutha-Farnroda, w kraju związkowym Turyngia, w Niemczech. Znajduje się na linii Halle – Bebra. Dawniej znaczenie stacji było znacznie większe, gdyż była to stacja graniczna pomiędzy NRD a RFN.
Według klasyfikacji Deutsche Bahn ma kategorię 6.

</doc>
<doc id="3679148" url="https://pl.wikipedia.org/wiki?curid=3679148" title="Opalenizna (film)">
Opalenizna (film)

Opalenizna (ang. "Sunburn") – amerykańska komedia sensacyjno-kryminalna z 1979 roku w reżyserii Richarda C. Sarafiana z udziałem Charlesa Grodina i Farrah Fawcett. 
Prywatny detektyw Dekker trafia do Acapulco, by zbadać morderstwo i zatrudnia piękną Ellie Morgan, która udaje jego żonę.

</doc>
<doc id="3679150" url="https://pl.wikipedia.org/wiki?curid=3679150" title="Bulleyia yunnanensis">
Bulleyia yunnanensis

Bulleyia yunnanensis – gatunek roślin z monotypowego rodzaju Bulleyia z rodziny storczykowatych ("Orchidaceae"). Rośliny z tego gatunku występują w Bhutanie, północno-wschodnich Indiach oraz w chińskiej prowincji Junnan. Rośliny są epifitami i porastają pnie drzew w górskich lasach na wysokościach od około 750 m do 2500 m n.p.m.
Morfologia.
Rośliny epifityczne. Pseudobulwy rosną blisko siebie, są owalne, z dwoma liśćmi na szczycie. Liście lancetowate, podłużne. Kwiatostan rozgałęziony z dużą liczbą kwiatów – 10-20. Kwiaty lekko składane, białe, część warżki i prętosłupa ciemnoczerwona. Kwiaty posiadają 4 pyłkowiny.
Systematyka.
Gatunek sklasyfikowany do rodzaju Bulleyia, do podplemienia "Coelogyninae" w plemieniu "Arethuseae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3679151" url="https://pl.wikipedia.org/wiki?curid=3679151" title="Bulleyia">
Bulleyia



</doc>
<doc id="3679152" url="https://pl.wikipedia.org/wiki?curid=3679152" title="Corrado Augias">
Corrado Augias

Corrado Augias (ur. 26 stycznia 1935 w Rzymie) – włoski dziennikarz, pisarz i prezenter telewizyjny, poseł do Parlamentu Europejskiego IV kadencji.
Życiorys.
Z wykształcenia prawnik, początkowo pracował w bankowości. W latach 60. został zatrudniony w telewizji RAI, przeszedł następnie do dziennikarstwa prasowego. Jako korespondent z Nowego Jorku i Paryża pracował dla takich gazet jak „la Repubblica”, „l’Espresso” i „Panorama”. Prowadził także liczne programy telewizyjne ("Telefono giallo", "Babele", "Enigma" czy "Le storie, diario italiano").
Zajął się również działalnością pisarską. Jest m.in. autorem sztuk teatralnych w tym "Leopardi e l'Italia" (2011), trylogii obejmującej "Quel treno da Vienna" (1981), "Il fazzoletto azzurro" (1983) i "L'ultima primavera" (1985), powieści "Quella mattina di luglio" (1995) oraz "Il lato oscuro del cuore" (2014), esejów "I segreti di Parigi" (1996), "I segreti del Vaticano" (2010), "Il disagio della libertà" (2012), "I segreti d'Italia" (2012), "Tra Cesare e Dio" (2014) i "Le ultime diciotto ore di Gesù" (2015).
W 1994 został wybrany na eurodeputowanego IV kadencji z ramienia Demokratycznej Partii Lewicy. Pracował m.in. w Kultury, Młodzieży, Edukacji i Środków Masowego Przekazu. W 1999 bez powodzenia ubiegał się o reelekcję z listy Demokratów Lewicy.
Odznaczony Orderem Zasługi Republiki Włoskiej w klasach Wielki Oficer (2002) i Kawaler Krzyża Wielkiego (2006).

</doc>
<doc id="3679155" url="https://pl.wikipedia.org/wiki?curid=3679155" title="Nowyj żurnał">
Nowyj żurnał

Nowyj żurnał (Новый журнал, pl. Nowe pismo) – rosyjskie czasopismo emigracyjne o profilu literackim, kulturalnym i politycznym, wydawane w Nowym Jorku od 1942 roku. Czasopismo kontynuowało misję pisma "Sowriemiennyje zapiski", zamkniętego w 1940. Założycielami pisma byli Mark Ałdanow i Mark Cejtlin. Zazwyczaj ukazywało się ono jako kwartalnik. 
Redaktorami naczelnymi pisma byli: 
Czasopismo osiągało nakład 1200-1500 egzemplarzy rocznie. Cieszyło się dużym uznaniem, wsparła je nawet Swietłana Alliłujewa, która przekazała redakcji 5000 ze swojego pierwszego honorarium literackiego. 
W czasopiśmie publikowali m.in. Iwan Bunin, Vladimir Nabokov, Michaił Osorgin, Mark Ałdanow, Irina Odojewcewa, Zinaida Gippius, Dmitrij Mierieżkowski, Lew Szestow, Boris Pasternak.

</doc>
<doc id="3679157" url="https://pl.wikipedia.org/wiki?curid=3679157" title="Sarah Reid (skeletonistka)">
Sarah Reid (skeletonistka)

Sarah Reid (ur. 2 czerwca 1987 w Calgary) – kanadyjska skeletonistka, dwukrotna medalistka mistrzostw świata.
Kariera.
Największe sukces w karierze osiągnęła w 2013 roku, kiedy podczas mistrzostw świata w Sankt Moritz wywalczyła dwa medale. Najpierw zajęła trzecie miejsce w ślizgu kobiet, przegrywając tylko z Shelley Rudman z Wielkiej Brytanii oraz Noelle Pikus-Pace z USA. Na tej samej imprezie wywalczyła także brązowy medal w zawodach drużynowych. W zawodach Pucharu Świata zadebiutowała 28 listopada 2008 roku w Winterbergu, zajmując dwunaste miejsce. Pierwszy raz na podium zawodów tego cyklu stanęła 8 grudnia 2012 roku w Lake Placid, gdzie okazała się najlepsza. W kolejnych startach jeszcze kilkukrotnie stawała na podium pucharowych, najlepsze wyniki osiągając w sezonie 2012/2013, kiedy była piąta w klasyfikacji generalnej. W 2014 roku wystąpiła na igrzyskach olimpijskich w Soczi, zajmując siódmą pozycję.

</doc>
<doc id="3679158" url="https://pl.wikipedia.org/wiki?curid=3679158" title="Isaak Braband">
Isaak Braband

Isaak Braband (ur. 1727 w Berlinie, zm. 9 stycznia 1790 we Wrocławiu) – niemiecki malarz, czynny w Berlinie i we Wrocławiu. 
Pierwsze nauki malarstwa pobierał w Berlinie u Antoin'e Pesne'a i Davida Matthieu. Jego działalność artystyczną dzieli się na dwa okresy: berlińską i wrocławską. Malował głównie portrety w technice olejnej jak i pastelowej oraz miniatury i obrazy o tematyce historycznej. Jest autorem niezachowanego obrazu ołtarzowego wykonanego dla kościoła franciszkanów w Koźlu przedstawiającego świętą Jadwigę, Marie Magdalenę i Annę. W jego pracowni nauki pobierał August Thilo.

</doc>
<doc id="3679159" url="https://pl.wikipedia.org/wiki?curid=3679159" title="Eger (stacja kolejowa)">
Eger (stacja kolejowa)

Eger (węg. "Eger vasútállomás") – stacja kolejowa w Egerze, w komitacie Heves, na Węgrzech.
Jest to stacja końcowa na linii 87a Füzesabony – Eger i znajduje się na południe od historycznego centrum miasta.
Lokalny transport publiczny.
Bezpośredni przed stacją zatrzymują się autobusy linii nr 17 komunikacji miejskiej.
Na przystanku na "Állomás út" dostępne są linie autobusowe: 6, 10, 11, 12, 12Y, 13, 14, 14A.

</doc>
<doc id="3679161" url="https://pl.wikipedia.org/wiki?curid=3679161" title="Aleksandr Wołkow (zawodnik MMA)">
Aleksandr Wołkow (zawodnik MMA)

Aleksandr Jewgienjewicz Wołkow (ros. Александр Евгеньевич Волков; ur. 24 października 1988 w Moskwie) – rosyjski zawodnik mieszanych sztuk walki (MMA), pankrationu oraz karateka, mistrz Bellator MMA z 2012 oraz M-1 Global z 2016 w wadze ciężkiej. Aktualnie zawodnik UFC.
Kariera MMA.
M-1 Global i Bellator MMA.
Wołkow zadebiutował w MMA w 2009 na gali M-1 Challenge. 3 grudnia 2009 wraz z drużyną "Red Devil" awansował do finału drużynowych mistrzostw M-1. W finałowej walce pokonał reprezentanta "Gorets" Ibragima Magomiedowa jednak ostatecznie całą rywalizację "Red Devil" przegrali z "Gorets" 2-3. 22 lipca 2010 doszedł do finału indywidualnych eliminacji M-1 Selection w wadze ciężkiej strefy Europy Wschodniej w którym uległ rodakowi Maksimowi Griszynowi przez poddanie w pierwszej rundzie.
23 lutego 2012 na lokalnej gali w Kaliningradzie zwyciężył byłego mistrza UFC Ricco Rodrigueza, a po niedługim czasie związał się Bellator FC biorąc udział w turnieju wagi ciężkiej, który wygrał (wygrana m.in. nad Brettem Rogersem) i zdobył zwakowane przez Cole Konrada mistrzostwo wagi ciężkiej. Tytuł stracił w pierwszej obronie 15 listopada 2013 ("Bellator 108") na rzecz rodaka Witalija Minakowa, który go znokautował w 1. rundzie.
W marcu 2014 wziął udział w kolejnym turnieju Bellatora. Na przestrzeni trzech miesięcy pokonał trzech rywali – Marka Holatę, Siala-Mou Siligę oraz w finale Błagoja Iwanowa. W 2015 stoczył dwa przegrane pojedynki z Tonym Johnsonem i Cheickiem Kongo po czym został zwolniony z organizacji.
W 2016 wrócił do kraju wiążąc się ponownie z M-1 Global. 19 lutego 2016 na "M-1 Challenge 64" pokonał Estończyka Dienisa Smoldariewa i został mistrzem wagi ciężkiej M-1 Global. 16 czerwca 2016, obronił tytuł, nokautując Słowaka Attilę Végha.
UFC.
We wrześniu 2016 podpisał kontrakt z Ultimate Fighting Championship, natomiast 19 listopada 2016 w debiucie dla niej pokonał na punkty Timothy;ego Johnsona. 15 kwietnia 2017 wygrał z Royem Nelsonem również na punkty.
2 sierpnia 2017 w walce wieczoru zmierzył się z Stefanem Struve, którego pokonał przez TKO.
17 marca 2018 podczas "UFC Fight Night 127" w Londynie pokonał byłego mistrza UFC Fabricio Werduma przez nokaut w czwartej rundzie, notując tym samym trzydzieste zawodowe zwycięstwo.
Trenował w klubie Red Devil Sport Club wraz z gwiazdą światowego MMA Fiodorem Jemieljanienko oraz czołowym europejskim zawodnikiem Wiktorem Niemkowem.
Wołkow zmierzył się z Derrickiem Lewisem 6 października 2018 roku na "UFC 229". Dominując walkę ostatecznie przegrał przez nokaut pod koniec trzeciej rundy.
20 kwietnia 2019 roku na "UFC Fight Night 149" miał skrzyżować rękawice z Alistairem Overeemem, ale ponad twa tygodnie wcześniej poinformowano, że Wołkow wycofał się z walki z nieujawnionego powodu.
Później miał zmierzyć się z Juniorem Dos Santosem 9 listopada 2019 roku na gali "UFC on ESPN+ 21". Dos Santos był zmuszony wycofać się z tego wydarzenia z powodu poważnej infekcji bakteryjnej, a jego miejsce zajął Greg Hardy. Walkę wygrał przez jednogłośną decyzję.
20 czerwca 2020 roku na gali "UFC on ESPN: Blaydes vs. Volkov" przegrał z Curtisem Blaydesem przez jednogłośną decyzję.
W kolejnej walce zmierzył się z Waltem Harrisem 24 października 2020 roku na "UFC 254". Walkę wygrał przez techniczny nokaut w drugiej rundzie.
Na gali "UFC Fight Night 184" zmierzył się z Alistairem Overeemem. Wygrał przez techniczny nokaut w drugiej rundzie. Zwycięstwo to przyniosło mu nagrodę za "występ wieczoru".
26 czerwca 2021 roku na gali "UFC Fight Night 190" zmierzył się z Cirylem Gane. Walkę przegrał przez jednogłośną decyzję.
30 października 2021 roku doszło do jego walki z Marcinem Tyburą na "UFC 267". Zwyciężył pojedynek jednogłośną decyzją sędziów. Dwóch z nich punktowało go 30-27 na jego korzyść, a jeden z nich uznał, że Polak wygrał drugą rundę i punktował 29-28.
19 marca 2022 roku na gali UFC Fight Night w Londynie spotkał się w oktagonie z Anglikiem Tomem Aspinallem. Przegrał walkę przez poddanie w pierwszej rundzie.
4 czerwca 2022 w walce wieczoru gali "UFC Fight Night 207" zawalczył z Jairzinho Rozenstruikiem. Już w pierwszej rundzie szybko zastopował ciosami swojego rywala, wygrywając pojedynek przez techniczny nokaut.
Podczas "UFC Vegas 71", które odbyło się 12 marca 2022 pokonał przez techniczny nokaut w pierwszej rundzie Alexandra Romanova.
Styl walki.
Jest zawodnikiem walczącym przede wszystkim w stójce. Wykorzystuje swój znaczny wzrost, duży zasięg i potężne kopnięcia do wyprowadzania celnych uderzeń z dystansu. Znany jest przede wszystkim z cierpliwego i technicznego punktowania, a także z efektownych kopnięć na korpus, które wykorzystał m.in. na UFC 254 w walce z Waltem Harrisem.

</doc>
<doc id="3679162" url="https://pl.wikipedia.org/wiki?curid=3679162" title="Aleksander Wołkow (zawodnik MMA)">
Aleksander Wołkow (zawodnik MMA)



</doc>
<doc id="3679167" url="https://pl.wikipedia.org/wiki?curid=3679167" title="Békéscsaba (stacja kolejowa)">
Békéscsaba (stacja kolejowa)

Békéscsaba (węg. "Békéscsaba vasútállomás") – stacja kolejowa w Békéscsaba, w komitacie Békés, na Węgrzech. 
Jest to ważna stacja węzłowa w południowo-wschodnich Węgrzech. Linie kolejowe rozchodzą się tutaj w czterech kierunkach, a obok stacji znajduje się ważna stacja rozrządowa. Zatrzymują się tutaj pociągi wszystkich kategorii, w tym InterCity i EuroNight.
Obecny budynek dworca pochodzi z 1933.

</doc>
<doc id="3679170" url="https://pl.wikipedia.org/wiki?curid=3679170" title="Jane Channell">
Jane Channell

Jane Channell (ur. 23 sierpnia 1988 w North Vancouver) – kanadyjska skeletonistka, wicemistrzyni świata.
Kariera.
W zawodach Pucharu Świata zadebiutowała 24 stycznia 2014 roku w Königssee, zajmując osiemnaste miejsce. Pierwszy raz na podium zawodów tego cyklu stanęła 4 grudnia 2015 roku w Winterbergu, zajmując trzecie miejsce. Uległa tam tylko dwóm Niemkom: Tinie Hermann i Jacqueline Lölling. Najlepsze wyniki osiągnęła w sezonie 2015/2016, kiedy to zajęła trzecie miejsce w klasyfikacji generalnej, plasując się za Hermann i Lölling. W 2015 roku wystartowała na mistrzostwach świata w Winterbergu, gdzie zajęła czwarte miejsce. Walkę o podium przegrała tam ze swą rodaczką, Elisabeth Vathje o 0,06 sekundy. W lutym 2018 roku wystartowała w igrzyskach w Pjongczanu podczas których zajęła 10. lokatę. W lutym 2020 roku, wraz z Dave’em Greszczyszynem, podczas mistrzostw świata w Altenbergu zdobyła srebrny medal w drużynowej rywalizacji skeletonistów.

</doc>
<doc id="3679172" url="https://pl.wikipedia.org/wiki?curid=3679172" title="Ignaz Russ (starszy)">
Ignaz Russ (starszy)

Ignaz Russ (ur. 1736 w Trutnovie, zm. 1810) – niemiecki malarz, aktywny na Śląsku.
Informacje o jego twórczości są bardzo skromne. Dwa wykonane przez niego portrety znane są dzięki sztychowi autorstwa hamburczyka Johanna Christiana Gottfrieda Fritzscha. Pierwszy to "Portret Daniela Buchsa", jeleniogórskiego kupca i właściciela Wojanowa, wykonany w 1776 roku (sztych wykonany w 1781 roku, znajduje się w Muzeum Narodowym we Wrocławiu). Drugi miedzioryt portretowy to "Portret Karla Wilhelma Weisiga", pastora w kościele Łaski w Jeleniej Górze. 
Był ojcem Ignaza Russa młodszego (1766-1849), malarza i rzeźbiarza aktywnego w Pradze.

</doc>
<doc id="3679173" url="https://pl.wikipedia.org/wiki?curid=3679173" title="Gianni Tamino">
Gianni Tamino

Gianni Tamino (ur. 27 stycznia 1947 w Mogliano Veneto) – włoski polityk, biolog i nauczyciel akademicki, parlamentarzysta krajowy, eurodeputowany IV kadencji.
Życiorys.
Absolwent nauk przyrodniczych (1970), w 1974 został pracownikiem naukowo-dydaktycznym w zakresie biologii na Uniwersytecie w Padwie. W pracy naukowej zajął się zagadnieniami z zakresu genetyki i biotechnologii.
Był aktywistą ruchów ekologicznych, w 1985 był jednym z inicjatorów tzw. referendum antynuklearnego (z 1987). Był działaczem partii Demokracja Proletariatu, następnie należał do Verdi Acrobaleno, po czym dołączył do Federacji Zielonych.
W latach 1983–1992 był posłem do Izby Deputowanych IX i X kadencji. Pełnił także funkcję asesora ds. ochrony środowiska w zarządzie prowincji Padwa. W 1995 objął mandat eurodeputowanego (zwolniony po śmierci Alexandra Langera), sprawował go do 1999, pełniąc m.in. funkcję wiceprzewodniczącego Grupy Zielonych oraz Komisji ds. Kultury, Młodzieży, Edukacji i Środków Masowego Przekazu. Powrócił później do pracy naukowej na Uniwersytecie w Padwie.

</doc>
<doc id="3679174" url="https://pl.wikipedia.org/wiki?curid=3679174" title="Laura Deas">
Laura Deas

Laura Deas (ur. 19 sierpnia 1988 we Wrexham) – brytyjska skeletonistka, brązowa medalistka olimpijska.
Kariera.
W zawodach Pucharu Świata zadebiutowała 12 grudnia 2014 roku w Lake Placid, zajmując dwunaste miejsce. Pierwszy raz na podium zawodów tego cyklu stanęła już tydzień później w Calgary, zajmując drugie miejsce. W zawodach tych rozdzieliła na podium Kanadyjkę Elisabeth Vathje oraz Niemkę Tinę Hermann. W klasyfikacji generalnej sezonu 2014/2015 zajęła ostatecznie piąte miejsce. W 2015 roku wystartowała na mistrzostwach świata w Winterbergu, gdzie zajęła siódme miejsce. Na tej samej imprezie zajęła także ósme miejsce w zawodach drużynowych.
W 2018 roku zdobyła brązowy medal igrzysk olimpijskich w Pjongczangu.

</doc>
<doc id="3679177" url="https://pl.wikipedia.org/wiki?curid=3679177" title="Topos (retoryka)">
Topos (retoryka)



</doc>
<doc id="3679178" url="https://pl.wikipedia.org/wiki?curid=3679178" title="Rose McGrandle">
Rose McGrandle

Rose McGrandle (ur. 24 stycznia 1987 w Milton Keynes) – brytyjska skeletonistka.
Kariera.
W zawodach Pucharu Świata zadebiutowała 4 stycznia 2014 roku w Winterbergu, zajmując dziesiąte miejsce. Jedyny raz na podium zawodów tego cyklu stanęła 8 lutego 2015 roku w Igls, zajmując trzecie miejsce. W zawodach tych wyprzedziły ją jedynie jej rodaczka - Elizabeth Yarnold oraz Austriaczka Janine Flock. W klasyfikacji generalnej sezonu 2014/2015 zajęła ostatecznie siódme miejsce. W 2015 roku wystartowała na mistrzostwach świata w Winterbergu, gdzie zajęła dziewiątą pozycję. Była też szesnasta na rozgrywanych trzy lata wcześniej mistrzostwach świata w Lake Placid. Nigdy nie wystąpiła na igrzyskach olimpijskich. W 2015 roku zakończyła karierę.

</doc>
<doc id="3679179" url="https://pl.wikipedia.org/wiki?curid=3679179" title="Arethuseae">
Arethuseae

Arethuseae – plemię roślin z rodziny storczykowatych ("Orchidaceae"). Rośliny z tego plemienia występują we wschodniej części Ameryki Północnej, w krajach Azji Południowo-Wschodniej oraz na niewielkim obszarze północnej Australii.
Systematyka.
Plemię sklasyfikowane do podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3679181" url="https://pl.wikipedia.org/wiki?curid=3679181" title="Anne O’Shea">
Anne O’Shea

Anne O’Shea (ur. 5 września 1987) – amerykańska skeletonistka.
Kariera.
W zawodach Pucharu Świata zadebiutowała 29 listopada 2007 roku w Calgary, zajmując dziesiąte miejsce. Pierwszy raz na podium zawodów tego cyklu stanęła 3 lutego 2008 roku w Königssee, zajmując trzecie miejsce w zawodach drużynowych. Indywidualnie pierwszy raz w najlepszej trójce znalazła się 10 grudnia 2011 roku w La Plagne, gdzie była druga. Rozdzieliła tam na podium Kanadyjkę Mellisę Hollingsworth oraz swą rodaczkę - Katie Uhlaender. W kolejnych startach jeszcze kilkukrotnie stawała na podium zawodów pucharowych. Najlepsze wyniki osiągnęła w sezonie 2011/2012, kiedy to zajęła ósme miejsce w klasyfikacji generalnej. W 2016 roku wystartowała na mistrzostwach świata w Igls, gdzie zajęła piątą pozycję. Była też czwarta w zawodach drużynowych na rozgrywanych cztery lata wcześniej mistrzostwach świata w Lake Placid. Nigdy nie wystąpiła na igrzyskach olimpijskich.

</doc>
<doc id="3679182" url="https://pl.wikipedia.org/wiki?curid=3679182" title="Grupa Zielonych w Parlamencie Europejskim">
Grupa Zielonych w Parlamencie Europejskim

Grupa Zielonych w Parlamencie Europejskim – frakcja polityczna w Parlamencie Europejskim III i IV kadencji, istniejąca w latach 1989–1999 i reprezentująca ugrupowania zielonych.
Przewodniczącymi grupy byli: Maria Amélia Santos (1989–1990), Maria Adelaide Aglietta (1990–1994), Alexander Langer (1990, 1994–1995), Paul Lannoye (1990–1994), Claudia Roth (1994–1998), Magda Aelvoet (1997–1999).
Frakcję utworzono 25 lipca 1989 na początku III kadencji PE. W kadencji tej zieloni nie odnowili współpracy z regionalistami, która w poprzedniej kadencji skutkowała funkcjonowaniem wspólnej Grupy Tęcza. Do nowej frakcji na początku kadencji przystąpiło 30 eurodeputowanych. Odnowiono ją również w PE IV kadencji, liczyła na jej początku 23 posłów. Frakcja istniała do 1999. W kolejnej kadencji ponowiono koalicję z regionalistami, co skutkowało powołaniem grupy pod nazwą Zieloni – Wolny Sojusz Europejski.

</doc>
<doc id="3679183" url="https://pl.wikipedia.org/wiki?curid=3679183" title="Arethusinae">
Arethusinae

Arethusinae – podplemię roślin z rodziny storczykowatych ("Orchidaceae"). Do podplemienia zaliczanych jest 5 rodzajów. Dwa rodzaje występują we wschodniej części Ameryki Północnej, kolejne dwa rodzaje występują w krajach Azji Południowo-Wschodniej oraz jeden gatunek występuje na terenie Japonii.
Systematyka.
Podplemię sklasyfikowane do plemienia "Arethuseae" z podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3679185" url="https://pl.wikipedia.org/wiki?curid=3679185" title="Amy Gough">
Amy Gough

Amy Gough (ur. 24 sierpnia 1977 w Williams Lake) – kanadyjska skeletonistka.
Kariera.
W zawodach Pucharu Świata zadebiutowała 30 listopada 2006 roku w Calgary, zajmując dwudzieste miejsce. Pierwszy raz na podium zawodów tego cyklu stanęła 12 listopada 2009 roku w Park City, zajmując drugie miejsce. Rozdzieliła tam na podium Niemkę Anję Huber oraz Kanadyjkę Mellisę Hollingsworth. W kolejnych startach jeszcze wielokrotnie stawała na podium zawodów pucharowych. Najlepsze wyniki osiągnęła w sezonie 2010/2011, kiedy to zajęła piąte miejsce w klasyfikacji generalnej. W 2011 roku wystartowała na mistrzostwach świata w Königssee, gdzie zajęła siódmą pozycję. Na tej samej imprezie siódme miejsce zajęła także w zawodach drużynowych. W 2010 roku wystąpiła na igrzyskach olimpijskich w Vancouver, gdzie była siódma.

</doc>
<doc id="3679187" url="https://pl.wikipedia.org/wiki?curid=3679187" title="Parafia Najświętszego Serca Pana Jezusa w Krzyżkowicach">
Parafia Najświętszego Serca Pana Jezusa w Krzyżkowicach



</doc>
<doc id="3679190" url="https://pl.wikipedia.org/wiki?curid=3679190" title="Maardu (jezioro)">
Maardu (jezioro)

Maardu järv (est. "Maardu järv") – jezioro w mieście Maardu, w prowincji Harjumaa, w Estonii. Ma powierzchnię 160 hektarów, linię brzegową o długości 5876 m, długość 1400 m i szerokość 920 m.

</doc>
<doc id="3679195" url="https://pl.wikipedia.org/wiki?curid=3679195" title="Parafia Zmartwychwstania Pańskiego w Kalwarii Pszowskiej">
Parafia Zmartwychwstania Pańskiego w Kalwarii Pszowskiej



</doc>
<doc id="3679197" url="https://pl.wikipedia.org/wiki?curid=3679197" title="Anja Selbach">
Anja Selbach



</doc>
<doc id="3679199" url="https://pl.wikipedia.org/wiki?curid=3679199" title="Marina Gilardoni">
Marina Gilardoni

Marina Gilardoni (ur. 4 marca 1987 w Eschenbach) – szwajcarska skeletonistka, wicemistrzyni świata.
Kariera.
Do 2009 roku była bobsleistką, jednak nie odniosła większych sukcesów. Od 2010 roku uprawia skeleton; w zawodach Pucharu Świata zadebiutowała 2 grudnia 2011 roku w Igls, zajmując czternaste miejsce. Pierwszy raz na podium zawodów tego cyklu stanęła 11 grudnia 2015 roku w Königssee, zajmując trzecie miejsce. W zawodach tych wyprzedziły ją jedynie dwie Niemki: Tina Hermann oraz Jacqueline Lölling. W klasyfikacji generalnej sezonu 2015/2016 zajęła ostatecznie piąte miejsce. W 2016 roku wystartowała na mistrzostwach świata w Igls, gdzie zajęła czwartą pozycję. Walkę o podium przegrała tam z Rosjanką Jeleną Nikitiną o 0,25 sekundy. Była też między innymi piąta w zawodach drużynowych na rozgrywanych trzy lata wcześniej mistrzostwach świata w Sankt Moritz. W 2014 roku wystąpiła na igrzyskach olimpijskich w Soczi, gdzie była osiemnasta. Na rozgrywanych 4 lata później igrzyskach w Pjongczangu zajęła 11. lokatę. W lutym 2020 roku zdobyła srebrne medale w rywalizacji indywidualnej zarówno podczas mistrzostw świata w Altenbergu jak i mistrzostw Europy w Siguldzie.

</doc>
<doc id="3679200" url="https://pl.wikipedia.org/wiki?curid=3679200" title="Leif Eriksen">
Leif Eriksen

Leif Eriksen (ur. 14 maja 1940) – norweski piłkarz występujący na pozycji napastnika.
Kariera klubowa.
Eriksen karierę rozpoczynał w 1958 roku w drugoligowej Vålerenga Fotball. W sezonie 1958/1959 awansował z nią do pierwszej ligi. W kolejnych dwóch sezonach wywalczył z zespołem wicemistrzostwo Norwegii, a w sezonie 1965 mistrzostwo Norwegii. W sezonie 1963 z 16 bramkami na koncie został królem strzelców pierwszej ligi norweskiej. W 1969 roku odszedł do Eidsvoldu Turn. W 1971 roku wrócił do Vålerengi, grającej już w trzeciej lidze, a w 1972 roku zakończył karierę.
Kariera reprezentacyjna.
W reprezentacji Norwegii Eriksen zadebiutował 13 maja 1964 w przegranym 1:4 towarzyskim meczu z Irlandią, w którym strzelił także swojego jedynego gola w kadrze. W latach 1964-1968 w drużynie narodowej rozegrał 4 spotkania.

</doc>
<doc id="3679202" url="https://pl.wikipedia.org/wiki?curid=3679202" title="Teodor Angelos">
Teodor Angelos

Teodor Angelos grec. Θεόδωρος Ἄγγελος, Theodōros Angelos, zm. 1299) – władca Tesalii w latach 1289-1299.
Życiorys.
Był trzecim synem Jana I Angelosa. Objął wspólne rządy nad Tesalią wraz z bratem Konstantynem po śmierci ojca w 1289 roku. Początkowo regencję w imieniu jego i brata sprawowała Anna Paleologina Kantakuzena. W 1295 roku otrzymał tytuł sewastokratora. Planował poślubić księżniczkę ormiańską Teofano (projekt upadł). Zmarł w 1299 roku.

</doc>
<doc id="3679203" url="https://pl.wikipedia.org/wiki?curid=3679203" title="Massimo Ugolini">
Massimo Ugolini

Massimo Ugolini (ur. 26 lipca 1978) – polityk sanmaryński, członek Chrześcijańsko-Demokratycznej Partii San Marino. Od 1 kwietnia do 1 października 2016 był jednym z dwóch kapitanów-regentów San Marino.

</doc>
<doc id="3679204" url="https://pl.wikipedia.org/wiki?curid=3679204" title="FK Jonava">
FK Jonava

FK Jonava aka Janów (lit. "Futbolo Klubas Jonava") – litewski klub piłkarski z siedzibą w mieście Janów, w środkowej części kraju.
Historia.
Chronologia nazw:
Klub został zarejestrowany w 1991 roku jako FK Azotas. W tymże roku zespół startował w rozgrywkach w II lidze (grupa Rytai).
Ale już po II wojnie światowej w Janowie nieustannie grała drużyna piłkarska. Klub zmieniał swoją nazwę od popularnego – „Spartakas”, „Žalgiris”, „Baldininkas”, „Kooperatininkas”, „Statyba”, „Automobilininkas” do nazwy „Azotas”. Od 1966 r. zespół reprezentował miejscowy zakład do nawozów azotowych o nazwie Azotas (obecnie Achema). W 1962 i 1978 dotarł do półfinału Pucharu Litewskiej SRR. W 1977 po raz pierwszy zagrał w mistrzostwach Litewskiej SRR, ale debiut był nieudanym. Po trzech latach w 1980 ponownie startował w mistrzostwach Litewskiej SRR. W 1985 zajął przedostatnie 16. miejsce i spadł z rozgrywek. Po trzech latach w 1988 po raz kolejny startował w mistrzostwach Litewskiej SRR.
Po uzyskaniu niepodległości przez Litwę w 1990 roku i organizowaniu własnych mistrzostw klub Azotas został przydzielony do pierwszej ligi, w której zajął 4. miejsce w strefie wschodniej. W 1991 po reorganizacji systemu lig klub został zdegradowany do drugiej ligi. W sezonie 1991/92 zajął pierwsze miejsce w strefie południowej i powrócił do I ligi. W sezonie 1992/93 zajął pierwsze miejsce w I lidze, ale w związku ze skróceniem ilości drużyn w najwyższej lidze nie otrzymał awansu. W 1994 po zmianie nazwy zakładu na Achema klub przyjął nazwę FK Achema-Lietava.
W 1996 zmienił nazwę na FK Lietava.
W sezonie 1998/99 ponownie zajął pierwsze miejsce w I lidze, ale w związku ze skróceniem ilości drużyn w najwyższej lidze znów nie otrzymał awansu. W 2012 po raz trzeci zajął pierwsze miejsce w I lidze, ale tak jak i w poprzednich zwycięskich sezonach nie otrzymał promocji z przyczyn skrócenia ilości drużyn w najwyższej lidze. W 2015 uplasował się na pierwszej pozycji, i tym razem awansował do najwyższej ligi Mistrzostw Litwy.
W 2016 debiutancki sezon 2016 w A lyga.
13 lutego 2017 roku Komitet Wykonawczy Litewskiego Związku Piłki Nożnej (LFF) formalnie zatwierdził nową nazwę klubu – FK Jonava.
Sukcesy.
Trofea międzynarodowe.
Nie uczestniczył w rozgrywkach europejskich (stan na 17-01-2019).
Stadion.
Klub rozgrywa swoje mecze domowe na stadionie Centralnym w mieście Janów, który może pomieścić 1000 widzów.
Skład w sezonie 2022.
Stan na 10 grudnia 2022

</doc>
<doc id="3679205" url="https://pl.wikipedia.org/wiki?curid=3679205" title="Szymanowski &amp; Debussy">
Szymanowski &amp; Debussy

Szymanowski &amp; Debussy albo Claude Debussy // Karol Szymanowski – drugi autorski album polskiego przedstawiciela klasycznej muzyki kameralnej -zespołu Meccore String Quartet, wydany 23 października 2015 przez Polskie Nagrania (w obrębie Warner Music Group). Zawiera nagrania kwartetów dwóch wybitnych przedstawicieli impresjonizmu, tj. Karola Szymanowskiego i Claude’a Debussy’ego. Płyta uzyskała dwie nominacje do nagrody Fryderyk 2016 w kategoriach: Album Roku – Muzyka Kameralna i Najwybitniejsze Nagranie Muzyki Polskiej.

</doc>
<doc id="3679206" url="https://pl.wikipedia.org/wiki?curid=3679206" title="Tanja Morel">
Tanja Morel

Tanja Morel (ur. 4 października 1975 w Zurychu) – szwajcarska skeletonistka, olimpijka.
Kariera.
Pierwszy sukces w karierze osiągnęła w 2003 roku, kiedy zdobyła brązowy medal na mistrzostwach Europy w Sankt Moritz. Wyprzedziły ją tam tylko dwie Niemki: Monique Riekewald oraz Diana Sartor. Wynik ten powtórzyła na rozgrywanych trzy lata później mistrzostwach Europy w Sankt Moritz, gdzie uległa tylko Szwajcarce Mai Pedersen i Shelley Rudman z Wielkiej Brytanii. W 2006 roku wystąpiła także na igrzyskach olimpijskich w Turynie, gdzie była siódma. Morel była również trzykrotnie czwarta na mistrzostwach świata (2003, 2004 i 2007). Na podium zawodów Pucharu Świata jedyny raz stanęła 18 grudnia 2004 roku w Siguldzie, zajmując trzecie miejsce. Najlepsze wyniki osiągnęła jednak w sezonie 2003/2004, kiedy to zajęła piąte miejsce w klasyfikacji generalnej.

</doc>
<doc id="3679207" url="https://pl.wikipedia.org/wiki?curid=3679207" title="Coelogyninae">
Coelogyninae

Coelogyninae – podplemię roślin z rodziny storczykowatych ("Orchidaceae"). Do podplemienia zaliczanych jest 21 rodzajów. Wszystkie rodzaje występują w Azji Południowo-Wschodniej, kilka z nich występuje tylko na niektórych wyspach Indonezji.
Systematyka.
Podplemię sklasyfikowane do plemienia "Arethuseae" z podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3679208" url="https://pl.wikipedia.org/wiki?curid=3679208" title="Anthaxia attenuata">
Anthaxia attenuata

Anthaxia (Haplanthaxia) attenuata – gatunek chrząszcza z rodziny bogatkowatych, podrodziny Buprestinae i plemienia Anthaxiini.
Kwietniczek o małym, łódkowatym ciele długości około 4 mm, ubarwiony spiżowo z niebieskozielonym czołem i takimż połyskiem wokół tarczki. Głowa węższa niż przednia krawędź przedplecza. Czoło płaskie, pozbawione mikrorzeźby, o ledwo zaznaczonym rowku środkowym. Przedplecze po bokach szeroko zaokrąglone, najszersze pośrodku i tam wyraźnie szersze niż pokrywy na wysokości barków. Pokrywy od barków do wierzchołka zwężające się, ich epipleury sięgają tylko wierzchołkowej, zaokrąglonej części. Wentryt analny u samic pośrodku wcięty. Narządy rozrodcze samca o edeagusie mniej walcowatym niż u "A. boettcheri" i nieco w tylnej ⅓ nabrzmiałym, a paramerach ząbkowanych bardzo delikatnie i tylko po grzbietowej stronie tylnej połowy.
Chrząszcz znany z filipińskiej wyspy Negros.

</doc>
<doc id="3679209" url="https://pl.wikipedia.org/wiki?curid=3679209" title="Palazzo Vilhena">
Palazzo Vilhena

Palazzo Vilhena, znany również jako Vilhena Palace (malt. "Il-Palazz De Vilhena") lub Magisterial Palace (malt. "Palazz Maġisterjali") – pałac w Mdinie na Malcie zbudowany w stylu francuskiego baroku. Nazwany na cześć Antonio Manoela de Vilheny, Wielkiego Mistrza joannitów, który zlecił jego budowę. Pałac został wybudowany w latach 1726–1728 według projektu francuskiego architekta Charlesa François de Mondion, na miejscu zgromadzeń "Universita" (lokalnej rady). Pałac był używany jako szpital w XIX i XX w., i po 1909 znany był jako Connaught Hospital. Od 1973 mieści się w nim Narodowe Muzeum Historii Naturalnej.
Historia.
Przeszłość i powstanie pałacu.
Miejsce, na którym stoi Palazzo Vilhena, było pierwotnie zajęte przez zabudowę z okresu punickiego, a następnie przez bizantyjski fort, przebudowany później na zamek (znany w średniowieczu jako "Castellu di la Chitati"). Wewnętrzne mury zamku zostały rozebrane w XV wieku, a pozostała część, w latach 30. XVI wieku, została przekształcona w pałac przez Wielkiego Mistrza Philippe’a Villiers de L’Isle-Adam. Pałac nazywano "Palazzo Giuratale", został siedzibą rady komunalnej Mdiny, znanej jako "Universita". Budynek został mocno uszkodzony podczas trzęsienia ziemi w roku 1693.
3 listopada 1722 nowo wybrany wielki mistrz Antonio Маnoel de Vilhena zarządził odbudowę i renowację Mdiny. Wejście do miasta zostało całkowicie przebudowane, a miejsce posiedzeń "Universita" zostało zburzone, aby zrobić miejsce dla letniej rezydencji Wielkiego Mistrza. Jako nowe miejsce spotkań "Universita", zbudowany został nowy "Banca Giuratale".
Budowa nowego pałacu Vilheny rozpoczęła się w roku 1726, a zakończyła się dwa lata później, w roku 1728. Budynek został zaprojektowany przez Charlesa Francois de Mondion w stylu francuskiego baroku, z podobnymi rozwiązaniami architektonicznymi jak "Parisian Hôtel Palaces." Budowa pałacu przebiegała pod nadzorem i kierownictwem maltańskiego "capomastro" Petruzzo Debono.
Szpital.
Pałac służył jako tymczasowy szpital podczas epidemii chоlery w 1837.
12 czerwca 1860 pałac został przekształcony w sanatorium dla brytyjskich żołnierzy. Został on oddany w dzierżawę za kwotę 160 funtów rocznie, a przystosowanie budynku do potrzeb szpitala pochłonęło prawie 1000 funtów. Szpital został tymczasowo zamknięty w 1890 i przez jakiś czas służył jako koszary. Został otwarty wkrótce potem; ostatecznie został zamknięty w 1907.
Pałac został ponownie otwarty przez króla Edwarda VII 22 kwietnia 1909, jako szpital dla chorych na gruźlicę. Był znany jako "Connaught Hospital", po Arturze, księciu Connaught i Strathearn, który podarował 800 funtów na zakup nowego sprzętu dla szpitala. Szpital został zamknięty w 1956.
Muzeum.
Pałac został otwarty jako Muzeum Historii Naturalnej 22 czerwca 1973. Jego zbiory obejmują okazy flory i fauny, skamieniałości, skały, minerały oraz dioramy maltańskiego środowiska naturalnego.
Dziedziniec frontowy pałacu został odbudowany w latach 2000-2002, za kwotę około 46 000 Lm. Został on uroczyście otwarty przez Prezydenta Malty, Guido de Marco, w lipcu 2002 r.
Budynek jest zabytkiem narodowym 1 klasy. 28 grudnia 2012 został wpisany na listę "National Inventory of the Cultural Property of the Maltese Islands" (nr 01184).
Architektura.
Palazzo Vilhena to duży budynek, który jest „wspaniałym przykładem francuskiego baroku”. Posiada dziedziniec frontowy w kształcie litery U, który pokrywa się z planem pierwotnego zamku, i jest możliwe, że zawiera pozostałości XVI-wiecznego pałacu, wtopione w strukturę. Na dziedziniec frontowy wchodzi się przez bramę, ozdobioną herbem de Vilheny. Centralna fasada pałacu zawiera zdobione główne wejście, oskrzydlone przez kolumny korynckie, i zwieńczone płaskorzeźbą z brązu, przedstawiającą herb de Vilheny oraz inne herby.
Wnętrze pałacu ma zabudowę nieregularną, ostro kontrastującą z regularnością i równowagą na zewnątrz. Budynek zawiera także wewnętrzny dziedziniec.
Palazzo Vilhena jest połączony z "Corte Capitanale", który został zbudowany w tym samym czasie co pałac, i został również zaprojektowany przez Mondiona. Budynek ten służył jako sąd, i połączenie go z pałacem było gestem symbolicznym, aby pokazać, że sąd był pod jurysdykcją Zakonu św. Jana. "Corte Capitanale" służy teraz jako siedziba lokalnej Rady.

</doc>
<doc id="3679210" url="https://pl.wikipedia.org/wiki?curid=3679210" title="Konsu (jezioro)">
Konsu (jezioro)

Konsu järv (est. "Konsu järv") – jezioro w gminie Illuka, w prowincji Virumaa Wschodnia, w Estonii. Położone około 2 kilometry na północ od wsi Kuremäe i podobny dystans na południowy wschód od wsi Konsu. Ma powierzchnię 138,6 hektara, linię brzegową o długości 7443 m, długość 2070 m i szerokość 830 m. Połączone jest z niewielkim jeziorem Peenjärv. Jest jednym z 42 jezior wchodzących w skład pojezierza Kurtna (est. "Kurtna järvestik").

</doc>
<doc id="3679211" url="https://pl.wikipedia.org/wiki?curid=3679211" title="Tour of Almaty">
Tour of Almaty

Tour of Almaty () – kolarski wyścig rozgrywany corocznie od 2013 w Kazachstanie w okolicach miejscowości Ałmaty.
Wyścig organizowany jest od 2013 i od początku istnienia należy do cyklu UCI Asia Tour. Na przestrzeni lat zmieniał jednak zarówno rangę, jak i format początkowo był to wyścig jednodniowy (kategorii 1.2 w 2013 i 1.1 w latach 2014–2016), a od 2017 przyjął formę wyścigu wieloetapowego, składającego się z dwóch etapów (kategorii 2.1).
Zwycięzcy.
Opracowano na podstawie:

</doc>
<doc id="3679215" url="https://pl.wikipedia.org/wiki?curid=3679215" title="Ursi Walliser">
Ursi Walliser

Ursi Walliser (ur. 17 lutego 1975) – szwajcarska skeletonistka.
Kariera.
Największy sukces w karierze osiągnęła w sezonie 1998/1999, kiedy zajęła drugie miejsce w klasyfikacji generalnej. Przegrała wtedy tylko z Niemką Steffi Hanzlik, a trzecie miejsce zajęła kolejna reprezentantka Szwajcarii, Maya Bieri. Po raz pierwszy na podium zawodów tego cyklu stanęła 7 grudnia 1997 roku w La Plagne zajmując trzecie miejsce za Bieri i Hanzlik. W kolejnych startach jeszcze kilkukrotnie plasowała się w czołowej trójce, jednak nigdy nie zwyciężyła. W 2000 roku wystąpiła na mistrzostwach świata w Igls, zajmując jedenaste miejsce. Była też osiemnasta na rozgrywanych rok później mistrzostwach świata w Calgary. Nigdy nie wystąpiła na igrzyskach olimpijskich.

</doc>
<doc id="3679217" url="https://pl.wikipedia.org/wiki?curid=3679217" title="Demetriusz Dukas Komnen Koutroules">
Demetriusz Dukas Komnen Koutroules

Demetriusz (później Michał) Dukas Komnen Koutroules (grec. Δημήτριος (Μιχαήλ) Δούκας Κομνηνός Κουτρούλης Ἄγγελος; ur. ok.  1278, zm. po 1304) – syn Michała II Angelosa, despoty Epiru w latach 1230-1271 i Teodory z Arty.
Życiorys.
W 1278 ożenił się z Anną Paleolog, córką cesarza bizantyńskiego Michała VIII Paleologa i otrzymał od ojca tytuł despoty. Mieli dwóch synów: Andronika Angelosa Paleologa i Konstantyna. Jego drugą żoną była córką Jerzego I Tertera, cara Bułgarii. Miał z nią kilkoro dzieci. Walczył w szeregach armii bizantyńskiej przeciw wojskom Karola Andegaweńskiego. W 1304 roku został oskarżony o spisek przeciw cesarzowi Andronikowi II Palelologowi i został uwięziony. Dalsze jego losy nie są znane.

</doc>
<doc id="3679218" url="https://pl.wikipedia.org/wiki?curid=3679218" title="Irina Klepikowa">
Irina Klepikowa

Irina Władisławowna Klepikowa (ur. 16 kwietnia 1981) – rosyjska lekkoatletka, chodziarka.
Brązowa medalistka Światowych Igrzysk Młodzieży w chodzie na 3000 metrów (1998). Medalistka juniorskich mistrzostw Rosji.

</doc>
<doc id="3679220" url="https://pl.wikipedia.org/wiki?curid=3679220" title="Schematyzm Greckokatolickiej Eparchii Przemyskiej">
Schematyzm Greckokatolickiej Eparchii Przemyskiej

Schematyzm greckokatolickiej eparchii przemyskiej (z gr. "schema" – figura) – wydawane pomiędzy 1828 a 1939 spisy duchownych i instytucji greckokatolickiej eparchii przemyskiej.
W schematyzmach cerkiewnych podane są spisy osób duchownych (), z podstawowymi danymi: rok urodzenia (), rok święceń kapłańskich (), rok rozpoczęcia posługi duchownego w danej parafii, a także nazwiska osób związanych z cerkwią. Podawane są wszystkie dekanaty z podporządkowanymi parafiami; a także (w późniejszych schematyzmach) stan majątku cerkiewnego. w nowszych spisach podawane są na początku wykazy eparchów i stan osobowy kapituły katedralnej. Zawarte są tam także informacje o historii i datach budowania cerkwi w każdej parafii. Ujęte są również wykazy zakonników z wszystkich monasterów; na końcu umieszczano wykazy alumnów – studentów teologii oraz wykazy zmarłych duchownych, indeks parafii i osób duchownych.
W Eparchii Przemyskiej schematyzmy zaczęły ukazywać się w 1828 roku i ukazywały się do 1939 roku. Najpierw w języku łacińskim, a następnie na przemian po łacinie i ukraińsku, a na końcu wyłącznie w języku ukraińskim.
W latach 1889–1918 ukazywało się czasopismo "Věstnik″Peremyskoï Eparhii", zapis aktualności z kroniką zmian personalnych duchowieństwa.

</doc>
<doc id="3679222" url="https://pl.wikipedia.org/wiki?curid=3679222" title="Natalia Kaliszek-Wąsik">
Natalia Kaliszek-Wąsik

Natalia Kaliszek-Wąsik (ur. 17 maja 1996 w Toruniu) – polska łyżwiarka figurowa, startująca w parach tanecznych z Maksymem Spodyriewem. Uczestniczka igrzysk olimpijskich (2018, 2022), medalistka zawodów z cyklu Challenger Series i 8-krotna mistrzyni Polski (2015–2022). Zakończyła karierę łyżwiarską 17 lipca 2022 roku.
Życiorys.
Początki.
Kaliszek rozpoczęła naukę jazdy na łyżwach w wieku czterech lat, gdyż zaraz po tym jak jej matka zaprowadziła ją na ślizgawkę zdecydowała się zapisać córkę do szkółki łyżwiarskiej. Podobnie jak Natalia łyżwiarstwo figurowe trenowali jej brat Michał i siostra Anna, zaś w późniejszym czasie ich ojciec został właścicielem lodowiska w centrum Torunia, a następnie prezesem klubu MKS Axel Toruń, który zaczęła reprezentować Natalia. Na początku trenowała jako solistka, ale szybko zdecydowała się na konkurencję par sportowych w których występowała z bratem Michałem Kaliszkiem.
2007–2014: zmiana konkurencji na pary taneczne.
W latach 2007–2010 Natalia i Michał Kaliszkowie zostali mistrzami Polski juniorów 2009 w parach sportowych oraz stawali na podium zawodów międzynarodowych w kategorii Novice i junior. Od sezonu 2010/2011 zmienili konkurencję na pary taneczne. Zadebiutowali na imprezie rangi mistrzowskiej w 2012 roku, na mistrzostwach świata juniorów w Mińsku podczas których odpadli w rundzie kwalifikacyjnej. W trzech kolejnych sezonach stawali na podium zawodów krajowych zdobywając wicemistrzostwo Polski 2011 juniorów, wicemistrzostwo Polski 2012 seniorów i brązowy medal wśród seniorów rok później. Zakończyli wspólne występy w 2013 roku.
W sezonie 2013/2014 jej partnerem był Rosjanin Jarosław Kurbakow. Wzięli udział tylko w zawodach juniorskich. W zawodach z cyklu Junior Grand Prix byli 13. w Czechach i 9. w Polsce. Ponadto zdobyli srebro na mistrzostwach Polski juniorów, srebro na rodzimych zawodach Mentor Toruń Cup 2013 oraz dwa brązowe medale na Minsk-Arena Ice Star i Santa Claus Cup, wszystkie w kategorii juniorów.
Od 2014: partnerstwo ze Spodyriewem i debiut olimpijski.
W 2014 roku trenerzy zaproponowali treningi próbne z Kaliszek ukraińskiemu łyżwiarzowi Maksymowi Spodyriewowi, który od niecałego roku pozostawał bez partnerki sportowej. Po tygodniu próbnym para rozpoczęła wspólną jazdę, zaś oficjalne treningi rozpoczęli 1 września 2014 roku w Toruniu. Ich trenerką została Sylwia Nowak-Trębacka. W pierwszym wspólnym sezonie 2014/2015 Natalia i Maksym zostali mistrzami Polski i rozpoczęli regularne starty w zawodach międzynarodowych. Na mistrzostwach Europy w Sztokholmie zajęli 14. miejsce, zaś w debiucie na mistrzostwach świata w Szanghaju uplasowali się na 24. pozycji i nie awansowali do tańca dowolnego.
W sezonie 2015/2016 widoczne były postępy w ich treningach i zgraniu, co przełożyło się na osiąganie lepszych rezultatów. Kaliszek i Spodyriew rozpoczęli sezon od startów w zawodach z cyklu Challenger Series. Po siódmym miejscu na Nebelhorn Trophy 2015 zdobyli brązowy medal w Mordovian Ornament 2015 oraz srebro w Warsaw Cup 2015. Ponadto na zawodach krajowych po raz drugi zostali mistrzami Polski, również ze względu na brak innych polskich par tanecznych podczas rywalizacji w mistrzostwach czterech narodów 2016. Na arenie międzynarodowej poprawili swoje lokaty z poprzedniego roku, na mistrzostwach Europy 2016 zajęli 11. miejsce, zaś na mistrzostwach świata lokatę 16. Na mistrzostwach świata pobili swój rekord życiowy w tańcu krótkim, a start uznano za duży sukces reprezentantów Polski. Wspominano także o chęci wywalczenia w kolejnym sezonie kwalifikacji olimpijskiej, gdyż od marca 2016 roku Spodyriew posiadał polskie obywatelstwo niezbędne do reprezentowania Polski na igrzyskach.
Sezon 2015/2016 był wyjątkowy dla Kaliszek i Spodyriewa ze względu na prezentowaną przez nich choreografię w tańcu krótkim, w rytmach walca i fokstrota. Część choreografii autorstwa Sylwii Nowak-Trębackiej, która była wykonywana w trzymaniu tanecznym w rytmie fokstrota do utworu „Tea for Two” Prandi Sound o długości 58 sekund, została przyjęta przez Międzynarodową Unię Łyżwiarską (ISU) jako tzw. "pattern", czyli wzór tańca obowiązkowego pod nazwą "Tea-Time Foxtrot". 
W sezonie 2016/2017 głównym celem Kaliszek i Spodyriewa było zdobycie kwalifikacji olimpijskiej. W tańcu krótkim prezentowali blues i hip-hop do utworów „Back to the Dirty Town” i „Sax” Fleur East ze względu na obowiązkowy wzór tańca tego sezonu tj. "Midnight Blues". Z kolei ich taniec dowolny wykonywali do muzyki ze ścieżki dźwiękowej filmu "Dirty Dancing", „(I've Had) The Time of My Life” i „Do You Love Me”. W zawodach z cyklu Challenger Series zajęli czwarte miejsce na Memoriale Ondreja Nepeli 2016, a następnie piątą lokatę w Finlandia Trophy 2016. Oprócz tego zwyciężyli w rodzimych zawodach Mentor Toruń Cup 2016 i po raz pierwszy otrzymali zaproszenie do udziału w zawodach łyżwiarskich najwyższej rangi Grand Prix ze względu na dobre wyniki w poprzednim sezonie. Ich udział w zawodach Cup of China 2016 był powrotem reprezentantów Polski do cyklu Grand Prix po ośmiu latach nieobecności. Tydzień przed występem w Cup of China, Natalia podczas upadku na treningu najechała łyżwą na dłoń Maksa, co skutkowało dwoma przeciętymi palcami. Ich zdaniem na wypadek miał fatalny stan lodu na obiekcie lodowiska Tor-Tor w Toruniu. Na chińskim Grand Prix zajęli piątą lokatę na dziewięć startujących par, zaś w drugim starcie na zawodach z cyklu Grand Prix, NHK Trophy 2016 zakończyli zmagania na siódmej lokacie przy dziewięciu startujących parach tracąc do zwycięzców, a zarazem zdobywców złota olimpijskiego w kolejnym sezonie Tessy Virtue i Scotta Moira, aż 47,91 pkt. Następnie po raz trzeci z rzędu zostali mistrzami Polski, jednak kolejny raz z rzędu nie mieli konkurencji, gdyż Justyna Plutowska i Jérémie Flemin wycofali się po tańcu krótkim. Na mistrzostwach Europy w Ostrawie po raz pierwszy w karierze znaleźli się w najlepszej dziesiątce mistrzostw, plasując się na ósmym miejscu bijąc przy tym swój rekord życiowy w nocie łącznej zdobywając 156,02 pkt. Kluczowymi zawodami kończącymi sezon były mistrzostw świata 2017 w Helsinkach, gdzie Kaliszek i Spodyriew zajęli 14. miejsce bijąc swoje rekordy życiowe w obu segmentach i nocie łącznej, co pozwoliło im na zdobycie kwalifikacji olimpijskej i zagwarantowanie Polsce jednego miejsca w konkurencji par tanecznych na Zimowe Igrzyska Olimpijskie 2018 w Pjongczangu, po raz pierwszy od igrzysk olimpijskich 2010 w Vancouver.
W sezonie olimpijskim 2017/18 Kaliszek i Spodyriew prezentowali taniec krótki ze wzorem tańca "Rhumba" do utworów „Despacito”, „Deja vu” i „Descarga En Sol Para Tito Puente”, zaś ich taniec dowolny był połączeniem fokstrota, swingu i quickstepa do miksu m.in. z filmu "Wielki Gatsby". Sezon rozpoczęli od brązowego medalu na zawodach Santa Claus Cup, a następnie wzięli udział w zawodach z cyklu Challenger Series, gdzie zajęli 10. lokatę w Finlandia Trophy 2017 i zwyciężyli w Tallinn Trophy 2017 z nowym rekordem życiowym 168,58 pkt w nocie łącznej. Triumf w estońskich zawodach był pierwszym złotym medalem reprezentantów Polski w zawodach z cyklu Challenger Series. W drugim sezonie startów w Grand Prix Kaliszek i Spodyriew zajęli 9. miejsce w Skate Canada International 2017 wyprzedzając jedynie reprezentantów Turcji, Alisę Agafonową i Alpera Uçara oraz miejsce 8. w Internationaux de France 2017. Po zdobyciu czwartego tytułu mistrzów Polski udali się na mistrzostwa Europy 2018 rozgrywane w Moskwie, gdzie zamykali pierwszą dziesiątkę zarówno po tańcu krótkim jak i na koniec rywalizacji, choć do miejsca ósmego stracili jedynie 0,55 pkt. Tuż przed igrzyskami wygrali po raz kolejny zawody Mentor Toruń Cup 2018.
W debiucie olimpijskim na igrzyskach olimpijskich w Pjongczangu zdobyli 66,06 pkt za taniec krótki, co dawało im 14. lokatę po pierwszym dniu zmagań. Za taniec dowolny otrzymali od sędziów 95,29 pkt co pozwoliło utrzymać im 14. miejsce z notą łączną 161,35 pkt i stratą 44,72 pkt do mistrzów olimpijskich z Kanady. Kaliszek i Spodyriew nie pobili tam swoich rekordów życiowych i pomimo udanego występu stracili kilka tzw. „poziomów trudności” (najwyższy poziom to poziom czwarty) w kilku elementach swoich tańców m.in. w tańcu dowolnym otrzymali od sędziów poziom trzeci za podnoszenie i poziom drugi w sekwencji kroków. Ich występ olimpijski był powrotem polskich łyżwiarzy na arenę olimpijską, po nieobecności polskiej reprezentacji łyżwiarskiej w Soczi.
Sezon 2017/2018 zakończyli na mistrzostwach świata w Mediolanie. Po tańcu krótkim zajmowali 13. miejsce z notą 63,70 pkt, jednak za taniec dowolny otrzymali tylko 87,76 pkt, co skutkowało spadkiem na 17. miejsce z notą łączną 151,46 pkt. Ich spadek w klasyfikacji był konsekwencją decyzji sędziowskiej, którzy obniżyli ich notę o ponad 10 pkt za elementy techniczne dopiero po występie. Protokół sędziowski tłumaczył, że po twizzlach synchronicznych para wykonała podnoszenie rotacyjne, gdzie partner utrzymał partnerkę nad lodem jeden cały obrót, a podnoszenie to miało znaleźć się w programie znacznie później przez co kolejne elementy tańca były uznawane przez sędziów jako niezgodne z programem i skutkowały niższą punktacją bądź punktami ujemnymi.
Życie prywatne.
Urodziła się w rodzinie Beaty i Marka Kaliszków. Jej ojciec jest prezesem klubu łyżwiarskiego MKS Axel Toruń i pełnił funkcję prezesa Polskiego Związku Łyżwiarstwa Figurowego w latach 2017–2018. Ma troje rodzeństwa, z czego dwoje z nich trenowało łyżwiarstwo figurowe – siostra Anna i brat Michał, który był jej pierwszym partnerem sportowym.
2 maja 2022 roku wyszła za mąż za Miłosza Wąsika.
Programy.
Natalia Kaliszek / Maksym Spodyriew

</doc>
<doc id="3679225" url="https://pl.wikipedia.org/wiki?curid=3679225" title="Zespół Bartha">
Zespół Bartha

Zespół Bartha (, ) – genetycznie uwarunkowane, dziedziczone recesywnie, sprzężone z płcią zaburzenie związane z mutacją genu tafazyny (TAZ), które charakteryzuje się: kardiomiopatią rozstrzeniową, miopatią mięśni szkieletowych, opóźnieniem wzrastania, neutropenią i acydurią 3-metyloglutakonową. Badanie biopsji mięśnia sercowego, mięśni szkieletowych czy wątroby wykazuje nieprawidłowości budowy i funkcji mitochondriów.
Synonimy.
Inne nazwy stosowane na określenie zespołu Bartha:
Historia.
Zespół został opisany po raz pierwszy w 1983 roku przez zespół pod kierownictwem holenderskiego neurologa dziecięcego Petera Bartha.
Etiologia.
Choroba spowodowana jest uszkodzeniem genu TAZ (G4.5) znajdującego się na długim ramieniu chromosomu X w regionie q28, kodującego enzym tafazynę. Opisano ponad 120 różnych mutacji tego genu. Tafazyna jest nieswoistą transacylazą fosfolipidowo-lizofosfolipidową, która odpowiada za modyfikację struktury kardiolipiny, jedynego fosfolipidu syntetyzowanego w błonie mitochondrium. Kardiolipina oddziałuje z licznymi białkami związanymi z syntezą adenozyno-5′-trifosforanu (ATP) oraz bierze udział w procesie apoptozy mitochondriów. W wyniku mutacji dochodzi do upośledzenia włączania kwasu linolowego do kardiolipiny oraz zaburzeń czynności wewnętrznej i zewnętrznej błony mitochondriów.
Epidemiologia.
Częstość występowania szacowana jest na 1 na 300 000–400 000 żywych urodzeń.
Obraz kliniczny.
Zespół Bartha występuje wyłącznie u dzieci płci męskiej, natomiast kobiety są wyłącznie bezobjawowymi nosicielami. Choroba występuje w różnym nasileniu u różnych pacjentów, nawet z tej samej rodziny. Nasilenie neutropenii, która występuje u 90% pacjentów, jest różne w czasie i neutropenia może pogarszać się i poprawiać cyklicznie, również nasilenie kardiomiopatii zmniejsza się, a w niektórych przypadkach, aż do ustąpienia, z wiekiem pacjenta.
Zmiany w układzie sercowo-naczyniowym zwykle występują już w okresie niemowlęcym, czasem bezpośrednio po porodzie (opisano również przypadki zaobserwowane prenatalnie), najczęściej pod postacią kardiomiopatii rozstrzeniowej, ale także jako niescalony mięsień lewej komory. Niezależnie od stopnia uszkodzenia lewej komory mogą występować komorowe zaburzenia rytmu, nagłe zatrzymanie krążenia oraz nagła śmierć sercowa, których ryzyko wzrasta z wiekiem pacjenta.
Twarz chłopców z zespołem Bartha jest charakterystyczna (wysokie płaskie czoło, okrągła twarz z pełnymi policzkami, odstające małżowiny uszne i głęboko osadzone oczy), jednakże z okresem pokwitania cechy te w znacznym stopniu zanikają. Opóźnienie wzrostu zauważalne w dzieciństwie oraz opóźniony wiek kostny nie przekładają się na niedobór wzrostu w wieku dojrzałym.
Miopatia jest częstym objawem i większość pacjentów ma opóźniony rozwój psychomotoryczny. Osłabienie dotyczy przede wszystkim proksymalnych mięśni i nie pogarsza się wiekiem. Może być obecny objaw Gowersa. Rozwój umysłowy nie jest opóźniony, jednakże występują zaburzenia orientacji przestrzennej i umiejętności matematycznych.
Diagnostyka różnicowa.
Podstawą rozpoznania jest stwierdzenie triady kliniczno-biochemicznej (kardiomiopatia rozstrzeniowa, neutropenia, acyduria 3-metyloglutakonowa).
W przypadkach niepełnej penetracji wykluczenie zespołu Bartha jest możliwe na podstawie:
Zespół Bartha należy różnicować z następującymi rozpoznaniami:
Leczenie.
Nie ma specyficznego leczenia zespołu Bartha (2015). Stosowanie kwasu pantotenowego i karnityny nie przynosi korzyści, a dodatkowo przy stosowaniu karnityny opisywano pojedyncze przypadki pogorszenia stanu pacjenta.
W leczeniu objawowym zalecane jest następujące postępowanie:
Rokowanie.
Rokowanie w przypadku braku leczenia jest bardzo złe, większość chorych umiera we wczesnym dzieciństwie, w przebiegu niewydolności serca lub zakażenia. W przypadku postawienia rozpoznania śmiertelność wynosi 10%. Najstarszy chory żyjący w 1997 roku miał ponad 50 lat. Długość życia u nosicielek jest taka sama jak w populacji ogólnej.

</doc>
<doc id="3679226" url="https://pl.wikipedia.org/wiki?curid=3679226" title="Andronik Angelos Paleolog">
Andronik Angelos Paleolog

Andronik Angelos Paleolog (grec. Ἀνδρόνικος Ἄγγελος Κομνηνός Δούκας Παλαιολόγος, ur. ok. 1282, zm. 1328) – syn Demetriusza Dukasa Komnena Koutroulesa i Anny Paleolog, córki cesarza bizantyńskiego Michała VIII Paleologa.
Życiorys.
W okresie wojny domowej w Bizancjum w latach 1321-1328, początkowo opowiedział się po stronie Andronika III Paleologa. Potem zmienił stronę i poparł Andronika II Paleologa. W rezultacie, gdy Andronik III Paleolog objął rządy skonfiskowano jego majątek i Andronik Angelos był zmuszony uchodzić do Serbii, gdzie zmarł na wygnaniu. Jego żona jest nieznana z imienia. Miał dwie córki: Anna Paleologini, poślubiła Jana II Orsininiego, władcę Epiru (1323–1335) i hrabiego Kefalenii. Jej drugim mężem był Jan Komnen Asen, despota Valony (ok. 1345–1363). Druga nieznana z imienia poślubiła sebastokratora Jana Angelosa (ur. ok. 1328, zm. 1348).

</doc>
<doc id="3679227" url="https://pl.wikipedia.org/wiki?curid=3679227" title="2MASS J1119–1137">
2MASS J1119–1137

2MASS J1119–1137 – samotna planeta o masie od 4 do 8 razy większej od masy Jowisza, znajdująca się około 95 lat świetlnych od Ziemi. Wiek planety prawdopodobnie wynosi około 10 milionów lat. Ruch planety w przestrzeni wskazuje, że może ona należeć do asocjacji TW Hydrae.
Odkrycie planety ogłoszono 6 kwietnia 2016 przez Carnegie Institution for Science oraz University of Western Ontario w Kanadzie.

</doc>
<doc id="3679228" url="https://pl.wikipedia.org/wiki?curid=3679228" title="Katharina Heinz">
Katharina Heinz

Katharina Heinz (ur. 27 czerwca 1987 w Siegen) – niemiecka skeletonistka, wicemistrzyni Europy.
Kariera.
W zawodach Pucharu Świata zadebiutowała 26 listopada 2010 roku w Whistler, zajmując ósme miejsce. Po raz pierwszy na podium zawodów tego cyklu stanęła 16 grudnia 2011 roku w Winterbergu, gdzie była druga. W zawodach tych rozdzieliła na podium Kanadyjkę Amy Gough oraz Niemkę Marion Thees. W klasyfikacji generalnej sezonu 2010/2011 zajęła ostatecznie siódme miejsce. W 2011 roku wystartowała na mistrzostwach świata w Königssee, gdzie była szósta. Zajęła także siódme miejsce na rozgrywanych rok później mistrzostwach świata w Lake Placid. W 2012 roku zdobyła też srebrny medal podczas mistrzostw Europy w Altenbergu. Nigdy nie wystąpiła na igrzyskach olimpijskich.

</doc>
<doc id="3679231" url="https://pl.wikipedia.org/wiki?curid=3679231" title="Räätsma">
Räätsma

Räätsma järv (est. "Räätsma järv") – jezioro w gminie Illuka, w prowincji Virumaa Wschodnia, w Estonii. Położone na obrzeżach wsi Konsu. Ma powierzchnię 15,8 hektara, linię brzegową o długości 2840 m, długość 1230 m i szerokość 260 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Konsu, Kurtna Saarejärv, Kurtna Nõmme, Peen-Kirjakjärv.

</doc>
<doc id="3679232" url="https://pl.wikipedia.org/wiki?curid=3679232" title="Widełki (kość)">
Widełki (kość)

Widełki (łac. "furcula") – kość należąca do pasa barkowego, właściwa ptakom i niektórym innym dinozaurom. Powstała ze zrostu dwóch obojczyków.
Ptaki.
U ptaków widełki złożone są z dwóch obojczyków. Jednym końcem obojczyk łączy się z kością kruczą i łopatką, zaś drugim, dolnym końcem – z drugim obojczykiem. Funkcją widełek jest zapobiegnięcie nadmiernemu zbliżeniu się stawów barkowych i ściśnięciu klatki piersiowej wywołanym skurczami wielkich mięśni piersiowych ptaka. Szczególnie dobrze widełki rozwinięte są u ptaków latających, jednak są uwstecznione lub całkowicie nieobecne u ptaków nielotnych, biegusów, niektórych papug. Przykładowo u nielotnej papugi kakapo widełki są chrzęstne, tak jak u przedstawicieli Platycercini (poza przedstawicielami "Lathamus"). Istnieją również ptaki lotne, ale pozbawione widełek, jak gąszczaki (Atrichornithidae), madagaskarniki (Mesitornithiformes), niektóre sowy, południowoamerykańskie tukany, brodacze (Capitoninae), niektóre afrykańskie turaki.
Nieptasie dinozaury.
Kości widełek odkryto u przedstawicieli kilku innych grup dinozaurów – dromeozaurów, owiraptorów, tyranozaurów, troodonów, celofyzów i allozauroidów.
W kulturze.
Widełki znane są w języku angielskim również jako "wishbone" (od "wish" – życzenie, chęć, pragnienie). Według istniejącego w Ameryce zwyczaju, w Dniu Dziękczynienia widełki indyka rozłamywane są po posiłku przez dwie osoby. Komu pozostanie w ręku dłuższy kawałek, temu ma się spełnić życzenie. Amerykanie przejęli ten zwyczaj od Anglików, którym pozostał on po Rzymianach, jako z kolei odziedziczony przez nich po Etruskach. Etruskowie wierzyli, że kurczęta pozwalają przewidywać przyszłość (alektriomancja). Rysowali koło z klinami i umieszczonymi w nich literami alfabetu. W każdym klinie oprócz litery umieszczona była porcja pokarmu, zjadana przez kurczę w określonej kolejności; sekwencję liter zapamiętywano i ona układała się we wróżbę. Po zabiciu kurczęcia widełki umieszczano na słońcu dla wyschnięcia oraz by inni nadal mieli dostęp do „magicznych właściwości” kurczaka. Nie jest wyjaśnione, dlaczego wybierana była akurat ta część kostna.

</doc>
<doc id="3679238" url="https://pl.wikipedia.org/wiki?curid=3679238" title="Indywidualne Mistrzostwa Świata Juniorów na Żużlu 2015">
Indywidualne Mistrzostwa Świata Juniorów na Żużlu 2015

Indywidualne Mistrzostwa Świata Juniorów na Żużlu 2015 – cykl turniejów żużlowych, mających wyłonić najlepszych żużlowców do lat 21 na świecie w sezonie 2015. Złoty medal zdobył Polak Bartosz Zmarzlik.
Medalistów wyłoniono na podstawie sumy punktów zdobytych w trzech turniejach finałowych, rozegranych w Lonigo, Lublinie i Pardubicach.
W każdym turnieju finałowym uczestniczyło 14 zawodników, którzy zakwalifikowali się fazy finałowej, oraz po 2 zawodników z tzw. „dzikimi kartami”.

</doc>
<doc id="3679239" url="https://pl.wikipedia.org/wiki?curid=3679239" title="Dominic Parsons">
Dominic Parsons

Dominic Edward "Dom" Parsons (ur. 8 września 1987 w Westminster) – brytyjski skeletonista, olimpijczyk.
Kariera.
W zawodach Pucharu Świata zadebiutował 14 grudnia 2012 roku w La Plagne, zajmując siedemnaste miejsce. Pierwsze podium wywalczył 30 listopada 2013 roku w Calgary, gdzie był trzeci za Łotyszem Martinsem Dukursem i Rosjaninem Aleksandrem Trietjakowem. Najlepsze wyniki osiągnął w sezonie 2014/2015, kiedy zajął piąte miejsce w klasyfikacji generalnej. W 2014 roku wystartował na igrzyskach olimpijskich w Soczi, zajmując dziesiąte miejsce. Był też między innymi piąty na rozgrywanych w 2015 roku mistrzostwach świata w Winterbergu.

</doc>
<doc id="3679240" url="https://pl.wikipedia.org/wiki?curid=3679240" title="Akademia Wojskowa w Belgradzie">
Akademia Wojskowa w Belgradzie

Akademia Wojskowa ("Војна академија") – państwowa szkoła wyższa, zlokalizowana w Belgradzie.
Uczelnia powstała pierwotnie jako Szkoła Artylerii założona przez Franciszka Zacha w 1850 roku, po tym jak Księstwo Serbii uzyskało autonomię w ramach Imperium Osmańskiego. Po kongresie berlińskim w 1878, kiedy Serbia uzyskała niepodległość szkoła została przekształcona w Akademię Wojskową. 
W ramach uczelni funkcjonuje 15 katedr:

</doc>
<doc id="3679241" url="https://pl.wikipedia.org/wiki?curid=3679241" title="Belgradzka Akademia Wojskowa">
Belgradzka Akademia Wojskowa



</doc>
<doc id="3679244" url="https://pl.wikipedia.org/wiki?curid=3679244" title="John Fairbairn">
John Fairbairn

John Fairbairn (ur. 28 grudnia 1983 w London) – kanadyjski skeletonista, brązowy medalista mistrzostw świata.
Kariera.
W zawodach Pucharu Świata zadebiutował 27 listopada 2010 roku w Whistler, zajmując jedenaste miejsce. Pierwsze podium wywalczył 15 stycznia 2011 roku w Igls, gdzie wraz z kolegami i koleżankami wygrał zawody drużynowe. Indywidualnie pierwszy raz w najlepszej trójce znalazł się 12 stycznia 2014 roku w Sankt Moritz, gdzie był trzeci. W zawodach tych wyprzedzili go jedynie dwaj Łotysze: Martins i Tomass Dukurs. W klasyfikacji generalnej sezonu 2013/2014 zajął ostatecznie ósme miejsce. W 2012 roku wystartował na mistrzostwach świata w Lake Placid, zdobywając brązowy medal w zawodach drużynowych. Na tych samych mistrzostwach był też dziesiąty w skeletonie. W 2014 roku wystartował na igrzyskach olimpijskich w Soczi, zajmując siódmą pozycję.

</doc>
<doc id="3679245" url="https://pl.wikipedia.org/wiki?curid=3679245" title="Olga Forsz">
Olga Forsz

Olga Dmitrijewna Forsz ros. О́льга Дми́триевна Форш (ur. 28 maja 1873 w Dagestanie, zm. 17 lipca 1961 w Leningradzie) – rosyjska pisarka, specjalizująca się w powieściach historycznych.
Życiorys.
Jej ojcem był generał Dimitrij Komarow. Jej matka wywodziła się z Azerbejdżanu. Olga Forsz wcześnie straciła rodziców - najpierw zmarła jej matka, a następnie, w 1881 roku, ojciec. Na jej edukację składał się Instytut Nikołajewski w Moskwie (szkoła dla dziewcząt z rodzin szlacheckich), który ukończyła w 1891 oraz studia z zakresu rysunku i malarstwa, które odbyła w Kijowie i Petersburgu. W 1895 roku wyszła za mąż za Borisa Forsza. W 1904 roku jej mąż zrezygnował z kariery wojskowej, ponieważ nie chciał brać udziału w egzekucjach więźniów politycznych. Para, wraz z dziećmi, przeniosła się na pewien czas na farmę na Ukrainie.
Zadebiutowała zbiorem opowiadań w 1907 roku. Używała różnych pseudonimów, m.in. B.A. Terek. Poza pisaniem Olga Forsz pracowała jako nauczycielka rysunku w koedukacyjnej szkole w Carskim Siole. Była zwolenniczką socjalizmu, po 1917 roku wraz z mężem wspierała bolszewików. W 1920 roku została wdową - Boris Forsz zmarł na tyfus podczas służby w Armii Czerwonej.
W 1924 roku zadebiutowała jako powieściopisarka. Jej pierwsza powieść, "Odziani w kamień", poświęcona losom uwięzionego w Twierdzy Pietropawłowskiej rewolucjonisty Michaiła Beidemana, przyniosła jej popularność. W 1926 wydała kolejną powieść - "Współcześni". Tym razem bohaterami byli m.in. Nikołaj Gogol i malarz A. Iwanow. Do jej utworów należy także trylogia o Radiszczewie ("Jakobiński zaczyn", 1932, "Dziedziczka kazańska",1934 i "Zgubna książka" 1939). Pisała także o czasach rosyjskiego symbolizmu ("Symboliści", oryg. "Simwolisty", 1933), o latach 20. XX wieku w Petersburgu ("Obłąkany okręt", oryg. "Sumasszedszyj korabl", 1931), o dekabrystach ("Zwiastuny wolności", oryg. "Pierwiency swobody", 1950-53), o trzech pokoleniach rosyjskich architektów ("Zamek Michajłowski", oryg. "Michajłowskij zamok", 1946).

</doc>
<doc id="3679247" url="https://pl.wikipedia.org/wiki?curid=3679247" title="Ondřej Boleslav Petr">
Ondřej Boleslav Petr

Ondřej Boleslav Petr (ur. 8 lutego 1853 w Bruzowicach, zm. 27 czerwca 1893 tamże) – czeski aktor i nauczyciel, związany ze Śląskiem Cieszyńskim.
Pochodził z rodziny śląskich chłopów. Po wyrzuceniu go z niemieckiego gimnazjum w Cieszynie, ukończył cieszyńskie seminarium nauczycielskie. Następnie pracował w różnych szkołach na Śląsku Cieszyńskim. Zwolniony z pracy z powodu głoszenia antyniemieckich poglądów i jednocześnie porzucony przez narzeczoną rozpoczął karierę aktorską w wędrownych trupach teatralnych, a w ostatnich latach życia mieszkał w Mistku. Przyjaźnił się z Vladimírem Vaškiem, z którym podróżował po Beskidzie Śląskim. W wieku 40 lat popełnił samobójstwo. 
Według zachowanej korespondencji i wspomnień Ondřej Boleslav Petr pisał wiersze i baśnie, które jednak nie były publikowane i nie zachowały się po jego śmierci. Według niektórych badaczy literatury był współautorem "Pieśni śląskich" wydanych przez Vladimíra Vaška pod pseudonimem Petr Bezruč.

</doc>
<doc id="3679248" url="https://pl.wikipedia.org/wiki?curid=3679248" title="Puchar Świata w skokach narciarskich 2016/2017">
Puchar Świata w skokach narciarskich 2016/2017

Puchar Świata w skokach narciarskich 2016/2017 – 38. edycja Pucharu Świata mężczyzn w skokach narciarskich, która rozpoczęła się 25 listopada 2016 na skoczni Rukatunturi w fińskiej Ruce, a zakończyła 26 marca 2017 na Letalnicy w słoweńskiej Planicy. W terminarzu, który został zatwierdzony w czerwcu 2016 roku podczas kongresu FIS w Cancún, znalazło się 27 konkursów indywidualnych (w tym 5 w lotach narciarskich) oraz 6 konkursów drużynowych (w tym 2 w lotach narciarskich).
Nowością w kalendarzu Pucharu Świata w skokach narciarskich był turniej Raw Air. Pierwsza edycja tego cyklu odbyła się w dniach 10–19 marca 2017 w Oslo, Lillehammer, Trondheim i Vikersund. W dniach 15–16 lutego 2017 po raz pierwszy rozegrano zawody w Korei Południowej – w miejscowości Pjongczang przeprowadzono próbę przedolimpijską.
Podczas sezonu z różnych powodów doszło do zmian w planie Pucharu Świata:
Na terenie Finlandii, w Lahti, w dniach 22 lutego – 5 marca 2017, rozegrano Mistrzostwa Świata w Narciarstwie Klasycznym 2017, niezaliczane do klasyfikacji generalnej Pucharu Świata i Pucharu Narodów.
Kalendarz zawodów.
Legenda:
Skocznie.
W tabeli podano rekordy skoczni obowiązujące przed rozpoczęciem Pucharu Świata 2016/2017 lub ustanowione bądź wyrównane w trakcie jego trwania (wyróżnione wytłuszczeniem).
Zwycięzcy kwalifikacji do zawodów.
Przed każdymi zawodami Pucharu Świata rozgrywano kwalifikacje, wyłaniające uczestników konkursu głównego, przy czym:
Ewentualne skoki zawodników z pierwszej dziesiątki w serii kwalifikacyjnej nie były oceniane przez sędziów. W przypadku braku startu zawodnika sklasyfikowanego w pierwszej dziesiątce, automatyczną kwalifikację uzyskiwał kolejny zawodnik spoza niej.
W przypadku kwalifikacji do konkursów Turnieju Czterech Skoczni rezultaty skoczków z prawem automatycznego awansu do zawodów głównych również wliczano do wyników serii kwalifikacyjnej, ponieważ na jej podstawie ustalano pary zawodników w ramach systemu KO. Podobnie było z prologami w ramach Raw Air, gdzie rezultaty wszystkich uczestników wliczano do klasyfikacji generalnej imprezy. Przypadki te wyróżniono w tabeli barwą błękitną.
Nie przeprowadzano ponadto kwalifikacji do ostatniego konkursu indywidualnego w sezonie (tzw. finału Pucharu Świata), w którym prawo startu miało wyłącznie najlepszych 30 zawodników klasyfikacji generalnej PŚ. Gdyby kraj organizujący tę rywalizację (Słowenia) miał mniej niż 4 skoczków w tej grupie, mógłby wystawić dodatkowo tylu zawodników, aby wypełnić ten limit.
Liderzy klasyfikacji generalnej Pucharu Świata.
Pozycja lidera Pucharu Świata należała do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata był ten zawodnik, który miał na swoim koncie więcej wygranych konkursów. W konkursie indywidualnym inaugurującym nowy sezon żółty plastron, przeznaczony dla lidera, nosił Peter Prevc – zwycięzca poprzedniej edycji PŚ.
Liderzy klasyfikacji generalnej Pucharu Narodów.
Pozycja lidera Pucharu Narodów należy do kraju, który w dotychczas rozegranych zawodach zgromadził najwięcej punktów do klasyfikacji generalnej cyklu.
Kwoty startowe.
Na podstawie Światowej Listy Rankingowej (WRL) wyznaczano kwoty startowe dla poszczególnych krajów na dane periody Pucharu Świata 2016/2017. Kwota oznaczała maksymalną liczbę reprezentantów, którą dany kraj miał prawo wystawić w zawodach.
Poniższy wykaz przedstawia kwoty startowe przysługujące danym krajom w poszczególnych periodach. Państwa, których nie podano w poniższej tabeli, mogły wystawić do każdego konkursu co najwyżej 2 skoczków.
W przypadku, gdy w programie zawodów w danej miejscowości ujęte były także zawody drużynowe, każdy kraj mający kwotę niższą niż 4 skoczków, wyjątkowo mógł wystawić do konkursu indywidualnego 4 zawodników posiadających prawo startu w PŚ. Dotyczyło to również w całości turnieju Raw Air.
Grupa krajowa.
Państwo będące gospodarzem zawodów mogło dwa razy w sezonie wystawić dodatkowo (w kwalifikacjach) grupę krajową, składającą się maksymalnie z 6 skoczków. W tabeli poniżej podano liczbę jej członków (o ile wykorzystano ten przywilej).

</doc>
<doc id="3679250" url="https://pl.wikipedia.org/wiki?curid=3679250" title="Letnie Grand Prix kobiet w skokach narciarskich 2016">
Letnie Grand Prix kobiet w skokach narciarskich 2016

Letnie Grand Prix kobiet w skokach narciarskich 2016 – 5. edycja Letniego Grand Prix w skokach narciarskich z udziałem kobiet, która rozpoczęła się 16 lipca 2016 w Courchevel, a zakończyła 11 września 2016 w Czajkowskim. Zaplanowane zostały 3 konkursy indywidualne. Tytułu sprzed roku broniła Japonka Sara Takanashi.
Ostateczny kalendarz Letniego Grand Prix 2016 został zatwierdzony w czerwcu 2016 roku podczas kongresu FIS w Cancún.
Zaplanowane na 17-18 września zawody Letniego Grand Prix w Ałmaty zostały odwołane z powodu zwiększenia przez władze miasta funduszy na organizację Zimowej Uniwersjady 2017.
Skocznie.
W tabeli podano rekordy skoczni obowiązujące przed rozpoczęciem Letniego Grand Prix 2016 lub ustanowione w trakcie jego trwania.

</doc>
<doc id="3679253" url="https://pl.wikipedia.org/wiki?curid=3679253" title="Gabriel Peñalba">
Gabriel Peñalba

Gabriel Martín Peñalba (ur. 23 września 1984 w Quilmes) – argentyński piłkarz pochodzenia włoskiego występujący na pozycji środkowego pomocnika, obecnie zawodnik hiszpańskiego UD Las Palmas.
Kariera klubowa.
Peñalba pochodzi z miejscowości Quilmes w aglomeracji stołecznego Buenos Aires i jest wychowankiem tamtejszego zespołu Quilmes Atlético Club. Do seniorskiej drużyny został włączony przez szkoleniowca Gustavo Alfaro i w argentyńskiej Primera División zadebiutował 6 marca 2005 w wygranym 3:1 spotkaniu z Huracánem de Tres Arroyos. Szybko został jednym z ważniejszych graczy zespołu, który walczył jednak wyłącznie o utrzymanie w lidze. Po upływie ponad roku został wypożyczony do włoskiego Cagliari Calcio, w tamtejszej Serie A debiutując 28 stycznia 2007 w przegranej 0:2 konfrontacji z Regginą. Podczas swojego pobytu we Włoszech pełnił jednak rolę głębokiego rezerwowego, notując zaledwie trzy ligowe występy, i uplasował się z Cagliari na ostatnim bezpiecznym, siedemnastym miejscu w tabeli. Bezpośrednio po tym powrócił do ojczyzny, podpisując umowę ze stołecznym Argentinos Juniors, w którego barwach strzelił pierwszego gola w pierwszej lidze, 20 października 2007 w wygranym 1:0 meczu z Racing Clubem. Ogółem w barwach Argentinos spędził dwa lata bez większych sukcesów jako podstawowy gracz.
Latem 2009 Peñalba za sumę 1,5 miliona euro przeniósł się francuskiego FC Lorient. W Ligue 1 zadebiutował 22 sierpnia 2009 w przegranym 0:2 pojedynku z AS Monaco, jednak nie potrafił sobie wywalczyć miejsca w wyjściowym składzie i po zajęciu z Lorient siódmego miejsca w rozgrywkach, na zasadzie rocznego wypożyczenia powrócił do ojczyzny, gdzie zasilił Estudiantes La Plata. Tam w jesiennym sezonie Apertura 2010 wywalczył pierwsze w swojej karierze mistrzostwo Argentyny, będąc wyłącznie rezerwowym ekipy prowadzonej przez Alejandro Sabellę. Po powrocie do Lorient jego sytuacja nie uległa zmianie – w zespole Christiana Gourcuffa mógł liczyć wyłącznie na sporadyczne występy, wobec czego w styczniu 2012 po raz drugi w karierze został graczem Argentinos Juniors. Tam grał rok, nie odnosząc poważniejszych osiągnięć i był wyłącznie głębokim rezerwowym, zmagając się z poważnymi kłopotami zdrowotnymi (zespół Guillaina-Barrégo).
W styczniu 2013 Peñalba został zawodnikiem stołecznego Club Atlético Tigre, gdzie zdołał w pewien sposób odbudować swoją karierę – mimo przeciętnych wyników drużyny on sam przez większość czasu był kluczowym zawodnikiem linii pomocy. Po upływie dwóch lat wyjechał do Meksyku, przenosząc się do tamtejszego zespołu Tiburones Rojos de Veracruz. W tamtejszej Liga MX zadebiutował 9 stycznia 2015 w wygranym 2:1 spotkaniu z Santosem Laguna i z miejsca osiągnął niepodważalną pozycję w wyjściowym składzie. Premierowego gola w lidze meksykańskiej strzelił 31 października tego samego roku w zremisowanej 1:1 konfrontacji z Cruz Azul, z rzutu karnego. W wiosennym sezonie Clausura 2016 wywalczył natomiast z Veracruz puchar Meksyku – Copa MX.

</doc>
<doc id="3679254" url="https://pl.wikipedia.org/wiki?curid=3679254" title="Markus Penz">
Markus Penz

Markus Penz (ur. 6 czerwca 1975 w Innsbrucku) – austriacki skeletonista, dwukrotny medalista mistrzostw Europy.
Kariera.
Największy sukces w karierze osiągnął w 2007 roku, kiedy zdobył srebrny medal podczas mistrzostw Europy w Königssee. W zawodach tych rozdzielił na podium Rosjanina Aleksandra Trietjakowa i Łotysza Tomassa Dukursa. Wywalczył także brązowy medal na rozgrywanych rok wcześniej mistrzostwach Europy w Sankt Moritz, plasując się za Szwajcarem Gregorem Stählim i Niemcem Frankiem Rommelem. W 2006 roku zajął także szesnaste miejsce na igrzyskach olimpijskich w Turynie. W zawodach Pucharu Świata pierwsze podium wywalczył 9 grudnia 2004 roku w Igls, gdzie był trzeci. Najlepsze wyniki osiągnął w sezonie 2006/2007, kiedy zajął czwarte miejsce w klasyfikacji generalnej.

</doc>
<doc id="3679255" url="https://pl.wikipedia.org/wiki?curid=3679255" title="Anna Paleologini">
Anna Paleologini

Anna Paleologini (grec. Ἅννα Παλαιολογίνα) – regentka Epiru, żona Jana II Orsininiego, despoty Epiru (1323–1335) i hrabiego Kefalenii oraz Jana Komnena Asena, despoty Valony (ok. 1345–1363).
Życiorys.
Była córką bizantyńskiego arystokraty Andronika Angelosa Paleologa, wnuka władcy Epiru - Michała II Angelosa i cesarza bizantyńskiego Michała VIII Paleologa. Około roku 1323 jej mężem został Jan II Orsini, despota Epiru (1323-1335) i hrabia Kefalenii (1323-1324). Ich wspólnymi dziećmi byli: Nicefor II Orsini i córka Thomais Orsini. Anna otruła swojego męża i przejęła władzę jako regentka w imieniu małoletniego syna Nicefora. Anna objąwszy regencję rozpoczęła negocjacje z cesarzem bizantyńskim nad zakresem autonomii rządzonego przez nią Epiru. Jednak Andronik III na czele dość silnej armii, której trzon stanowiły oddziały tureckie, wkroczył do Tesalii, stłumił powstanie osiedlonych tam plemion albańskich, po czym bez walki wcielił Epir i Akarnanię do Cesarstwa (1337). Rachuby regentki na rządzenie krajem po uznaniu zwierzchnictwa bizantyńskiego zawiodły ją zupełnie. Cesarz przekazał zarząd Epirem namiestnikowi – protostratorowi Synadenosowi. Annie i Niceforowi II – przedstawicielom związanej z tradycją niepodległości Epiru dynastii – wyznaczył na miejsce pobytu Tesalonikę. W 1347 Epir został zdobyty przez Serbów pod wodzą Stefana Dušana. Anna została wtedy uwolniona. 
Około roku 1350 poślubiła Jana Komnena Asena, despotę Valony (ok. 1345–1363).

</doc>
<doc id="3679258" url="https://pl.wikipedia.org/wiki?curid=3679258" title="Plejone (roślina)">
Plejone (roślina)

Plejone ("Pleione") – rodzaj roślin z rodziny storczykowatych ("Orchidaceae"). Obejmuje 16 gatunków oraz 6 hybryd. Rośliny z tego rodzaju występują w krajach Azji Południowo-Wschodniej, w południowych i wschodnich Chinach, w Tybecie, na Tajwanie, w indyjskiej prowincji Asam, w Bangladeszu, Nepalu, Laosie, Mjanmie, Tajlandii i Wietnamie.
Przedstawiciele rodzaju przystosowali się do wilgotnych i gorących subtropikalnych warunków górskich lasów przez spędzanie zimy w uśpieniu. Rośliny można znaleźć na różnych stanowiskach, jednakże najczęściej rosną w półcieniu. Niektóre gatunki można spotkać na wysokościach nawet do 3100 m n.p.m. W czasie zimy rośliny zrzucają liście oraz obumiera większość korzeni, które odrastają wiosną. Niektóre gatunki kwitną wiosną, od marca do kwietnia, a dopiero później rozwijają nowe liście i korzenie. Niektóre gatunki kwitną jesienią po tym, jak ustają deszcze i zrzucone zostaną liście.
W chińskiej medycynie naturalnej pseudobulwy są wykorzystywane do leczenia czyraków, guzów oraz ukąszeń po wężach.
Morfologia.
Niewielkie rośliny, naziemne, epilityczne lub litofityczne. Pseudobulwy skupione blisko siebie, owalne z 1–2 liśćmi na szczycie. Liście opadają jesienią. Liście lancetowate, długie. Kwiatostan jeden lub kilka z jednej pseudobulwy. Najczęściej kwiat pojedynczy, czasem kwiatostan z dwoma kwiatami. Kwiaty bardzo efektowne, czasami także pachnące, zwykle białe, różowe lub karmazynowe, bardzo rzadko żółte. Warżka trójklapowa, prętosłup prosty, z czterema pyłkowinami.
Systematyka.
Rodzaj sklasyfikowany do podplemienia "Dendrobiinae" w plemieniu "Dendrobieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3679260" url="https://pl.wikipedia.org/wiki?curid=3679260" title="3 dni bez wyroku">
3 dni bez wyroku



</doc>
<doc id="3679261" url="https://pl.wikipedia.org/wiki?curid=3679261" title="6. ceremonia wręczenia nagród British Academy Games Awards">
6. ceremonia wręczenia nagród British Academy Games Awards

6. ceremonia wręczenia nagród British Academy Games Awards za roku 2009, zwana ze względu na sponsoring GAME British Academy Video Games Awards, odbyła się 19 marca 2010 roku w London Hilton w Londynie. Galę po raz drugi poprowadził brytyjski komik i prezenter telewizyjny Dara Ó Briain. Najwięcej nagród i nominacji otrzymała gra ', ale to ' zdobył nagrodę na najlepszą grę.
Zwycięzcy i nominowani.
Zwycięskie gry zostały wyróżnione pogrubioną czcionką
Nominees.
BAFTA Ones To Watch Award.
Nagroda spoza standardowych kategorii, przyznana we współpracy z Dare to Be Digital.
GAME Award.
Gra roku wybrana w głosowaniu publicznym.

</doc>
<doc id="3679262" url="https://pl.wikipedia.org/wiki?curid=3679262" title="Dean Lister">
Dean Lister

Dean Richard Lister (ur. 13 lutego 1976 w San Diego) – amerykański zawodnik mieszanych sztuk walki (MMA) oraz submission fightingu. Dwukrotny Mistrz Świata ADCC z 2003 oraz 2011.
Kariera sportowa.
Lister jest utytułowanym grapplerem. W swojej bogatej karierze zdobywał dwa złote medale Mistrzostw Świata ADCC w 2003 (kategoria absolutna), 2011 (kat. -99 kg) oraz srebro w 2013 (kat. -99 kg). Poza tym jest dwukrotnym mistrzem USA w sambo oraz wielokrotnym w brazylijskim jiu-jitsu.
Od 2000 do 2015 walczył również w MMA. Podczas swojej kariery był zawodnikiem m.in. King of the Cage, PRIDE FC czy UFC. W latach 2002-2003 był mistrzem tej pierwszej.
Osiągnięcia.
Mieszane sztuki walki:
Submission fighting:
Sambo:
Brazylijskie jiu-jitsu:

</doc>
<doc id="3679263" url="https://pl.wikipedia.org/wiki?curid=3679263" title="Jesús Cabezón">
Jesús Cabezón

Jesús Cabezón Alonso (ur. 9 marca 1946 w Palencii) – hiszpański polityk i publicysta, senator, poseł do Parlamentu Europejskiego II, III i IV kadencji.
Życiorys.
Z wykształcenia prawnik, kształcił się na Universidad de Valladolid. W latach 60. i na początku lat 70. kierował niezależną grupą teatralną. Później pracował w Santanderze w administracji do spraw pomocy społecznej. W 1976 został członkiem związku zawodowego Unión General de Trabajadores oraz Hiszpańskiej Socjalistycznej Partii Robotniczej. Od 1976 do 1978 był sekretarzem ds. edukacji w regionalnym oddziale UGT. Bez powodzenia kandydował do Kongresu Deputowanych i na alkada w Santander. W latach 1979–1983 jako radny (concejal) wchodził w skład zgromadzenia miejskiego, następnie do 1987 posłował do regionalnych kortezów w Kantabrii. W 1982 wszedł w skład hiszpańskiego Senatu, w którym zasiadał do 1986.
Po akcesie Hiszpanii do Wspólnot Europejskich objął 1 stycznia 1986 mandat eurodeputowanego II kadencji w ramach delegacji krajowej. Uzyskiwał reelekcję w wyborach powszechnych w 1987, 1989 i 1994. Pełnił m.in. funkcję wiceprzewodniczącego frakcji socjalistycznej, pracował głównie w Komisji ds. Socjalnych i Zatrudnienia. Z PE odszedł w czerwcu 1999 (na kilka tygodni przed końcem IV kadencji). Został wówczas ponownie wybrany do parlamentu Kantabrii. W 2003 został członkiem rady dyrektorów banku Caja Cantabria, w latach 2005–2007 był prezesem tej instytucji. Do 2010 działał w samorządzie miejskim w Santander.
Zajął się także działalnością publicystyczną, wydał tomiki poetyckie ("Morir de lejos" w 1990, "Desde otras sombras" w 1995 i "Palabras inciertas del pasado" w 1998).

</doc>
<doc id="3679265" url="https://pl.wikipedia.org/wiki?curid=3679265" title="Jana Wieczerkiewicz">
Jana Wieczerkiewicz

Jana Wieczerkiewicz (ur. 3 lutego 1983) – rosyjska lekkoatletka, sprinterka.
Podczas Światowych Igrzysk Młodzieży (1998) zdobyła brąz w biegu na 400 metrów oraz złoto w sztafecie 4 × 400 metrów.
Czwarta zawodniczka mistrzostw świata juniorów młodszych w biegu na 400 metrów (1999).
Mistrzyni Europy juniorów w sztafecie 4 × 400 metrów (1999).

</doc>
<doc id="3679266" url="https://pl.wikipedia.org/wiki?curid=3679266" title="Yana Vecherkevich">
Yana Vecherkevich



</doc>
<doc id="3679267" url="https://pl.wikipedia.org/wiki?curid=3679267" title="Yana Vetcherkevitch">
Yana Vetcherkevitch



</doc>
<doc id="3679268" url="https://pl.wikipedia.org/wiki?curid=3679268" title="LKŻ Lublin">
LKŻ Lublin

LKŻ Lublin – polski klub żużlowy z Lublina. W latach 1996–2000 brał udział w rozgrywkach ligowych. W późniejszym czasie przestał funkcjonować.
Historia.
Po rozwiązaniu Motoru Lublin powstał Lubelski Klub Żużlowy. Nowy klub powstawał na zgliszczach dawnej drużyny. LKŻ startował w lidze w latach 1996-2000. Następnie w Lublinie powstało Towarzystwo Żużlowe, które wspierane przez sponsora tytularnego, Sipma S.A., wywalczyło awans do I ligi.

</doc>
<doc id="3679270" url="https://pl.wikipedia.org/wiki?curid=3679270" title="Irina Klepikova">
Irina Klepikova



</doc>
<doc id="3679275" url="https://pl.wikipedia.org/wiki?curid=3679275" title="Hong Sung-Sik">
Hong Sung-Sik



</doc>
<doc id="3679279" url="https://pl.wikipedia.org/wiki?curid=3679279" title="Ángela Sierra">
Ángela Sierra

Ángela del Carmen Sierra González (ur. 10 stycznia 1945 w Santa Cruz de Tenerife) – hiszpańska filozof i nauczyciel akademicki, posłanka do Parlamentu Europejskiego IV kadencji.
Życiorys.
Ukończyła studia prawnicze na Uniwersytecie Barcelońskim, uzyskała na tej uczelni również doktorat z zakresu filozofii. Podjęła pracę jako nauczyciel akademicki. Zawodowo związana z Universidad de La Laguna w San Cristóbal de La Laguna, została profesorem tytularnym na tej uczelni. Objęła funkcję dyrektora centrum ds. studiów latynoamerykańskich, pełniła na niej również (do 2012) funkcję dziekana wydziału filozofii. W pracy naukowej zajęła się zagadnieniami z zakresu globalizacji, rozwoju i polityki, publikowała prace naukowe z zakresu tej tematyki.
W latach 1994–1999 sprawowała mandat eurodeputowanej IV kadencji, który uzyskała z ramienia Zjednoczonej Lewicy. Pracowała głównie w Komisji ds. Kwestii Prawnych i Praw Obywatelskich.

</doc>
<doc id="3679281" url="https://pl.wikipedia.org/wiki?curid=3679281" title="Giorgio Buondelmonti">
Giorgio Buondelmonti

Giorgio Buondelmonti (zm. po 1453) – despota północnego Epiru od 6 do 26 lutego 1411 roku
Życiorys.
Jego ojcem był Esau Buondelmonti, władca północnego Epiru w latach 1384–1408, matką zaś jego trzecia żona - Eudokii Balšić. Po śmierci ojca został proklamowany władcą Epiru. Jako, iż był dzieckiem regencję w jego imieniu miała sprawować jego matka. Po 20 dniach jej regencja została obalona. Mieszkańcy Joaniny poddali miasto Karolowi I Tocco, który w ten sposób stał się panem całego Epiru. Giorgio żył jeszcze w 1453 jest bowiem wymieniany w dokumentach raguzańskich. 

</doc>
<doc id="3679282" url="https://pl.wikipedia.org/wiki?curid=3679282" title="Kamień (frakcja)">
Kamień (frakcja)

Kamienie, frakcja kamienista – jedna z frakcji granulometrycznych, czyli populacji ziaren (cząstek) mineralnych lub fragmentów skały o określonej wielkości (średnicy zastępczej), stosowana w naukach przyrodniczych (m.in. w gleboznawstwie i geologii) i w technicznych (m.in. w budownictwie). Kamienie, w zależności od przyjętego podziału, mają kilka – kilkanaście cm średnicy.
Kamienie są zazwyczaj odłamkami skał, mniej lub bardziej zwietrzałymi. Jedynie rzadko są to pojedyncze ziarna minerałów. Stopień obtoczenia może być bardzo różny i zależy od długości transportu jakiemu był poddany kamień.
Różne nauki stosują odmienne graniczne wielkości kamieni, często nawet w obrębie tej samej dyscypliny stosuje się różne podziały na frakcje. Fakt ten może często prowadzić do nieporozumień, gdzie te same utwory badane przez przedstawicieli różnych nauk są inaczej opisywane.
W wielu klasyfikacjach uziarnienia, zwłaszcza geologicznych i geomorfologicznych, frakcja kamieni nie jest w ogóle wydzielana. Wydziela się frakcję żwiru i, większą od niej, frakcję głazów.
Słowo „kamień”, z odpowiednim przymiotnikiem, jest często spotykane w jubilerstwie (gdzie występują kamienie szlachetne, i ozdobne) oraz budownictwie (gdzie oprócz kamieni drogowych i budowlanych występują także kamienie dekoracyjne, elewacyjne). W takich wypadkach nie musi to oznaczać, że mają one „wielkość” frakcji kamieni. Nazwy te odnoszą się najczęściej do określonych minerałów lub skał, które, z racji swojego ozdobnego wyglądu lub właściwości, pełnią określone funkcje użytkowe.
Kamień w literaturze.
Tak o kamieniu przydrożnym pisał poeta Franciszek Karpiński w wierszu "Człowiek i kamień".
Kamień leżał w środku drogi;
Mimo przechodząc ubogi,
Stłukł nogę, łajał kamienie,
„Na cóż to próżne stworzenie?
On siebie nie zna, czy lato,
Czyli go śniegi przysuły!”
A kamień odpowie na to:
„A tobież lepiej, żeś czuły?”

</doc>
<doc id="3679283" url="https://pl.wikipedia.org/wiki?curid=3679283" title="SC Holiday Łódź">
SC Holiday Łódź

Speedway Club Holiday Łódź – polski klub żużlowy z Łodzi. W latach 1995–1998 brał udział w rozgrywkach ligowych. W późniejszym czasie przestał funkcjonować.
Historia klubu.
Historia sportu żużlowego sięga w Łodzi lat 40. XX wieku. W 1948 roku powstał Tramwajarz Łódź. Ponadto funkcjonowała sekcja Dziewiarskiego Klubu Sportowego Włókniarz, która została rozwiązana w 1950. Drużynę Tramwajarza rozwiązano po sezonie 1964. Po dwóch latach w Łodzi powstał nowy klub - Gwardia. Istniał on do 1980 roku. Reaktywacja czarnego sportu w mieście nastąpiła dopiero w 1995, kiedy to do rozgrywek zgłosił się Speedway Club Holiday (występował jako J.A.G. Speedway Club). Od sezonu 1999 w Łodzi działał ŁTŻ, natomiast od sezonu 2002 - TŻ. W 2005 roku powstał Orzeł Łódź, który od sezonu 2006 startował w drugoligowych rozgrywkach.

</doc>
<doc id="3679285" url="https://pl.wikipedia.org/wiki?curid=3679285" title="ŁTŻ Łódź">
ŁTŻ Łódź

ŁTŻ Łódź – polski klub żużlowy z Łodzi. W latach 1999–2001 brał udział w rozgrywkach ligowych. W późniejszym czasie przestał funkcjonować.
Historia klubu.
Historia sportu żużlowego sięga w Łodzi lat 40. XX wieku. W 1948 roku powstał Tramwajarz Łódź. Ponadto funkcjonowała sekcja Dziewiarskiego Klubu Sportowego Włókniarz, która została rozwiązana w 1950. Drużynę Tramwajarza rozwiązano po sezonie 1964. Po dwóch latach w Łodzi powstał nowy klub - Gwardia. Istniał on do 1980 roku. Reaktywacja czarnego sportu w mieście nastąpiła dopiero w 1995, kiedy to powstał J.A.G. Speedway Club. Od sezonu 1999 w Łodzi działał ŁTŻ, natomiast od sezonu 2002 - TŻ. W 2005 roku powstał Orzeł Łódź, który od sezonu 2006 startował w drugoligowych rozgrywkach.

</doc>
<doc id="3679288" url="https://pl.wikipedia.org/wiki?curid=3679288" title="Madagaskarnik jednobarwny">
Madagaskarnik jednobarwny

Madagaskarnik jednobarwny ("Mesitornis unicolor") – gatunek średniej wielkości ptaka z rodziny madagaskarników (Mesitornithidae). Występuje endemicznie we wschodnim Madagaskarze. Narażony na wyginięcie.
Taksonomia.
Po raz pierwszy gatunek opisał Marc Athanase Parfait Œillet des Murs. Opis ukazał się w 1845 na łamach "Revue Zoologique par La Société Cuvierienne". Był to drugi opisany gatunek z rodzaju. Holotyp pochodził z nieokreślonej lokalizacji z Madagaskaru. Autor nadał mu nazwę "Mesites unicolor"; nazwą stosowaną obecnie (2020) przez Międzynarodowy Komitet Ornitologiczny (IOC) jest "Mesitornis unicolor". Dawniej niektórzy autorzy umieszczali tego ptaka w rodzaju "Mesoenas". Jest to gatunek monotypowy. 
Morfologia.
Długość ciała wynosi około 29–30 cm. Masa ciała u jednej zbadanej samicy wyniosła 148 g. U holotypu dziób mierzył 20 mm długości, skok – 35 mm. W sylwetce tych ptaków wyróżnia się mała i nisko osadzona głowa. Wierzch ciała porastają pióra ciemnobrązowe, głowa jest nieco jaśniejsza i bardziej szara. Za okiem występuje biały pasek o zmiennym natężeniu koloru. Spód ciała jasny, różowawy. Dziób szarawy, krótki. U jednej zbadanej samicy tęczówka miała kolor brązowy, górna szczęka – ciemnobrązowy, zaś żuchwa żółtawy, u nasady brązowy.
Zasięg występowania.
Zasięg występowania gatunku obejmuje wschodni Madagaskar, od okolic Tôlanaro po Park Narodowy Marojejy. Nie stwierdzono tych ptaków w północno-zachodnim Madagaskarze w okolicy Sambirano, której środowisko pokrywa się z tym preferowanym przez te madagaskarniki. Rozmieszczenie jest miejscowe, nigdzie przedstawiciele tego gatunku nie występują licznie.
Ekologia i lęgi.
Środowisko życia przedstawicieli gatunku to wilgotne lasy wiecznie zielone. Madagaskarniki jednobarwne przebywają na ziemi. Odnotowywane były od poziomu morza do około 1200 m n.p.m., jednak poniżej 800 m n.p.m. można je spotkać najczęściej. Zdają się preferować zbocza i mocno zacienione miejsca o dużej ilości opadłych liści i niewielu roślinach zielnych w ściółce. Żerują na nasionach i niewielkich owadach, często w grupach rodzinnych 2–3 ptaków; zbierają owady również z liści i łodyg przy podłożu. Niewiele wiadomo o preferowanym pożywieniu. W żołądku pewnej samicy znaleziono pajęczaki, ślimaki, karaczany (Blattodea), chrząszcze – stonkowate (Chrysomelidae), ryjkowcowate (Curculionidae), sprężykowate (Elateridae), poświętnikowate (Scarabaeidae) – a także mrówkowate. Szczególnie chętnie madagaskarniki jednobarwne odzywają się nad ranem. Te ptaki rzadko śpiewają; ich pieśń brzmi jak (transkrypcja angielska) chwiejne "chooi-woop, chooi-woop". Samce i samice mogą odzywać się w duecie trwającym od 30 do 60 sekund. Nigdy nie obserwowano tych ptaków w locie. Przeważnie chodzą, sporadycznie biegają.
Lęgi.
Podobnie do innych madagaskarników, ten również lęgnie się w porze deszczowej. Madagaskarniki jednobarwne tworzą pary monogamiczne, w przeciwieństwie do madagaskarnika krzywodziobego ("Monias benschi"), gniazdującego kooperatywnie. U jednej samicy odłowionej 7 listopada w jajowodzie znajdowało się jajo z uformowaną już skorupką. Gniazdo znajduje się 1–1,5 m nad ziemią. Jest to luźna platforma z gałązek wyściełana liśćmi i inną materią rośliną. W zniesieniu znajduje się od 1 do 3 jaj. Ich skorupka jest biała, matowa, pokryta na jednym z końców brązowymi plamkami. Młode niedługo po wykluciu opuszczają gniazdo.
Status i zagrożenia.
IUCN uznaje ten gatunek za narażony na wyginięcie (VU, Vulnerable) nieprzerwanie od 1994. Zagrożeniem dla madagaskarników jednobarwnych jest wycinka lasów typu "slash-and-burn" (system żarowy), w niektórych obszarach również kłusownictwo. W okolicach wsi na te ptaki mogą polować psy, koty i szczury, szczególne zagrożenie wynika z niechęci tych ptaków do lotu. Malgaszokurka ("Mentocrex kioloides") może konkurować z madagaskarnikami jednobarwnymi o pokarm. Przedstawicieli "M. unicolor" stwierdzono w 14 ostojach ptaków IBA, w tym 7 parkach narodowych.

</doc>
<doc id="3679289" url="https://pl.wikipedia.org/wiki?curid=3679289" title="Bembo (krój pisma)">
Bembo (krój pisma)

Bembo – szeryfowy krój pisma zaprojektowany w 1929 r. przez firmę Monotype (kierownikiem prac był Stanley Morison, historyk druku i typograf, twórca m.in. kroju Times New Roman). Jest to współczesna forma antykwy renesansowej autorstwa włoskiego projektanta Francesca Griffa.
Krój Bembo zdobył popularność jako pismo dziełowe dzięki swojej czytelności. Jest stosowany zwłaszcza przez brytyjskich wydawców: Penguin Books, Oxford University Press, Cambridge University Press, National Gallery.
Historia.
Nazwa kroju upamiętnia weneckiego pisarza i humanistę Pietra Bemba (1470–1547), ponieważ antykwa, na której oparto współczesny krój, została po raz pierwszy użyta do wydania niewielkiego utworu Bemba "De Aetna". Książka ukazała się w weneckiej oficynie Alda Manuzia, gdzie z zastosowaniem tej samej czcionki (po zmianie niektórych elementów) wkrótce wydano również "Hypnerotomachię Poliphili", uważaną za arcydzieło sztuki drukarskiej.
Piętnastowieczny pierwowzór nie posiadał kursywy, więc producent zaprojektował dwie możliwości kroju towarzyszącego: kursywę Fairbank i delikatniejszą od niej kursywę Bembo. Kursywa ta, podobnie jak antykwa, została wycięta w Londynie w 1929 r. Wykonano ją na podstawie dzieł włoskich projektantów: Ludovica degli Arrighi i Giovanniego Antonia Tagliente (lata 20. XVI w.). O ile więc antykwa kroju Monotype Bembo wywodzi się z krojów aldyńskich (związanych z działalnością domu wydawniczego prowadzonego przez weneckiego mistrza Alda Manuzia w latach 1494–1515), to towarzysząca mu kursywa ma swoje źródła w projektach późniejszych.
Ocenia się, że antykwa i kursywa Bembo dość dobrze przetrwały przeniesienie w świat składu komputerowego i druku offsetowego. Uważane są za „kroje pogodne i wszechstronne, o prawdziwej renesansowej strukturze”.
Kroje pokrewne.
Poliphilus i Blado.
Poliphilus, co można przetłumaczyć jako „wielokrotna miłość”, to imię głównego bohatera wspominanej już "Hypnerotomachii Poliphili", którą Aldo Manuzio wydrukował w 1499 r., używając stworzonej przez Francesca Griffa antykwy. Stała się ona podstawą do jednego z pierwszych eksperymentów firmy Monotype w dziedzinie rekonstruowania renesansowych krojów. Choć Poliphilus został oparty na późniejszej wersji tego samego pierwowzoru co Bembo (ta sama minuskuła z nowszym kompletem wersalików), różnice w interpretacji projektu weneckiego twórcy czcionek są niebagatelne.
Podobnie jak kursywa towarzysząca antykwie Bembo, krój Blado, czyli kursywa towarzysząca Poliphilusowi, nie bazuje na żadnej z kursyw Griffa, lecz na czcionkach wywodzących się z zupełnie innego kręgu intelektualnego – stworzył go Ludovico degli Arrighi ok. 1526 r., a w druku zastosował rzymski wydawca Antonio Blado. Mimo że w 1923 r., gdy dokonano rekonstrukcji pisma, nie było jeszcze czcionki o nazwie Arrighi, nazwą kroju postanowiono uhonorować mistrza drukarstwa, a nie autora projektu.
Centaur i Arrighi.
Antykwa Centaur, zaprojektowana w latach 1912–1914 przez Bruce’a Rogersa, wykonana została na podstawie antykwy wyciętej w Wenecji w 1469 r. przez Nicolasa Jensona. Później przystosowano ją na potrzeby monotypu, dodając do niej kursywę Arrighi, narysowaną przez Frederica Warde’a w oparciu o pismo kancelaryjne Ludovica degli Arrighi. Oba pisma wywodzące się z tradycji włoskiego renesansu używane są zarówno oddzielnie, jak i razem.

</doc>
<doc id="3679290" url="https://pl.wikipedia.org/wiki?curid=3679290" title="Perseus Karlström">
Perseus Karlström

Perseus Karlström (ur. 2 maja 1990 w Växjö) – szwedzki lekkoatleta specjalizujący się w chodzie sportowym.
Dziewiąty chodziarz mistrzostw Europy juniorów w Nowym Sadzie (2009). W 2013 zajął 20. miejsce na uniwersjadzie oraz zajął 38. lokatę podczas mistrzostw świata w Moskwie. Siedemnasty zawodnik mistrzostw Europy w Zurychu (2014).
Wielokrotny złoty medalista mistrzostw Szwecji oraz reprezentant kraju w pucharze świata i Europy w chodzie i w meczach międzypaństwowych. Zdobywał medale mistrzostw krajów nordyckich.
Rekordy życiowe: chód na 20 kilometrów – 1:18:07 (8 czerwca 2019, A Coruña); chód na 35 kilometrów – 2:23:44 (24 lipca 2022, Eugene) rekord Szwecji; chód na 50 kilometrów – 3:44:35 (17 grudnia 2017, Melbourne).
Jest synem szwedzkiej chodziarki, medalistki mistrzostw Europy Siw Karlström. Jego przyrodnim bratem jest chodziarz Ato Ibáñez.

</doc>
<doc id="3679292" url="https://pl.wikipedia.org/wiki?curid=3679292" title="Nadieżda Łamanowa">
Nadieżda Łamanowa

Nadieżda Pietrowna Łamanowa Наде́жда Петро́вна Ла́манова (ur. 27 grudnia 1861 w Szutiłowie Imperium Rosyjskie, zm. 17 października 1941 w Moskwie ZSRR) – rosyjska i radziecka projektantka mody i kostiumograf.
Życiorys.
Ojciec pochodził ze zubożałej szlachty. Wybrał karierę wojskową i w chwili narodzin córki był pułkownikiem. O matce wiadomo tylko, że była córka generała-majora. Nadieżda miała cztery młodsze siostry: Annę (ur. 25 sierpnia 1863), Jekatierinę (ur. 10 kwietnia 1866), Marię (ur. 9 sierpnia 1877) i Sofię (ur. 2 marca 1880). Ukończyła obowiązkowe siedem lat nauki w żeńskim gimnazjum w Niżnym Nowogrodzie, a następnie dodatkową ósma klasę, po ukończeniu której uzyskała uprawnienia nauczycielki geografii. W wieku 20 lat wyjechała do Moskwy, gdzie rozpoczęła naukę w szkole kroju i szycia Suworowej. Po 2 latach nauki w 1879 rozpoczęła pracę w pracowni Wojtkiewiczowej i szybko została główną krojczą. Otworzyła sklep z modą i towarami galanteryjnymi (jako Nadieżda Andruckaja-Łamanowa). i została „Dostawcą Dworu Jego Carskiego Wieliczestwa”. Od 1900 w spisach adresowych występuje pod nazwiskiem Kajutowa. Stała się jednym z najbardziej znanych projektantów mody w Moskwie. 18 kwietnia 1898 otrzymała tytuł „Dostawcy Dworu jej Carskiej Wysokości Jelizawiety Fiodorowny”, a 2 października 1904 „Dostawcy Dworu jej Carskiego Wieliczestwa Aleksandry Fiodorowny”.
Pod koniec lat 90. XIX wieku wyszła za mąż za prawnika i aktora Andrieja Kajutowa. Przez niego poznała jego przyjaciół aktorów. Rozwijała swoje umiejętności w Paryżu u znanych projektantów m.in. Paula Poireta. W 1901 Konstantin Stanisławski zaprosił ją do współpracy w Moskiewskim Akademickim Teatrze Artystycznym.
W 1908 atelier przeniosło się do własnego budynku wybudowanego na Bulwarze Twerskim przez architekta Nikitę Łazarjewa.
W 1919 została aresztowana, ale dzięki wstawiennictwu Maksima Gorkiego została zwolniona po 2,5 miesiącach. Od 1921 pracowała w teatrze Jewgienija Wachtangowa. Po rewolucji październikowej zmuszona była projektować wielkoseryjne modele odzieży. W 1922 została członkiem Akademii Sztuki. W 1925 jej projekty pokazano w Paryżu na Międzynarodowej Wystawie Sztuki Dekoracyjnej i Wzornictwa, gdzie spotykały się z entuzjastycznym przyjęciem. W 1926 stworzyła eksportową kolekcję opartą na zachodnich wzorach, brała udział w wystawach w Lipsku i Nowym Jorku (1929). Od 1930 była dyrektorem pracowni w Mechkombinacie.
Tworzyła kostiumy do filmów Siergieja Eisensteina, Jakowa Protazanowa, w tym do filmu Aelita.
Zmarła 14 października 1941 na atak serca po tym, jak dowiedziała się, że teatr, w którym pracowała, został ewakuowany bez niej. Pochowana na Cmentarzu Wagańkowskim w Moskwie.

</doc>
<doc id="3679293" url="https://pl.wikipedia.org/wiki?curid=3679293" title="Maria Branković">
Maria Branković

Maria Branković (ur. 1466, zm. 27 sierpnia 1495) – żona markiza Montferratu Bonifacego III Paleologa (1464-1483). 
Życiorys.
Była córką Stefana V Ślepego, ostatniego władcy (despoty) niepodległej Serbii (1458–1459). W 1485 poślubiła Bonifacego III Paleologa, markiza Montferratu panującego w latach 1483-1494. Ich synami byli: Wilhelm IX Paleolog i Jan Jerzy Paleolog. 

</doc>
<doc id="3679294" url="https://pl.wikipedia.org/wiki?curid=3679294" title="AMK Kraków">
AMK Kraków



</doc>
<doc id="3679297" url="https://pl.wikipedia.org/wiki?curid=3679297" title="Mahmud Hassan (piłkarz)">
Mahmud Hassan (piłkarz)

Mahmud Ibrahim Hassan znany też jako Trézéguet (ar. محمود حسن, ur. 1 października 1994 w Kafr asz-Szajch) – egipski piłkarz grający na pozycji napastnika w tureckim klubie İstanbul Başakşehir do którego jest wypożyczony z Aston Villi.
Kariera piłkarska.
Swoją karierę piłkarską Hassan rozpoczął w 2002 roku w klubie Al-Ahly Kair. W sezonie 2012/2013 zadebiutował w jego barwach w pierwszej lidze egipskiej. Zarówno w sezonie 2012/2013, jak i 2013/2014 wywalczył z Al-Ahly tytuł mistrza Egiptu. Z kolei w sezonie 2014/2015 został z nim wicemistrzem kraju.
Latem 2015 roku Hassan został wypożyczony do RSC Anderlecht. Swój debiut w pierwszej lidze belgijskiej zaliczył 27 grudnia 2012 w zwycięskim 2:1 domowym meczu z KVC Westerlo. W 81. minucie tego meczu zmienił Dodiego Lukebakio.
W 2016 roku Hassan został wykupiony przez Anderlecht, a następnie wypożyczony do Royal Excel Mouscron, w którym zadebiutował 12 sierpnia 2016 w zremisowanym 0:0 wyjazdowym meczu z Sint-Truidense VV. Po zakończeniu sezonu powrócił do Anderlechtu, gdzie łączono go z przenosinami do Galatasaray. Ostatecznie trafił jednak na roczne wypożyczenie do Kasımpaşa SK, a turecki klub zagwarantował sobie możliwość wykupienia go w trakcie wypożyczenia za cenę 2 milionów Euro. W kwietniu zdecydowano się wykupić go na stałe. Po podpisaniu nowej umowy, Slavia Praga aktywowała klauzulę transferową w kontrakcie Egipcjanina, ale pomimo ustalenia wszystkich warunków do transferu nie doszło ze względu na rezygnację samego zawodnika z przenosin.
Kariera reprezentacyjna.
W swojej karierze Hassan grał w młodzieżowych reprezentacjach Egiptu. W dorosłej reprezentacji Egiptu zadebiutował 30 sierpnia 2014 roku w wygranym 1:0 towarzyskim meczu z Kenią. W 2017 znalazł się w składzie reprezentacji na Puchar Narodów Afryki 2017, gdzie Egipt dotarł do finału w którym uległ 2:1 Kamerunowi. Rok później znalazł się w składzie Egiptu na Mistrzostwa Świata w Piłce Nożnej 2018. Wystąpił we wszystkich trzech meczach grupowych, ale Egiptowi nie udało się wyjść z grupy.

</doc>
<doc id="3679298" url="https://pl.wikipedia.org/wiki?curid=3679298" title="Juan de Dios Ramírez Heredia">
Juan de Dios Ramírez Heredia

Juan de Dios Ramírez Heredia (ur. 29 czerwca 1942 w Puerto Real) – hiszpański polityk i działacz społeczny narodowości romskiej, parlamentarzysta krajowy (1977–1986), poseł do Parlamentu Europejskiego (1986–1994, 1999).
Życiorys.
Ukończył studia prawnicze, uzyskał również doktorat w zakresie informatyki na Uniwersytecie Autonomicznym w Barcelonie, kształcił się także w zakresie nauczania początkowego. Pracował jako nauczyciel, następnie od początku lat 70. jako dyrektor Escuela de Readaptación Profesional „San Juan Bosco”, szkoły zawodowej dla osób niepełnosprawnych.
Zaangażował się w działalność polityczną w ramach Unii Demokratycznego Centrum, a następnie Hiszpańskiej Socjalistycznej Partii Robotniczej. W 1977, 1979 i 1982 wybierany na posła do Kongresu Deputowanych trzech kadencji. Po akcesie Hiszpanii do Wspólnot Europejskich objął 1 stycznia 1986 mandat eurodeputowanego II kadencji w ramach delegacji krajowej. Uzyskiwał reelekcję w wyborach powszechnych w 1987 i w 1989, zasiadając w PE do 1994 jako członek grupy socjalistycznej. Ponownie w Europarlamencie pracował przez kilka miesięcy w 1999.
Wieloletni działacz na rzecz społeczności romskiej. W 1971 współtworzył i został wiceprezesem organizacji Unión Romaní Internacional. W 1986 założył i stanął na czele hiszpańskiego stowarzyszenia Unión Romaní Española. Autor i współautor publikacji książkowych poświęconych problematyce mniejszości i społeczności Romów.
W 2008 Uniwersytet w Kadyksie przyznał mu tytuł doktora honoris causa, według dziennika „Público” był pierwszym Romem na świecie uhonorowanym takim wyróżnieniem.

</doc>
<doc id="3679299" url="https://pl.wikipedia.org/wiki?curid=3679299" title="Krzyż Zasług Aizsargów">
Krzyż Zasług Aizsargów



</doc>
<doc id="3679302" url="https://pl.wikipedia.org/wiki?curid=3679302" title="Semberija">
Semberija

Semberija (Семберија) – kraina geograficzna położona na pograniczu Bośni i Hercegowiny oraz Republiki Serbskiej. Największym miastem jest Bijeljina. Semberija otoczona jest przez rzeki – Drinę i Sawę oraz góry Majevica. Większa część obszaru położona jest na terytorium Republiki Serbskiej, natomiast tylko niewielka część leży w granicach Bośni i Hercegowiny.
Semberija posiada bardzo bogatą historię. Pierwsze wzmianki pochodzą z czasów Imperium Osmańskiego, z roku 1533. Za czasów panowania austriackiego wiele wiosek w tym regionie zostało zniszczone.
Nazwa "Semberija" ma węgierskie korzenie, prawdopodobnie powstała ona pomiędzy XII a XVI w., kiedy to obszar znajdował się pod panowaniem węgierskim. 
Obecnie Semberija zamieszkana jest przez ok. 200 tys. ludzi, większość z nich skupia się w gminie Bijeljina.
Gminy.
Gminy na obszarze Semberiji (liczba mieszkańców w 2013 r.):
Kultura.
Na południu gminy Bijeljina znajduje się monaster Tavna. Data jego założenia nie jest dokładnie znana. Według kronik klasztory Tronosza i Pech zostały zbudowane za sprawą synów króla serbskiego Stefana Dragutina, Władysława i Urosza. Dragutin panował w latach 1276–1282, był również królem Sremu w latach 1282–1316. Obecny monaster Tavna został zbudowany na miejscu pierwotnej budowli i jest najstarszą tego typu budowlą w regionie. Został on zniszczony w pierwszych latach panowania tureckiego, a następnie odbudowany przez mieszkańców. Do kolejnych zniszczeń doszło ponownie w tym czasie, a następnie w okresie II wojny światowej. Pomiędzy rokiem 1941 a 1945 Tavna została zbombardowana przez Ustaszy Na terenie klasztoru znajduje się nagrobek, na którym widnieje napis: „Zdravko Jovacnovic, zabity przez oddział Ustaszy w 1943 r. w trakcie obrony klasztoru”. Po II wojnie światowej Tavna została przebudowana.

</doc>
<doc id="3679305" url="https://pl.wikipedia.org/wiki?curid=3679305" title="Mistrzostwa Świata w Hokeju na Lodzie 2016 (I Dywizja)">
Mistrzostwa Świata w Hokeju na Lodzie 2016 (I Dywizja)

Mistrzostwa Świata w Hokeju na Lodzie I dywizji 2016 zostały rozegrane w dniach 17–23 kwietnia (Grupa B) i 23–29 kwietnia (Grupa A).
W mistrzostwach Dywizji I uczestniczyło 12 zespołów, które zostały podzielone na dwie grupy po 6 zespołów. Zgodnie z formatem zawody Dywizji I odbywały się w dwóch grupach: Grupa B w Chorwacji (Zagrzeb), zaś grupa A w Polsce (Katowice). W mistrzostwach Dywizji I uczestniczy 12 zespołów. Reprezentacje rywalizowały systemem każdy z każdym.
Hale, w której odbyły się zawody:
Grupa A.
Zasady awansu do turnieju elity.
Do mistrzostw świata elity w 2017 z Grupy A awansowały dwie pierwsze drużyny, przy czym awans drugiej drużyny był uzależniony od wyników mistrzostw świata elity w 2016. Jeśli reprezentacje Francji i Niemiec (gospodarze mistrzostw świata elity w 2017) zajęłyby dwa ostatnie miejsca w swojej grupie, to z dywizji IA awansowałaby tylko jedna drużyna. Ostatni zespół Grupy A został zdegradowany i w 2017 roku zagra w Grupie B. Jego miejsce za rok zajmie zwycięzca turnieju w Grupie B. Najsłabsza drużyna Grupy B spada do Dywizji II.
Tabela
     = awans do elity     = utrzymanie w I dywizji grupy A     = spadek do I dywizji grupy B
Dyrektoriat turnieju wybrał trójkę najlepszych zawodników, po jednym na każdej pozycji:
Dziennikarze wybrali szóstkę zawodników składu gwiazd turnieju:
Grupa B.
     = awans do I dywizji grupy A     = utrzymanie w I dywizji grupy B     = spadek do II dywizji grupy A
Dyrektoriat turnieju wybrał trójkę najlepszych zawodników, po jednym na każdej pozycji:
Szkoleniowcy reprezentacji wybierali najlepszych zawodników swoich zespołów:

</doc>
<doc id="3679306" url="https://pl.wikipedia.org/wiki?curid=3679306" title="Kościół Sant’Eufemia w Wenecji">
Kościół Sant’Eufemia w Wenecji

Kościół Sant’Eufemia w Wenecji (pol. kościół św. Eufemii) – rzymskokatolicki kościół w Wenecji na wyspie Giudecca przy Fondamenta del Rio de S. Eufemia. Podlega jurysdykcji Patriarchy Wenecji.
Historia.
Kościół zbudowany został w 865 roku w stylu wenecko-bizantyńskim jako trzynawowa bazylika. Był początkowo pod wezwaniem czterech świętych niewiast: Eufemii z Chalcedonu, Doroty, Tekli i Erazmy. Z czasem w użyciu pozostało tylko to pierwsze wezwanie. Kościół stał się powszechnie znany jako Famia. W 952 roku został odnowiony, a w 1371 po przebudowie ponownie konsekrowany. Odnowiony w drugiej połowie XVI wieku. Po raz ostatni w XVIII wieku pod kierunkiem neoklasycznego architekta Tommasa Temanzy; zmieniono wówczas znacząco jego elewację i wnętrze dekorując sztukateriami nawę główną oraz sklepienie. Zastąpiono również wcześniejsze obrazy ołtarzowe obrazami współczesnych artystów, w tym: "Jezus wśród lekarzy" Francesca Cappelli i "Nawiedzenie Najświętszej Maryi Panny" Giambattisty Canala (1771).
Architektura.
Wygląd zewnętrzny.
Z lewej strony fasady znajduje się portyk, zaprojektowany pod koniec XVI wieku przez Michele Sanmicheli dla kościoła Santi Biagio e Cataldo, rozebranego pod koniec XIX wieku w związku z budową Molino Stucky; wówczas to jego inwestor, przedsiębiorca Giovanni Stucky, podarował portyk kościołowi Świętej Eufemii. Znajdujące się nad portalem "Ukrzyżowanie" również pochodzi z rozebranego kościoła. Obecna, wysoka na 10 m dzwonnica pochodzi z XVIII wieku. W 1883 roku została odnowiona. Z rysunku Canaletta (1730) wynika, że kiedyś była wyższa i miała hełm w kształcie głowy cukru.
Wnętrze.
Pochodzące z IX wieku niektóre kolumny kontrastują z rokokowym wystrojem, utrzymanym w tonacjach białych, jasnozielonych i złotych. Sztukaterie w niższych partiach ścian usunięto, aby odsłonić surowy mur z cegieł. Malowidła w prezbiterium są dziełem następców Veronese. Freski na sklepieniu wykonał Giambattista Canal. Do arcydzieł zaliczają się malowidła "Święty Roch i anioł" Bartolomea Vivariniego (pierwotnie centralna część tryptyku, przedstawiającego również Świętych Sebastiana i Ludwika) oraz "Madonna z Dzieciątkiem", oba odrestaurowane w roku 2008.

</doc>
<doc id="3679307" url="https://pl.wikipedia.org/wiki?curid=3679307" title="Nadia Eke">
Nadia Eke

Nadia Eke (ur. 11 stycznia 1993 w Akrze) – ghańska lekkoatletka specjalizująca się w trójskoku.
W 2014 zdobyła srebrny medal mistrzostw Afryki, była dziesiąta na igrzyskach Wspólnoty Narodów oraz reprezentowała kraje afrykańskie w pucharze interkontynentalnym w Marrakeszu. Brązowa medalistka igrzysk afrykańskich w Brazzaville (2015) a także mistrzyni Afryki z Durbanu (2016).
Stawała na podium mistrzostw NCAA.
Rekordy życiowe: stadion – 14,33 (8 czerwca 2019, Kingston) rekord Ghany; hala – 13,60 (14 stycznia 2017, Nowy Jork).

</doc>
<doc id="3679312" url="https://pl.wikipedia.org/wiki?curid=3679312" title="Marija Łosinowa">
Marija Łosinowa

Marija Aleksandrowna Łosinowa, ros. Мария Александровна Лосинова (ur. 2 marca 1997) – rosyjska lekkoatletka, chodziarka.
W 2014 zajęła 5. miejsce w chodzie na 5000 metrów w kwalifikacjach europejskich do igrzysk olimpijskich młodzieży (nie uzyskując awansu – kwalifikację mogła zdobyć co najwyżej jedna zawodniczka z danego kraju, a lepsza od Łosinowej była jej rodaczka Jana Smierdowa).
Podczas pucharu Europy w chodzie (2015) zdobyła dwa medale w kategorii juniorek: srebro indywidualnie (na 10 km) oraz złoto w drużynie.
Brązowa medalistka mistrzostw Europy juniorów w chodzie na 10 000 metrów z 2015 (prowadziła przez większość dystansu).
Medalistka juniorskich mistrzostw Rosji.

</doc>
<doc id="3679313" url="https://pl.wikipedia.org/wiki?curid=3679313" title="Chopin &amp; Liszt in Warsaw">
Chopin &amp; Liszt in Warsaw

Chopin &amp; Liszt in Warsaw – album muzyki klasycznej austriackiego pianisty Ingolfa Wundera z kompozycjami Fryderyka Chopina i Franza Liszta, nagrany z udziałem Orkiestry Symfonicznej Filharmonii Narodowej w Warszawie pod batutą Jacka Kaspszyka. Został wydany 28 sierpnia 2015 przez Universal Music Polska. Płyta otrzymała nominację do nagrody Fryderyk 2016 w kategorii Album Roku - Recital Solowy.

</doc>
<doc id="3679315" url="https://pl.wikipedia.org/wiki?curid=3679315" title="Wiesz co się kręci">
Wiesz co się kręci

Wiesz co się kręci – album studyjny polskiego zespołu hip-hopowego Ganja Mafia. Wydawnictwo ukazało się 24 grudnia 2015 roku nakładem wytwórni muzycznej Ganja Mafia Label. 4 marca 2016 roku album trafił do sprzedaży na płycie CD.
W ramach promocji do pochodzących z płyty piosenek "Band The Rolla" oraz "Mój ziomek" zostały zrealizowane teledyski.
Materiał dotarł do 19. miejsca zestawienia OLiS. Album uzyskał status złotej płyty.
Lista utworów.
Źródło.

</doc>
<doc id="3679316" url="https://pl.wikipedia.org/wiki?curid=3679316" title="Anton Blasch">
Anton Blasch

Anton Blasch (ur. 26 kwietnia 1751 w Bílovcach, zm. 30 marca 1832 w Opawie) – czeski malarz aktywny na śląsku i w północnych Morawach.
Kształcił się w Wiedniu. Przed 1788 roku mieszkał w Ołomuńcu; po ślubie z Anną Kathariną Neugebauer w 1788, zamieszkał w Opawie.
Działalność artystyczna.
Tematem jego prac były sceny religijne. Głównie malował jednak portrety, wizerunki mieszczan, wojskowych i urzędników. Swoje prace wykonywał dla zleceniodawców ze Śląska, zarówno tego po stronie niemieckiej jak i austriackiej. Jego styl nawiązywał do sztuki malarzy morawskich; jego obrazy nawiązywały do stylu charakterystycznego dla surowego klasycyzmu. Wiernie odzwierciedlał rysy przedstawianych postaci ale miał kłopoty z anatomią i kompozycją obrazu. W latach 1783-1827, namalował około piętnastu obrazów ołtarzowych, kilka cykli Drogi Krzyżowej i około dziesięciu portretów.

</doc>
<doc id="3679318" url="https://pl.wikipedia.org/wiki?curid=3679318" title="Anna Pogoriła">
Anna Pogoriła

Anna Aleksiejewna Pogoriła, ros. Анна Алексеевна Погорилая (ur. 10 kwietnia 1998 w Moskwie) – rosyjska łyżwiarka figurowa pochodzenia ukraińskiego, startująca w konkurencji solistek. Brązowa medalistka mistrzostw świata (2016), srebrna (2017) i dwukrotna brązowa medalistka mistrzostw Europy (2015, 2016), brązowa medalistka finału Grand Prix (2016), brązowa medalistka mistrzostw świata juniorów (2013), brązowa medalistka finału Junior Grand Prix (2012) oraz brązowa medalistka mistrzostw Rosji (2016).

</doc>
<doc id="3679319" url="https://pl.wikipedia.org/wiki?curid=3679319" title="Anna Pogorilaya">
Anna Pogorilaya



</doc>
<doc id="3679320" url="https://pl.wikipedia.org/wiki?curid=3679320" title="Ludivina García">
Ludivina García

Ludivina García Arias (ur. 13 grudnia 1945 w Morelii) – hiszpańska polityk, nauczycielka i działaczka związkowa, parlamentarzystka krajowa, posłanka do Parlamentu Europejskiego II, III i IV kadencji.
Życiorys.
Urodziła się w Meksyku w rodzinie hiszpańskich uchodźców, którzy opuścili ten kraj w związku z represjami po wojnie domowej. W Hiszpanii założyła później i stanęła na czele stowarzyszenia potomków hiszpańskich uchodźców.
Ukończyła studia z zakresu historii na Narodowym Uniwersytecie Autonomicznym Meksyku. Pracowała jako nauczycielka w szkołach średnich. Zamieszkała w Hiszpanii, w 1972 dołączyła do Hiszpańskiej Socjalistycznej Partii Robotniczej w Asturii. Została także działaczką związkową w ramach Unión General de Trabajadores, w 1976 powierzono jej stanowisko sekretarza ds. imigracji we władzach krajowych UGT.
W 1979 i 1982 z ramienia PSOE uzyskiwała mandat posłanki do Kongresu Deputowanych I i II kadencji, w którym zasiadała do 1999. Po akcesie Hiszpanii do Wspólnot Europejskich objęła 1 stycznia 1986 mandat eurodeputowanej II kadencji w ramach delegacji krajowej. Uzyskiwała reelekcję w wyborach powszechnych w 1987, 1989 i 1994, będąc członkinią PE do 1999. Wchodziła w skład grupy socjalistycznej, pracowała m.in. w Komisji ds. Praw Kobiet. Od 2000 do 2004 ponownie posłowała do Kongresu Deputowanych (VII kadencji).

</doc>
<doc id="3679322" url="https://pl.wikipedia.org/wiki?curid=3679322" title="Marko Ničić">
Marko Ničić

Marko Ničić (ur. 28 czerwca 1995) – serbski lekkoatleta, średniodystansowiec.
Złoty medalista mistrzostw Serbii na różnych dystansach.

</doc>
<doc id="3679323" url="https://pl.wikipedia.org/wiki?curid=3679323" title="Marko Nicic">
Marko Nicic



</doc>
<doc id="3679324" url="https://pl.wikipedia.org/wiki?curid=3679324" title="Jerzy Walocha">
Jerzy Walocha

Jerzy Andrzej Walocha (ur. 6 marca 1966 w Krakowie) – polski lekarz ginekolog, anatom, doktor habilitowany i profesor zwyczajny Uniwersytetu Jagiellońskiego, kierownik Katedry Anatomii Uniwersytetu Jagiellońskiego Collegium Medicum, filatelista, ekspert Polskiego Związku Filatelistów.
Autor ponad pięciuset publikacji z zakresu anatomii topograficznej i klinicznej, historii medycyny, ginekologii i położnictwa. Redaktor cyklu podręczników uczelnianych pt. "Anatomia prawidłowa człowieka". Wiceprezes Zarządu Głównego Polskiego Towarzystwa Anatomicznego. Redaktor naczelny "Translational Research in Anatomy" (2020), wydawanego przez wydawnictwo Elsevier.

</doc>
<doc id="3679326" url="https://pl.wikipedia.org/wiki?curid=3679326" title="Topika">
Topika

Topika (, ) – nauka zajmująca się wynajdywaniem, analizą, klasyfikacją i zastosowaniem toposów, czyli miejsc wspólnych (komunałów), używanych podczas argumentacji lub refutacji w wypowiedzi albo dyskusji. Uważa się ją za dyscyplinę z pogranicza retoryki i dialektyki, a niekiedy także teorii literatury, klasycznej logiki, semiologii i metodologii nauk.
Twórcą topiki był w IV wieku przed Chrystusem Arystoteles. Rozwinęli ją w starożytności Cyceron, Kwintylian i Boecjusz, a w czasach nowożytnych Cyprian Soarez, Mikołaj Caussinus, Antonio Sebastiani Minturno czy Matteo Pellegrini. W nauce polskiej najbardziej znaczące prace poświęcone topice napisali Maciej Kazimierz Sarbiewski i Euzebiusz Słowacki. Za odnowiciela tej dyscypliny naukowej i twórcę współczesnej topiki uznaje się Ernsta Roberta Curtiusa. Publikacja w 1948 roku jego monumentalnego dzieła "Europäische Literatur und lateinisches Mittelalter", uważana jest za punkt zwrotny w rozwoju topiki i początek ekspansji nowoczesnej teorii topicznej w nauce.
Curtius zdefiniował topikę jako naukę zajmującą się wspólnotą kulturową cywilizacji i zachowującą jej dziedzictwo, pełniącą równocześnie funkcję „składu zapasów”, w którym znajduje się myśli typu najbardziej ogólnego – takie, które można używać we wszelkiego rodzaju wypowiedziach (mowach i pismach).
Znaczenie terminu.
Termin τόπος κοινός pojawił się po raz pierwszy w pismach sofistów, w V wieku przed Chrystusem. Był przez nich używany nie na oznaczenie miejsca ("topos") w przestrzeni, ale „miejsca” w myśli, wypowiedzi czy książce. Oznaczał „wspólne dla wszystkich miejsce”. Przymiotnik "koinos" (wspólny) związany był z komunikacyjnym aspektem pojęcia „miejsca”, odnoszonego do myśli, wypowiedzi czy książki. Wskazywał na istnienie wspólnoty mówców i słuchaczy lub pisarzy i czytelników – wspólnoty, która uznawała pewne sądy i wartości za konieczne albo prawdziwe. Dlatego też τόπος κοινός był argumentem, którego nie trzeba było w wypowiedzi ustnej lub pisemnej udowadniać, lecz jedynie wyciągać z niego wnioski. Został on bowiem uznany już wcześniej za oczywisty przez wspólnotę, w obrębie której funkcjonował. W IV wieku przed Chrystusem Arystoteles, tworząc podstawy nauki o miejscach wspólnych, nazwał ją topiką (τά τοπικά).
Rzymscy retorzy oddawali greckie τόποι κοινή za pomocą łacińskiej kalki językowej "loci communes". Dla nauki o miejscach wspólnych, w I wieku przed Chrystusem, Cyceron użył terminu "topica", który przyjął się w następnych wiekach w nauce, a poprzez średniowieczne szkoły trafił do języka polskiego.
Ponieważ termin topika bywa różnie definiowany we współczesnej nauce – przede wszystkim w zależności od dyscypliny naukowej, którą reprezentuje używający go badacz – jest on niejednoznaczny. Jego znaczenie waha się od badania powtarzających się motywów, do analizy abstrakcyjnych wzorów wnioskowania.
Historia.
Starożytność.
Arystoteles.
Fundamenty topiki wyłożył Arystoteles w traktacie "Topiki", a rozwinął ją w późniejszym dziele, "Retoryce" (Τέχνη ῥητορικῆ). W pierwszej z tych prac Arystoteles zdefiniował topikę jako naukę o wytwarzaniu przesłanek sylogizmu dialektycznego, będącego podstawą entymematu. Przesłanki oparte na miejscach wspólnych umożliwiały, w tym ujęciu, przeprowadzenie wnioskowania dialektycznego, opartego na prawdopodobieństwie. W "Retoryce" Arystoteles rozwinął swoją teorię. Wykazał, że topos jest niezbędnym elementem entymematu opartego na sylogizmie dialektycznym. Następnie omówił znaczenie topiki dla poprawności argumentacji, przeprowadził szczegółowy podział miejsc wspólnych oraz opisał różne grupy toposów.
Cyceron.
Zasady topiki, sformułowane przez Arystotelesa, rozwijali w następnych wiekach greccy retorzy i dialektycy. W I wieku przed Chrystusem przejęli je rzymscy uczeni. Teorią topiczną zainteresował się szczególnie Cyceron, który stosował ją w praktyce i rozwijał w dziełach teoretycznych.
Rozważania Cycerona na temat topiki zostały rozproszone w różnych jego pracach – "O inwencji", "O mówcy", "Brutusie", "Mówcy", "O najlepszym rodzaju mówców", "Podziałach retorycznych". Poświęcił on temu zagadnieniu także odrębny traktat, zatytułowany „Topika” ("Topica"). Cyceron przeniósł punkt ciężkości tej nauki z dialektyki ku retoryce. Według niego topika była przede wszystkim metodą wynajdywania dowodów użytecznych podczas argumentacji. Zawierająca taką argumentację wypowiedź retoryczna jest konstruowana przede wszystkim z toposów. Cyceron twierdził, że tak jak słowa powstają z liter, tak wypowiedź z toposów. Topika jest więc – w jego ujęciu – nauką o miejscach, z których wydobywa się argumenty użyteczne podczas wypowiedzi. Innymi słowy, topika cycerońska ewoluowała stopniowo od arystotelesowskiego modelu schematu argumentacyjnego ku nauce o modelu argumentu.
Kwintylian.
W I wieku po Chrystusie Kwintylian jeszcze bardziej przesunął topikę w stronę retoryki. W traktacie "Kształcenie mówcy" określił ją jako naukę zajmującą się ogólnymi problemami, które stały się stereotypowym materiałem dla wypowiedzi w rozmaitych sprawach.
Boecjusz.
Na początku VI wieku różnice, pomiędzy ujęciem Arystotelesa a pracami Cycerona i Kwintyliana, zauważył Boecjusz. W swoim traktacie "De topicis differentiis" wprowadził rozróżnienie pomiędzy topiką dialektyczną a topiką retoryczną: "Dialektyk wyprowadza swoje argumenty z natury pojęcia gatunkowego, wychodzi więc od podobieństwa lub przeciwieństwa jako takiego. Natomiast mówca trzyma się treści danego pojęcia i argumentuje z pozycji tego, co jest dane jako podobne lub sprzeczne". W ujęciu Boecjusza obie gałęzie topiki tworzyły całość nauki o dowodzie, którą jednak odmiennie stosowano w dialektyce, a odmiennie w retoryce.
Średniowiecze.
W średniowieczu wykładano topikę w ramach sztuk wyzwolonych, podczas kursu "trivium", gdzie była składnikiem retoryki i dialektyki. Jako podręcznika używano "De nuptiis Philologiae et Mercurii" Marcjana Kapeli.
Nowożytność.
Renesans i barok.
W XVI i XVII wieku rozwijano dorobek greckiej i rzymskiej topiki. Coraz częściej jednak uznawano topikę nie tylko za naukę o dowodzeniu, ale także właściwym wykorzystaniu miejsc wspólnych w funkcji ozdobników wypowiedzi. Uczeni tego okresu zwielokrotnili, wywodzące się od Arystotelesa i Cycerona, klasyfikacje rodzajów i odmian toposów. Pojawiły się nowe, synonimiczne do antycznych, określenia topiki, jako nauki o „kryjówkach argumentów”, „lasach i gęstwinach, gdzie należy szukać dowodów”, „sposobie polowania na argumenty”, czy też „gołębnikach, z których wylatują dowody”.
W tych stuleciach napisano wiele zbiorów i kompendiów toposów, służących jako praktyczna pomoc w trakcie komponowania wypowiedzi. Za najbardziej znaczące dzieła tego okresu, poświęcone teorii topicznej, uważane są "De arte rhetorica" Cypriana Soareza oraz "De eloquentia sacra et humana libri XVI" Mikołaja Caussinusa.
Sarbiewski.
Jednym z najważniejszych dzieł poświęconych topice, w dziejach tej nauki, był traktat Macieja Kazimierza Sarbiewskiego "De acuto et arguto" („O poincie i dowcipie”). Sarbiewski przedstawił w nim teorię akuminów, czyli ostrych, dowcipnych wyrażeń topicznych. Ich źródeł upatrywał zarówno w zasobach topiki dialektycznej, jak i retorycznej. Polski uczony dowodził, że akuminy opierają się na dwuznaczności wyrazów, annominacji, przeciwstawieniu, przeciwieństwie, niezgodności, podobieństwie lub niepodobieństwie, antytezie czy hiperboli. Akuminy – w ujęciu Sarbiewskiego, które przyjęło się w nauce – stanowią formę rozwojową konceptu, czyli jednego z najważniejszych pojęć XVII-wiecznej retoryki.
Curtius.
W XVIII i XIX wieku nastąpił regres badań topicznych, a sama topika przestała być uważana za odrębną, uniwersytecką dyscyplinę naukową. Odrodzenie topiki jako nauki nastąpiło w wieku XX. Stało się tak za sprawą opublikowanej w roku 1948 monografii "Europäische Literatur und lateinisches Mittelalter" Ernsta Roberta Curtiusa.
Curtius, analizując piśmiennictwo starożytne, średniowieczne i nowożytne, doszedł do wniosku, że w tekstach z różnych epok przewijają się podobne, podstawowe ujęcia problemów. Problemy te i ich ujęcia są tożsame z toposami, mającymi swoje korzenie w starożytnej lub wczesnośredniowiecznej topice. Zdaniem Curtiusa nowożytna twórczość literacka i retoryczna w niewielkim stopniu wykroczyła poza fundamentalne przesłanki, argumenty i motywy, które ustaliła klasyczna topika.
W swoich dalszych badaniach topicznych Curtius nie ograniczył się do tekstów związanych z kulturą europejską. Wykazywał, że można przedstawić wiele przykładów toposów, które znajdujemy nie tylko w literaturze starożytnej Grecji, czy piśmiennictwie chrześcijańskim, ale także tekstach żydowskich, muzułmańskich, hinduskich czy chińskich. Pojawianie się tych samych albo bardzo podobnych miejsc wspólnych niezależnie, na różnych obszarach i w odmiennych kulturach, tłumaczył archetypicznym pochodzeniem toposów. W swojej badaniach oparł się na teorii Carla Gustava Junga i dowodził, że miejsca wspólne należą zbiorowej nieświadomości ludzkości i są projekcją archetypów.
Curtius, rozszerzając zakres pojęcia toposu, rozszerzył również zakres topiki. W jego ujęciu topika nie jest jedynie nauką o wynajdywaniu standardowych, tradycyjnych argumentów podczas tworzenia wypowiedzi, ale obejmuje również oparte na toposach motywy literackie. Inaczej mówiąc, topika nie powinna jedynie analizować miejsca wspólne jako element argumentacji, ale także jako część tekstu. Zadaniem topiki jest opis i interpretacja tekstu z punktu widzenia teorii topicznej. Curtius uznał więc topikę za, najogólniej mówiąc, naukę zajmującą się wspólnotą kulturową cywilizacji i zachowującą jej dziedzictwo, pełniącą równocześnie funkcję „składu zapasów”, w którym znajduje się myśli typu najbardziej ogólnego – takie, które można używać we wszelkiego rodzaju wypowiedziach (mowach i pismach).
Współcześnie.
Pod koniec XX i na początku XXI wieku badania topiczne przebiegały w dwóch kierunkach – jeden z nich kontynuował tradycję klasycznej topiki, natomiast drugi rozwijał teorię topiczną Curtiusa.
Najbardziej znanym przedstawicielem drugiego z tych kierunków był uczeń Curtiusa, Heinrich Lausberg. W monumentalnym dziele, wydanym w 1960 roku, "Handbuch der literarischen Rhetorik: eine Grundlegung der Literaturwissenschaft", dowodził on wspólnych, topicznych korzeni i wzajemnego powiązania poetyki, retoryki i filozofii. Dokonał szczegółowej klasyfikacji toposów obecnych w dziełach retorycznych, poezji, powieściach czy traktatach filozoficznych. Jego monografia uważana jest powszechnie za podręcznik, katalog i wnikliwą interpretacje topiki. W nauce polskiej teoria topiczna Curtiusa rozwijana była, między innymi, w pracach Ryszarda Przybylskiego, Jarosława Marka Rymkiewicza, Elżbiety Sarnowskiej-Temeriusz czy Janiny Abramowskiej. W latach 80. XX wieku we Francji i Stanach Zjednoczonych powstało stowarzyszenie SATOR. Skupiało ono filologów, którzy stosowali teorię topiczną do badań nad prozą. Zwrócili oni uwagę na konfiguracyjny charakter budowy toposów i wprowadzili do topiki pojęcie toposemu – najmniejszego elementu tematycznego lub stylistycznego, posiadającego ładunek semantyczny i składającego się na narrację.
Część uczonych odrzuciła teorię Curtiusa i pozostała przy klasycznych rozumieniu topiki. Zarzucili oni niemieckiemu uczonemu niepoprawne utożsamienie toposu z literackim motywem i archetypem. Według nich motyw literacki może mieć korzenie retoryczne i pochodzić od toposu, nie jest jednak z toposem tożsamy, gdyż nie występuje w funkcji argumentu. Natomiast archetypu, rozumianego jako element zbiorowej wyobraźni dziedziczonej w sposób naturalny, nie można – ich zdaniem – utożsamiać z toposem, gdyż ten drugi ma charakter kulturowy i jest elementem dziedzictwa cywilizacyjnego. W Polsce przedstawicielem tego kierunku był Jerzy Ziomek, który twierdził: "Curtius był nieostrożny może dlatego, że nie spodziewał się takiego sukcesu książki: szukając usprawiedliwienia dla podjętej problematyki, w jednym i tym samym rozdziale informował czytelnika o użyteczności toposu sensu stricto i pokazywał znaczenie motywów trwale obecnych w synchronii europejskiej kultury, a często i w szerzej rozumianej wspólnocie zbiorowej podświadomości, co prowadziło do identyfikacji toposu z archetypem. Ale sam punkt wyjścia Curtiusa był jak najbardziej trafny".
Zasięg topiki poszerzył się i objął nowe dziedziny nauki, takie jak biblistyka, politologia, reklama czy public relations. Stąd topikę często traktuje się współcześnie jako naukę interdyscyplinarną, która dostarcza ogólnej teorii argumentacji i tekstu, wykorzystywanej w badaniach szczegółowych.
Krytycy teorii topicznej twierdzą, że jest ona nadmiernie skomplikowana, nieużyteczna w praktyce, tłumi kreatywność czy prowadzi do nudnego, schematycznego dyskursu. Nazywają oni topikę magazynem zbędnych klisz i aforyzmów. Niemniej teoria topiczna zachowuje ważne miejsce w wielu dziedzinach nauki, jako usystematyzowana procedura odkrywania rzeczy do powiedzenia na temat konkretnego tematu, czy koncepcja interpretacji różnych tematów, motywów czy sformułowań w literaturze.
Topika dialektyczna.
Topika dialektyczna traktuje miejsca wspólne jako konstytuantę lub podstawę argumentacji i refutacji dialektycznej. W tym sensie można analizę topiczną porównać, na przykład, do analizy aksjomatów w logice matematycznej czy paradygmatów w nauce. Topos jest – w tym ujęciu – przesłanką lub argumentem przyjmowanym bez wcześniejszego udowodnienia. Topika zajmuje się więc dowodzeniem jako przekonaniem uniwersalnym, czyli wypracowuje – jak to ujął Arystoteles – wspólne dla autora i odbiorców "sposoby uwierzytelniania" jako rodzaje dowodów.
Dialektyczna analiza toposu jest analizą argumentu opierającego swoją moc dowodzenia na przekonaniach pewnej wspólnoty, dla której właściwy jest sposób myślenia, mówienia czy pisania uznający określone sądy i wartości za prawdziwe. Argumentu topicznego nie trzeba uzasadniać, ponieważ sam z siebie ma on dużą siłę dowodową w obrębie wspólnoty, w której funkcjonuje. Topika dialektyczna bada więc, na jakich podstawach opiera się zgoda powszechna ("consensus omnium") dotycząca miejsc wspólnych, czyli więzy kulturowe łączące autora i odbiorców.
Zgodnie z zasadami topiki, z opartych na więzach kulturowych miejsc wspólnych się korzysta, ale się ich nie tworzy. Autor więc wpierw "odnajduje" topos, a następnie "wydobywa" z niego argument. Dlatego topika jest trwale synchroniczna i opiera się na wielowiekowej "obecności sensu".
Miejsca wspólne mają swoje źródła w dwóch formach argumentu dialektycznego – entymemacie i exemplum. Topos z entymematu przejmuje formalny sposób rozumowania oparty na ukrytym sylogizmie. Druga forma toposu przejmuje opis lub opowiadanie z exemplum. Podstawą argumentu jest w tym przypadku powszechne przekonanie o podobieństwie przedmiotu przedstawionego do przedmiotu rzeczywistego.
Topika entymematyczna.
Miejsce wspólne z entymematu opiera się na standardowym sylogizmie, którego przesłanki nie wymagają udowodnienia. Arystoteles podał jako przykład często stosowany argument: "nic nie dzieje się bez przyczyny". Opiera się ona na sylogizmie: "ponieważ każde wydarzenie jest skutkiem, który posiada swoją przyczynę, to przyczyna i skutek istnieją równocześnie". Sylogizm ten zostaje skrócony do entymematu ("ponieważ każde wydarzenie jest skutkiem czegoś, posiada więc zawsze przyczynę"), a następnie ujęty w powszechnie zrozumiałą i akceptowalną formę toposu: "nic nie dzieje się bez przyczyny".
Topos z entymematu ma zazwyczaj krótką, jednozdaniową formę. Dowodząc konieczności walki używa się w argumentacji miejsc wspólnych w rodzaju: „słodko jest umierać za ojczyznę”, „należy czcić bohaterów”, „dla tych, którzy bronią ojczyzny, otwarta jest droga do nieba”. Argumentując za pokojem stosuje się toposy: „trzeba bronić pokoju”, „lepiej jest rozmawiać z wrogiem niż walczyć”, „rzeczą niegodną jest zabijać”.
Topika egzemplifikacyjna.
Potencjalnym miejscem wspólnym z exemplum jest każdy powszechnie znany motyw. Motyw ten staje się toposem, gdy zostaje użyty w funkcji argumentu.
Jednym z najstarszych mitów, przewijającym się w kulturze europejskiej, jest opowieść o puszce Pandory. Bogowie, mszcząc się na Prometeuszu za ukradziony ogień, ulepili z gliny kobietę, nazwaną „Dawczynią wszystkiego” (Pandora), ponieważ od każdego z bogów otrzymała w puszce wszelkie sposoby unieszczęśliwiania ludzi. Pandorę poślubił brat Prometeusza „Mądry po szkodzie” (Epitemeusz), który za namową żony otworzył puszkę, wypuszczając na świat choroby i plagi. Do dna puszki przywarła jednak nadzieja. Opowieść ta była przez wieki w niezliczonych wypowiedziach używana jako topos, służący do udowodnienia tez, że „zgotowany ludziom los jest mściwy i okrutny”, „ciekawość kobiety i uległość mężczyzny sprowadzają nieszczęście”, czy też, że „na dnie każdej klęski jest jeszcze nadzieja”.
Klasyfikacja dialektyczna.
Topika dzieli dialektyczne miejsca wspólne według zakresów lub rodzajów.
Według zakresów topika dialektyczna dzieli miejsca wspólne się na cztery grupy: toposy wynikające z akcydensu, toposy wynikające z gatunku, toposy wynikające z własności i toposy wynikające z definicji. Pierwsza grupa zawiera rozważania nad znaczeniem terminu, zestawienie obiegowego znaczenia z jego znaczeniem właściwym, a także porównanie terminu z terminem mniejszym lub większym. Druga i trzecia grupa zawierają toposy wskazujące na odpowiednie lub nieodpowiednie sposoby określania gatunku lub właściwości terminu. Ostatnia grupa zawiera toposy wskazujące jak konstruować poprawną definicję terminu i jak udowadniać niepoprawność definicji błędnej.
Według rodzajów topika dialektyczna dzieli miejsca wspólne na przynależne poszczególnym rodzajom nauk i sztuk. Zwie się je toposami specjalnymi, ponieważ inne przesłanki tworzą miejsca wspólne właściwe np. fizyce, naukom przyrodniczym, historii, etyce czy polityce. Szczególnie liczną grupę tworzą prawnicze toposy specjalne, wśród których znajdują się, na przykład, wymienione już przez Arystotelesa: "nikt nie ma obowiązku oskarżać samego siebie, ciężar dowodu spoczywa na powodzie, powstrzymywania się od działania jest działaniem".
Topika retoryczna.
Topika retoryczna analizuje miejsca wspólne jako stereotypowy materiał, którego używa się podczas wypowiedzi w różnych sprawach. W tym ujęciu toposy są gotowymi elementami, za pomocą których można dowodzić bronionej tezy. W "De inventionie" Cyceron stwierdził, że "argumentację składamy z toposów, tak jak słowo budujemy poprzez złożenie liter". Badacze określali topikę retoryczną jako analizę „instrumentu rozumienia”, „modelu przedstawieniowego”, „wzoru myśli”, „półgotowej formy językowej”, „kalek stylistycznych”, czy „komunałów”. Euzebiusz Słowacki twierdził, że topika retoryczna to analiza zapasu i składu myśli używanego na potrzeby argumentacji.
Według teoretyków topiki i retoryki, o ile „zwykłe” argumenty oddziałują słabiej, ponieważ dowodząc merytorycznie tezy są mniej ozdobne, nieznane odbiorcy, wymagające od niego skupienia, to miejsca wspólne wyróżniają się podczas argumentacji większą siłą perswazji, możliwością akceptacji i ozdobnością. Są bowiem powszechnie zrozumiałe, dobrze znane, oddziałują na emocje i uwypuklają argument. Dlatego umiejętne argumentowanie z toposów uważane jest za podstawę sztuki przekonywania.
Topika emocjonalna i intelektualna.
Topika retoryczna dzieli miejsca wspólne na toposy pewne (emocjonalne) i wątpliwe (intelektualne). Toposy pewne tworzone są na zasadzie emocjonalnych przeciwieństw. Przeciwieństwa te łączone są w intelektualny argument w toposach wątpliwych. Na przykład typowym toposem używanym już od starożytności, jest twierdzenie „nie należy wierzyć plotkom”. Toposem przeciwstawnym jest argument: „w każdej plotce jest ziarno prawdy”. Topos wątpliwy powstaje przez połączenie przeciwieństw: „nie należy wierzyć plotkom, czyż jednak w każdej plotce jest może ziarno prawdy?”.
W topice retorycznej tkwi więc pewna niekonsekwencja – służy ona z jednej strony do przekonywania i utwierdzania w przekonaniach, ale zarazem z jej pomocą wyraża się wątpliwości.
Podczas refutacji, zgodnie z regułami retoryki, należy na argument z toposu odpowiedzieć kontrargumentem z toposu. Można to zrobić na trzy sposoby – użyć tego samego toposu, użyć toposu przeciwstawnego lub też toposu wątpliwego. Jeżeli, na przykład, polityk rządzącej partii stosuje typowy argument z miejsca wspólnego: "przedkładamy ten projekt nowego prawa dla dobra ojczyzny", to reprezentant opozycji może użyć tego samego toposu: "odrzucamy ten projekt właśnie dla dobra ojczyzny". Może też zastosować topos przeciwstawny ("wasz projekt doprowadzi do upadku ojczyzny") lub też topos wątpliwy ("przedkładacie ten projekt dla dobra ojczyzny, ale czy raczej nie doprowadzi on do jej upadku?").
Stąd – z punktu widzenia topiki retorycznej – miejsca wspólne analizowane są jako stronnicze, amplifikowane rozwinięcia argumentacji. Argument topiczny jest ambiwalentny, może bowiem zostać użyty – w formie emocjonalnej lub intelektualnej – nie tylko do różnych spraw, ale także do tej samej sprawy przy udowadnianiu przeciwstawnych tez.
Topika egzordialna i finalna.
Za osobny dział topiki uważa się analizę i klasyfikację miejsc wspólnych używanych podczas wstępu do wypowiedzi ustnej lub pisemnej (topika egzordialna) lub podczas zakończenia wypowiedzi (topika finalna).
Topika poetycka.
Topika poetycka analizuje powtarzające się w poezji motywy o topicznym pochodzeniu. Wśród badaczy występuje różnica zdań na temat genezy toposu poetyckiego. Część twierdzi, że toposy tego typu są przeniesieniem do poezji toposów dialektycznych lub retorycznych, inni uważają, że mają one korzenie archetypiczne.
Za typowy przykład poezji topicznej uważa się fraszkę "Z Anekreonta" (I, 40) Jana Kochanowskiego:
Utwór ten w całości składa się z miejsc wspólnych. Jego topiczny charakter wynika z faktu, że został przetłumaczony z jednego ze starożytnych anakreontyków (chociaż nie autorstwa samego Anakreonta). Tekst ten funkcjonował przez wieki jako ogniwo w myśleniu o wartościach. Poszczególne wersy przekształciły się w toposy obecne w literaturze i potocznej mowie ludzi na tej literaturze wykształconych.
W topice poetyckiej miejsca wspólne traktowane są jako argument kreujący wspólnotę, która akceptuje lub odrzuca te same wartości. Topos taki ma charakter wariantowy – niezmienna przez wieki pozostaje jego struktura semantyczno-dialektyczna, natomiast inne elementy mogą ulegać zmianie. Wywodzący się ze starożytności topos "przekuwać miecze na lemiesze" przekształcany był w poezji przez zastąpienie mieczy szablami lub granatami, natomiast lemiesze zamieniano w sierpy czy pługi. W Satyrze Jan Kochanowski zastosował go w formie: "skowaliście ojcowskie granaty na pługi".
Topos stanowi w poezji element konstrukcyjny, który na różny sposób można dopasować do utworu. Z punktu widzenia teorii literatury topika jest więc jednym z podsystemów literackich, obok wzorców gatunkowych, schematów fabularnych i kompozycyjnych, stylów, form budowania wierszy czy motywów.
Topika powieściowa.
Topika powieściowa ma pochodzenie retoryczne i jest elementem fabuły. Za główne elementy topiki w powieściach uważa są:
Toposy powieściowe dzieli się na zbiory i kategorie. Przykładem, występującym zwłaszcza w romansach, jest topos zwany w starożytności "kochankowie spotykają się i mdleją z radości". Współcześnie zwie się go "omdlenie z radości". Topika dzieli to miejsce wspólne na dwie kategorie – "przedstawienia ciał kochanków" i "wyrażanie uczuć kochanków". Sposoby opowiadania o tych dwóch kategoriach mieszczą się natomiast dwóch zbiorach topicznych, zwanych "spotkanie" i "omdlenie".
Topika powieściowa odróżnia miejsce wspólne od motywu czy tematu powieści. Temat i motyw należą do innej przestrzeni badawczej, gdyż odnoszą się do świata przedstawionego i stanowią większą jednostkę znaczeniową. Ponieważ do cech topiki powieściowej należą m.in. paradygmatyczność i pozatekstowość, tworzy ona krótkie schematy topiczne, które mogą być wykorzystywane w różnych dziełach literackich.

</doc>
<doc id="3679327" url="https://pl.wikipedia.org/wiki?curid=3679327" title="Milena Dravić">
Milena Dravić

Milena Dravić (sr. Милена Дравић; ur. 5 października 1940 w Belgradzie, zm. 14 października 2018 tamże) – jugosłowiańska i serbska aktorka, jedna z najsłynniejszych. Zagrała w ponad stu filmach. Popularność przyniosła jej współpraca z Ljubišą Samardžićem.
Życiorys.
Wczesne lata.
Urodziła się w Belgradzie. Uczęszczała do Szkoły Podstawowej im. Janko Veselinovicia na Dušanova, a następnie zapisała się do Pierwszego Męskiego Gimnazjum. Jej ojciec Milenko Dravic grał w piłkę nożną, jednak porzucił swoją pasję, gdy dowiedział się, że cierpi na żółtaczkę zakaźną. Kilka lat później jej brat Rade został hokeistą. Matka Ana była utalentowana muzycznie i choć marzyła o tym, by być śpiewaczką, postanowiła zostać gospodynią domową i poświęcić się tylko swojej rodzinie. Milena od czwartego roku życia związana była ze sztuką, początkowo z tańcem, później z baletem klasycznym.
Kariera.
Jeszcze w trakcie nauki, w roku 1959 reżyser František Čáp zauważył ją na okładce magazynu, na której znalazło się zdjęcie jej grupy baletowej. Čap postanowił dać jej szansę w swoim filmie pt. "Vrata ostaju otvorena". Wystąpiwszy jeszcze w kilku filmach, Dravić zdecydowała zająć się profesjonalnym aktorstwem. Zaangażowała się w pracę w belgradzkiej Akademii Sztuk Dramatycznych.
Wielki przełom w jej karierze nastąpił w 1962, kiedy to zdobyła nagrodę Złotej Areny dla Najlepszej Aktorki ("Zlatna arena za najbolju glavnu žensku ulogu") za rolę w filmie Branko Bauera pt. "Prekobrojna". Nagroda ta była jugosłowiańskim odpowiednikiem Oscara.
W latach 1972-74 wraz z trzecim mężem i współpracownikiem Draganem Nikolićem poprowadziła popularny program "Obraz z twarzą".
Za role oraz wkład w dorobek kinematografii w swojej ojczyźnie w sierpniu 1994 została uhonorowana prestiżową nagrodą Pavle Vujisica.
Życie prywatne.
Milena Dravić wyszła trzykrotnie za mąż. Jej ostatnim mężem był Dragan Nikolić, serbski aktor, wspólnie z którym występowała w popularnym w latach 70. programie telewizyjnym "Obraz uz obraz".

</doc>
<doc id="3679330" url="https://pl.wikipedia.org/wiki?curid=3679330" title="Aparat średnioobrazkowy">
Aparat średnioobrazkowy



</doc>
<doc id="3679331" url="https://pl.wikipedia.org/wiki?curid=3679331" title="Handkammer 12,5 cm, 7 × 9">
Handkammer 12,5 cm, 7 × 9

Handkammer 12,5 cm, 7 × 9 (; także GXN) – niemiecki aparat fotograficzny do fotografii lotniczej produkowany w czasie II wojny światowej na potrzeby Luftwaffe przez koncern Fritz Völk. Aparaty wyposażone w obiektyw Xenon 12.5 cm / f2 marki Schneider Göttingen (ISCO) wykorzystywane były w zwiadzie lotniczym. 
Ze względu na zastosowanie w warunkach wojennych, w projekcie aparatu zastosowano nowatorskie rozwiązanie pozwalające na wymianę całej kasety z filmem fotograficznym 80 mm bez jej otwierania; był to pierwszy aparat w historii oferujący taką możliwość. Odbitki z filmu standardowo miały rozmiar 7 × 9 centymetrów. 
W miarę postępu technologicznego ręczne aparaty zastąpiły aparaty wielkoformatowe, głównie serii Rb 30. Aparaty ręczne (głównie GXN oraz Leica IIIC) pozostały w użyciu głównie do celów dokumentacji wykonywanej "ad hoc" przez załogi samolotów bojowych. 
Konstrukcje późniejsze.
W czasie wojny jeden z egzemplarzy trafił w ręce Szwedzkich Sił Powietrznych, które zleciły Fritzowi Victorowi Hasselbladowi opracowanie na jego podstawie własnej konstrukcji aparatu fotograficznego do zdjęć lotniczych. Po wojnie opracowany przez niego aparat Hasselblad HK7 (Ross HK7) i jego kolejne wersje rozwojowe stały się podstawą długiej serii popularnych aparatów średnioobrazkowych produkowanych przez firmę Hasselblad. 
Po wojnie drezdeńskie zakłady fotograficzne zostały wywiezione do Kijowa jako łup wojenny; w tamtejszej fabryce Arsenał władze ZSRR uruchomiły produkcję aparatów Kiev 88, będących rozwinięciem aparatu GXN.

</doc>
<doc id="3679332" url="https://pl.wikipedia.org/wiki?curid=3679332" title="Handkammer 12,5 cm, 7 x 9">
Handkammer 12,5 cm, 7 x 9



</doc>
<doc id="3679333" url="https://pl.wikipedia.org/wiki?curid=3679333" title="Stadion Międzynarodowy Mubarak">
Stadion Międzynarodowy Mubarak



</doc>
<doc id="3679341" url="https://pl.wikipedia.org/wiki?curid=3679341" title="Antoni Gutiérrez">
Antoni Gutiérrez

Antoni Gutiérrez Díaz (ur. 19 stycznia 1929 w Premià de Mar, zm. 6 października 2006 w Terrassie) – hiszpański i kataloński polityk oraz lekarz, przywódca katalońskich komunistów, więzień polityczny okresu dyktatury Francisca Franco, poseł do Parlamentu Europejskiego II, III i IV kadencji.
Życiorys.
Ukończył studia medyczne, specjalizował się w zakresie pediatrii. Kształcił się następnie w Finlandii w zakresie neonatologii. Pracował m.in. w Szpitalu św. Pawła w Barcelonie.
W 1959 dołączył do nielegalnego komunistycznego ugrupowania Partit Socialista Unificat de Catalunya (PSUC). Działał w opozycji, był zatrzymywany i tymczasowo aresztowany. W 1962 został skazany na karę ośmiu lat pozbawienia wolności, osadzony w zakładzie karnym w Burgos, zwolnienie uzyskał po trzech latach.
W 1977 wybrany do Kongresu Deputowanych, z mandatu zrezygnował w 1978. Został wówczas ministrem bez teki w kierowanym przez Josepa Tarradellasa Generalitat de Catalunya. Od 1980 do 1987 pełnił funkcję posła do katalońskiego parlamentu.
W międzyczasie, od 1977 do 1981 i ponownie od 1982 do 1986, był sekretarzem generalny PSUC. W 1987 wsparł powstanie nowego ugrupowania pod nazwą Inicjatywa dla Katalonii, odchodząc tym samym od nurtu komunistycznego. Z ramienia współtworzonej przez tę partię Zjednoczonej Lewicy w tym samym roku uzyskał mandat eurodeputowanego. Odnawiał go w 1989 i 1994, zasiadając w PE do 1999. Był m.in. przewodniczącym Komisji ds. Polityki Regionalnej, Planowania Regionalnego i Stosunków z Władzami Regionalnymi i Lokalnymi.

</doc>
<doc id="3679343" url="https://pl.wikipedia.org/wiki?curid=3679343" title="Mrówka (market)">
Mrówka (market)



</doc>
<doc id="3679356" url="https://pl.wikipedia.org/wiki?curid=3679356" title="Carnaval Sztuk-Mistrzów">
Carnaval Sztuk-Mistrzów



</doc>
<doc id="3679362" url="https://pl.wikipedia.org/wiki?curid=3679362" title="Microtrichalus communis">
Microtrichalus communis

Microtrichalus communis – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1879 roku przez Charlesa Owena Waterhouse'a jako "Trichalus communis". Do rodzaju "Microtrichalus" został przeniesiony w 1998 roku przez Ladislava Bocáka.
Chrząszcz o ciele długości od 6,3 do 7,8 mm. Ubarwienie czarne do smoliście brązowego z jaśniejszym przedtułowiem i śródtułowiem oraz żółtymi: przedpleczem, tarczką i przednimi 4/5 pokryw. Odległość między oczami z przodu większa od ich średnicy.
Gatunek orientalny, szeroko rozprzestrzeniony w Azji Południowo-Wschodniej, notowany m.in. z filipińskiej wyspy Palawan oraz indonezyjskich Sumatry i Jawy.

</doc>
<doc id="3679363" url="https://pl.wikipedia.org/wiki?curid=3679363" title="Niinsaare">
Niinsaare

Niinsaare järv (est. "Niinsaare järv") – jezioro w gminie Illuka, w prowincji Virumaa Wschodnia, w Estonii. Położone na północ od wsi Konsu na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 6,2 hektara, linię brzegową o długości 1182 m, długość 550 m i szerokość 200 m. Jest jednym z 42 jezior wchodzących w skład pojezierza Kurtna (est. "Kurtna järvestik").

</doc>
<doc id="3679364" url="https://pl.wikipedia.org/wiki?curid=3679364" title="Baeocera bicolorata">
Baeocera bicolorata

Baeocera bicolorata – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 1972 roku przez Ivana Löbla jako "Eubaeocera bicolor", jednak istniała już nazwa "Baeocera bicolor" i ten sam autor przenosząc gatunek do rodzaju "Baeocera" nadał mu w 1979 nowy epitet gatunkowy: "bicolarata".
Chrząszcz o ciele poniżej 1,9 mm długości. W wyraźnie krótkich czułkach człony dziewiąty i dziesiąty są około 1,3 raza dłuższe niż szersze. Wyraźnie grube punktowanie pokrywa większą część zapiersia. Hypomeron bardzo delikatnie lub wcale niepunktowany. Pokrywy o przyciemnionej części wierzchołkowej. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Tylne skrzydła zredukowane.
Łodzikowaty ten zasiedla ściółkę i humus podłoża leśnego oraz mchy umiarkowanie do bardzo silnie wilgotnych, porastające kamienie i pnie.
Owad znany z filipińskiej wyspy Luzon, w tym prowincji Ifugao, Benguet i Mountain Province.

</doc>
<doc id="3679365" url="https://pl.wikipedia.org/wiki?curid=3679365" title="Kurtna Mustjärv">
Kurtna Mustjärv

Kurtna Mustjärv (est. "Kurtna Mustjärv") – jezioro w gminie Illuka, w prowincji Virumaa Wschodnia, w Estonii. Położone na północ od wsi Konsu na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 5,5 hektara, linię brzegową o długości 1027 m, długość 420 m i szerokość 240 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Kurtna Nõmme, Niinsaare, Kurtna Haugjärv, Kurtna Särgjärv, Kurtna Abnejärv.

</doc>
<doc id="3679366" url="https://pl.wikipedia.org/wiki?curid=3679366" title="Kurtna Nõmme">
Kurtna Nõmme

Kurtna Nõmme (est. "Nõmme järv (Kurtna Nõmme järv)") – jezioro w gminie Illuka, w prowincji Virumaa Wschodnia, w Estonii. Położone na północ od wsi Konsu na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 12,9 hektara, linię brzegową o długości 1662 m, długość 700 m i szerokość 340 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Kurtna Mustjärv, Niinsaare, Räätsma, Kurtna Haugjärv, Kurtna Särgjärv, Kurtna Abnejärv.

</doc>
<doc id="3679373" url="https://pl.wikipedia.org/wiki?curid=3679373" title="Skalnatá dolina (Niżne Tatry)">
Skalnatá dolina (Niżne Tatry)

Skalnatá dolina – niewielka dolinka w słowackich Niżnych Tatrach. Wcina się w zachodnie stoki Baby i stanowi orograficznie lewe odgałęzienie Vajskovskiej doliny w jej środkowej części. 
Skalnatá dolina jest tylko częściowo porośnięta lasem. Dużą część jej stoków zajmują obszary trawiaste – to pozostałości dawnych hal pasterskich. Dnem doliny spływa niewielki potok, lewy dopływ Vajskovskiego potoku, stokami biegnie droga leśna. Obszar doliny w całości znajduje się w obrębie Parku Narodowego Niżne Tatry

</doc>
<doc id="3679374" url="https://pl.wikipedia.org/wiki?curid=3679374" title="Vajskovsky potok">
Vajskovsky potok



</doc>
<doc id="3679376" url="https://pl.wikipedia.org/wiki?curid=3679376" title="Rolf Birger Pedersen">
Rolf Birger Pedersen

 
Rolf Birger Pedersen (ur. 23 września 1939 w Bergen, zm. 22 marca 2001) – norweski piłkarz występujący na pozycji napastnika. 
Kariera klubowa.
Pedersen przez całą karierę występował w SK Brann. Zdobył z nim dwa mistrzostwa Norwegii (1961/1962, 1963) oraz Puchar Norwegii (1972). W sezonie 1961/1962 z 26 bramkami na koncie został też królem strzelców pierwszej ligi norweskiej.
Kariera reprezentacyjna.
W reprezentacji Norwegii Pedersen zadebiutował 28 maja 1958 w zremisowanym 0:0 towarzyskim meczu z Holandią. 2 lipca 1959 w przegranym 1:2 pojedynku eliminacji Letnich Igrzysk Olimpijskich 1960 z Danią strzelił pierwszego gola w kadrze. W latach 1958-1962 w drużynie narodowej rozegrał 15 spotkań i zdobył 5 bramek.

</doc>
<doc id="3679378" url="https://pl.wikipedia.org/wiki?curid=3679378" title="Kulichová dolina">
Kulichová dolina

Kulichová dolina – dolina w słowackich Niżnych Tatrach, będąca orograficznie prawym odgałęzieniem Vajskovskiej doliny w jej dolnej części. W górnej części Kulichová dolina ma trzy ramiona. Jedno z nich wcina się w południowe stoki szczytu Skalka, dwa pozostałe w południowo-wschodnie stoki szczytu Žiarska hoľa (jęz. pol. Żarska Hala). Wszystkimi spływają źródłowe cieki potoku Dve vody. Dwa z nich łączą się z sobą na wysokości około 940 m, trzeci na wysokości około 880 m i od tego miejsca Kulichová dolina opada w południowo-wschodnim kierunku, uchodząc do Vajskovskiej doliny na wysokości około 740 m (rozdroże Dve vody),
Kulichová dolina jest porośnięta lasem, tylko podszczytowe partie Skalki i Žiarskiej hoľi to obszary trawiaste – dawne hale pasterskie. Obszar doliny w całości znajduje się w obrębie Parku Narodowego Niżne Tatry. Dolną częścią doliny, wzdłuż koryta potoku Dve vody, prowadzi szlak turystyczny do pomnika ofiar lawiny śnieżnej, jaka zeszła w masywie Żarskiej Hali w dniu 8 marca 1965 r. W lawinie tej zginęło 16 robotników leśnych. Pomnik ten znajduje się na wysokości około 880 m, w miejscu pierwszego rozgałęzienia doliny.

</doc>
<doc id="3679380" url="https://pl.wikipedia.org/wiki?curid=3679380" title="Liga Europejska w piłce siatkowej kobiet 2016">
Liga Europejska w piłce siatkowej kobiet 2016

Liga Europejska siatkarek 2016 – 8. edycja imprezy siatkarskiej rozgrywana w dniach 3 czerwca–26 czerwca 2016 roku.
System rozgrywek.
W fazie grupowej wystąpi 12 drużyn podzielonych na 3 grupy. Do Final Four awansują najlepsze reprezentacje z każdej grupy oraz gospodarz.
Rozgrywki.
Faza grupowa.
Grupa A.
Tabela
 Wyniki
 Hala Sportowo - Widowiskowa, Twardogóra, Polska
 Ramazan Njala, Durrës, Albania
Grupa B.
Tabela
 Wyniki
 Topolica, Bar, Czarnogóra
 Salle Colette Besson, Rennes, Francja
Grupa C.
Tabela
 Wyniki
 Nyíregyháza
 Megalopolis

</doc>
<doc id="3679381" url="https://pl.wikipedia.org/wiki?curid=3679381" title="Jordan Belfi">
Jordan Belfi

Jordan Christopher Belfi (ur. 30 listopada 1978 w Los Angeles) – amerykański aktor filmowy i telewizyjny.
Jordan Belfi urodził się w Los Angeles w Kalifornii. W 2000 roku ukończył Wesleyan University. Najbardziej znany jest z roli agenta Adama Daviesa w serialu "Ekipa". Zaliczył także występy w takich serialach jak "Power Rangers Time Force", "Pod osłoną nocy", "Kochane kłopoty", "Hawaii Five-0", "Chirurdzy" i innych.
Ma 183 cm wzrostu.

</doc>
<doc id="3679382" url="https://pl.wikipedia.org/wiki?curid=3679382" title="Lądowisko Arłamów">
Lądowisko Arłamów



</doc>
<doc id="3679385" url="https://pl.wikipedia.org/wiki?curid=3679385" title="Harald Hennum">
Harald Hennum

 
Harald Hennum (ur. 29 maja 1928 w Oslo, zm. 14 października 1993) – norweski piłkarz występujący na pozycji napastnika. 
Kariera klubowa.
Hennum karierę rozpoczynał w 1948 roku w drugoligowym zespole Frigg Oslo FK. W 1953 roku przeszedł do pierwszoligowego Skeid Fotball. Z klubem czterokrotnie zdobył Puchar Norwegii (1955, 1956, 1957, 1959). Dwukrotnie był też królem strzelców pierwszej ligi (1954/1955, 1957/1958). W 1959 roku wrócił do Frigg, nadal grającego w drugiej lidze. W sezonie 1960/1961 awansował z nim do pierwszej ligi, a w 1963 roku zakończył karierę.
Kariera reprezentacyjna.
W reprezentacji Norwegii Hennum zadebiutował 2 października 1949 w zremisowanym 3:3 meczu Mistrzostw Nordyckich ze Szwecją, w którym strzelił także gola. W latach 1949–1960 w drużynie narodowej rozegrał 43 spotkania i zdobył 25 bramek.

</doc>
<doc id="3679386" url="https://pl.wikipedia.org/wiki?curid=3679386" title="Skeleton na Zimowych Igrzyskach Olimpijskich 2006 – ślizg mężczyzn">
Skeleton na Zimowych Igrzyskach Olimpijskich 2006 – ślizg mężczyzn

Ślizg mężczyzn podczas igrzysk olimpijskich w Turynie został rozegrany w dniach 16-17 lutego na torze Cesana Pariol. Rozegrane zostały dwa zjazdy. Mistrzem olimpijskim został Kanadyjczyk Duff Gibson, wyprzedzając swego rodaka - Jeffa Paina oraz Gregora Stähliego ze Szwajcarii.

</doc>
<doc id="3679388" url="https://pl.wikipedia.org/wiki?curid=3679388" title="Preljub">
Preljub

Preljub lub Jerzy Preljub (serb. Прељуб, grec. Γρηγόριος Πρεάλιμπος lub Πρελούμπος, Grēgorios Prealimbos/Preloumbos; ur. ok. 1312, zm. 1355/1356) – serbski arystokrata, wojewoda, który podbił rządził Tesalią w randze cezara w latach 1348-1356 pod zwierzchnictwem cesarza Stefana Duszana. 
Życiorys.
Preljub pojawia się w źródłach w 1344, biorąc udział w serbskim podboju Macedonii podczas bizantyńskiej wojny domowej (1341-1347). W 1348 na czele posiłków albańskich najechał Tesalię zabijając bizantyńskiego namiestnika Jana Angelosa. Cesarza serbski Stefan Duszan w nagrodę mianował go gubernatorem Tesalii i nadał tytuł cezara. Prejlub zmarł pod koniec 1355 lub na początku 1356 roku. Jego żoną była Irena, córka Stefana Duszana. Ich syn Tomasz Preljubowicz był despotą północnego Epiru w latach 1366–1384. 

</doc>
<doc id="3679391" url="https://pl.wikipedia.org/wiki?curid=3679391" title="Skeleton na Zimowych Igrzyskach Olimpijskich 2006 – ślizg kobiet">
Skeleton na Zimowych Igrzyskach Olimpijskich 2006 – ślizg kobiet

Ślizg kobiet podczas igrzysk olimpijskich w Turynie został rozegrany 16 lutego na torze Cesana Pariol. Rozegrane zostały dwa zjazdy. Mistrzynią olimpijską została Maya Pedersen ze Szwajcarii, wyprzedzając Brytyjkę Shelley Rudman oraz Mellisę Hollingsworth-Richards z Kanady.

</doc>
<doc id="3679392" url="https://pl.wikipedia.org/wiki?curid=3679392" title="Kurtna Haugjärv">
Kurtna Haugjärv

Haugjärv (est. "Haugjärv (Kurtna Haugjärv)") – jezioro w gminie Illuka, w prowincji Virumaa Wschodnia, w Estonii. Położone na północ od wsi Konsu na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 1,7 hektara, linię brzegową o długości 488 m, długość 240 m i szerokość 120 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Kurtna Mustjärv, Niinsaare, Räätsma, Kurtna Nõmme, Kurtna Särgjärv, Kurtna Abnejärv, Ahnejärv, Peen-Kirjakjärv.

</doc>
<doc id="3679393" url="https://pl.wikipedia.org/wiki?curid=3679393" title="Reidar Sundby">
Reidar Sundby

 
Reidar Sundby (ur. 17 października 1926, zm. 27 października 2014) – norweski piłkarz występujący na pozycji napastnika. Ojciec innego piłkarza, Toma Sundby.
Kariera klubowa.
Sundby karierę rozpoczynał amatorskim SK Stag. W 1953 roku przeszedł do pierwszoligowego Larviku Turn. W sezonach 1954/1955 oraz 1955/1956 zdobył z nim mistrzostwo Norwegii, a trzech kolejnych sezonach, wicemistrzostwo Norwegii. W sezonie 1958/1959 z 13 bramkami na koncie został też królem strzelców pierwszej ligi norweskiej. W 1962 roku zakończył karierę.
Kariera reprezentacyjna.
W reprezentacji Norwegii Sundby zadebiutował 19 września 1954 w zremisowanym 1:1 meczu Mistrzostw Nordyckich ze Szwecją, w którym strzelił także gola. Było to jednocześnie jedyne spotkanie rozegrane przez niego w drużynie narodowej.

</doc>
<doc id="3679400" url="https://pl.wikipedia.org/wiki?curid=3679400" title="Baeocera brunnea">
Baeocera brunnea

Baeocera brunnea – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek tan opisany został w 1972 roku przez Ivana Löbla jako "Eubaeocera brunnea". Lokalizacją typową jest Dapa w prowincji Surigao del Norde.
Chrząszcz o ciele poniżej 1,9 mm długości. W długich czułkach człony dziewiąty i dziesiąty są znacznie dłuższe niż szersze. Wyraźnie grube punktowanie pokrywa większą część zapiersia, a po jego bokach rozmieszczenie punktów jest wyraźnie nieregularne. Hypomeron bardzo delikatnie lub wcale niepunktowany. Metanepisterna wyraźnie oddzielone głębokim szwem. Pokrywy nieprzyciemnione wierzchołkowo, grubo punktowane na dysku aż do lub prawie do wierzchołka. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Tylne skrzydła dobrze rozwinięte. Na pierwszym widocznym sternicie odwłoka, oprócz nasadowego rządka, brak wyraźnych punktów lub tylko kilka rozproszonych.
Łodzikowaty ten zasiedla ściółkę i odpadki leżące na dnie lasów deszczowych: pierwotnych, a na stokach również zdegradowanych. Podawany z filipińskich wysp Luzon, Leyte i Siargao.

</doc>
<doc id="3679402" url="https://pl.wikipedia.org/wiki?curid=3679402" title="Ahnejärv">
Ahnejärv

Ahnejärv (est. "Ahnejärv (Kurtna Ahnejärv)") – jezioro w gminie Illuka, w prowincji Virumaa Wschodnia, w Estonii. Położone jest na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 5,8 hektara, linię brzegową o długości 1404 m, długość 530 m i szerokość 200 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Kurtna Mustjärv, Niinsaare, Kurtna Suurjärv, Kurtna Nõmme, Kurtna Särgjärv, Martiskajärv, Kuradijärv, Peen-Kirjakjärv.

</doc>
<doc id="3679404" url="https://pl.wikipedia.org/wiki?curid=3679404" title="Piotr Paszkowski (urzędnik)">
Piotr Paszkowski (urzędnik)

Piotr Paszkowski (ur. 16 lipca 1950 w Warszawie, zm. 24 lipca 2019) – polski urzędnik dyplomatyczny, tłumacz i rzecznik prasowy.
Życiorys.
Syn Zbigniewa Paszkowskiego, żołnierza Armii Ludowej, uczestnika powstania warszawskiego, pułkownika PRL-owskich organów bezpieczeństwa. Ukończył w latach 70. psychologię na Uniwersytecie w Reading. Po skończeniu studiów wrócił do Warszawy i pracował jako tłumacz z języka angielskiego. Po 1990 pracował w Ministerstwie Spraw Zagranicznych, odpowiadając za tłumaczenia rozmów najważniejszych osób w państwie, w tym prezydenta, premierów i ministrów RP. Sprawował funkcję rzecznika Ministerstwa Obrony Narodowej za rządów Radosława Sikorskiego. Od 2007 sprawował funkcję rzecznika MSZ, a od 2010 także dyrektora Gabinetu Politycznego ministra spraw zagranicznych Radosława Sikorskiego. Pełniąc tę funkcję 10 kwietnia 2010 potwierdził fakt katastrofy polskiego Tu-154 w Smoleńsku i śmierć wszystkich osób przebywających na pokładzie maszyny. W lipcu 2010 zakończył sprawowanie funkcji rzecznika MSZ, pozostając szefem gabinetu politycznego ministra. Pozostał na tym stanowisku do lutego 2014.
Został odznaczony w 2014 Krzyżem Kawalerskim Orderu Odrodzenia Polski "za wybitne zasługi w służbie zagranicznej, za osiągnięcia w podejmowanej z pożytkiem dla kraju pracy zawodowej i działalności dyplomatycznej" oraz w 2012 Odznaką Honorową „Bene Merito”. Pochowany na Powązkach-Cmentarzu Wojskowym w Warszawie (kwatera D31-3-11).
Życie prywatne.
Był żonaty. Od lat 70. kolekcjonował radioodbiorniki.

</doc>
<doc id="3679406" url="https://pl.wikipedia.org/wiki?curid=3679406" title="Piotr Paszkowski">
Piotr Paszkowski



</doc>
<doc id="3679407" url="https://pl.wikipedia.org/wiki?curid=3679407" title="Feliks Zemdegs">
Feliks Zemdegs

Feliks Zemdegs (ur. 20 grudnia 1995 w Melbourne) – australijski speedcuber, czternastokrotny mistrz świata, ośmiokrotny rekordzista świata w pojedynczym ułożeniu kostki 3×3×3.
Życiorys.
Jego nazwisko jest łotewskie, a jego dziadkowie ze strony matki pochodzą z Litwy. Zemdegs zainteresował się speedcubingiem w kwietniu 2008 roku, po obejrzeniu kilku poradników na YouTube. Jego pierwszy nieoficjalny rekord średniej to 19,73 sekundy, co osiągnął 14 czerwca 2008 roku.
Pierwszym zwycięstwem Zemdegsa były Mistrzostwa Nowej Zelandii z lipca 2009 roku.
Podczas Melbourne Cube Day 2010 Zemdegs pobił swój pierwszy rekord świata w pojedynczym ułożeniu kostki 3×3×3 z wynikiem 7,03. Następnie przez lata 2010–2011 jeszcze pięciokrotnie bił rekord świata zostając pierwszym człowiekiem, który pobił granicę 7 i 6 sekund. Jego ostatni rekord świata miał miejsce na Melbourne Winter Open 2011 i wynosił 5,66 sekundy i został pobity dopiero w 2013 roku przez Matsa Valka (5,55). W grudniu 2016 roku ponownie rekord świata powrócił do Feliksa, równocześnie odbierając rekord Matsa Valka (4,74).
Jeszcze raz pobił rekord (4,594), który niestety znowu został pobity (4,591). Jest jednym z najlepszych speedcuberów na świecie.
Na MŚ Zemdegs zdobył w kostce 3×3×3 brązowy medal w 2011 roku oraz dwa razy mistrzostwo świata w 2013 i 2015 roku.

</doc>
<doc id="3679410" url="https://pl.wikipedia.org/wiki?curid=3679410" title="Krzyż Wojenny Waleczności Wojskowej">
Krzyż Wojenny Waleczności Wojskowej



</doc>
<doc id="3679413" url="https://pl.wikipedia.org/wiki?curid=3679413" title="Baeocera palawana">
Baeocera palawana

Baeocera palawana – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 1971 roku przez Ivana Löbla jako "Eubaeocera palawana". Lokalizacją typową jest Uring Uring w Brooke's Point.
Chrząszcz o ciele długości od 1,5 do 1,8 mm. W długich czułkach człony dziewiąty i dziesiąty są znacznie dłuższe niż szersze. Wyraźnie grube punktowanie pokrywa większą część zapiersia, a po jego bokach rozmieszczenie punktów jest wyraźnie nieregularne. Hypomeron bardzo delikatnie lub wcale niepunktowany. Metanepisterna wyraźnie oddzielone głębokim szwem. Pokrywy nieprzyciemnione wierzchołkowo, grubo punktowane tylko w części nasadowej, a wzdłuż szwu i przynajmniej w szczytowej ⅓ punktowane bardzo delikatnie. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi.
Łodzikowaty ten zasiedla ściółkę lasów deszczowych: pierwotnych, zdegradowanych oraz brzegów wtórnych. Znany wyłącznie z filipińskiej wyspy Palawan.

</doc>
<doc id="3679417" url="https://pl.wikipedia.org/wiki?curid=3679417" title="Medal Waleczności Wojskowej (Włochy)">
Medal Waleczności Wojskowej (Włochy)



</doc>
<doc id="3679423" url="https://pl.wikipedia.org/wiki?curid=3679423" title="Kurtna Särgjärv">
Kurtna Särgjärv

Kurtna Särgjärv (est. "Särgjärv (Kurtna Särgjärv)") – jezioro w gminie Illuka, w prowincji Virumaa Wschodnia, w Estonii. Położone jest na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 2,4 hektara, linię brzegową o długości 745 m, długość 340 m i szerokość 110 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Kurtna Mustjärv, Kurtna Suurjärv, Kurtna Nõmme, Räätsma, Martiskajärv, Kuradijärv, Peen-Kirjakjärv, Kurtna Ahvenjärv, Kurtna Haugjärv.

</doc>
<doc id="3679425" url="https://pl.wikipedia.org/wiki?curid=3679425" title="José Manuel Torres Couto">
José Manuel Torres Couto

José Manuel Torres Couto (ur. 1 lutego 1947 w Porto) – portugalski działacz związkowy i polityk, parlamentarzysta krajowy, eurodeputowany III i IV kadencji.
Życiorys.
Ukończył szkołę średnią, odbył służbę wojskową m.in. na terenie Gwinei Portugalskiej. Pracował w państwowym przedsiębiorstwie ubezpieczeniowym. W 1975 został etatowym działaczem związkowym. W 1978 współtworzył nową centralę związkową União Geral de Trabalhadores. Na pierwszym kongresie UGT w styczniu 1979 został wybrany na sekretarza generalnego tej organizacji. Centralą związkową kierował na tym stanowisku nieprzerwanie do stycznia 1995.
Zaangażował się także w działalność polityczną w ramach Partii Socjalistycznej. Z jej ramienia w 1985, 1987 i 1991 uzyskiwał mandat posła do Zgromadzenia Republiki. Od 1989 do 1999 sprawował mandat eurodeputowanego, zasiadając w grupie socjalistycznej, pracując głównie w Komisji ds. Socjalnych, Zatrudnienia i Środowiska Pracy. Do 2001 działał także w samorządzie Almeidy jako członek zarządu tej gminy.

</doc>
<doc id="3679427" url="https://pl.wikipedia.org/wiki?curid=3679427" title="Skeleton na Zimowych Igrzyskach Olimpijskich 2002 – ślizg mężczyzn">
Skeleton na Zimowych Igrzyskach Olimpijskich 2002 – ślizg mężczyzn

Ślizg mężczyzn podczas igrzysk olimpijskich w Salt Lake City został rozegrany 20 lutego na torze Utah Olympic Park. Rozegrane zostały dwa zjazdy. Mistrzem olimpijskim został reprezentant gospodarzy - Jimmy Shea, wyprzedzając Austriaka Martina Rettla oraz Gregora Stähliego ze Szwajcarii.

</doc>
<doc id="3679428" url="https://pl.wikipedia.org/wiki?curid=3679428" title="Baeocera simoni">
Baeocera simoni

Baeocera simoni – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek tan opisany został na podstawie pojedynczej samicy w 1920 roku przez M. Pica jako "Scaphosoma simoni". W 1971 roku samica została redyskrybowana przez Ivana Löbla. W 2012 ten sam autor dokonał kolejnej redeskrypcji, uzupełniając ją o opis samca.
Chrząszcz o ciele długości od 1,15 do 1,35 mm. Ubarwiony rudobrązowo z rozjaśnionymi stopami, czułkami i wierzchołkami pokryw. W długich czułkach człony dziewiąty i dziesiąty są znacznie dłuższe niż szersze. Wyraźnie grube punktowanie pokrywa większą część zapiersia, a po jego bokach rozmieszczenie punktów jest regularne. Hypomeron bardzo delikatnie lub wcale niepunktowany. Metanepisterna wyraźnie oddzielone głębokim szwem. Pokrywy nieprzyciemnione wierzchołkowo, grubo punktowane tylko w części nasadowej, a wzdłuż szwu i przynajmniej w szczytowej ⅓ punktowane bardzo delikatnie. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Samiec ma edeagus długości 0,32 do 0,38 mm o umiarkowanie zesklerotyzowanym płacie środkowym oraz rozszerzone trzy pierwsze człony stóp przednich odnóży.
Łodzikowaty ten zasiedla mchy porastające kłody oraz ściółkę zdegradowanych lasów deszczowych. Znany wyłącznie z filipińskiej wyspy Luzon, z prowincji Rizal i Laguna.

</doc>
<doc id="3679432" url="https://pl.wikipedia.org/wiki?curid=3679432" title="Skeleton na Zimowych Igrzyskach Olimpijskich 2002 – ślizg kobiet">
Skeleton na Zimowych Igrzyskach Olimpijskich 2002 – ślizg kobiet

Ślizg kobiet podczas igrzysk olimpijskich w Salt Lake City został rozegrany 20 lutego na torze Utah Olympic Park. Rozegrane zostały dwa zjazdy. Mistrzynią olimpijską została reprezentantka gospodarzy - Tristan Gale, wyprzedzając swą rodaczkę Lea Ann Parsley oraz Alex Coomber z Wielkiej Brytanii.

</doc>
<doc id="3679435" url="https://pl.wikipedia.org/wiki?curid=3679435" title="Lepista sordida">
Lepista sordida



</doc>
<doc id="3679440" url="https://pl.wikipedia.org/wiki?curid=3679440" title="Marie-Thérèse Mutin">
Marie-Thérèse Mutin

Marie-Thérèse Mutin (ur. 17 listopada 1939 w Cessey-sur-Tille) – francuska polityk, nauczycielka, wydawca i działaczka samorządowa, posłanka do Parlamentu Europejskiego IV kadencji.
Życiorys.
Uzyskała uprawnienia nauczyciela, pracowała w tym zawodzie w latach 1960–1995. Założyła następnie prywatne wydawnictwo Les Éditions Mutine, wydawała za jego pośrednictwem m.in. własne książki (w tym "Entre Chien et Loup" w 2011).
Była długoletnią działaczką Partii Socjalistycznej, z której została wykluczona w 1998. Kierowała jej strukturami w departamencie Côte-d’Or, od 1979 zasiadała w komitecie kierowniczych, a od 1993 w biurze wykonawczym PS. W 1971 objęła stanowisko zastępcy mera Cessey-sur-Tille, od 1974 do 1995 pełniła funkcję mera tej miejscowości. W latach 1986–1992 z listy socjalistów i w latach 1998–2004 z ramienia niezależnej listy wyborczej była radną regionu Burgundia. W 1997 objęła wakujący mandat eurodeputowanej IV kadencji, który wykonywała do 1999. W 2012 wspierała kandydaturę Jeana-Luca Mélenchona w wyborach prezydenckich.

</doc>
<doc id="3679442" url="https://pl.wikipedia.org/wiki?curid=3679442" title="Tadeusz Grabarczyk (historyk)">
Tadeusz Grabarczyk (historyk)

Tadeusz Włodzimierz Grabarczyk (ur. 17 grudnia 1966) – polski historyk wojskowości i mediewista, doktor habilitowany.
Życiorys.
Absolwent historii Uniwersytetu Łódzkiego (1991). Doktorat (1999 – "Piechota zaciężna w Polsce XV wieku"; promotor: Jan Szymczak) i habilitacja (2015 – "Jazda zaciężna Królestwa Polskiego w XV wieku") tamże. Kierownik Katedry Historii Średniowiecznej Wydziału Filozoficzno-Historycznego. Członek Polskiego Towarzystwa Historycznego i Wieluńskiego Towarzystwa Naukowego. Główne zainteresowania badawcze: historia wojskowości do XVI wieku, dzieje miast i przestępczość w średniowieczu.

</doc>
<doc id="3679443" url="https://pl.wikipedia.org/wiki?curid=3679443" title="F3H Demon">
F3H Demon



</doc>
<doc id="3679447" url="https://pl.wikipedia.org/wiki?curid=3679447" title="Ružica Sokić">
Ružica Sokić

Ružica Sokić znana też jako Ruža Soda (ur. 14 grudnia 1934 w Belgradzie, zm. 19 grudnia 2013 tamże) – jugosłowiańska i serbska aktorka teatralna, filmowa i telewizyjna.
Życiorys.
Była córką kupca Petra Sokicia i Vukosavy. Już jako dziecko zadebiutowała na scenie w dziecięcym zespole teatralnym, który występował w Radiu Belgrad. W 1958 ukończyła studia aktorskie w Akademii Teatralnej w Belgradzie. Początkowo pracowała w Teatrze Współczesnym w Belgradzie, skąd w 1961 przeniosła się do zespołu Atelje 212. Występowała także na scenie Teatru Narodowego, Teatru Gardoš i Teatru KULT.
W filmie zadebiutowała w 1957. Miała na swoim koncie ponad 40 ról filmowych. W latach 1973–1974 została dwukrotnie wyróżniona Srebrną Areną na Festiwalu Filmowym w Puli – za tytułową rolę w filmie "Zuta" oraz za najlepszą rolę drugoplanową – Miry w filmie "Operacja użycka". W 2007 została wyróżniona nagrodą Żanki Stokić dla najlepszej aktorki serbskiej.
W 2010 wydała autobiograficzną książkę "Страст за летењем" (Pasja latania).
Była mężatką (mąż Miroslav Lazić). Pod koniec życia cierpiała na chorobę Alzheimera. Zmarła w klinice neurochirurgii w Belgradzie.

</doc>
<doc id="3679452" url="https://pl.wikipedia.org/wiki?curid=3679452" title="Zorana Adžic">
Zorana Adžic

Zorana Adžic (ur. 28 sierpnia 1984) – serbska lekkoatletka, biegaczka długodystansowa. Podczas kariery sportowej reprezentowała Jugosławię.
Czwarta zawodniczka mistrzostw Europy juniorów w biegu na 5000 metrów (2001).
Dwukrotna uczestniczka mistrzostw Europy w przełajach (w kategorii juniorek: 78. lokata w 2000 oraz 51. lokata w 2001).
Mistrzyni Jugosławii w biegu na 5000 metrów (2001).

</doc>
<doc id="3679453" url="https://pl.wikipedia.org/wiki?curid=3679453" title="Zorana Adzic">
Zorana Adzic



</doc>
<doc id="3679454" url="https://pl.wikipedia.org/wiki?curid=3679454" title="Pożar w świątyni w Paravur">
Pożar w świątyni w Paravur

Pożar w świątyni w Paravur – tragiczne zdarzenie, do którego doszło 10 kwietnia 2016 w Paravur w okręgu Kollam, na południu indyjskiego stanu Kerala. W pożarze świątyni Puttingal zginęło 113 osób, a 350 innych odniosło obrażenia.
Pożar wybuchł w czasie przygotowań do święta Vishu, gdy zapaliły się nagromadzone w świątyni fajerwerki. W ogniu stanęły pobliskie budynki, natomiast ludzie znajdujący się w kompleksie świątynnym zostali uwięzieni.
Tło.
By zaspokoić żeńskie bóstwo, w świątyniach na terenie południowych Indii często odbywają się festiwale z pokazami sztucznych ogni. Podczas corocznych zawodów organizowanych w stanie Kerala odbywają się najbardziej spektakularne pokazy. W 1952 roku 68 osób zginęło po wybuchu petardy w świątyni Sabarimala.
10 kwietnia 2016 roku dwie grupy wyznawców przygotowały sztuczne ognie, podczas gdy w świątyni Puttingal zgromadziły się tysiące uczestników wydarzenia. Zwierzchnictwo świątyni przekazało policji, że otrzymali oni ustne zezwolenie od regionalnych władz. 12 kwietnia ujawnili oni, że z obawy o bezpieczeństwo cofnięto zezwolenie dla tego miejsca kultu; mimo to festiwal się odbył, co spowodowane było naciskiem ze strony społeczeństwa.
Pożar.
Do pożaru doszło około godziny 3:30 IST (22:00 UTC, dzień wcześniej), kiedy eksplodowały petardy, które zgromadzono w świątyni na nadchodzące obchody święta Vishu. Widoczną przyczyną eksplozji były fajerwerki, lokalnie znane jako "Amittu", które zapalone w trakcie świętowania umieszczono następnie w składzie. Eksplozja spowodowała zawalenie się magazynu i przyległego budynku biurowego, co było przyczyną śmierci większości ofiar. Wybuch był odczuwalny ponad kilometr od świątyni.

</doc>
<doc id="3679455" url="https://pl.wikipedia.org/wiki?curid=3679455" title="Gliwickie Zawody w Dwuboju Spadochronowym Gliwice 2004">
Gliwickie Zawody w Dwuboju Spadochronowym Gliwice 2004

Gliwickie Zawody w Dwuboju Spadochronowym Gliwice 2004 – odbyły się 24 lipca 2004 roku. Zawody zorganizowane zostały przez Aeroklub Gliwicki – Sekcję Spadochronową Aeroklubu Gliwickiego. Do dyspozycji skoczków był samolot An-2 SP-AOI.
Rozegrane kategorie.
Zawody rozegrano w trzech kategoriach:
Wyniki zawodów.
W zawodach wzięło udział 21 zawodników .

</doc>
<doc id="3679456" url="https://pl.wikipedia.org/wiki?curid=3679456" title="New Balance Indoor Grand Prix 2015">
New Balance Indoor Grand Prix 2015

New Balance Indoor Grand Prix 2015 – halowy mityng lekkoatletyczny, który odbył się 7 lutego 2015 w Bostonie. 
Zawody były trzecią odsłoną prestiżowego cyklu IAAF Indoor Permit Meetings w sezonie 2015.

</doc>
<doc id="3679462" url="https://pl.wikipedia.org/wiki?curid=3679462" title="Mibefradyl">
Mibefradyl

Mibefradyl () – wielofunkcyjny organiczny związek chemiczny, będący pochodną naftalenu, lek w przeszłości stosowany w leczeniu nadciśnienia tętniczego oraz choroby niedokrwiennej serca, obecnie wycofany z rynku z powodu licznych niebezpiecznych interakcji farmakologicznych, o działaniu blokującym szybkie kanały wapniowe typu T.
Historia.
Mibefradyl został zarejestrowany w czerwcu 1997 i wprowadzony na rynek sierpniu 1997. W czerwcu 1998 wycofany z rynku przez producenta Roche Laboratories of Nutley na wniosek FDA z powodu licznych zagrażających życiu interakcji farmakologicznych.
Mechanizm działania.
Mibefradyl jest antagonistą kanału wapniowego działającym na szybkie kanały wapniowe typu T (CACNA1G, CACNA1H oraz CACNA1I), którego maksymalny efekt następuje po 2,4 godzinach od podania. Mibefradyl jest silnym inhibitorem cytochromu P450 (2D6, 3A4).
Działania niepożądane.
Mibefradyl może powodować następujące poważne działania niepożądane:

</doc>
<doc id="3679465" url="https://pl.wikipedia.org/wiki?curid=3679465" title="Stéphane Buffetaut">
Stéphane Buffetaut

Stéphane Buffetaut (ur. 8 maja 1953 w Paryżu) – francuski polityk, prawnik, przedsiębiorca i samorządowiec, poseł do Parlamentu Europejskiego IV kadencji, członek Europejskiego Komitetu Ekonomiczno-Społecznego.
Życiorys.
W 1975 uzyskał magisterium z prawa na Académie de Paris, a w 1977 dyplom DESS na Université de Paris I. Pracował na kierowniczych stanowiskach w organizacjach pracodawców, m.in. w latach 1986–1997 jako dyrektor wykonawczy związku pracodawców regionu Île-de-France. Objął również stanowisko dyrektora ds. kontaktów z instytucjami europejskimi w koncernie Veolia Environnement. Został prezesem przedsiębiorstw specjalizujących się w finansowaniu budownictwa społecznego.
Był radnym miejskim w Louviers i zastępcą mera Wersalu. W 1994 kandydował do Europarlamentu IV kadencji z ramienia Ruchu dla Francji, który zorganizował Philippe de Villiers. Mandat poselski objął w 1997 i wykonywał go do 1999, wchodząc w skład grupy Niezależnych na rzecz Europy Narodów. Później został wiceprzewodniczącym Narodowego Centrum Niezależnych i Chłopów oraz członkiem władz krajowych Partii Chrześcijańsko-Demokratycznej. W 2012 bezskutecznie kandydował do Zgromadzenia Narodowego.
Od 2002 członek Europejskiego Komitetu Ekonomiczno-Społecznego.
Kawaler Legii Honorowej oraz Orderu Narodowego Zasługi.

</doc>
<doc id="3679466" url="https://pl.wikipedia.org/wiki?curid=3679466" title="Sturninae">
Sturninae



</doc>
<doc id="3679467" url="https://pl.wikipedia.org/wiki?curid=3679467" title="Marlena Kowalewska">
Marlena Kowalewska

Marlena Kowalewska z d. Pleśnierowicz (ur. 9 stycznia 1992) – polska siatkarka, grająca na pozycji rozgrywającej, reprezentantka kraju. 
Życiorys.
Jest córką Zbigniewa Pleśnierowicza, byłego piłkarza, mistrza Polski z Lechem Poznań. W dzieciństwie trenowała również tenis i pływanie, jednak siatkówką zainteresowała się już w szkole podstawowej. Jest wychowanką UKS Chrobry Poznań, niemniej od 2010 występowała w drugoligowym Energetyku Poznań, w którym pełniła funkcję kapitana. Latem 2012 przeniosła się do ekipy beniaminka I ligi, Budowlanych Toruń, gdzie spędziła kolejne trzy sezony. W najlepszym z nich, 2014/2015 jej zespół w dramatycznych okolicznościach uległ w półfinale rozgrywek ŁKS-owi Łódź.
Po zakończeniu sezonu, Pleśnierowicz trafiła do występującego w Orlen Lidze Pałacu Bydgoszcz. W sezonie 2015/2016 szybko stała się podstawową rozgrywającą drużyny. W całych rozgrywkach wystąpiła w ponad 20 meczach ligowych, w sumie zdobywając 54 punkty (średnio po 2,2 na spotkanie). Po sezonie została powołana do kadry Polski na Grand Prix 2016 i Ligę Europejską 2016.
Jej mężem jest koszykarz Marcin Kowalewski. 
Sukcesy klubowe.
Puchar Polski:
Superpuchar Polski:
Mistrzostwo Polski:
Sukcesy reprezentacyjne.
Volley Masters Montreux:

</doc>
<doc id="3679468" url="https://pl.wikipedia.org/wiki?curid=3679468" title="Anna Kowalska-Pietrzak">
Anna Kowalska-Pietrzak

Anna Agnieszka Kowalska-Pietrzak – polska historyk, mediewista.
Życiorys.
Absolwentka historii Uniwersytetu Łódzkiego (1996). Doktorat (2000 – "Prałaci i kanonicy kapituły łęczyckiej do XV wieku"; promotor: Jan Szymczak) i habilitacja (2015 – "Duchowieństwo parafialne w późnośredniowiecznej Polsce Centralnej. Archidiakonaty łęczycki i uniejowski") tamże. Pracuje na Katedrze Historii Średniowiecznej Wydziału Filozoficzno-Historycznego UŁ. Główne zainteresowania badawcze: historia Kościoła w średniowieczu, polskie krucjaty i pielgrzymki, sądownictwo kościelne.

</doc>
<doc id="3679469" url="https://pl.wikipedia.org/wiki?curid=3679469" title="Triod bitolski">
Triod bitolski

Triod bitolski – pochodzący z 2. połowy XII wieku rękopiśmienny macedoński triod (księga liturgiczna z tekstami mszalnymi na okres Wielkiego Postu). Obecnie znajduje się w zbiorach biblioteki Bułgarskiej Akademii Nauk w Sofii.
Licząca 101 pergaminowych kart formatu 27,5×19,5 cm mocno zniszczona księga pisana jest cyrylicą z licznymi wstawkami głagolickimi. W tekście, liczącym po 28 wierszy na stronę, bogato stosowane są skróty i ligatury. Pojawiają się także notacje muzyczne, ozdobne zastawki oraz noty marginesowe, w których podano m.in. okoliczności powstania księgi: została spisana w ciągu trzech zimowych miesięcy przez pochodzącego ze wsi Wapa w zachodniej Macedonii Georgi Gramatyka, pracującego w klasztorze Sveti Vrači. Tekst triodu zachował się w stanie niekompletnym, brakuje początku i końca manuskryptu.
Księga została przywieziona w 1898 roku do bułgarskiej agencji handlowej w Bitoli z jednej z okolicznych wsi. Tam odkrył ją w 1907 roku Jordan Iwanow, który zabrał manuskrypt do Bułgarii. Tekst zabytku ogłosił drukiem w 1984 roku Jordan Zaimov.

</doc>
<doc id="3679472" url="https://pl.wikipedia.org/wiki?curid=3679472" title="Baeocera profana">
Baeocera profana

Baeocera profana – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele od 1,4 do 1,55 mm długości, ubarwionym rudobrązowawo do czarniawego z jaśniejszymi stopami, czułkami i wierzchołkiem odwłoka. W długich czułkach człony dziewiąty i dziesiąty są znacznie dłuższe niż szersze. Wyraźnie grube punktowanie pokrywa większą część zapiersia, a po jego bokach rozmieszczenie punktów jest prawie regularne. Hypomeron bardzo delikatnie lub wcale niepunktowany. Metanepisterna wyraźnie oddzielone głębokim szwem. Pokrywy nieprzyciemnione wierzchołkowo, grubo punktowane na dysku aż do lub prawie do wierzchołka. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Tylne skrzydła zredukowane. Na bokach pierwszego widocznego sternitu odwłoka znajduje się wyraźne punktowanie. Samiec ma edeagus długości 0,36 do 0,38 mm o umiarkowanie zesklerotyzowanym płacie środkowym oraz bardzo słabo rozszerzone trzy pierwsze człony stóp przednich odnóży.
Łodzikowaty ten zasiedla ściółkę, glebę i humus lasów oraz mchy porastające pnie. Znany wyłącznie z filipińskiej wyspy Luzon, z okolic Sagady w Mountain Province.

</doc>
<doc id="3679473" url="https://pl.wikipedia.org/wiki?curid=3679473" title="Puchar Słowenii w koszykówce mężczyzn">
Puchar Słowenii w koszykówce mężczyzn

Puchar Słowenii w koszykówce mężczyzn () – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Słoweńską Federację Koszykówki dla słoweńskich męskich klubów koszykarskich. Drugie – po mistrzostwach Słowenii – rozgrywki w hierarchii ważności, w słoweńskiej koszykówce.
Historia.
Pierwszy turniej o Puchar Słowenii rozegrano w sezonie 1991/92, po odłączeniu się tego kraju od Jugosławii 25 czerwca 1991, co zapoczątkowało dwa dni później w Słowenii wojnę dziesięciodniową. 

</doc>
<doc id="3679474" url="https://pl.wikipedia.org/wiki?curid=3679474" title="Slovenski košarkarski Pokal Spar">
Slovenski košarkarski Pokal Spar



</doc>
<doc id="3679475" url="https://pl.wikipedia.org/wiki?curid=3679475" title="Piotr Zakoworot">
Piotr Zakoworot

Piotr Antonowicz Zakoworot (ros. "Пётр Антонович Заковорот", ukr. "Петро Антонович Заковорот", "Petro Antonowycz Zakoworot"; ur. w 1871 w Kupjewasze, zm. 5 marca 1951 w Charkowie) – rosyjski i radziecki szermierz pochodzenia ukraińskiego, specjalizujący się w szabli, olimpijczyk z Paryża (1900) w barwach Imperium Rosyjskiego.
Urodził się w ukraińskiej rodzinie chłopskiej niedaleko Charkowa, a nauki pobierał w Warszawie. W 1899 zwyciężył w prestiżowym turnieju w Budapeszcie. Był jednym z czterech reprezentantów w ekipie Imperium Rosyjskiego na drugich w historii igrzyskach olimpijskich. W indywidualnym turnieju szablistów zawodowców zajął 7. miejsce. Drugim reprezentantem Imperium Rosyjskiego w tych zawodach był jego nauczyciel Julian Michaux (który był piąty).
W 1910 roku zajął trzecie miejsce w turnieju szermierczym w Paryżu (Michaux był piąty). Od 1911 roku pracował jako nauczyciel w Petersburgu, w 1920 powrócił do Charkowa. Zasłużony Mistrz Sportu ZSRR (1945).

</doc>
<doc id="3679476" url="https://pl.wikipedia.org/wiki?curid=3679476" title="Swinhoe">
Swinhoe

Swinhoe – przysiółek w Anglii, w Northumberland, w dystrykcie (unitary authority) Northumberland, w civil parish Beadnell. Leży 14,4 km od miasta Alnwick, 63,8 km od miasta Newcastle upon Tyne i 461 km od Londynu. W 1951 roku civil parish liczyła 68 mieszkańców.

</doc>
<doc id="3679477" url="https://pl.wikipedia.org/wiki?curid=3679477" title="Andrzej Gawryś">
Andrzej Gawryś

Andrzej Gawryś (ur. 4 czerwca 1954) – polski funkcjonariusz służb mundurowych: wojska polskiego oraz Biura Ochrony Rządu. Generał brygady, urzędnik państwowy. Zastępca Szefa Biura Ochrony Rządu oraz Szef Gabinetu Szefa BOR.
Życiorys.
Funkcjonariusz, wykonywał obowiązki kierowcy. W 1981 roku w stopniu plutonowego przyjęty na wyższe studia zawodowe w Wyższej Szkole Oficerskiej Ministerstwa Spraw Wewnętrznych im. Feliksa Dzierżyńskiego w Legionowie. Szkołę ukończył w 1984 roku. Wraz z Arturem Szerszeniem napisali pod kierunkiem kpt. mgr. Henryka Kamińskiego pracę dyplomową pod tytułem "Przestępstwa popełnione przez funkcjonariuszy Milicji Obywatelskiej i Służby Bezpieczeństwa na terenie m.st. Warszawy i województwa stołecznego warszawskiego w 1981 roku".
W roku 1988 ukończył Zaoczne Studium Magisterskie Akademii Spraw Wewnętrznych w Warszawie. Pod kierunkiem naukowym płk. dr. Bogdana Dobkowskiego napisał pracę pod tytułem "Prawo łaski stosowane przez Radę Państwa PRL - zagadnienia teoretyczne i proceduralne". Uzyskał certyfikaty wydane przez Agencję Bezpieczeństwa Wewnętrznego upoważniające do kierowania komórkami ochrony informacji niejawnych oraz dostępu do informacji niejawnych.
Pełnił funkcję Zastępcy Szefa Biura Ochrony Rządu w okresie gdy Szefem Biura był gen. bryg. Mirosław Gawor (2001 rok) oraz gdy formacją kierował gen. dyw. Grzegorz Mozgawa (7 listopada 2001 - 3 listopada 2005). 10 czerwca 2005 roku z rąk Prezydenta Rzeczypospolitej Polskiej Aleksandra Kwaśniewskiego pułkownik Andrzej Gawryś otrzymał nominację na stopień generała brygady.
Pod koniec 2007 roku został Szefem Gabinetu Szefa Biura Ochrony Rządu gen. dyw. Mariana Janickiego. Pełnił tę funkcję również po dymisji Szefa BOR gen.dyw. Mariana Janickiego (do 1 marca 2013 roku). Od 1 marca 2013 kontynuował służbę jako Szef Gabinetu Szefa BOR gen. bryg. Krzysztofa Klimka, aż do 30 czerwca 2013 roku. Z dniem 30 czerwca 2013 roku przeszedł na emeryturę.Od października 2014 roku został zatrudniony na stanowisku Pełnomocnika Ochrony Informacji Niejawnych w Centrali Kasy Rolniczego Ubezpieczenia Społecznego w Warszawie.

</doc>
<doc id="3679479" url="https://pl.wikipedia.org/wiki?curid=3679479" title="Luka bombowo-rakietowa">
Luka bombowo-rakietowa

Luka bombowo-rakietowa – określenie stosowane przez amerykański wywiad w latach 1957–1961, w czasie zimnej wojny, do opisu sytuacji, w której zdobywane informacje wywiadowcze wskazywały, że radziecki arsenał rakiet z głowicami nuklearnymi rośnie szybciej niż amerykański. W 1961 roku Oleg Pieńkowski dostarczył Amerykanom informacje dowodzące, że radziecka przewaga w uzbrojeniu jest fikcją.

</doc>
<doc id="3679480" url="https://pl.wikipedia.org/wiki?curid=3679480" title="Harfa preparowana">
Harfa preparowana



</doc>
<doc id="3679481" url="https://pl.wikipedia.org/wiki?curid=3679481" title="Tadeusz Srogi">
Tadeusz Srogi

Tadeusz Srogi (ur. 10 stycznia 1919 w Sanoku, zm. 14 listopada 2009) – polski więzień obozów niemieckich podczas II wojny światowej, pracownik Pafawagu
Życiorys.
Urodził się 10 stycznia 1919 w Sanoku. Był synem Kazimiera i Marii. W styczniu 1939 zdał egzamin dojrzałości w Państwowym Gimnazjum im. Królowej Zofii w Sanoku (w jego klasie byli m.in. Juliusz Bakoń, Zbigniew Szuber). Podjął studia.
Po wybuchu II wojny światowej 1939 i nastaniu okupacji niemieckiej ziem polskich wskutek denuncjacji Ukraińców został aresztowany przez Niemców i 6 maja 1940 osadzony w więzieniu sanockim, gdzie był przetrzymywany do 13 czerwca 1940, następnie w Tarnowie, skąd – wraz z grupą ponad 758 młodych Polaków – 14 czerwca 1940 został przewieziony do obozu KL Auschwitz – był to pierwszy masowy transport do Auschwitz. W obozie otrzymał numer obozowy 178. Od 13 do 17 lutego 1943 był karnie skierowany do bunkra w Bloku 11, później do maja 1943 był przydzielony do komanda karnego ("Strafkommando"). W czasie uwięzienia utrzymał kontakt ze swoją sympatią pochodzenia żydowskiego, Reginą, osadzoną w części obozu przeznaczonej dla kobiet. Pracując w magazynie SS kompletował przez dwa miesiące mundur Rottenführera-SS i dostarczył go wraz z drukiem przepustki innemu więźniowi Jerzemu Bieleckiemu, który dokonał ucieczki z Auschwitz 21 lipca 1944. W październiku 1944 trafił do Bloku 11 w związku z usiłowaniem ucieczki. W 1944 został przeniesiony do obozu KL Flossenbürg, gdzie otrzymał numer obozowy 37740. W tym miejscu odzyskał wolność u kresu wojny 9 maja 1945.
Po wojnie ukończył studia ekonomiczne w Wyższej Szkole Ekonomicznej w Krakowie. Był zatrudniony w fabryce Pafawag we Wrocławiu do czasu przejścia na emeryturę. Był członkiem komisji rewizyjnej Okręgu Dolnośląskiego Polskiego Związku Byłych Więźniów Politycznych Hitlerowskich Więzień i Obozów Koncentracyjnych.
Zmarł 14 listopada 2009 we Wrocławiu i został pochowany na Cmentarzu Grabiszyńskim we Wrocławiu.

</doc>
<doc id="3679484" url="https://pl.wikipedia.org/wiki?curid=3679484" title="Benton (Devon)">
Benton (Devon)

Benton – przysiółek w Anglii, w Devon. Leży 50,9 km od miasta Exeter, 83,7 km od miasta Plymouth i 270,8 km od Londynu. Benton jest wspomniana w Domesday Book (1086) jako "Botintone"/"Botintona"/"Bontintona".

</doc>
<doc id="3679487" url="https://pl.wikipedia.org/wiki?curid=3679487" title="Éric Pinel">
Éric Pinel

Éric Pinel (ur. 10 grudnia 1959 w Paryżu) – francuski polityk, nauczyciel i samorządowiec, poseł do Parlamentu Europejskiego IV kadencji.
Życiorys.
Ukończył technologię informacyjną (1982), w 1985 przystąpił do egzaminu wstępnego do École normale supérieure. Pracował zawodowo jako nauczyciel. Początkowo działał w ugrupowaniu Zielonych, następnie związał się z Ruchem dla Francji, który zorganizował Philippe de Villiers. W 1992 został wybrany do rady regionu Dolna Normandia, zasiadał w niej do końca kadencji 2004–2010.
W 1997 objął wakujący mandat eurodeputowanego IV kadencji, który wykonywał do 1999. Dołączył w międzyczasie do Frontu Narodowego. Był dyrektorem gabinetu politycznego jednego z liderów FN Bruno Gollnischa i sekretarzem partii w departamencie Calvados. Założył też stowarzyszenie ekologiczne FEC.
W 2009 dołączył do rozłamowców z FN, przystępując do Parti de la France. Został członkiem biura politycznego tego ugrupowania i jej kandydatem w różnych wyborach.

</doc>
<doc id="3679488" url="https://pl.wikipedia.org/wiki?curid=3679488" title="Władimir Nowikow (piłkarz wodny)">
Władimir Nowikow (piłkarz wodny)

Władimir Dmitrijewicz Nowikow (ros. Владимир Дмитриевич Новиков; ur. 25 czerwca 1937 w Moskwie, zm. 1980) – radziecki piłkarz wodny, medalista olimpijski.
Igrzyska w Rzymie były jego jedynymi w karierze, wraz z ekipą narodową zdobył srebrny medal (wystąpił w meczu z Argentyną). Był brązowym medalistą mistrzostw Europy w 1958, srebrnym w 1962. Występował w barwach moskiewskiego Dynama.

</doc>
<doc id="3679490" url="https://pl.wikipedia.org/wiki?curid=3679490" title="Cmentarz żydowski w Buczaczu">
Cmentarz żydowski w Buczaczu

Cmentarz żydowski w Buczaczu – najstarsza zabytkowa nekropolia Buczacza, położona we wschodniej części miasta (wcześniej poza murami miejskimi) na malowniczym zboczu Góry Targowicy. Obecnie nieczynna.
Historia.
Dokładny czas powstania nie jest znany, uważa się, że powstał w XVI wieku. Znajduje się w jednej ze starych dzielnic miasta, na zboczu Góry Targowicy, na prawym brzegu rzeki Strypy, w pobliżu obecnego dworca autobusowego, w centrum handlowym. Zgodnie z tradycją był poza murami miasta. Ostatni znany pochówek odbył się przed rokiem 1940. Zabytki zniszczone, pozostało niewiele nagrobków. Teren cmentarza jest częściowo ogrodzony. W czasach radzieckich część macew cmentarnych została używana jako materiał budowlany. Przez cmentarz z uwagi na znaczny przepływ transportu towarowego po rozpoczęciu działalności rafinerii w Buczaczu od roku 1957 kilka lat później w czasach radzieckich utorowali drogę. 
Najdawniejszy nagrobek pochodzi z 1587.
Na cmentarzu znajdują się grobowiec oraz liczne nagrobki, m.in. ojca laureata Nagrody Nobla Samuela Agnona.
Zimą i wiosną 2017 większa część nekropolii została zwolniona od drzew.

</doc>
<doc id="3679492" url="https://pl.wikipedia.org/wiki?curid=3679492" title="Tadeusz Nowak (mediewista)">
Tadeusz Nowak (mediewista)

Tadeusz Nowak (ur. 1951) – polski historyk mediewista.
Życiorys.
Absolwent historii Uniwersytetu Łódzkiego (1975). Doktorat (1984 - "Budownictwo obronne w Wielkopolsce, Kujawach, ziemiach dobrzyńskiej, łęczyckiej i sieradzkiej w XIV wieku"; promotor: Stanisław Marian Zajączkowski) i habilitacja (2004 -"Własność ziemska w ziemi łęczyckiej w czasach Władysława Jagiełły") tamże. Od 2006 profesor UŁ. Pracuje na Katedrze Historii Średniowiecznej Wydziału Filozoficzno-Historycznego. Główne zainteresowania badawcze: dzieje wojskowości w Polsce średniowiecznej, osadnictwo i struktura własności ziemskiej w Polsce Centralnej, dzieje miast i mieszczaństwa w Polsce środkowej do końca XVI w.

</doc>
<doc id="3679494" url="https://pl.wikipedia.org/wiki?curid=3679494" title="Ashbury (Devon)">
Ashbury (Devon)

Ashbury – wieś w Anglii, w Devon. Leży 41,6 km od miasta Exeter, 43,7 km od miasta Plymouth i 294 km od Londynu. W 1961 roku civil parish liczyła 51 mieszkańców. Ashbury jest wspomniana w Domesday Book (1086) jako "Esseberie".

</doc>
<doc id="3679495" url="https://pl.wikipedia.org/wiki?curid=3679495" title="Ashbury">
Ashbury



</doc>
<doc id="3679498" url="https://pl.wikipedia.org/wiki?curid=3679498" title="Wiaczesław Kuriennoj">
Wiaczesław Kuriennoj

Wiaczesław Grigorjewicz Kuriennoj (ros. Вячеслав Григорьевич Куренной ; ur. 10 grudnia 1932 w Moskwie, zm. 23 grudnia 1992 tamże) – radziecki piłkarz wodny, medalista olimpijski.
Brał udział w dwóch igrzyskach (IO 56, IO 60). W 1956 reprezentanci ZSRR zajęli trzecie miejsce, cztery lata później byli drudzy. Był brązowym medalistą mistrzostw Europy w 1958.

</doc>
<doc id="3679501" url="https://pl.wikipedia.org/wiki?curid=3679501" title="Jurij Grigorowski">
Jurij Grigorowski

Jurij Nikołajewicz Grigorowski (; ur. 28 marca 1939 w Moskwie) – radziecki piłkarz wodny, medalista olimpijski.
Brał udział w dwóch igrzyskach (IO 60, IO 68), na obu radzieccy piłkarze zajęli drugie miejsce (zdobył łącznie 13 bramek).

</doc>
<doc id="3679504" url="https://pl.wikipedia.org/wiki?curid=3679504" title="Clovelly">
Clovelly



</doc>
<doc id="3679505" url="https://pl.wikipedia.org/wiki?curid=3679505" title="Dominik Kozłowski">
Dominik Kozłowski

Dominik Kozłowski (ur. 14 czerwca 1993) – polski sztangista rywalizujący głównie w kategorii do 56 kg. Brązowy medalista Mistrzostw Europy. Wielokrotny medalista Mistrzostw Polski oraz rekordzista w rwaniu w kat.56 kg
Kozłowski czterokrotnie brał udział w mistrzostwach Europy – w 2014 wynikiem 232 kg zajął 11. pozycję w kategorii do 56 kg, rok później w tej samej rywalizacji uplasował się na 9. miejscu, uzyskując rezultat 240 kg, w 2016 zajął 8. pozycję w kategorii do 56 kg, z wynikiem 235 kg a w 2017 zajął wpierw czwartą pozycję, następnie po dyskwalifikacji jednego z zawodników będącego na dopingu, znalazł się na trzecim miejscu z wynikiem 241 kg. Wielokrotnie zdobywał medale mistrzostw Polski – między innymi w 2014, 2015, 2016 zwyciężał w kategorii do 56 kg.

</doc>
<doc id="3679511" url="https://pl.wikipedia.org/wiki?curid=3679511" title="Władimir Siemionow (piłkarz wodny)">
Władimir Siemionow (piłkarz wodny)

Władimir Wiktorowicz Siemionow (ros. Владимир Викторович Семёнов; ur. 10 maja 1938 w Moskwie, zm. 21 listopada 2016) – radziecki piłkarz wodny, medalista olimpijski.
Brał udział w trzech igrzyskach (IO 60, IO 64, IO 68). W 1960 reprezentanci ZSRR zajęli drugie miejsce, cztery lata później byli trzeci, zaś w Meksyku w 1968 ponownie byli drudzy (łącznie strzelił siedem bramek na igrzyskach). Dwukrotny mistrz Europy z 1966 i 1970 oraz brązowy medalista z 1958.

</doc>
<doc id="3679514" url="https://pl.wikipedia.org/wiki?curid=3679514" title="Morderstwo Vincenta China">
Morderstwo Vincenta China

Vincent Jen Chin (; ur. 18 maja 1955 w Guangdong, zm. 23 czerwca 1982 w Detroit) – Amerykanin chińskiego pochodzenia, który w czerwcu 1982 roku został pobity ze skutkiem śmiertelnym na terenie miasta Highland Park („enklawy” Detroit), w Stanach Zjednoczonych. Pobicie doprowadziło do śmierci ofiary w ciągu czterech dni.
Tło.
Sprawcami byli kierownik fabryki Chryslera Ronald Ebens oraz jego pasierb, Michael Nitz. Pobłażliwy wymiar kary jaki nałożono na tych dwóch mężczyzn w ramach umowy pomiędzy obroną a oskarżeniem, spowodowało oburzenie azjatyckiej społeczności w kraju w związku z brutalnym charakterem zabójstwa (ciosy w głowę kijem baseballowym), które nacechowane było zbrodnią z nienawiści. Zwolnienia w motoryzacyjnym przemyśle Detroit, m.in. Nitza z Chryslera w 1979 roku, miały miejsce w związku z coraz większą konkurencją ze strony japońskich producentów samochodów – napastnicy uznali China za Japończyka. Kiedy bito China, w jego stronę kierowano rasistowskie komentarze przypisujące ofierze winę za zwolnienia w tamtejszych zakładach pracy.
Skazanie sprawców.
Pierwotnie Ebens i Nitz otrzymali wyroki za morderstwo drugiego stopnia, ale w sądzie okręgowym zostali uznani za winnych nieumyślnego spowodowania śmierci. Sprawcom przyznano trzyletni dozór sądowy.
Sprawa stała się punktem zbornym dla amerykańskiej społeczności pochodzenia azjatyckiego, a Ebens i Nitz zostali oskarżeni za naruszenie praw obywatelskich China. Z uwagi na to, że kolejne zaskarżenie federalne było pokłosiem presji ze strony społeczeństwa, koalicji wielu azjatyckich organizacji, zabójstwo Vincenta China jest często uważane za ważny dla ogólnoetnicznego ruchu azjatycko-amerykańskiego.

</doc>
<doc id="3679516" url="https://pl.wikipedia.org/wiki?curid=3679516" title="Willy Fossli">
Willy Fossli

 
Willy Fossli (ur. 8 lipca 1931 w Asker, zm. 29 stycznia 2017) – norweski piłkarz występujący na pozycji napastnika. 
Kariera klubowa.
Fossli całą karierę spędził w zespole Asker SK. W sezonie 1950/1951 dotarł z nim do finału Pucharu Norwegii. W tamtym sezonie awansował też z drugiej ligi do pierwszej. W sezonie 1955/1956 z 17 bramkami na koncie został jej królem strzelców. W sezonie 1958/1959 spadł z zespołem do drugiej ligi, w sezonie 1961/1962 do trzeciej. W 1965 roku zakończył karierę.
Kariera reprezentacyjna.
W reprezentacji Norwegii Fossli zadebiutował 22 listopada 1953 w przegranym 1:5 meczu eliminacji mistrzostw świata 1954 z RFN. W latach 1953-1957 w drużynie narodowej rozegrał 6 spotkań.

</doc>
<doc id="3679518" url="https://pl.wikipedia.org/wiki?curid=3679518" title="Anna Pogoriłaja">
Anna Pogoriłaja



</doc>
<doc id="3679520" url="https://pl.wikipedia.org/wiki?curid=3679520" title="Piotr Brieus">
Piotr Brieus

Piotr Pawłowicz Brieus (ros. Пётр Павлович Бреус; ur. 2 grudnia 1927, zm. 2000) – radziecki piłkarz wodny, medalista olimpijski.
W igrzyskach olimpijskich wziął udział wyłącznie w 1956 (Melbourne). Waterpoliści ze Związku Radzieckiego zajęli tam trzecie miejsce (zdobył dwie bramki). Brązowy medalista mistrzostw Europy z 1958.

</doc>
<doc id="3679522" url="https://pl.wikipedia.org/wiki?curid=3679522" title="John Sveinsson">
John Sveinsson

 
John Lunde Sveinsson (ur. 29 stycznia 1922, zm. 14 stycznia 2009) – norweski piłkarz występujący na pozycji napastnika. Trener piłkarski.
Kariera klubowa.
Sveinsson całą karierę spędził w zespole Lyn Fotball. W sezonach 1945/1946 oraz 1946/1947 zdobył z nim Puchar Norwegii. W sezonie 1950/1951 z 19 bramkami na koncie został królem strzelców pierwszej ligi norweskiej. W 1953 roku zakończył karierę.
Kariera reprezentacyjna.
W reprezentacji Norwegii Sveinsson zadebiutował 21 października 1945 w przegranym 0:10 towarzyskim meczu ze Szwecją. W latach 1945-1950 w drużynie narodowej rozegrał 2 spotkania.

</doc>
<doc id="3679528" url="https://pl.wikipedia.org/wiki?curid=3679528" title="Pięć ras pod jedną unią">
Pięć ras pod jedną unią

Pięć ras pod jedną unią – jedna z ważniejszych zasad Republiki Chińskiej, która powstała w 1911 roku w wyniku Rewolucji Xinhai.
Opis.
Zasada ta podkreślała harmonię pięciu największych grup etnicznych w Chinach, które reprezentowane były przez pięć kolorowych pasów na fladze Republiki Chińskiej: Han (czerwony), Mandżurowie (żółty), Mongołowie (niebieski), Hui (chińscy muzułmanie, biały) i Tybetańczycy (czarny).
W tym kontekście słowo "muzułmanin" (włączając w to chińskie 回, "huí") oznacza muzułmańskie ludy tureckie w zachodniej części Chin, a termin "muzułmańskie terytorium" (回疆; "Huijiang") jest dawną nazwą Sinciang z czasów dynastii Qing. Znaczenie terminu "ludzie Hui" stopniowo zmieniało się do swojego obecnego znaczenia – grupy odróżniającej się od Chińczyków Han nie tylko wiarą i przodkami z wczesnych czasów Republiki Chińskiej (1911-1949).
Historia.
Podczas rządów dynastii Sui, chorągwie wojskowe przedstawiały różne kolory, czerwony (ogień), niebieski (drewno), żółty (ziemia), biały (metal) i czarny (woda), jako odzwierciedlenie pięciu żywiołów. Dynastia Tang przyjęła ten zwyczaj, ale połączyła barwy w jedną flagę używaną do celów wojskowych. W późniejszych czasach "flaga pięciu zjednoczonych żywiołów" była odnawiana i ponownie używana w celach wojskowych lub dyplomatycznych. Na malowidle z czasów dynastii Qing, przedstawiającym zwycięstwo Mandżurów nad muzułmańską rebelią dowodzoną przez Du Wenxiu w prowincji Junnan, flaga wojskowa Qing przedstawia pięć żywiołów w kolejności: żółty, biały, czarny, zielony i czerwony.

</doc>
<doc id="3679529" url="https://pl.wikipedia.org/wiki?curid=3679529" title="Michaił Ryżak">
Michaił Ryżak

Michaił Michajłowicz Ryżak (ros. Михаил Михайлович Рыжак; ur. 10 marca 1927 w Charkowie, zm. w marcu 2003 w Moskwie) – radziecki piłkarz wodny, medalista olimpijski.
W igrzyskach olimpijskich wziął udział wyłącznie w 1956 (Melbourne). Waterpoliści ze Związku Radzieckiego zajęli tam trzecie miejsce (wystąpił w meczu z Australią).

</doc>
<doc id="3679531" url="https://pl.wikipedia.org/wiki?curid=3679531" title="Ali Bahar">
Ali Bahar

Ali Khamis Ibrahim Bahar (arab. علي خميس إبراهيم بحر, ur. 1960, zm. 3 lipca 2011) – bahrajński piosenkarz, gitarzysta i organista znany z utworzenia zespołu Al Ekhwa (arab. "Bracia"). Otrzymał przydomek „"Bob Marley Zatoki Perskiej"”. Określany jako „"najbardziej popularny muzyk w historii Bahrajnu"”. Śpiewał i występował na krajowych koncertach i licznych międzynarodowych festiwalach muzycznych.
Życiorys.
Już w swoim rodzinnym mieście, Muharraku, Ali cieszył się popularnością. Zaczął bowiem tworzyć muzykę w wieku lat 12. W późniejszym okresie życia Ali przeprowadził się do Szardży (Zjednoczone Emiraty Arabskie), gdzie grono jego przyjaciół i fanów poszerzyło się.
Jego zespół, Al Ekhwa, utworzony w 1986 roku pomógł Alemu dojść do sławy. Był jego gitarzystą, wokalistą i organistą.
Śmierć.
Alego przyjęto do Centrum Medycznego w Salmaniya 30 czerwca 2011 ze względu na problemy z oddychaniem. 3 lipca 2011 o 11 rano zmarł z powodu niewydolności nerek spowodowanej zapaleniem płuc.

</doc>
<doc id="3679532" url="https://pl.wikipedia.org/wiki?curid=3679532" title="Toyota TS050 Hybrid">
Toyota TS050 Hybrid

Toyota TS050 Hybrid – hybrydowy samochód wyścigowy fabrycznego zespołu Toyoty, opracowany przez firmę Toyota Motorsport GmbH), który od 2016 roku startuje w wyścigach World Endurance Championship. Samochód zastąpił w nich model Toyota TS040 Hybrid, startujący w latach 2014 i 2015. Jako pierwszy w serii FIA WEC startował Toyota TS030 Hybrid 2012 i 2013. W 2018 roku takim samochodem Sébastien Buemi, Kazuki Nakajima i Fernando Alonso wygrali wyścig 24h Le Mans. Ten sam wynik trzej kierowcy powtórzyli również w 2019 roku. 
TS050 Hybrid 2016.
TS050 Hybrid 2016 został zaprezentowany na torze Paul Ricard podczas oficjalnych testów w 25 i 26 marca 2016 roku. Toyota konkurowała w klasie LMP1-Hybrid z zespołami Porsche i Audi.
Samochód ma długość 4650 mm, szerokość 1900 mm, wysokość 1050 mm. Otrzymał nowy napędy hybrydowy, zbudowany według nowej koncepcji. Silnik wolnossący został zastąpiony silnikiem V6 2.4 twin-turbo z bezpośrednim wtryskiem paliwa, dopasowanym do nowych regulacji FIA, które ograniczają dopływ paliwa o 7,5%. Współpracują z nim mocniejsze silniki elektryczne o energii 8 MJ. Wszystkie jednostki zostały opracowane w Dziale Rozwoju Silników Sportowych w Centrum Technicznym Higashi-Fuji. Moc silnika spalinowego – 500 KM (368 kW), łączna moc silników elektrycznych – 500 KM (368 kW). Łączna moc układu napędowego – 1000 KM (736 kW).
TS050 Hybrid ma napęd na 4 koła, tak jak poprzednik. Silniki elektryczne zamontowane z przodu i z tyłu odzyskują energię z hamowania (hamowanie rekuperacyjne). Energia trafia do baterii litowo-jonowej, która zastąpiła superkondensator. Od nowa opracowano system chłodzenia i przekładnię, aby dostosować je do większego momentu obrotowego silnika benzynowego. Bolid ma poprawioną aerodynamikę dzięki nowej karoserii i inaczej rozmieszczonym komponentom napędu.
Przed oficjalną prezentacją na torze Paul Ricard samochód odbył 22 tys. km testów.
Kierowcy.
TS050 Hybrid #5: Anthony Davidson, Sébastien Buemi (mistrzowie świata 2014), Kazuki Nakajima.
TS050 Hybrid #6: Stéphane Sarrazin, Mike Conway i nowy członek zespołu, Kamui Kobayashi, który jesienią 2015 roku zastąpił Alexa Wurza.
Wyścigi.
6-godzinny wyścig Silverstone.
TS050 Hybrid #5 (Anthony Davidson, Sébastien Buemi, Kazuki Nakajima)
Miejsce: 16, 170 okrążeń, 7 pit stopów, najszybsze okrążenie: 1 min 41,076 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 2, 193 okrążenia, 7 pit stopów, najszybsze okrążenie: 1 min 40,657 s
6-godzinny wyścig Spa-Francorchamps.
TS050 HYBRID #5 (Sébastien Buemi, Anthony Davidson, Kazuki Nakajima)
Miejsce: 26, 114 okrążeń, najszybsze okrążenie: 1 min 59,740 s
TS050 HYBRID #6 (Stéphane Sarrazin, Mike Conway, Kamui Kobayashi)
Wyścig przerwany po 3 h 23 min, 87 okrążeń, najszybsze okrążenie: 2 min 00,177 s
24-godzinny wyścig w Le Mans.
TS050 HYBRID #5 (Sébastien Buemi, Anthony Davidson, Kazuki Nakajima)
wyścig nie ukończony
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 2
W 84. wyścigu Le Mans 24 Hours, rozgrywanym 18-19 czerwca 2016 r., wystartowały oba bolidy TS050 Hybrid z numerami 5 i 6. Przez 24 godziny obie Toyoty jechały w pierwszej trójce wraz z Porsche o numerze 2, nawiązując z nim wyrównaną walkę. Na przedostatnim okrążeniu prowadząca w wyścigu Toyota z numerem 5 utraciła moc i zatrzymała się. Samochód udało się uruchomić, jednak dojechał do mety zbyt wolno, by został sklasyfikowany. Toyota TS050 Hybrid numer 6 ukończyła wyścig na drugim miejscu. Przyczyną usterki samochodu numer 5 był defekt połączenia między turbosprężarką a intercoolerem.
6-godzinny wyścig na Nürburgring.
TS050 Hybrid #5 (Anthony Davidson, Sébastien Buemi, Kazuki Nakajima)
Miejsce: 5, 193 okrążenia, 6 pit stopów, najszybsze okrążenie: 1 min 41,277 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 6, 190 okrążeń, 7 pit stopów, najszybsze okrążenie: 1 min 41,472 s
6-godzinny wyścig Meksyku.
TS050 Hybrid #5 (Anthony Davidson, Sébastien Buemi, Kazuki Nakajima)
Wyścig nieukończony, 62 okrążenia, 2 pit stopy, najszybsze okrążenie: 1 min 26,767 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 3, 230 okrążeń, 7 pit stopów, najszybsze okrążenie: 1 min 26,083 s
6-godzinny wyścig na CIRCUIT OF THE AMERICAS.
TS050 Hybrid #5 (Anthony Davidson, Sébastien Buemi, Kazuki Nakajima)
Miejsce: 5, 184 okrążenia, 8 pit stopów, najszybsze okrążenie: 1 min 48,482 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 3, 186 okrążeń, 7 pit stopów, najszybsze okrążenie: 1 min 48,544 s
6-godzinny wyścig na torze Fuji.
TS050 Hybrid #5 (Anthony Davidson, Sébastien Buemi, Kazuki Nakajima)
Miejsce: 4, 244 okrążenia, 6 pit stopów, najszybsze okrążenie: 1 min 25,377 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 1, 244 okrążeń, 6 pit stopów, najszybsze okrążenie: 1 min 25,320 s
6-godzinny wyścig w Szanghaju.
TS050 Hybrid #5 (Anthony Davidson, Sébastien Buemi, Kazuki Nakajima)
Miejsce: 3, 195 okrążeń, 6 pit stopów, najszybsze okrążenie: 1 min 46,791 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 2, 195 okrążeń, 7 pit stopów, najszybsze okrążenie: 1 min 46,822 s
6-godzinny wyścig w Bahrajnie.
TS050 Hybrid #5 (Anthony Davidson, Sébastien Buemi, Kazuki Nakajima)
Miejsce: 4, 200 okrążeń, 6 pit stopów, najszybsze okrążenie: 1 min 42,867 s
TS050 HYBRID #6 (Stéphane Sarrazin, Mike Conway, Kamui Kobayashi)
Miejsce: 5, 200 okrążeń, 6 pit stopów, najszybsze okrążenie: 1 min 43,096 s
TS050 Hybrid 2017.
Prototyp na 2017 rok zadebiutował podczas Prologu serii FIA WEC na torze Monza. Został poddany szeroko zakrojonym modyfikacjom opracowanym w Toyota Motorsport GmbH w Niemczech i w Higashi-Fuji w Japonii. Silnik 2.4 l V6 Turbo ma poprawioną wydajność cieplną i zwiększony stopień sprężania. Zmiany objęły komory spalania, blok silnika i głowice cylindrów. Silniki elektryczne są mniejsze i lżejsze, usprawniony został akumulator litowo-jonowy. Poprawiono podwozie. Zgodnie z regulacjami FIA na sezon 2017 Mistrzostw Świata Wyścigów Długodystansowych (WEC) obniżono efektywność aerodynamiczną auta - podniesiono przedni spojler o 15 mm oraz zwężono tylny dyfuzor. Toyota zmodyfikowała aerodynamikę samochodu, korzystając z tuneli aerodynamicznych i obliczeniowej mechaniki płynów. Według nowych regulacji FIA zespoły mogą korzystać z 2 konfiguracji aerodynamicznych, zamiast 3 tak jak w 2016 roku.
Współpracująca z Toyota Gazoo Racing firma Michelin opracowała nowe mieszanki i konstrukcje opon, aby ograniczyć ścieranie się opon. W 6-godzinnych wyścigach trzeba się ograniczyć do 4 zestawów opon plus 2 zapasowych. Toyota zmieniła geometrię zawieszenia, aby dodatkowo zmniejszyć zużycie opon. Przed rozpoczęciem sezonu TS050 Hybrid 2017 przejechał 30 tys. km w 5 testach na torach Paul Ricard, Motorland Aragon i Portimao. Próby objęły 30-godzinny test długodystansowy.
Kierowcy.
TS050 Hybrid #7: Mike Conway, Kamui Kobayashi i José María López
TS050 Hybrid #8: Anthony Davidson, Sébastien Buemi i Kazuki Nakajima
TS050 Hybrid #9: Stéphane Sarrazin, Yūji Kunimoto i Nicolas Lapierre (samochód startuje w 6-godzinnym wyścigu na torze Spa-Francorchamps i w 24-godzinnym wyścigu w Le Mans.
Skład przewidziany na początku sezonu. W trakcie sezonu następowały zmiany.
Wyścigi.
6-godzinny wyścig Silverstone.
TS050 HYBRID #8 (Sébastien Buemi, Anthony Davidson, Kazuki Nakajima)
Miejsce: 1, 197 okrążeń, 6 pit stopów, najszybsze okrążenie: 1 min 39,804 s
TS050 HYBRID #7 (Mike Conway, Kamui Kobayashi, José María López)
Miejsce: 23, 159 okrążeń, 6 pit stopów, najszybsze okrążenie: 1 min 39,656 s
Toyota TS050 Hybrid #7 zdobyła pole position. Obie Toyoty rozpoczęły wyścig na prowadzeniu. Buemi, Davidson i Nakajima wygrali wyścig po zaciętej walce z Porsche #2. W 4. godzinie wyścigu #7 José María Lopez uderzył w barierę. Po wypadku kierowca został odwieziony do szpitala, jednak nie stwierdzono żadnych urazów. Samochód uległ uszkodzeniu z przodu i z tyłu. Po 66 minutach TS050 #7 wrócił na tor z Mikiem Conwayem za kierownicą, który dojechał na metę na 23. pozycji.
6-godzinny wyścig Spa-Francorchamps.
TS050 HYBRID #8 (Sébastien Buemi, Anthony Davidson, Kazuki Nakajima)
1 miejsce, 173 okrążenia, 7 pit stopów, najszybsze okrążenie: 1 min 57,722 s
TS050 HYBRID #7 (Mike Conway, Kamui Kobayashi)
2 miejsce, 173 okrążenia, 7 pit stopów, najszybsze okrążenie: 1 min 58,039 s
TS050 HYBRID #9 (Stéphane Sarrazin, Yuji Kunimoto, Nicolas Lapierre)
5 miejsce, 171 okrążeń, 7 pit stopów, najszybsze okrążenie: 1 min 58,020 s
Toyota TS050 Hybrid #8 zajęła 1. miejsce. Samochód prowadzili Sébastien Buemi, Anthony Davidson i Kazuki Nakajima.
Toyota TS050 Hybrid #7 prowadzona wyjątkowo przez 2 kierowców – Mike’a Conwaya i Kamui Kobayashiego, zajęła 2. miejsce, tracąc 1,992 s do liderów. W połowie wyścigu Kobayashi był na prowadzeniu, ale stracił przewagę, kiedy na tor dwukrotnie wyjechał samochód bezpieczeństwa. Za każdym razem TS050 Hybrid #7 był po pit stopie, tracąc przez to więcej czasu niż konkurenci, którzy zjechali z toru w czasie gdy obowiązywał limit prędkości 80 km/h. Z tego powodu samochód stracił około minuty i pozycję lidera.
Toyota TS050 Hybrid #7 zajęła 5. miejsce. Stéphane Sarrazin, Yuji Kunimoto i Nicolas Lapierre po raz pierwszy wystartowali razem. Samochód jechał z pakietem aerodynamicznym o małym docisku w ramach przygotowań TOYOTA GAZOO Racing do wyścigu w Le Mans.
Było to pierwsze podwójne zwycięstwo Toyoty w FIA WEC od wyścigu w Szanghaju w 2014 roku oraz 13. zwycięstwo od debiutu marki w serii w 2012 roku.
24-godzinny wyścig w Le Mans.
TS050 HYBRID #8 (Sébastien Buemi, Anthony Davidson, Kazuki Nakajima)
9 miejsce, 358 okrążenia, 27 pit stopów, najszybsze okrążenie: 3 min 18,604 s
TS050 HYBRID #7 (Mike Conway, Kamui Kobayashi, Stéphane Sarrazin)
nie ukończył, 154 okrążenia, 12 pit stopów, najszybsze okrążenie: 3 min 18,694 s
TS050 HYBRID #9 (Nicolas Lapierre, Yuji Kunimoto, José María López)
nie ukończył, 160 okrążeń, 13 pit stopów, najszybsze okrążenie: 3 min 19,321 s
TS050 Hybrid #7 wygrał pole position. Samochód prowadził w wyścigu przez pierwsze 10 godzin, ale musiał wycofać się z powodu problemu ze sprzęgłem. Bolid #8 jechał w czołówce przez 8 godzin, po czym przerwał wyścig na 2 godziny z powodu problemów z silnikiem. Potem wrócił na tor i zajął 9. miejsce oraz ustanowił najszybsze okrążenie wyścigu. Samochód #9 po 10 godzinach uległ wypadkowi - został uderzony od tyłu przez samochód klasy LMP2.
W czwartek podczas kwalifikacji Kamui Kobayashi uzyskał najszybszy czas okrążenia na torze Circuit de la Sarthe, bijąc rekord średniej prędkości ustanowiony 32 lata wcześniej
TS050 Hybrid 2018.
Bolid TS050 Hybrid przygotowany przez zespół Toyota Gazoo Racing na sezon 2018/2019 tylko w niewielkim stopniu różni się od samochodu z ubiegłego roku. Inżynierowie skupili się na zwiększeniu niezawodności napędu, przetestowaniu układu chłodzenia i udoskonaleniu nadwozia. 
Kierowcy.
TS050 #7: Mike Conway, Kamui Kobayashi i José María López
TS050 #8: Sébastien Buemi, Kazuki Nakajima i Fernando Alonso
Wyścigi.
6-godzinny wyścig Spa-Francorchamps.
TS050 HYBRID #8 (Sébastien Buemi, Fernando Alonso, Kazuki Nakajima)
1. miejsce, 163 okrążenia, 9 pit stopów, najszybsze okrążenie: 1 min 57,805 s
TS050 HYBRID #7 (Mike Conway, Kamui Kobayashi, José María López)
2. miejsce, 163 okrążenia, 8 pit stopów, najszybsze okrążenie: 1 min 57,442 s
24-godzinny wyścig w Le Mans.
TS050 HYBRID #8 (Sébastien Buemi, Fernando Alonso, Kazuki Nakajima)
1. miejsce, 388 okrążeń
TS050 HYBRID #7 (Mike Conway, Kamui Kobayashi, José María López)
2. miejsce, 386 okrążeń

</doc>
<doc id="3679533" url="https://pl.wikipedia.org/wiki?curid=3679533" title="Wilton (Wiltshire)">
Wilton (Wiltshire)



</doc>
<doc id="3679534" url="https://pl.wikipedia.org/wiki?curid=3679534" title="Cmentarz prawosławny w Kosmowie">
Cmentarz prawosławny w Kosmowie

Cmentarz prawosławny w Kosmowie – nekropolia w Kosmowie, nad Bugiem, prawdopodobnie należąca początkowo do parafii unickiej, następnie prawosławnej.
Historia i opis.
Czas powstania cmentarza nie jest znany. Prawdopodobnie został on wytyczony w I połowie XIX w. na potrzeby unickiej cerkwi w Kosmowie. Najstarszy zachowany na terenie nekropolii nagrobek również pochodzi z czasów unickich, datowany jest na r. 1868. W 1875, gdy zlikwidowana została unicka diecezja chełmska, cmentarz w Kosmowie stał się nekropolią prawosławną i był w takim charakterze użytkowany do końca II wojny światowej (cerkiew św. Aleksandra Newskiego w Kosmowie została zniszczona jeszcze wcześniej, podczas akcji polonizacyjno-rewindykacyjnej w 1938). W kolejnych latach, po wywiezieniu ludności ukraińskiej wyznania prawosławnego z ziemi hrubieszowskiej, popadł w ruinę. Na początku XXI w. został odnowiony przez wolontariuszy z Towarzystwa dla Natury i Człowieka.
Na początku lat 90. XX wieku na cmentarzu istniało około trzydziestu kamiennych i żeliwnych nagrobków sprzed II wojny światowej; każdy był uszkodzony. Większość nagrobków ma formę krzyży prawosławnych lub łacińskich na postumentach z cerkiewnosłowiańskimi inskrypcjami, zdobionych wielostopniowymi gzymsami i tympanonami. Przetrwało również kilka krzyży drewnianych, a także zniszczony grobowiec w formie kopca.

</doc>
<doc id="3679536" url="https://pl.wikipedia.org/wiki?curid=3679536" title="Kościół Najświętszej Maryi Panny Matki Kościoła i św. Józefa oraz klasztor Bernardynek w Warcie">
Kościół Najświętszej Maryi Panny Matki Kościoła i św. Józefa oraz klasztor Bernardynek w Warcie

Kościół Najświętszej Maryi Panny Matki Kościoła i świętego Józefa oraz klasztor Bernardynek – rzymskokatolicki kościół filialny oraz klasztor sióstr Bernardynek należący do parafii Wniebowzięcia Najświętszej Maryi Panny w Warcie.
Budowa kościoła i budynku klasztornego została rozpoczęta w 1677 roku przez przełożoną klasztoru Klarę Szczycińską. Niestety, w 1683 roku obydwie budowle zostały zniszczone przez pożar. Na ich miejscu został wybudowany w 1687 roku drewniany klasztor, a w 1696 roku kościół pod wezwaniem Narodzenia Najświętszej Maryi Panny (również drewniana). W 1722 roku rozpoczęto budowę murowanego klasztoru, a w 1764 roku murowanego kościoła pod wezwaniem św. Józefa. Podczas rozbiorów klasztor w Warcie podzielił los innych polskich klasztorów – w 1898 roku został skasowany. Siostry zostały przeniesione do klasztoru bernardynek w Wieluniu. W 1956 roku świątynia razem z całym niemalże zabytkowym wnętrzem została zniszczona przez pożar wywołany uderzeniem pioruna. Odbudowali ją ojcowie bernardyni i msze święte odprawiane były w niej tylko w dzień patrona św. Józefa. W 1983 roku przełożona klasztor Bernardynek w Wieluniu matka Antonina Mazurek wznowiła starania o reaktywacje klasztoru w Warcie. Prymas Polski kardynał Józef Glemp, dekretem z maja 1984 roku, zezwolił na ponowne objęcie placówki przez Bernardynki. Wspólnota zakonna została zapoczątkowana przez trzy siostry z klasztoru w Wieluniu: Izabela Orłowska, Elżbieta Kosek i Anna Stechura, które przybyły do Warty w dniu 2 lipca 1984 roku. Biskup włocławski Jan Zaręba przyjął je z wielką życzliwością i pobłogosławił rozwój nowego klasztoru. W dniu 14 kwietnia 1985 roku do świątyni Bernardynek został uroczyście wprowadzony cudowny Krzyż Pana Jezusa Warckiego. Ponieważ pomieszczenia dawnego klasztoru były zajmowane przez pobliski szpital psychiatryczny, w 1986 roku została rozpoczęta budowa nowego; w tym samym czasie był prowadzony gruntowny remont świątyni. W dniu 10 lipca 1994 roku biskup włocławski Bronisław Dembowski poświęcił kościół Najświętszej Maryi Panny Matki Kościoła i św. Józefa oraz klasztor.

</doc>
<doc id="3679538" url="https://pl.wikipedia.org/wiki?curid=3679538" title="Boris Markarow">
Boris Markarow

Boris Nikiticz Markarow (ros. Борис Никитич Маркаров; ur. 12 marca 1935) – radziecki piłkarz wodny, medalista olimpijski.
W igrzyskach olimpijskich wziął udział wyłącznie w 1956 (Melbourne). Waterpoliści ze Związku Radzieckiego zajęli tam trzecie miejsce (zdobył bramkę w meczu z Włochami).

</doc>
<doc id="3679540" url="https://pl.wikipedia.org/wiki?curid=3679540" title="Raczik Awakow">
Raczik Awakow

Raczik Awakow (, "Raczik Mamikonowicz Awakow"; ur. w 1925) – radziecki ekonomista.
Życiorys.
W 1951 ukończył Moskiewski Państwowy Instytut Stosunków Międzynarodowych, od 1956 był pracownikiem, a od 1984 kierownikiem wydziału Instytutu Światowej Ekonomii i Stosunków Międzynarodowych; od 1976 doktor nauk ekonomicznych.
Wybrane prace.
Prace z dziedziny problemów socjalno-ekonomicznych krajów arabskich Afryki Północnej, w tym książki:

</doc>
<doc id="3679541" url="https://pl.wikipedia.org/wiki?curid=3679541" title="Diecezja Viana (Brazylia)">
Diecezja Viana (Brazylia)

Diecezja Viana – diecezja rzymskokatolicka w Brazylii, powstała w 1962 z terenu archidiecezji São Luís do Maranhão.

</doc>
<doc id="3679543" url="https://pl.wikipedia.org/wiki?curid=3679543" title="Kkotboda namja">
Kkotboda namja

Kkotboda namja (kor.: 꽃보다 남자 / 꽃보다 男子, MOCT: "Kkotboda namja", znany także jako "Boys Over Flowers" oraz "Boys Before Flowers") – południowokoreański serial telewizyjny wyprodukowany w 2009 roku. Główne role odgrywają w nim Lee Min-ho, Ku Hye-sun, Kim Hyun-joong, Kim Bum, Kim Joon oraz Kim So-eun. Serial był emitowany na kanale KBS2 od 5 stycznia do 31 marca 2009 w poniedziałki i wtorki o 21:55.
Fabuła serialu opiera się na japońskiej mandze typu "shōjo" pod tytułem autorstwa Yoko Kamio. Serial ten jest piątą adaptacją telewizyjną tego tytułu po tajwańskiej produkcji "Liúxīng huāyuán" i jego sequela "Liúxīng huāyuán II", japońskiego serialu "Hana yori dango" i jego sequela "Hana yori dango Returns". 
Fabuła.
Pracowita Geum Jan-di (Ku Hye-sun) uczęszcza do ekskluzywnego liceum Shinhwa dzięki otrzymanemu stypendium. Jednakże jej koledzy z klasy są według niej płytcy i chamscy, zwłaszcza słynna szkolna paczka chłopaków nazywana F4. Bogaci i aroganccy Gu Jun-pyo (Lee Min-ho), Yoon Ji-hoo (Kim Hyun-joong), So Yi-jung (Kim Bum) oraz Song Woo-bin (Kim Joon) są swoistymi królami szkoły i nikt, nawet nauczyciele nie potrafią sobie z nimi poradzić. Jedyną, która potrafi się im postawić jest Jan-di.

</doc>
<doc id="3679545" url="https://pl.wikipedia.org/wiki?curid=3679545" title="2016 w lekkoatletyce">
2016 w lekkoatletyce

2016 w lekkoatletyce – prezentacja sezonu 2016 w lekkoatletyce
Najważniejszą imprezą sezonu byłyrozegrane w połowie sierpnia zawody lekkoatletyczne podczas igrzysk olimpijskich w Rio de Janeiro. Nowością w kalendarzu będą mistrzostwa Europy juniorów młodszych, które odbędą się w Tbilisi. Rozgrywany dotychczas puchar świata w chodzie sportowym zostanie zastąpiony drużynowymi mistrzostwami świata w chodzie.

</doc>
<doc id="3679551" url="https://pl.wikipedia.org/wiki?curid=3679551" title="Wiktor Agiejew (piłkarz wodny)">
Wiktor Agiejew (piłkarz wodny)

Wiktor Iwanowicz Agiejew (ros. Виктор Иванович Агеев; ur. 29 kwietnia 1936 w Moskwie, zm. 30 stycznia 2023) – radziecki piłkarz wodny, medalista olimpijski.
Brał udział w trzech edycjach letnich igrzysk olimpijskich (XVI Letnie Igrzyska Olimpijskie Melbourne 1956, XVII Letnie Igrzyska Olimpijskie Rzym 1960, XVIII Letnie Igrzyska Olimpijskie Tokio 1964). W 1956 reprezentanci Związku Radzieckiego zajęli trzecie miejsce, cztery lata później drugie, zaś w Tokio w 1964 ponownie trzecie (łącznie zdobył dwie bramki podczas igrzysk). Brązowy medalista mistrzostw Europy 1958 i wicemistrz z 1962 roku.

</doc>
<doc id="3679552" url="https://pl.wikipedia.org/wiki?curid=3679552" title="Kalendarium historii Filipin">
Kalendarium historii Filipin

Kalendarium historii Filipin – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Filipin.

</doc>
<doc id="3679560" url="https://pl.wikipedia.org/wiki?curid=3679560" title="Péter Kovács (piłkarz)">
Péter Kovács (piłkarz)

 
Péter Kovács (ur. 7 lutego 1978 w Salgótarján) – węgierski piłkarz występujący na pozycji napastnika. Zawodnik klubu Sandefjord Fotball. Mąż piłkarki Melissy Wiik.
Kariera klubowa.
Kovács karierę rozpoczynał w 1995 roku w drugoligowym zespole Salgótarjáni BTC. W trakcie sezonu 1995/1996 przeszedł do pierwszoligowego Újpestu. W sezonie 1996/1997 wywalczył z nim wicemistrzostwo Węgier. W 1997 roku odszedł do innej pierwszoligowej drużyny, Vác FC, gdzie spędził sezon 1997/1998.
W 1999 roku Kovács został graczem fińskiego FC Lahti. Występował tam w sezonie 1999, a potem przeniósł się do Haki, z którą w sezonie 2000 zdobył mistrzostwo Finlandii. W trakcie sezonu 2002 przeszedł do norweskiego drugoligowca, Tromsø IL. Na koniec tamtego sezonu wywalczył z zespołem awans do pierwszej ligi.
W 2004 roku przeszedł do Vikinga. Po dwóch latach został graczem drugoligowego Strømsgodset IF i w sezonie 2006 awansował z nim do pierwszej ligi. W 2008 roku odszedł do klubu Odds BK, grającego w drugiej lidze. W sezonie 2008 awansował z nim do pierwszej ligi, a także został królem strzelców drugiej.
W 2010 roku Kovács podpisał kontrakt z belgijskim Lierse SK. W Eerste klasse zadebiutował 11 września 2010 w zremisowanym 2:2 meczu z KAA Gent. W Lierse spędził dwa lata. W 2012 roku wrócił do Norwegii, gdzie ponownie został graczem zespołu Strømsgodset IF. W sezonie 2012 wywalczył z nim wicemistrzostwo Norwegii, a z 14 bramkami na koncie został też królem strzelców Tippeligaen. W sezonie 2013 wraz ze Strømsgodset zdobył mistrzostwo Norwegii.
W 2015 roku odszedł do innego pierwszoligowca, Sarpsborg 08 FF. W 2016 roku został z kolei zawodnikiem drugoligowego Sandefjord Fotball.
Kariera reprezentacyjna.
W reprezentacji Węgier Kovács zadebiutował 18 lutego 2004 w wygranym 2:0 towarzyskim meczu z Armenią. 17 listopada 2004 w wygranym 2:0 pojedynku eliminacji Mistrzostw Świata 2006 z Maltą strzelił swojego jedynego gola w kadrze. W latach 2004-2005 w drużynie narodowej rozegrał 9 spotkań.

</doc>
<doc id="3679566" url="https://pl.wikipedia.org/wiki?curid=3679566" title="Futsal &amp; Beach Soccer Kolbudy">
Futsal &amp; Beach Soccer Kolbudy

Futsal &amp; Beach Soccer Kolbudy – polski klub piłki nożnej plażowej (także klub futsalowy), założony w 2006 w Kolbudach. Od 2012 występuje w Ekstraklasie. W tabeli wszech czasów Ekstraklasy drużyna znajduje się na 3. miejscu. Klub w 2015 wystawił także drużynę rezerw, która brała udział w I lidze północnej.
Kadra.
"Stan na rozgrywki ligowe 2021:"

</doc>
<doc id="3679568" url="https://pl.wikipedia.org/wiki?curid=3679568" title="Kjell Roar Kaasa">
Kjell Roar Kaasa

Kjell Roar Kaasa (ur. 15 marca 1966) – norweski piłkarz występujący na pozycji napastnika.
Kariera.
Kaasa karierę rozpoczynał w Drangedal IL. Następnie grał w drużynach Kjosen, Bøler IF oraz Skeid Fotball, a w 1992 roku został graczem pierwszoligowego Kongsvinger IL. W sezonie 1992 z 17 bramkami na koncie został królem strzelców pierwszej ligi norweskiej, a z zespołem wywalczył wicemistrzostwo Norwegii.
W 1993 roku odszedł do Lyn Fotball. Spędził tam sezon 1993, a potem przeniósł się do Rosenborga, z którym w sezonie 1994 zdobył mistrzostwo Norwegii. W latach 1995-1996 grał w Stabæk Fotball, a w 1997 roku został graczem drugoligowej Vålerenga Fotball, ale w sezonie 1997 awansował z nią do pierwszej ligi.
W 1999 roku Kaasa ponownie przeszedł do drugoligowego Lyn Fotball. Grał też w drużynach Follo FK, Skeid Fotball (oldboje), Oslo Øst oraz Manglerud Star. W 2008 roku zakończył karierę.

</doc>
<doc id="3679570" url="https://pl.wikipedia.org/wiki?curid=3679570" title="Jelena Rodionowa">
Jelena Rodionowa



</doc>
<doc id="3679576" url="https://pl.wikipedia.org/wiki?curid=3679576" title="Aliona Savchenko">
Aliona Savchenko



</doc>
<doc id="3679578" url="https://pl.wikipedia.org/wiki?curid=3679578" title="Tom Rüsz Jacobsen">
Tom Rüsz Jacobsen

Tom Rüsz Jacobsen (ur. 20 lutego 1953 w Tjølling) – norweski piłkarz występujący na pozycji bramkarza.
Kariera klubowa.
Jacobsen karierę rozpoczynał w trzecioligowym Framie Larvik. W sezonie 1973 awansował z nim do drugiej ligi, w następnym spadł do trzeciej, ale w sezonie 1975 ponownie awansował do drugiej. W 1978 roku został graczem pierwszoligowego Bryne FK. Spędził tam dwa sezony, a potem odszedł do Vålerenga Fotball. Trzykrotnie zdobył z nią mistrzostwo Norwegii (1981, 1983, 1984), a także raz Puchar Norwegii (1980). W 1984 roku zakończył karierę.
Kariera reprezentacyjna.
W reprezentacji Norwegii Jacobsen zadebiutował 24 września 1975 w przegranym 0:4 meczu eliminacji Letnich Igrzysk Olimpijskich 1976 z ZSRR. W latach 1975-1983 w drużynie narodowej rozegrał 26 spotkań.

</doc>
<doc id="3679579" url="https://pl.wikipedia.org/wiki?curid=3679579" title="SSSE">
SSSE



</doc>
<doc id="3679580" url="https://pl.wikipedia.org/wiki?curid=3679580" title="Dve vody">
Dve vody

Dve vody – potok, dopływ Vajskovskiego potoku na Słowacji. Ma źródła na wysokości około 1700 m na południowych stokach szczytu Skalka w Niżnych Tatrach. Zasilany jest przez kilka cieków, dwa najdłuższe spływają z południowo-wschodnich stoków szczytu Žiarska hoľa. Dolina, którą spływają Dve vody nosi nazwę Kulichová dolina i jest ona zachodnim odgałęzieniem Vajskovskiej doliny. 
Dve vody uchodzą do Vajskovskiego potoku na wysokości około 740 m. W miejscu ujścia znajduje się rozdroże Dve vody, na którym od zielonego szlaku turystycznego biegnącego Vajskovską dolina odgałęzia się również zielony szlak turystyczny prowadzący wzdłuż potoku Dve vody do położonego na wysokości około 880 m miejsca, w którym łączą się dwa źródłowe cieki tego potoku. Jest tutaj Pomnik ofiar lawiny w Niżnych Tatrach ("Pamātnik obetiam laviny"). Powrót tą samą trasą.

</doc>
<doc id="3679581" url="https://pl.wikipedia.org/wiki?curid=3679581" title="Trond Pedersen">
Trond Pedersen

Trond Pedersen (ur. 10 lutego 1951 w Kristiansand) – norweski piłkarz występujący na pozycji obrońcy. Trener piłkarski.
Kariera klubowa.
Pedersen karierę rozpoczynał w 1969 roku w pierwszoligowym zespole IK Start. W sezonie 1969 spadł z nim do drugiej ligi. W sezonie 1972 wraz ze Startem awansował z powrotem do pierwszej. W kolejnych sezonach dwukrotnie zdobył z nim mistrzostwo Norwegii (1978, 1980), a pięć razy zajął 3. miejsce w lidze (1973, 1975, 1979, 1983, 1984). W 1984 roku zakończył karierę.
Kariera reprezentacyjna.
W reprezentacji Norwegii Pedersen zadebiutował 9 czerwca 1975 w przegranym 1:3 meczu eliminacji Mistrzostw Europy 1976 z Jugosławią. W latach 1975-1981 w drużynie narodowej rozegrał 42 spotkania.

</doc>
<doc id="3679582" url="https://pl.wikipedia.org/wiki?curid=3679582" title="Dzień Rodzeństwa">
Dzień Rodzeństwa

 Dzień Rodzeństwa (w USA czasami zwany Narodowym Dniem Rodzeństwa) – święto obchodzone co roku w dniu 10 kwietnia między innymi w niektórych Stanach USA, mające na celu upamiętnienie rodzinnych relacji braci i sióstr. W odróżnieniu od Dnia Matki i Dnia Ojca, nie jest ono uznane na szczeblu federalnym, chociaż amerykańska Fundacja na rzecz Dnia Rodzeństwa stara się to zmienić. Od roku 1998 roku gubernatorzy 49 Stanów USA wydali oficjalne oświadczenia dotyczące Dnia Rodzeństwa w swoich Stanach. Początkowo tylko lokalny zwyczaj z USA obecnie zaczyna się rozpowszechniać w świecie, m.in. w Indiach i Australii.
Historia.
Święto wymyśliła Claudia Evart, aby uczcić pamięć swojego brata i siostry, zmarłych w młodym wieku. Fundacja została założona w 1997 roku, mając od roku 1999 status organizacji non-profit.
Dzień Rodzeństwa został wprowadzony do oficjalnego spisu uroczystości i świąt Kongresu USA we wrześniu 2005 roku.
Obchody.
W Stanach Zjednoczonych Ameryki Północnej rodzeństwo posiada 79% dzieci. W Polsce rodzeństwo posiada 2/3 dzieci (37% jednego brata lub siostrę, 12% dwoje, 6,5% troje lub więcej). Dzień Rodzeństwa ma na celu celebrację relacji między rodzeństwem. Wiele osób zamieszcza tego dnia zdjęcia swoich braci i sióstr na swoich stronach w Internecie.

</doc>
<doc id="3679584" url="https://pl.wikipedia.org/wiki?curid=3679584" title="Microtrichalus costilis">
Microtrichalus costilis

Microtrichalus costilis – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1926 roku przez Richarda Kleine jako "Trichalus costilis". Do rodzaju "Microtrichalus" przeniesiony został w 1998 roku Ladislava Bocáka.
Chrząszcz o ciele długości 6,2 mm. Ubarwienie żółte ze smoliście brązowymi: głową, zapiersiem, wierzchołkową połową pokryw, czułkami i większą częścią odnóży. Oczy duże, ich średnica 1,16 razy większa niż najmniejsza odległość między nimi. Pokrywy 5,7 razy dłuższe od przedplecza, którego boczne brzegi opatrzone są wyraźnymi guzkami.
Gatunek orientalny, znany z filipińskich wysp Luzon i Mindanao.

</doc>
<doc id="3679585" url="https://pl.wikipedia.org/wiki?curid=3679585" title="Microtrichalus bakeri">
Microtrichalus bakeri

Microtrichalus bakeri – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1929 roku przez Richarda Kleine jako "Trichalus bakeri". Do rodzaju "Microtrichalus" przeniesiony został w 1998 roku Ladislava Bocáka.
Chrząszcz o ciele długości od 6,25 do 8,65 mm. Ubarwienie żółte z brązowym odwłokiem. Odnóża przyciemnione z częściowo jasnożółtymi udami. Oczy duże, ich średnica 1,29 razy większa niż najmniejsza odległość między nimi.
Gatunek orientalny, znany wyłącznie z filipińskiej wyspy Basilan.

</doc>
<doc id="3679586" url="https://pl.wikipedia.org/wiki?curid=3679586" title="Angelina Kučvaļska">
Angelina Kučvaļska

Angelina Kučvaļska (ur. 6 grudnia 1998 w Saldus) – łotewska łyżwiarka figurowa, startująca w konkurencji solistek. Uczestniczka mistrzostw świata i Europy, medalistka zawodów z cyklu Challenger Series oraz 5-krotna mistrzyni Łotwy (2015-2017, 2019, 2020)

</doc>
<doc id="3679587" url="https://pl.wikipedia.org/wiki?curid=3679587" title="Janusz Zych">
Janusz Zych

Janusz Zych (ur. 20 lutego 1968) – polski piłkarz, który występował na pozycji pomocnika.
Piłkarską karierę rozpoczął w Hutniku Warszawa, skąd w 1987 odszedł do pierwszoligowego Motoru Lublin. W ekstraklasie rozegrał 73 mecze i zdobył 7 bramek. Grał jeszcze w Górniku Konin, Górniku Łęczna, LKP Lublin, Hetmanie Zamość i Victorii Łukowa/Chmielek.

</doc>
<doc id="3679588" url="https://pl.wikipedia.org/wiki?curid=3679588" title="Microtrichalus salvani">
Microtrichalus salvani

Microtrichalus salvani – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1998 roku przez Ladislava Bocáka.
Chrząszcz o ciele długości od 6,25 do 8,65 mm. Ubarwienie brązowe z jasnożółtymi: przedpleczem, krętarzami i nasadą ud, rozjaśnionymi: przedpiersiem, niekiedy śródpiersiem, przynajmniej częściowo tarczką i nieco także barkową częścią pokryw. Odległość między oczami z przodu równa 1,16 średnicy. Warga górna znacznie węższa od przedniego brzegu nadustka. Przedplecze trapezowate, tylko umiarkowanie szersze u nasady niż z przodu.
Gatunek orientalny, znany wyłącznie z filipińskiej wyspy Mindanao.

</doc>
<doc id="3679589" url="https://pl.wikipedia.org/wiki?curid=3679589" title="Microtrichalus retractus">
Microtrichalus retractus

Microtrichalus retractus – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1998 roku przez Ladislava Bocáka.
Chrząszcz o ciele długości od 5,8 do 10,3 mm. Ubarwienie całego ciała brązowe. Oczy małe. Odległość między oczami z przodu równa 1,36 średnicy. Warga górna znacznie węższa od przedniego brzegu nadustka. Przedplecze trapezowate, znacznie szersze u nasady niż z przodu.
Gatunek orientalny, znany wyłącznie z filipińskiej wyspy Mindanao.

</doc>
<doc id="3679590" url="https://pl.wikipedia.org/wiki?curid=3679590" title="Lobatang dubitabilis">
Lobatang dubitabilis

Lobatang dubitabilis – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1925 roku przez Richarda Kleine jako "Leptotrichalus dubitabilis". Jako miejsce typowe wskazał on Baker na wyspie Sibuyan. W 1999 został przeniesiony do rodzaju "Lobatang" przez Ladislava Bocáka i Miladę Bocákovą.
Od innych przedstawicieli rodzaju wyróżnia się całkiem żółtymi pokrywami. 
Gatunek znany z Filipin.

</doc>
<doc id="3679592" url="https://pl.wikipedia.org/wiki?curid=3679592" title="Diatrichalus ruficollis">
Diatrichalus ruficollis

Diatrichalus ruficollis – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 2000 roku przez Ladislava Bocáka.
Chrząszcz o ciele długości od 8,15 do 10,3 mm. Ubarwienie pomarańczowe (również zapiersia), tylko głowa, czułki, przedplecze i pokrywy ciemnobrązowe do czarnych. Przedplecze trapezowate. Pierwsze żeberko pierwszorzędowe sięga 1/6 długości pokryw, a drugie i trzecie łączą się ze sobą u ich wierzchołka. Żeberka drugorzędowe słabsze, niekiedy przerywane.
Gatunek orientalny, endemiczny dla filipińskiej wyspy Sibuyan.

</doc>
<doc id="3679593" url="https://pl.wikipedia.org/wiki?curid=3679593" title="Angelina Kuchvalska">
Angelina Kuchvalska



</doc>
<doc id="3679594" url="https://pl.wikipedia.org/wiki?curid=3679594" title="Diatrichalus luzonicus">
Diatrichalus luzonicus

Diatrichalus luzonicus – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1929 roku przez Richarda Kleine jako "Trichalus luzonicus". Do rodzaju "Diatrichalus" przeniesiony został w 2000 roku Ladislava Bocáka.
Chrząszcz o ciele długości od 7,9 do 8,6 mm. Ubarwienie smoliście ciemnobrązowe do czarnego z jasnobrązowymi do żółtych bocznymi brzegami trapezowatego przedplecza. Odległość między oczami równa 1,33 ich średnicy. Pierwsze żeberko pierwszorzędowe sięga 1/6 długości pokryw, a drugie i trzecie wierzchołka. Żeberka drugorzędowe słabsze, miejscami przerywane.
Gatunek orientalny, endemiczny dla filipińskiej wyspy Luzon.

</doc>
<doc id="3679595" url="https://pl.wikipedia.org/wiki?curid=3679595" title="Diatrichalus tigoplanus">
Diatrichalus tigoplanus

Diatrichalus tigoplanus – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 2000 roku przez Ladislava Bocáka.
Chrząszcz o ciele długości od 7,6 do 8,3 mm. Ubarwienie czarne do ciemnobrązowego z żółtymi: przedpleczem, tarczką i przednimi 2/3 do 6/7 pokryw oraz co najmniej częściowo jasnobrązowymi krętarzami. Odległość między oczami równa 1,25 ich średnicy, a długość pokryw wynosi 3,1 ich szerokości.
Gatunek orientalny, endemiczny dla filipińskiej wyspy Palawan.

</doc>
<doc id="3679596" url="https://pl.wikipedia.org/wiki?curid=3679596" title="Diatrichalus absonus">
Diatrichalus absonus

Diatrichalus absonus – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1926 roku przez Richarda Kleine jako "Trichalus absonus". Do rodzaju "Diatrichalus" przeniesiony został w 2000 roku Ladislava Bocáka.
Chrząszcz o ciele długości od 6,55 do 8,15 mm. Ubarwienie czarne z żółtymi krętarzami, przedtułowiem, śródtułowiem i tylko barkową częścią pokryw. Odległość między oczami równa 1,43 ich średnicy, a długość pokryw wynosi 3,5 ich szerokości.
Gatunek orientalny, endemiczny dla Filipin, znany tylko z wysp Panay i Masbate.

</doc>
<doc id="3679597" url="https://pl.wikipedia.org/wiki?curid=3679597" title="Narodowy Front Wyzwolenia Moro">
Narodowy Front Wyzwolenia Moro

Narodowy Front Wyzwolenia Moro (, MNLF) – organizacja ludności muzułmańskiej Moro, powstała w 1969 roku. MNLF działa na południu Filipin (Mindanao, archipelag Sulu, Palawan). Narodowy Front Wyzwolenia Moro walczył zbrojnie o autonomię, a później o oderwanie od Filipin wysp Mindanao, Palawanu i archipelagu Sulu. Założycielem i obecnym liderem organizacji jest Nur Misuari.
Od początku istnienia organizacji, w MNLF aktywna była inteligencja muzułmańska. Członkowie Narodowego Frontu Wyzwolenia Moro uzbrojeni byli głównie w broń strzelecką. Zbrojnym ramieniem Frontu była Armia Bangsa Moro.
Największa aktywność MNLF przypadła na okres prezydentury Ferdinanda Marcosa. Wiosną 1971 r. w prowincjach Cotabato i Lanao na Mindanao doszło do starć między muzułmańskimi powstańcami a chrześcijańskimi osadnikami, które przyniosły 200 ofiar. W 1973 r. powstanie muzułmańskie (w którym uczestniczy już kilkanaście tysięcy ludzi) rozszerza się na Mindanao, Sulu i Palawan. W 1976 r. (zwłaszcza wiosną i latem) dochodzi do nasilenia walki Moro (ginie kilkudziesięciu żołnierzy). Front stosował też metody terrorystyczne, np. porywając samoloty w kwietniu 1975 r. i maju 1976 r.. 
W 1974 roku rząd rozpoczął zorganizowaną walkę zbrojną przeciwko MNLF. Marcos rozpoczął także rozmowy dyplomatyczne, które miały zakończyć walkę zbrojną w zamian za ustępstwa. 23 grudnia 1976 w Trypolisie zakończono rozmowy pokojowe pomiędzy rządem a organizacją. W wyniku rozmów przerwano ogień i utworzono 13 prowincji w autonomicznym regionie Mindanao i Sulu.
W 1977 roku Haszim Salamat doprowadził do rozłamu w MNLF, nie akceptując promowanego wówczas umiarkowanego stanowiska grupy w relacjach z władzą filipińską. W wyniku rozpadu powstał Islamski Front Wyzwolenia Moro. W 1991 roku z MNLF wyłoniła się organizacja Abu Sajjafa.
MNLF zawarł formalne porozumienie z rządem w 1997 roku. 17 czerwca 2002 Nur Misuari zerwał porozumienie, atakując armię na wyspie Jolo. 22 czerwca 2002 roku malezyjska policja aresztowała Nura Misuariego i sześciu jego współpracowników.
W sierpniu 2013 roku lider organizacji ogłosił powstanie niepodległej, islamskiej republiki na obszarze południowych wysp Filipin. Od 9 do 23 września 2013 roku Narodowy Front Wyzwolenia Moro walczył z siłami bezpieczeństwa w mieście Zamboanga. 4 października 2013 roku oddział policji wdarł się do domu założyciela MNLF, Nura Misauriego, oskarżonego o przygotowanie śmiertelnego ataku w Zamboanga.

</doc>
<doc id="3679598" url="https://pl.wikipedia.org/wiki?curid=3679598" title="Diatrichalus clypeatus">
Diatrichalus clypeatus

Diatrichalus clypeatus – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1926 roku przez Richarda Kleine jako "Trichalus clypeatus". Do rodzaju "Diatrichalus" przeniesiony został w 2000 roku Ladislava Bocáka.
Chrząszcz o ciele długości od 6,55 do 8,15 mm. Ubarwienie czarne z jasnobrązowymi do żółtych bocznymi brzegami przedplecza i co najmniej barkową częścią pokryw. Odległość między oczami równa 1,57 ich średnicy. Pierwsze żeberko pierwszorzędowe sięga 1/6 długości pokryw. Żeberka drugorzędowe słabsze.
Gatunek orientalny, endemiczny dla górzystych rejonów filipińskiej wyspy Mindanao.

</doc>
<doc id="3679599" url="https://pl.wikipedia.org/wiki?curid=3679599" title="Moro National Liberation Front">
Moro National Liberation Front



</doc>
<doc id="3679600" url="https://pl.wikipedia.org/wiki?curid=3679600" title="MNLF">
MNLF



</doc>
<doc id="3679605" url="https://pl.wikipedia.org/wiki?curid=3679605" title="KP Rapid Lublin">
KP Rapid Lublin

Klub Piłkarski Rapid Lublin – polski klub piłki nożnej plażowej założony w 2003 roku w Lublinie. W tabeli wszech czasów Ekstraklasy drużyna znajduje się na 12. miejscu.

</doc>
<doc id="3679606" url="https://pl.wikipedia.org/wiki?curid=3679606" title="ŻKS Krosno">
ŻKS Krosno

ŻKS Krosno – polski klub żużlowy z Krosna. W latach 1997–2001 brał udział w rozgrywkach ligowych. W późniejszym czasie przestał funkcjonować.
Historia.
Sport żużlowy w Krośnie postanowiono reaktywować w 1986 roku. W latach 1988-1996 w lidze startował KKŻ Krosno.
Od 1997 roku w lidze startowało ŻKS Krosno. Następnie przed sezonem 2002 ŻKS przestał istnieć, a w jego miejsce powstało KSŻ Krosno.

</doc>
<doc id="3679609" url="https://pl.wikipedia.org/wiki?curid=3679609" title="Baeocera boettcheri">
Baeocera boettcheri

Baeocera boettcheri – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek tan opisany został w 1972 roku przez Ivana Löbla jako "Eubaeocera boettcheri". Lokalizacją typową jest Imugan w prowincji Nueva Vizcaya.
Chrząszcz o ciele długości 1,5 mm. W długich czułkach człony dziewiąty i dziesiąty są znacznie dłuższe niż szersze. Wyraźnie grube punktowanie pokrywa większą część zapiersia, a po jego bokach punkty są rozmieszczone bardzo gęsto, nie dalej od siebie niż ich średnice. Hypomeron bardzo delikatnie lub wcale niepunktowany. Metanepisterna słabo wyróżnialne, nieoddzielone szwem. Pokrywy nieprzyciemnione wierzchołkowo, o grubych punktach wielkością zbliżonych do odstępów między nimi. W przedniej ⅓ dysku grube punktowanie sięga szwu. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Samiec ma zwężone ku szczytom paramery.
Owad znany wyłącznie z lokalizacji typowej na filipińskiej wyspie Luzon.

</doc>
<doc id="3679610" url="https://pl.wikipedia.org/wiki?curid=3679610" title="KKŻ Krosno">
KKŻ Krosno

KKŻ Krosno – polski klub żużlowy z Krosna. W latach 1988–1996 brał udział w rozgrywkach ligowych. W późniejszym czasie przestał funkcjonować.
Historia.
W Krośnie, w latach 1945-1946 reaktywowano trzy kluby sportowe – Legię, Krośniankę i Hutę. Działacze Legii marzyli o żużlu. Pierwsze zawody żużlowe w Krośnie rozegrano w 1950 roku na zaimprowizowanym torze, podczas budowy stadionu. Sekcję żużlową powołano jesienią 1956 roku, wiosną 1957 roku zainaugurowano rozgrywki w III lidze. W pierwszym sezonie klub zajął szóste, a w 1958 roku – czwarte miejsce. Już trzeci sezon startów w najniższej klasie rozgrywkowej zakończył się awansem Legii Krosno do II ligi. Dokonała tego drużyna w składzie: Wiesław Kręt, Edward Węklar, Roman Gąsior, Kazimierz Węklar, Andrzej Winch, Emil Jakubowski, Ferdynand Długosz i Zygmunt Zygmuntowski. Trenerem był Mieczysław Kosierb. Warto zauważyć, iż z krośnieńskiego toru w charakterze gospodarza korzystały ekipy AMK Nowa Huta (1956-1957) i Unii Tarnów (1957).
Od 1961 roku krośnieńscy żużlowcy występowali w barwach Karpat Krosno. Liderami zespołu w tych latach byli Emil Jakubowski, Jerzy Owoc, a także Roman Gąsior, który w 1962 roku zdobył piąte miejsce w turnieju o Srebrny Kask. W 1969 roku wskutek problemów finansowych zawieszono działalność klubu.
Sport żużlowy w Krośnie postanowiono reaktywować w 1986 roku. W latach 1988-1996 w lidze startował KKŻ Krosno. Od 1990 roku w Krośnie rozgrywany był memoriał im. Romana Gąsiora.
Od 1997 roku w lidze startowało ŻKS Krosno.
Osiągnięcia.
Brązowy Kask

</doc>
<doc id="3679617" url="https://pl.wikipedia.org/wiki?curid=3679617" title="Julio Furch">
Julio Furch

Julio César Furch (ur. 29 lipca 1989 w Winifredzie) – argentyński piłkarz występujący na pozycji napastnika, od 2021 roku zawodnik meksykańskiego Atlasu.
Kariera klubowa.
Furch pochodzi z miejscowości Winifreda w prowincji La Pampa, z rodziny pochodzenia niemieckiego. Jest wychowankiem tamtejszej drużyny Deportivo Winifreda, w której barwach kilkakrotnie zostawał królem strzelców ligi regionalnej, przez pewien czas występował również w amatorskich zespołach z pobliskiego miasta Santa Rosa – All Boys, Colorado i Deportivo MacAllister. Wobec bezskutecznych prób znalezienia pracodawcy w pierwszej lidze poprzez testy, swoją karierę rozpoczynał jako dwudziestolatek w drugoligowym zespole Club Olimpo z siedzibą w Bahía Blanca. Już na koniec rozgrywek 2009/2010 awansował z ekipą Omara De Felippe do argentyńskiej Primera División, w której zadebiutował 8 sierpnia 2010 w przegranym 1:2 spotkaniu z Banfield. Premierowego gola strzelił natomiast 24 października tego samego roku w przegranej 2:3 konfrontacji z Tigre. Na koniec rozgrywek 2011/2012 spadł jednak z Olimpo z powrotem na zaplecze najwyższej klasy rozgrywkowej, a ogółem w barwach tego klubu spędził dwa i pół roku, głównie jako podstawowy zawodnik.
Latem 2012 Furch, bezpośrednio po relegacji Olimpo, został wypożyczony do drużyny San Lorenzo de Almagro ze stołecznego Buenos Aires. Tam spędził nieudane pół roku jako rezerwowy, nie potrafiąc wygrać rywalizacji o miejsce w składzie z graczami takimi jak Denis Stracqualursi czy Franco Jara. Bezpośrednio po tym udał się na sześciomiesięczne wypożyczenie do Arsenalu de Sarandí, gdzie z czasem został kluczowym zawodnikiem formacji ofensywnej, a jego udane występy zaowocowały przedłużeniem jego wypożyczenia o kolejny rok. W 2013 roku zdobył z Arsenalem puchar Argentyny – Copa Argentina, a także zajął drugie miejsce w krajowym superpucharze – Supercopa Argentina. Ogółem w barwach tego klubu spędził półtora roku, po czym jako wolny zawodnik przeniósł się do Club Atlético Belgrano z siedzibą w Córdobie. Tam jako najskuteczniejszy zawodnik grał przez sześć miesięcy.
W styczniu 2015 Furch przeszedł do meksykańskiego Tiburones Rojos de Veracruz, w tamtejszej Liga MX debiutując 16 stycznia 2015 w wygranym 3:1 spotkaniu z Pueblą. Wówczas także strzelił pierwsze gole w nowej drużynie, dwukrotnie wpisując się na listę strzelców. Od razu został jednym z czołowych napastników ligi, tworząc skuteczny duet napastników ze swoim rodakiem Danielem Villalvą. W wiosennym sezonie Clausura 2016 zdobył z Veracruz puchar Meksyku – Copa MX.

</doc>
<doc id="3679618" url="https://pl.wikipedia.org/wiki?curid=3679618" title="Julio César Furch">
Julio César Furch



</doc>
<doc id="3679621" url="https://pl.wikipedia.org/wiki?curid=3679621" title="Katarzyna Kraska">
Katarzyna Kraska

Katarzyna Kraska z domu Szostak (ur. 6 maja 1993) – polska sztangistka rywalizująca głównie w kategorii do 63 kg. Uczestniczka mistrzostw świata i Europy. Medalistka mistrzostw Polski.
Na arenie międzynarodowej startuje w kategorii do 63 kg. W 2010 roku zajęła 4. miejsce w europejskich kwalifikacjach do Letnich Igrzysk Olimpijskich Młodzieży 2010, uzyskując rezultat 173 kg. 2 lata później, z wynikiem 187 kg, zajęła 5. pozycję w mistrzostwach Europy juniorów. W 2014 roku uplasowała się na 6. miejscu na mistrzostwach Europy do lat 23, uzyskując w dwuboju 190 kg. W 2016 zajęła 7. pozycję w mistrzostwach Europy seniorów, uzyskując rezultat 197 kg.
Medalistka mistrzostw Polski.
6 kwietnia 2013 roku wzięła ślub z Adamem Kraską (który także jest sztangistą) i przyjęła jego nazwisko.

</doc>
<doc id="3679622" url="https://pl.wikipedia.org/wiki?curid=3679622" title="António Capucho">
António Capucho

António d'Orey Capucho (ur. 3 stycznia 1945 w Lizbonie) – portugalski polityk, jeden z liderów Partii Socjaldemokratycznej, minister, parlamentarzysta krajowy, eurodeputowany III i IV kadencji.
Życiorys.
Absolwent instytutu nauk o organizacji i zarządzaniu. Od końca lat 60. zaangażowany w działalność opozycyjną (w ramach prodemokratycznych ugrupowań wyborczych). W 1974 został członkiem Partii Socjaldemokratycznej, opuścił ją jednak w 1975, po czym w 1976 powrócił w jej szeregi. W latach 1978–1983 i 1998–1999 pełnił funkcję sekretarza generalnego PSD, przez kilka lat był również jej wiceprzewodniczącym.
W latach 1980–1991 i 1995–2002 był deputowanym do Zgromadzenia Republiki II, III, IV, V, VII i VIII kadencji, przez kilka lat kierował frakcją parlamentarną socjaldemokratów. W latach 1981–1983 zajmował stanowisko sekretarza stanu podległego premierowi. Od 1983 do 1984 był ministrem ds. jakości życia, a od 1987 do 1989 ministrem ds. kontaktów z parlamentem.
Od 1989 do 1998 sprawował mandat posła do Parlamentu Europejskiego III i IV kadencji, pełniąc przez cały ten okres funkcję wiceprzewodniczącego PE. Od 2001 do 2011 sprawował urząd burmistrza (przewodniczącego câmara municipal) Cascais. W 2013 został wybrany na radnego Sintry z ramienia lokalnego ugrupowania konkurencyjnego wobec PSD. W konsekwencji w 2014 został wykluczony z Partii Socjaldemokratycznej.

</doc>
<doc id="3679623" url="https://pl.wikipedia.org/wiki?curid=3679623" title="Katarzyna Szostak">
Katarzyna Szostak



</doc>
<doc id="3679624" url="https://pl.wikipedia.org/wiki?curid=3679624" title="Wikiński cmentarz w Bodzi">
Wikiński cmentarz w Bodzi

Wikiński cmentarz w Bodzi – późnowikiński, elitarny cmentarz rzędowy z okresu pierwszej monarchii piastowskiej, którego okres użytkowania przypada między drugą połową X i pierwszą poł. XI wieku. Cmentarz został odkryty podczas ratunkowych badań archeologicznych w 2007 roku w miejscowości Bodzia na Kujawach w trakcie prac budowlanych na pasie Autostrady A1. Nekropolia składa się z pochówków zorientowanych zwyczajem skandynawskim na osi północ-południe, są to groby komorowe z grodzeniami rozplanowane w czterech rzędach. Wyjątek stanowią dwa obiekty, które usytuowano zwyczajem chrześcijańskim na osi wschód-zachód.
Nekropola podzielona była na kwatery za pomocą konstrukcji drewnianych. W obrębie ogrodzonej kwatery znajdował się jeden, dwa lub trzy pochówki. Jedna trzecia przebadanych grobów miała drewniane skrzynie trumienne z żelaznymi okuciami. 
Zmarłych układano na wznak z głowami skierowanymi na północ lub wschód. 
Cechą charakterystyczną wszystkich pochówków zarówno mężczyzn, kobiet i dzieci było występowanie bardzo bogatego wyposażenia. Większość zmarłych zaopatrzono w monety wkładane do ust oraz noże żelazne układane przy lewej ręce. Kobiety wyposażano w paciorki szklane, gliniane, z karneolu, kryształu górskiego i srebrne, dęte i granulowane, z aplikacjami srebra, foliowanych złotem, z pracowni bizantyjskich i muzułmańskich. Liczne są znaleziska pierścieni, wisiorów, dzwoneczków, kabłączków, amuletów, kaptorgi z wyobrażeniem drapieżnego ptaka, w stylistyce frankijskiej, monety i siekańce, krzyże wycięte z dirhemów i denarów saskich, krzyżyki takie spotykane są w kulturze wareskiej, jako obole zmarłego. Natomiast w grobach męskich znajdowano broń w tym miecze lub chazarski czekan. Niezależnie od płci, w części pochówków znaleziono relikty wiaderek z kutymi obręczami. W jednym z grobów dziecięcych znaleziono brązowy dzwoneczek. 
W piętrowym grobie młodego wojownika, miecz złożony na wysokości twarzy, ornamentowany stylem "mammen" należący do typu Z wg typologii Petersena. Pas do miecza z końcówką zakończoną z jednej strony charakterystycznymi dla Waregów warkoczykami, z drugiej strony dwózub z krzyżykiem Światopełka Przeklętego.
Badania Douglasa Price'a izotopu strontu S84-86 dla reprezentatywnej próbki szczątków kostnych cmentarza w Bodzi wykazały, że nie była to populacja miejscowa i według impulsów podłoża mająca pochodzenie skandynawskie. Również badania genetyczne profesora Wiesława Bogdanowicza badającego koligacje populacji ludzkich, dla określenia pochodzenia linii męskiej, określiły wąski osobisty 
profil genetyczny młodego wojownika, który w badanym przypadku występuje obecnie we wschodnim Tyrolu. Pod względem Y-DNA należał on do haplogrupy I1, haplotyp ten charakterystyczny był dla obszarów Skandynawii, natomiast profil mtDNA badanego osobnika, występuje obecnie u 40% mieszkańców Europy 

</doc>
<doc id="3679625" url="https://pl.wikipedia.org/wiki?curid=3679625" title="Kościół Wniebowzięcia Najświętszej Maryi Panny w Bielawie">
Kościół Wniebowzięcia Najświętszej Maryi Panny w Bielawie

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Bielawa diecezji świdnickiej.
Świątynia została wybudowana w latach 1868-1876 w stylu neogotyckim według projektu architekta Alexisa Langera z Wrocławia. W dniu 15 listopada 1876 roku ksiądz dziekan z Dzierżoniowa, Adolf Rinke, poświęcił nowy kościół. Uroczystości tej przewodniczył nowy proboszcz, ksiądz Karol Stein. Jako osobisty dar dla nowej świątyni ksiądz. Franciszek Krauze przekazał organy o 30-głosach, które są używane do dzisiejszego dnia. W 1892 roku kardynał Georg Kopp konsekrował świątynię. Jest to budowla trójnawowa, na planie krzyża, o wysokości wieży 101 metrów. Wyposażenie wnętrza zostało wykonane w stylu neogotyckim. Obraz Najświętszej Maryi Panny Wniebowziętej umieszczony w głównym ołtarzu, namalowany na płótnie, został wykonany w 1913 roku.
W latach 1961-1966 został przeprowadzony remont dachu, obydwóch wież, okien i organów. Została wymieniona posadzka i wnętrze zostało wymalowane. Nowa polichromia została poświęcona przez biskupa Wincentego Urbana w dniu 29 października 1966 roku. W 1976 roku dach razem z dużą wieżą został pokryty blachą miedzianą. W 1992 roku został wykonany ołtarz soborowy i lektorium w stylu neogotyckim. W latach 1992-1993 wieża i świątynia zostały wyspoinowane. W 1993 roku organy zostały poddane kapitalnemu remontowi, a w 1994 roku zostało założone nowe nagłośnienie. W 1996 roku została wykonana nowa instalacja odgromowa i została wyremontowana podłoga pod ławami. W latach 1996-1997 zostały zamontowane rury spustowe i zostało wykonane opierzenie dachu. W 1995 roku została zmodernizowana kotłownia i zostało zainstalowane ogrzewanie gazowe. Został doprowadzony rurociąg c.o. do zakrystii razem z wodą. W 1996 roku został przeprowadzony remont dachu. W 1997 roku rury stalowe wodonośne zostały zastąpione przez miedziane. W 1998 roku zamówiono trzy dzwony, które po konsekracji zostały zamontowane na wieży. W 1999 roku została wymieniona instalacja grzewcza. W 2000 roku zostały zamontowane zegary na wieży oraz wykonano oświetlenie zewnętrzne świątyni.

</doc>
<doc id="3679627" url="https://pl.wikipedia.org/wiki?curid=3679627" title="Onychognathus morio neumanni">
Onychognathus morio neumanni



</doc>
<doc id="3679630" url="https://pl.wikipedia.org/wiki?curid=3679630" title="Most Beška">
Most Beška

Beška (serb. Мост код Бешке lub Most kod Beške) – betonowy most na Dunaju w pobliżu serbskiej miejscowości Beška. Przez most prowadzi autostrada. Został zbudowany w 1975 r. Jest największym mostem na Dunaju.
Autorem projektu jest architekt Branko Žeželj. Konstrukcję w latach 1971–1975 zbudowała serbska firma Mostogradnja. Most został dwukrotnie zbombardowany oraz częściowo zniszczony podczas bombardowania Serbii przez siły NATO 1 i 21 kwietnia 1999 r. Został on wyremontowany i ponownie oddany do użytku 19 lipca 1999 r. jako istotna część europejskie trasy E75.
Bliźniaczy most, przeznaczony dla ruchu w kierunku północnym, został zbudowany w latach 2008–2011 tuż obok starej konstrukcji. Prace prowadzone były przez austriackie konsorcjum Alpine Bau. Otwarcie miało miejsce 3 października 2011 r. Następnie stary most został zamknięty i wyremontowany. W sierpniu 2014 r. został ponownie oddany do użytku.
Most jest fragmentem autostrady E75. Posiada dwa pasy w obu kierunkach, twarde pobocze oraz dwa chodniki.

</doc>
<doc id="3679631" url="https://pl.wikipedia.org/wiki?curid=3679631" title="Adama Diomandé">
Adama Diomandé

Valentin Adama Diomandé (ur. 14 lutego 1990 w Oslo) – norweski piłkarz pochodzenia iworyjskiego występujący na pozycji napastnika. W latach 2015–2017 reprezentant Norwegii.
Kariera klubowa.
Diomandé jako junior grał w Holmlia SK, Vålerenga Fotball, a także Lyn Fotball. W sezonie 2008 został włączony do pierwszej drużyny Lyn, grającej w Tippeligaen. W lidze tej zadebiutował 19 października 2008 na stadionie Briskeby Arena (Hamar) w przegranym 2:3 meczu z Hamarkameratene. W sezonie 2009 spadł z Lyn do drugiej ligi. Wówczas odszedł do trzecioligowego Skeid Fotball. Następnie występował w innym trzecioligowcu IL Hødd, a w 2012 roku został graczem pierwszoligowego Strømsgodset IF. W sezonie 2012 wywalczył z nim wicemistrzostwo Norwegii, a w sezonie 2013 mistrzostwo tego samego kraju.
W 2014 roku Diomandé przeszedł do białoruskiego Dynama Mińsk. W lidze białoruskiej pierwszy raz wystąpił 30 marca 2014 przeciwko Dniaprze Mohylew (1:0). W sezonie 2014 wywalczył z zespołem wicemistrzostwo Białorusi.
W 2015 roku wrócił do Norwegii, gdzie został graczem klubu Stabæk Fotball. W sezonie 2015 w klasyfikacji strzelców Tippeligaen uplasował się na 2. pozycji z 17 bramkami na koncie. 1 września 2015 Diomrandé podpisał kontrakt z angielskim zespołem Hull City, kwota odstępnego 2,35 mln euro. W Championship zadebiutował 12 grudnia 2015 w wygranym 1:0 spotkaniu z Boltonem.
1 maja 2018 został piłkarzem amerykańskiego klubu Los Angeles FC z Major League Soccer. W klubie zadebiutował 27 maja 2018 na stadionie Banc of California Stadium (Los Angeles) w zremisowanym 1:1 meczu z D.C. United, zmieniając w 82 minucie Diego Rossi. W następnym spotkaniu z FC Dallas (3 czerwca 2018) strzelił swojego pierwszego gola w barwach LAFC.
Kariera reprezentacyjna.
W reprezentacji Norwegii Diomandé zadebiutował 12 czerwca 2015 w zremisowanym 0:0 meczu eliminacji Mistrzostw Europy 2016 z Azerbejdżanem.

</doc>
<doc id="3679634" url="https://pl.wikipedia.org/wiki?curid=3679634" title="Frogmore (Hertfordshire)">
Frogmore (Hertfordshire)

Frogmore – wieś w Anglii, w Hertfordshire. Leży 19,6 km od miasta Hertford i 28,3 km od Londynu. W latach 1870–1872 osada liczyła 975 mieszkańców.

</doc>
<doc id="3679638" url="https://pl.wikipedia.org/wiki?curid=3679638" title="Fredrik Midtsjø">
Fredrik Midtsjø

 
Fredrik Midtsjø (ur. 11 sierpnia 1993 w Stjørdal) – norweski piłkarz występujący na pozycji pomocnika. Zawodnik AZ Alkmaar.
Kariera klubowa.
Midtsjø treningi rozpoczął w zespole IL Stjørdals-Blink. W 2007 roku przeszedł do juniorów Rosenborga. W 2011 roku został włączony do jego pierwszej drużyny. W Tippeligaen zadebiutował 3 lipca 2011 w wygranym 4:0 meczu z Sarpsborg 08 FF. W sezonie 2012 przebywał na wypożyczeniu w drugoligowym Ranheim Fotball. W sezonie 2013 wraz z Rosenborgiem wywalczył wicemistrzostwo Norwegii, a także dotarł z nim do finału Pucharu Norwegii. Sezon 2014 spędził na wypożyczeniu w innym pierwszoligowcu, Sandnes Ulf. Potem wrócił do Rosenborga, z którym w sezonach 2015 i 2016 zdobył mistrzostwo Norwegii oraz Puchar Norwegii. W sezonie także został mistrzem kraju.
W sierpniu 2017 Midtsjø przeszedł za 2,2 miliona euro do AZ Alkmaar. Zadebiutował w nim 10 września 2017 w wygranym 2:0 domowym meczu z NAC Breda. W sezonie 2019/2020 wywalczył z AZ wicemistrzostwo Holandii.
Kariera reprezentacyjna.
W reprezentacji Norwegii Midtsjø zadebiutował 24 marca 2016 w zremisowanym 0:0 towarzyskim meczu z Estonią.

</doc>
<doc id="3679641" url="https://pl.wikipedia.org/wiki?curid=3679641" title="Kristina Mała">
Kristina Mała

Kristina Eduardowna Mała, ros. Кристина Эдуардовна Малая (ur. 8 października 1996) – rosyjska lekkoatletka, trójskoczkini.
W 2013 zajęła 9. miejsce w mistrzostwach świata juniorów młodszych oraz zdobyła brąz gimnazjady.
Srebrna medalistka mistrzostw Europy juniorów (2015).
Medalistka mistrzostw Rosji w różnych kategoriach wiekowych.

</doc>
<doc id="3679646" url="https://pl.wikipedia.org/wiki?curid=3679646" title="Walentin Prokopow">
Walentin Prokopow

Walentin Iwanowicz Prokopow (ros. Валентин Иванович Прокопов; ur. 10 czerwca 1929) – radziecki piłkarz wodny, medalista olimpijski.
Brał udział w dwóch igrzyskach olimpijskich (IO 52, IO 56). W 1952 roku zajął wraz z drużyną siódme miejsce (zdobył przynajmniej dwie bramki), cztery lata później był na trzecim miejscu (bez gola). Brązowy medalista mistrzostw Europy 1958.
Zawodnik ten jest jednak najbardziej znany z meczu półfinałowego z Węgrami, rozgrywanego na igrzyskach w Melbourne. Mecz miał podłoże polityczne (kilka tygodni wcześniej wojska sowieckie wkroczyły na Węgry w związku z protestami węgierskich studentów w Budapeszcie) i od początku dochodziło w nim do ostrych starć. Węgrzy prowadzili wyraźnie 4:0, z czego dwie bramki strzelił Ervin Zádor. Kilka minut przed końcem spotkania, jeden z węgierskich zawodników poprosił Zádora, aby ten sprowokował radzieckiego waterpolistę. Graczem tym okazał się Prokopow, który po wymianie zdań z Węgrem zadał mu cios w twarz, rozcinając jego łuk brwiowy. Woda zabarwiła kolor na czerwono, co spowodowało gwałtowną reakcję publiczności i węgierskich działaczy, którzy sami chcieli wymierzyć sprawiedliwość radzieckim zawodnikom.

</doc>
<doc id="3679675" url="https://pl.wikipedia.org/wiki?curid=3679675" title="Barbara Mierzejewska-Krzyżowska">
Barbara Mierzejewska-Krzyżowska

Barbara Maria Mierzejewska-Krzyżowska (ur. 29 grudnia 1959 w Gorzowie Wielkopolskim) – doktor habilitowany nauk o kulturze fizycznej, nauczyciel akademicki, od roku 2015 prodziekan ds. nauki Zamiejscowego Wydziału Kultury Fizycznej w Gorzowie Wielkopolskim, Akademii Wychowania Fizycznego im. Eugeniusza Piaseckiego w Poznaniu.
Życiorys.
Absolwentka I Liceum Ogólnokształcącego w Gorzowie Wielkopolskim. Studia magisterskie z filozofii przyrody na Katolickim Uniwersytecie Lubelskim w Lublinie ukończyła w 1983 roku. Pierwszą pracę nauczycielską podjęła w Zespole Szkół Medycznych w Gorzowie Wielkopolskim w latach 1983-1989.
Od 1989 roku jest pracownikiem Zakładu Anatomii, a obecnie Zakładu Nauk Morfologicznych, Biologii i Nauk o Zdrowiu Akademii Wychowania Fizycznego w Poznaniu, Zamiejscowego Wydziału Kultury Fizycznej w Gorzowie Wielkopolskim.
Naukowo i emocjonalnie od początku pracy związana była z tematyką neurobiologii. Doktorat z badań nad sieciami neuronalnymi ośrodkowego układu nerwowego obroniła w 1997 roku na Akademii Wychowania Fizycznego w Poznaniu, a w 2013 roku na tej samej uczelni zakończyła procedurę habilitacyjną, której tematyka dotyczyła różnic płciowych w strukturze i unerwieniu mięśni zaangażowanych w realizacje czynności ruchowych. Jest autorką i współautorką licznych publikacji w czasopismach polskich i zagranicznych z zakresu neurobiologii.
Członkini towarzystw naukowych: International Brain Research Organization, Polskiego Towarzystwa Anatomicznego i Polskiego Towarzystwa Badań Układu Nerwowego.

</doc>
<doc id="3679686" url="https://pl.wikipedia.org/wiki?curid=3679686" title="Adam Feliks Romer">
Adam Feliks Romer



</doc>
<doc id="3679690" url="https://pl.wikipedia.org/wiki?curid=3679690" title="Anastasija Biednowa">
Anastasija Biednowa

Anastasija Władimirowna Biednowa, ros. Анастасия Владимировна Беднова (ur. 18 października 1996) – rosyjska lekkoatletka, sprinterka.
Dwukrotna brązowa medalistka mistrzostw Europy juniorów (2015) – bieg na 400 metrów oraz sztafeta 4 × 400 metrów.
Medalistka mistrzostw Rosji w różnych kategoriach wiekowych.

</doc>
<doc id="3679691" url="https://pl.wikipedia.org/wiki?curid=3679691" title="Anastasiya Bednova">
Anastasiya Bednova



</doc>
<doc id="3679692" url="https://pl.wikipedia.org/wiki?curid=3679692" title="Kristina Malaya">
Kristina Malaya



</doc>
<doc id="3679693" url="https://pl.wikipedia.org/wiki?curid=3679693" title="Mariya Losinova">
Mariya Losinova



</doc>
<doc id="3679695" url="https://pl.wikipedia.org/wiki?curid=3679695" title="Edgar Melitón Hernández">
Edgar Melitón Hernández



</doc>
<doc id="3679696" url="https://pl.wikipedia.org/wiki?curid=3679696" title="Banca Giuratale w Mdinie">
Banca Giuratale w Mdinie

Banca Giuratale (malt. "Banka Ġuratali"), znany też jako Municipal Palace (malt. "Palazz Muniċipali") – pałac w Mdinie na Malcie. Zbudowany w XVIII w. dla miejskiej rady administracyjnej oraz sądów. Był później używany jako prywatna rezydencja oraz szkoła. Aktualnie mieści się w nim część Państwowego Archiwum Malty.
Historia.
Banca Giuratale został zbudowany w latach 1726 - 1728, jako siedziba lokalnej rady mieszkańców Mdiny zw. "Università", po tym, jak jej pierwsza siedziba została zabrana przez Wielkiego Mistrza Antonio Manoela de Vilhenę aby zbudować tam Palazzo Vilhena. Nowy budynek został zaprojektowany przez Charlesa François de Mondion, francuskiego architekta, który był odpowiedzialny za odbudowę wielu budynków w Mdinie. Budynek był również siedzibą sądu rejonowego.
W czasie powstania Maltańczyków przeciwko francuskiej okupacji Malty (1798 - 1800), Banca Giuratale było miejscem spotkań Zgromadzenia Narodowego, ustanowionego przez Maltańczyków do rządzenia krajem i blokowaniu ruchów sił francuskich.
Budynek został wynajęty osobom prywatnym w 1831 roku. W roku 1881, Wydział Edukacji przekształcił go w szkołę średnią, która została zamknięta w 1969 roku. Następnie Siostry św. Doroty używały budynku jako szkoły prywatnej, do roku 1978, kiedy wygasła umowa najmu.
Od 1988 roku, Banca Giuratale mieści Wydział Dokumentacji Prawnej Państwowego Archiwum Malty. W archiwum znajdują się wszystkie dokumenty sądowe od roku 1530 do 1899, włączjąc w to dokumenty "Consolato del Mare di Malta" - maltańskiego trybunału morskiego, z lat 1697 - 1814.
Banca Giuratale w Mdinie, wraz z Banca Giuratale w Victorii (Gozo), zostały sportretowane na banknocie o nominale 2Lm, który był w obiegu w latach 1989 - 2007.
W roku 2012, Rada Miejska Mdiny, która ma swą siedzibę w Corte Capitanale, poprosiła o możliwość używania pomieszczeń Banca Giuratale.
Budynek jest umieszczony na liście "National Inventory of the Cultural Property of the Maltese Islands" (wpis 28.12.2012, nr 01188).
Architektura.
Banca Giuratale został zbudowany w stylu barokowym. Główne wejście ma bogato dekorowane półkoliste sklepienie, podparte na dwóch kolumnach, które wspierają również balkon pierwszego piętra. Gzyms ponad piętrem (na wysokości dachu) zdobiony jest herbem de Vilheny oraz herbem miejskim Mdiny.

</doc>
<doc id="3679701" url="https://pl.wikipedia.org/wiki?curid=3679701" title="VIII Spadochronowe Mistrzostwa Polski w Akrobacji Zespołowej RW-4 Gliwice 2000">
VIII Spadochronowe Mistrzostwa Polski w Akrobacji Zespołowej RW-4 Gliwice 2000

 VIII Spadochronowe Mistrzostwa Polski w Akrobacji Zespołowej RW-4 Gliwice 2000 – odbyły się 1–3 września 2000 roku na gliwickim lotnisku. Gospodarzem Mistrzostw był Aeroklub Gliwicki wraz z Sekcją Spadochronową Aeroklubu Gliwickiego, a organizatorem Aeroklub Polski i Aeroklub Gliwicki. Do dyspozycji skoczków był samolot An-2 "SP-AOI". Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 6 kolejek skoków.
Rozegrane kategorie.
Mistrzostwa rozegrano w jednej kategorii:
Wyniki.
W zawodach brało udział 20 zawodników w tym 1 zawodniczka reprezentujący 4 zespoły.

</doc>
<doc id="3679703" url="https://pl.wikipedia.org/wiki?curid=3679703" title="Víctor Perales">
Víctor Perales

Víctor Raúl Perales Aguilar (ur. 7 listopada 1990 w Fresnillo) – meksykański piłkarz występujący na pozycji obrońcy, obecnie zawodnik Venados.
Kariera klubowa.
Perales jest wychowankiem akademii młodzieżowej Centro de Sinergia Futbolística (CESIFUT) z siedzibą w Ciudad Lerdo (w której terminowali niegdyś między innymi Oribe Peralta, Juan Carlos Medina czy Rodolfo Salinas). W czerwcu 2009 wraz z dziesięcioma innymi absolwentami CESIFUT przeniósł się do belgijskiego trzecioligowca 
KRC Mechelen, którego właścicielem był meksykański przedsiębiorca Salvador Necochea Albores. Tam spędził rok, jednak na koniec sezonu 2009/2010 spadł z Mechelen do czwartej ligi belgijskiej. Bezpośrednio po tym powrócił do ojczyzny, gdzie niebawem znalazł zatrudnienie w zespole Chivas de Guadalajara. Do seniorskiej drużyny został włączony w wieku dwudziestu jeden lat przez szkoleniowca Johna van ’t Schipa, po dwóch latach gry w trzecioligowych rezerwach – Chivas Rayadas. Pierwszy mecz rozegrał w niej 26 września 2012 z trynidadzkim W Connection (1:1) w ramach Ligi Mistrzów CONCACAF, zaś w Liga MX zadebiutował trzy dni później w przegranym 0:1 spotkaniu z Pachucą. Ogółem w Chivas grał przez dwa lata, głównie jednak jako rezerwowy.
Latem 2014 Perales został wypożyczony do zespołu Tiburones Rojos de Veracruz, gdzie spędził kolejne półtora roku, jednak pełnił wyłącznie rolę głębokiego rezerwowego i zaledwie dwukrotnie pojawił się na ligowych boiskach. Bezpośrednio po tym zasilił drugoligową ekipę Venados FC z miasta Mérida.

</doc>
<doc id="3679705" url="https://pl.wikipedia.org/wiki?curid=3679705" title="Mikel Oyarzabal">
Mikel Oyarzabal

Mikel Oyarzabal Ugarte (ur. 21 kwietnia 1997 w Eibarze) – hiszpański piłkarz występujący na pozycji pomocnika w hiszpańskim klubie Real Sociedad oraz w reprezentancji Hiszpanii.
W reprezentacji Hiszpanii zadebiutował 29 maja 2016 w wygranym 3:1 meczu z Bośnią i Hercegowiną.

</doc>
<doc id="3679706" url="https://pl.wikipedia.org/wiki?curid=3679706" title="Nataša Ninković">
Nataša Ninković

Nataša Ninković (ur. 22 lipca 1972 w Trebinju) – serbska aktorka teatralna i filmowa, pochodząca z Bośni.
Życiorys.
Córka Branka Ninkovicia i Mileny. Po ukończeniu szkoły średniej w Trebinju wyjechała do Belgradu, gdzie rozpoczęła studia aktorskie w Akademii Teatralnej, pod kierunkiem Vladimira Jevtovicia. W czasie studiów zadebiutowała w filmach "Najboli" i "Tri karte za Holivud". Międzynarodową sławę przyniosła jej rola Very w amerykańskim filmie "Wybawca", w którym wystąpiła u boku Dennisa Quaida. Za tę rolę została wyróżniona w 1998 na Festiwalu Filmowym w Soczi.
Występuje na scenie Teatru Narodowego w Belgradzie. W 2011 została uhonorowana nagrodą im. Rašy Plaovicia za rolę w dramacie "Hedda Gabler" Henrika Ibsena.
Jest mężatką (mąż Nekad Šarenac), ma dwóch synów.

</doc>
<doc id="3679710" url="https://pl.wikipedia.org/wiki?curid=3679710" title="Aleksiej Diki">
Aleksiej Diki

Aleksiej Dienisowicz Diki (ros. Алексе́й Дени́сович Ди́кий; ur. 1889, zm. 1 października 1955 w Moskwie) – radziecki aktor filmowy i reżyser teatralny. Ludowy Artysta ZSRR (1949). Laureat Nagrody Stalinowskiej (1946, 1947, 1949, 1950, 1950). 
Życiorys.
Występował w wielu teatrach Moskwy (m.in. MChAT) i Leningradu. W przedstawieniach łączył tradycje realistyczne z poszukiwaniem nowych form scenicznych ("Powiatowa lady Makbet" wg Leskowa, "Mieszczanie" Gorkiego, "Śmierć Tariełkina" A. Suchowo-Kobylina). Znany głównie z roli filmowej Admirała Nachimowa, Kutuzowa oraz Józefa Stalina. Spoczywa pochowany na Cmentarzu Nowodziewiczym w Moskwie.

</doc>
<doc id="3679711" url="https://pl.wikipedia.org/wiki?curid=3679711" title="Rhabdornis">
Rhabdornis



</doc>
<doc id="3679712" url="https://pl.wikipedia.org/wiki?curid=3679712" title="Rhabdornithinae">
Rhabdornithinae



</doc>
<doc id="3679716" url="https://pl.wikipedia.org/wiki?curid=3679716" title="Rababe Arafi">
Rababe Arafi

Rababe Arafi (ur. 12 stycznia 1991) – marokańska lekkoatletka specjalizująca się w biegach średnich.
Dwunasta zawodniczka biegu na 3000 metrów podczas mistrzostw świata juniorów młodszych w Ostrawie (2007). W 2012 została mistrzynią Afryki w biegu na 1500 metrów, a rok później zdobyła złote medale igrzysk frankofońskich oraz igrzysk solidarności islamskiej. Brązowa medalistka afrykańskiego czempionatu w Marrakeszu (2014). W 2015 zdobyła srebrny medal mistrzostw panarabskich oraz startowała na mistrzostwach świata w Pekinie, podczas których zajęła 4. miejsce w biegu na 800 metrów oraz była dziewiąta na dystansie 1500 metrów. W 2016 zdobyła srebrny medal na mistrzostwach Afryki w Durbanie oraz zajęła 12. miejsce na dystansie 1500 metrów podczas igrzysk olimpijskich w Rio de Janeiro. Mistrzyni igrzysk frankofońskich z Abidżanu (2017) oraz ósma zawodniczka mistrzostw świata (oba w biegu na 1500 metrów).

</doc>
<doc id="3679718" url="https://pl.wikipedia.org/wiki?curid=3679718" title="Placówka wywiadowcza nr 12 w Jaśle">
Placówka wywiadowcza nr 12 w Jaśle

Placówka wywiadowcza nr 12 – organ wykonawczy wywiadu Korpusu Ochrony Pogranicza.
Placówka Wywiadowcza Nr 12 została utworzona z dniem 20 maja 1939 roku na podstawie rozkazu L.dz. 1595/II.II-A. tjn. 39 Oddziału II Sztabu Głównego z 15 maja 1939 roku. Siedzibę placówki umieszczono w Sanoku. Na stanowisko kierownika placówki został wyznaczony kapitan Józef Andrzej Robak. Zadaniem placówki było prowadzenie wywiadu ofensywnego na terytorium Pierwszej Republiki Słowackiej. Placówka nr 12 podlegała szefowi Ekspozytury nr 5 Oddziału II Sztabu Głównego we Lwowie. 10 lipca 1939 roku placówka została przeniesiona do Jasła i podporządkowana szefowi Oddziału II Sztabu Armii „Karpaty”.

</doc>
<doc id="3679719" url="https://pl.wikipedia.org/wiki?curid=3679719" title="Gwarki">
Gwarki

Gwarki (Mainatinae) – podrodzina ptaka z rodziny szpakowatych (Sturnidae).
Występowanie.
Podrodzina obejmuje gatunki występujące w Azji Południowej i Południowo-Wschodniej, Australii i Oceanii.
Systematyka.
Do podrodziny należą następujące rodzaje:

</doc>
<doc id="3679720" url="https://pl.wikipedia.org/wiki?curid=3679720" title="Rabab Arafi">
Rabab Arafi



</doc>
<doc id="3679721" url="https://pl.wikipedia.org/wiki?curid=3679721" title="Mainatinae">
Mainatinae



</doc>
<doc id="3679722" url="https://pl.wikipedia.org/wiki?curid=3679722" title="Rabab Arrafi">
Rabab Arrafi



</doc>
<doc id="3679725" url="https://pl.wikipedia.org/wiki?curid=3679725" title="Na ostří nože">
Na ostří nože

Na ostří nože – singel Ewy Farnej wydany w kwietniu 2016 roku. Piosenka nie należy do żadnej czeskiej płyty wokalistki, ani żadnej nie zapowiada. Jej polski odpowiednik „Na ostrzu” jest drugim singlem z płyty "Inna". Telewizyjna premiera singla na żywo miała miejsce 22 marca 2016 w programie "Snídaně s Novou". Kolejny raz w telewizji piosenka została zaprezentowana 9 kwietnia na gali Ceny Anděl. Tego samego dnia odbyła się premiera studyjnego nagrania na antenie radia Evropa 2. 12 kwietnia singel został wydany na platformach streamingowych.
Teledysk.
Teledysk był nagrywany 18 kwietnia 2016 w Warszawie. Premiera teledysku odbyła się 13 lipca na kanale EwaFarnaVEVO.

</doc>
<doc id="3679727" url="https://pl.wikipedia.org/wiki?curid=3679727" title="Mistrzostwa Europy U-18 w Rugby Union Mężczyzn 2016">
Mistrzostwa Europy U-18 w Rugby Union Mężczyzn 2016

Mistrzostwa Europy U-18 w Rugby Union Mężczyzn 2016 – siedemnaste mistrzostwa Europy U-18 w rugby union mężczyzn, oficjalne międzynarodowe zawody rugby union o zasięgu kontynentalnym organizowane przez Rugby Europe mające na celu wyłonienie najlepszej w Europie męskiej reprezentacji narodowej złożonej z zawodników do lat osiemnastu. Zostały rozegrane w formie czterech turniejów w czterech hierarchicznie ułożonych dywizjach w okresie od 18 marca do 1 kwietnia 2016 roku. W walce o tytuł mistrzowski wzięło udział osiem zespołów, pozostałe drużyny, które przystąpiły do rozgrywek, wystąpiły zaś w niższych dywizjach.
Informacje ogólne.
Dwadzieścia osiem uczestniczących reprezentacji zostało podzielonych na cztery hierarchicznie ułożone dywizje i rozstawione w nich na według wyników osiągniętych w poprzednich mistrzostwach. Mecze we dwóch najwyższych dywizjach – Championship i Trophy – zostały rozegrane trzyetapowym systemem pucharowym w ciągu pięciu meczowych dni pomiędzy 18 a 26 marca w Lizbonie, w dwóch pozostałych natomiast systemem kołowym w Andorze na przełomie marca i kwietnia tegoż roku. Zespół mógł się składać z maksymalnie dwudziestu sześciu lub dwudziestu czterech zawodników urodzonych w latach 1998–1999. Pomiędzy dywizjami istnieje system awansów i spadków.
Tytuł mistrzów Europy obroniła Francja, w drugiej dywizji triumfowali zaś Polacy.

</doc>
<doc id="3679729" url="https://pl.wikipedia.org/wiki?curid=3679729" title="Nalewka farmaceutów">
Nalewka farmaceutów



</doc>
<doc id="3679732" url="https://pl.wikipedia.org/wiki?curid=3679732" title="SK Triglav">
SK Triglav



</doc>
<doc id="3679739" url="https://pl.wikipedia.org/wiki?curid=3679739" title="Aleksandr Suchowo-Kobylin">
Aleksandr Suchowo-Kobylin

Aleksandr Wasiljewicz Suchowo-Kobylin (ros. Алекса́ндр Васи́льевич Сухово́-Кобы́лин; ur. 1817 w Moskwie zm. 1903 w Beaulieu-sur-Mer) – rosyjski pisarz, dramaturg. Absolwent Uniwersytetu Moskiewskiego. Od 1902 członek Petersburskiej Akademii Nauk. Autor trylogii dramatycznej ("Małżeństwo Kreczyńskiego", "Sprawa" i "Śmierć Tariełkina"), w której krytykuje biurokrację rosyjską.

</doc>
<doc id="3679741" url="https://pl.wikipedia.org/wiki?curid=3679741" title="Damian Stasiak">
Damian Stasiak

Damian Stasiak (ur. 20 lutego 1990 w Łodzi) – polski zawodnik MMA wagi koguciej oraz karateka. Wielokrotny medalista Mistrzostw Świata, Europy oraz Polski w tradycyjnym karate. Od 2019 roku zawodnik polskiej federacji KSW. Obecny nr. 5 rankingu KSW w wadze piórkowej.
Przeszłość sportowa.
Stasiak jest utytułowanym karateką. W jego dorobku jest m.in. drużynowe Mistrzostwo Świata z 2014, trzy złote medale Mistrzostw Europy z 2013 oraz Puchar Świata z 2011 i Puchar Europy z 2014. Poza tym jest wielokrotnym medalistą Mistrzostw Polski w karate tradycyjnym.
Kariera MMA.
Wczesna kariera.
Od 2011 walczy w MMA, gdzie w zawodowym debiucie wygrał Mistrzostwo Polski w MMA w wadze lekkiej. W 2014 wygrał turniej "3F – Extreme Fight Cage", pokonując trzech rywali jednego wieczoru.
UFC.
W marcu 2015 podpisał kontrakt z największą organizacją MMA na świecie – Ultimate Fighting Championship. W organizacji zadebiutował 11 kwietnia 2015 na gali "UFC Fight Night – Gonzaga vs Cro Cop 2" w Krakowie. Stasiak przegrał wtedy z Yaozinem Mezą na punkty.
10 kwietnia 2016 na "UFC Fight Night 86" pokonał Chorwata Filipa Pejicia przez poddanie w pierwszej rundzie przez duszenie zza pleców.
8 października na gali "UFC 204" zmierzył się z Davey Grantem. Walkę wygrał przez poddanie balachą w trzeciej rundzie.
Na gali "UFC Fight Night: Gustafsson vs. Teixeira" 28 maja 2017 roku przegrał walkę z Pedro Munhozem przez jednogłośną decyzję sędziów.
21 października 2017 na gali UFC w Polsce został znokautowany przez Briana Kellehera w trzeciej rundzie. Mimo porażki otrzymał bonus za "walkę wieczoru".
Trzecią porażkę w amerykańskiej organizacji zaliczył na gali UFC Fight Night: Shogun vs. Smith, przegrywając jednogłośną decyzją sędziów z Pingyuanem Liu. Kolejna przegrana skutkowała zwolnieniem z UFC.
RWC i KSW.
13 kwietnia 2019 zadebiutował w walce wieczoru na gali RWC 2. Pokonał tam już w pierwszej rundzie Ukraińca Nikolaja Kondratiuka duszeniem trójkątnym nogami.
W sierpniu 2019 podpisał kontrakt z najlepszą polską federacją Konfrontacją Sztuk Walki. 9 września 2019 w debiucie dla nowego pracodawcy zawalczył o pierwszy w historii KSW pas mistrzowski w wadze koguciej, konfrontując się z pretendentem do tytułu, Antunem Račiciem. Stasiak przegrał walkę większościową decyzją.
Na gali w drugiej rundzie technicznie poddał duszeniem trójkątnym rękoma Patryka Surdyna. Wygrana przyniosła mu bonus finansowy za "poddanie wieczoru".
W czerwcu 2021 zmierzył się z Andrijem Leżniewem na gali . Zwyciężył kolejnym poddaniem.
18 grudnia 2021 roku doszło do jego walki z reprezentującym Niemcy Czeczenem, Lomem-Alim Eskijewem. Przegrał walkę jednogłośną decyzją sędziów, którzy punktowali 29-27, 29-28 i 30-27 na korzyść rywala. Walka została nagrodzona bonusem za "walkę wieczoru".
14 października 2022 na gali KSW 75 w Nowym Sączu zmierzył się z niepokonanym Robertem Ruchałą. Około dwa tygodnie przed galą, z powodu usunięcia z karty walk starcia o pas mistrzowski wagi półciężkiej pojedynek Stasiaka z Ruchałą został nową walką wieczoru. Po trzech pełnych akcji rundach przegrał niejednogłośną decyzją sędziów, którzy punktowali (29-28, 28-29, 29-28). Po walce organizacja nagrodziła pojedynek bonusem za najlepszą walkę wieczoru.

</doc>
<doc id="3679742" url="https://pl.wikipedia.org/wiki?curid=3679742" title="Siham Hilali">
Siham Hilali

Siham Al-Hilali (arab. سهام الهلالي; ur. 2 maja 1986 w Wad Zem) – marokańska lekkoatletka specjalizująca się w biegach średnich, dwukrotna uczestniczka igrzysk olimpijskich.

</doc>
<doc id="3679743" url="https://pl.wikipedia.org/wiki?curid=3679743" title="Oebalus pugnax">
Oebalus pugnax

Oebalus pugnax – gatunek pluskwiaka z rodziny tarczówkowatych (Pentatomidae). Po raz pierwszy naukowy opis gatunku opublikował Johan Christian Fabricius w wydanym w 1775 dziele "Systema entomologiæ". Nazwany został wówczas "Cimex pugnax". 
Jest rodzimym mieszkańcem Ameryki Północnej. Pochodzi z Karaibów, kontynentalnych Stanów Zjednoczonych oraz Meksyku. Spotkać go można głównie na południu USA, w stanach takich jak: Arkansas, Teksas, Luizjana oraz Missisipi – w tak zwanym pasie ryżowym (Rice Belt). Żywi się ziarnami i pędami roślin uprawnych, w szczególności ryżu, ale także pszenicy czy kukurydzy, stąd uznawany jest za znaczącego szkodnika upraw.
W porównaniu do reszty tarczówkowatych, ma wąskie ciało. Osobniki dorosłe są jasnobrązowe i mają drobne, brązowe kropki z charakterystycznym żółtym wierzchem pancerzyka, na którego przodzie widnieją dwie, charakterystyczne spiczaste, skierowane do przodu wypustki. Larwy są w kolorach od białego do brązowego, a na środku ich tułowia widnieją ułożone regularnie czerwone paseczki i czarne kropki.
Ekologia.
Gatunek jest roślinożerny, zarówno larwy, jak i imagines często uszkadzają i dziurawią tkanki roślin. Odżywiają się roślinami takimi jak kukurydza i inne zboża, a w szczególności ryżem. Jednak nie muszą się odżywiać jednym rodzajem pokarmu, ich dieta jest zróżnicowana. 
Są to organizmy hemimetaboliczne. Samica wczesną wiosną składa jaja na spodnich stronach liści, najczęściej na roślinach dzikich, rosnących w okolicach pól uprawnych. Z nich wykluwają się larwy, które z początku pozostają w skupiskach niedaleko miejsca wyklucia. Larwy nie mają skrzydeł, są bardzo żarłoczne, nakłuwają rośliny aparatami kłująco-ssącymi. Gdy trochę urosną, robią się niezwykle ruchliwe i zaczynają podążać w stronę pól uprawnych, gdzie żywią się miękkimi ziarnami zbóż. Tam wyrastają im skrzydła i przekształcają się w postaci dorosłe.
Znaczenie dla gospodarki.
"Oebalus pugnax" to jeden z najbardziej znanych szkodników na polach z ryżem oraz zbożem w Ameryce Północnej. Najbardziej podatne na jego atak są jeszcze niestwardniałe ziarna ryżu (tworzy się tzw. "pecky rice", „podziurawiony ryż”), a także świeżo wyrośnięte młode, małe rośliny – atak na nie prowadzi do zanikania pól z ryżem. Obecność ok. 230 osobników (zarówno larw jak i dorosłych) na 1000 roślin zbóż powoduje bardzo poważne i nieodwracalne straty. Całkowite usunięcie go z pól jest trudne. Głównym czynnikiem uniemożliwiającym pozbycie się owada jest jego mobilność i umiejętność życia w różnych warunkach. Spotyka się go nie tylko centralnie na polach, głównym miejscem, w którym występują te pluskwiaki, są obrzeża pól, a przenosząc się szybko i często z miejsca na miejsce utrudniają skuteczne użycie przeciw nim pestycydów.
Aktualnie prowadzone badania mają głównie na celu opracowanie skutecznych metod w walce z tym szkodnikiem. Główne metody działania opierają się na tępieniu dorosłych osobników zanim nastąpią widoczne ubytki w uprawach. Testowana jest między innymi skuteczność pestycydów takich jak pyretroidy oraz neonikotynoidy (np. dinotefuranu).

</doc>
<doc id="3679745" url="https://pl.wikipedia.org/wiki?curid=3679745" title="Armien Abagian">
Armien Abagian

Armien Abagian (, "Armien Artawazdowicz Abagian"; ur. 1 stycznia 1933, zm. 18 listopada 2005) – radziecki specjalista w dziedzinie energetyki atomowej, członek Rosyjskiej Akademii Nauk.
Pochowany na Cmentarzu Trojekurowskim w Moskwie.

</doc>
<doc id="3679749" url="https://pl.wikipedia.org/wiki?curid=3679749" title="Jalametsa">
Jalametsa

Jalametsa – wieś w Estonii, w prowincji Järva, w gminie Imavere.

</doc>
<doc id="3679751" url="https://pl.wikipedia.org/wiki?curid=3679751" title="Järavere">
Järavere

Järavere – wieś w Estonii, w prowincji Järva, w gminie Imavere.

</doc>
<doc id="3679752" url="https://pl.wikipedia.org/wiki?curid=3679752" title="Owocożer żółtooki">
Owocożer żółtooki

Owocożer żółtooki ("Ptilinopus arcanus") – gatunek małego ptaka z rodziny gołębiowatych (Columbidae). Od momentu odkrycia na filipińskiej wyspie Negros w 1953 nie miała miejsce pewna obserwacja. Uznany za krytycznie zagrożonego.
Taksonomia.
Po raz pierwszy gatunek opisali Sidney Dillon Ripley i D. S. Rabor w 1953. Opis ukazał się na łamach "Postilla". Holotypem była dorosła samica odstrzelona na wulkanicznej górze Kanlaon na wyspie Negros (Filipiny). Autorzy nadali mu nazwę "Ptilinopus arcanus". Nazwa ta jest obecnie (2020) podtrzymywana przez Międzynarodowy Komitet Ornitologiczny. Prócz samicy postrzelono również drugiego, towarzyszącego jej ptaka, prawdopodobnie samca; ptak niefortunnie zniknął w podszycie i badacze nie mogli go odnaleźć. Po odkryciu już nigdy nie widziano żadnego przedstawiciela tego gatunku. W 2013 żyła jedynie jedna osoba, która widziała na żywo ten gatunek. Był to Angel Alcala, który mając 24 lata dołączył do wyprawy Ripleya i Rabora. Wspomina, że drugi ptak prawdopodobnie został ranny, jednak nie zabity i zniknął w podszycie. Pokrewieństwo owocożera żółtookiego nie jest jasne. Zasugerowano, że może to być karłowaty owocożer barwny ("Ptilinopus occipitalis"); w ocenie mogłoby pomóc pozyskanie drugiego okazu.
Epitet gatunkowy "arcanus" oznacza „skryty, ukryty”. Holotyp znajduje się w Yale Peabody Museum of Natural History pod numerem YPM 23535.
Morfologia.
Oszacowana długość ciała holotypu to 16,5 cm. Czyniłoby to przedstawicieli tego gatunku jednymi z najmniejszych ptaków "Ptilinopus", których przeciętna długość ciała to 25 cm; podobnie małe rozmiary osiągają jedynie owocożery karłowate ("Ptilinopus nainus"). Wymiary szczegółowe samicy: długość skrzydła – 100 mm, dzioba – 13 mm, ogona – 54 mm. Nie wiadomo jaki kolor ma tęczówka i rogowe części u żywego ptaka; Alcala nie był w stanie przypomnieć sobie tej informacji.
Poniższy opis dotyczy holotypu. Czoło szare, nad okiem pióra przechodzą w kolor jabłkowej zieleni. Podobny jaskrawy kolor cechuje pióra pozostałych części wierzchu i spodu ciała. Na pierwszej lotce występuje mocna emarginacja. Lotki pierwszego rzędu czarniawe, II i III lśniące, szmaragdowe z zielonymi krawędziami tworzącymi żółty pasek skrzydłowy. Środkowa para sterówek zielona, pozostałe 4 pary mają szaroczarne chorągiewki wewnętrzne i słabo zarysowane białe plamy przed końcem ogona. Gardło białawe, płynnie przechodzi w zieloną barwę spodu ciała. U spreparowanego już ptaka dziób czarny, stopy fioletowoczerwone, naga skóra wokół oka żółtawa.
Zasięg występowania.
Jedyna pewna obserwacja miała miejsce przy odkryciu gatunku. Według jednej niepotwierdzonej informacji od byłego myśliwego z Valencia miał on zastrzelić dwa ptaki w regionie wyspy znanym jako Mantiquill ().
Ekologia.
Holotyp odstrzelono na wysokości około 1100 m n.p.m. (3600 stóp); ptak przebywał na wysokim, owocującym drzewie. Odstrzelenie ptaka, możliwe że przedstawiciela "P. arcanus", w 2008 miało miejsce na wysokości 784 m n.p.m.
Status i zagrożenia.
IUCN uznaje owocożera żółtookiego za krytycznie zagrożonego wyginięciem (CR, Critically Endangered) nieprzerwanie od 1988. Od czasu odłowienia holotypu w 1953 nie pozyskano innego okazu, nie miała również miejsca żadna pewna obserwacja; istnieją jedynie doniesienia o dwóch odstrzeleniach gatunku.
Według René Vendioli, myśliwego z miasta Valencia, miał on ostatni raz widzieć tego ptaka w 1985. Wskazał również lokalizację; w 2010 została ona zbadana i okazało się, że rosną tam lasy, które potencjalnie mogłyby być wybrane na środowisko życia przez owocożery żółtookie. W lutym 2008 pewien lokalny przewodnik doniósł o myśliwym, który zastrzelił zielonego gołębia z żółtą obrączką; przewodnik twierdził, że choć mieszka na tej wyspie od dzieciństwa, nigdy takiego ptaka nie widział.
Prawdopodobnie kłusownictwo i wycinka drzew stanowią główne zagrożenie dla tych ptaków. W 1988 jedynie 4% powierzchni Negros było zalesione. Możliwe, że owocożery żółtookie występują nadal na wyspie ze względu na dostępne jeszcze na niej lasy z dużą ilością drzew figowych. W 2005 okazało się, że papugi kusogonki ("Bolbopsittacus lunulatus") nie są wcale rzadkie, a jedynie bardzo skryte i tak naprawdę to pospolity gatunek.

</doc>
<doc id="3679753" url="https://pl.wikipedia.org/wiki?curid=3679753" title="Kiigevere">
Kiigevere

Kiigevere – wieś w Estonii, w prowincji Järva, w gminie Imavere.

</doc>
<doc id="3679754" url="https://pl.wikipedia.org/wiki?curid=3679754" title="Käsukonna">
Käsukonna

Käsukonna – wieś w Estonii, w prowincji Järva, w gminie Imavere.

</doc>
<doc id="3679755" url="https://pl.wikipedia.org/wiki?curid=3679755" title="Laimetsa">
Laimetsa

Laimetsa – wieś w Estonii, w prowincji Järva, w gminie Imavere.

</doc>
<doc id="3679756" url="https://pl.wikipedia.org/wiki?curid=3679756" title="Puiatu (Imavere)">
Puiatu (Imavere)

Puiatu – wieś w Estonii, w prowincji Järva, w gminie Imavere.

</doc>
<doc id="3679758" url="https://pl.wikipedia.org/wiki?curid=3679758" title="CJ Group">
CJ Group

CJ Group ( lub ) – południowokoreański konglomerat z siedzibą w Seulu. Składa się on z wielu przedsiębiorstw pracujących w wielu sektorach: żywności i usług gastronomicznych, biotechnologii i farmacji, rozrywki i mediów, zakupów na odległość i logistyki. CJ Group była pierwotnie oddziałem firmy Samsung, ale oddzieliła się w 1993 roku.
CJ jest skrótem od „CheilJedang” (Hangul: 제일 제당), co dosłownie znaczy „najlepszy cukier”, od przemysłu, w którym firma działała pierwotnie.
Ważniejsze jednostki zależne CJ obejmują CJ CheilJedang, CJ Entertainment &amp; Media (telewizja i produkcja filmowa) oraz CJ CGV (sieć kin).
Mottem firmy jest „Only One”.
Historia.
1953–1970.
CJ został założony jako „CheilJedang” w sierpniu 1953 roku jako producent cukru i mąki i był pierwotnie częścią firmy Samsung, jako jej pierwsza działalność produkcyjna. W marcu 1955 roku otwarto pierwszy młyn w Korei Południowej, a w marcu 1962 roku rozpoczęto eksport cukru do Okinawy w Japonii. W 1965 roku biznes cukrowy CheilJedang został oznakowany marką „Beksul”. Firma weszła na rynek sztucznych przypraw w 1963 roku z Mi-poong konkurującym z Miwon – ówczesnym bestsellerem Daesang.
Lata 70. XX wieku.
W latach 70. XX wieku CJ kontynuowało swój rozwój jako przedsiębiorstwo mieszane w branzy spożywczej. W 1973 roku CJ zaczęła biznes paszowy, uruchomiając „Pungnyeon feed”. W 1975 roku CJ opracowała techniki masowej produkcji przyprawy „Dashida”, jak również technologii dla masowej produkcji kwasów nukleinowych – po raz pierwszy w Korei Południowej w 1977 roku, wypuszczając na rynek ich pierwszą przyprawę, „Imi”. W 1979 roku nazwa firmy została zmieniona na „CheilJedang Corp.”, a także rozpoczęto produkcję oleju pod marką Beksul.
Lata 80. XX wieku.
W latach 80. XX wieku CJ rozszerzyła działalność o produkcję przetworzonych produktów spożywczych, takich jak napoje i mrożonki, i weszła do branży farmaceutycznej w oparciu o nowe, zaawansowane technologie. W 1984 roku CJ założyła ETI, lokalną filię w New Jersey, w USA, jako wspólne przedsięwzięcie. W 1986 roku oddział Biotechnologii &amp; Farmacji po raz trzeci na świecie wyprodukował interferon alfa – lek przeciwnowotworowy, a także wprowadził szczepionki przeciw zapaleniu wątroby – „Hepaccine-B”. Założono Cheil Frozen Food oraz wprowadzono rozpoczęto produkcje napojów w 1987 roku. W 1990 roku, wraz z utworzeniem CheilJedang Indonesia w 1988 roku oraz budową zakładu produkującego lizynę i syntetyczne przyprawy w Indonezji CJ zaczęło celować w rynek poza Koreą Południową.
Lata 90. XX wieku.
W latach 90. XX wieku firma CJ przeszła przez okres adaptacji i wzrostu, kiedy to zwróciła się w obszar życia i kultury koncentrując się na przemyśle spożywczym i farmaceutycznym. Nadal rozwijała i produkowała nowe produkty żywnościowe, takie jak „Condition” w 1992 roku – napój uzupełniający, który łagodził objawy kaca, czy też „Hetbahn” w 1996 roku – aseptycznie pakowany ryż. 6 lipca 1993 roku CheilJedang oddzieliła się od firmy Samsung i zyskała niezależne zarządzanie. W 1996 roku firma została przemianowana na „CheilJedang Group” i zakończyła oficjalną separację od Samsunga w lutym 1997 roku.
Od tego czasu CJ weszła na rynek mediów, rozrywki, finansów oraz informacji i komunikacji, głównie poprzez fuzje i przejęcia firm, takich jak m.net – telewizyjny kanał muzyczny – oraz Cheil Investment &amp; Securities w 1997 roku, a także zakładanie nowych zależnych spółek jako Cheil Golden Village (obecnie CGV) w 1996 roku, Dreamline (wspólnie z Korea Expressway ; został sprzedany w 2001 roku) w 1997 roku, CJ GLS w 1998, CJ O Shopping, CJ Europe oraz CJ FD (dystrybucja żywności) w 1999 roku. Ponadto w 1997 roku CJ Group otworzyła VIPS – łańcuch rodzinnych restauracji, i założyła pierwszy multipleks w Korei Południowej, CGV, w 1998 roku.
Od 2000 roku.
W październiku 2002 roku oficjalna nazwa firmy zmieniona na „CJ Co., Ltd”. We wrześniu 2007 roku CJ Co., Ltd przekształciła się w spółkę holdingową zmieniając nazwę na „CJ CheilJedang Co., Ltd”, a CJ Group stała się spółką holdingową dla wielu filii związanych z przemysłem żywieniowym i rozrywką położoną w Korei Południowej. Składa się z czterech głównych podstawowych działalności handlowych: żywność &amp; usługi gastronomiczne, biotechnologia &amp; farmacja, rozrywka &amp; media, zakupy na odległość &amp; logistyka.
W 2010 roku CJ Media, CJ Entertainment, Mnet Media, On-Media oraz CJ Internet połączyły się tworząc O Media Holdings, która w marcu 2011 roku stała CJ E&amp;M. Od tego czasu CJ E&amp;M miał duży wpływ na swój wkład w koreańską popkulturę i w „koreańską falę” (kor. "hallyu") – zjawisko rozprzestrzeniania się kultury koreańskiej poprzez tworzenie udanych programów telewizyjnych, takich jak np. "Superstar K", "Reply 1997", czy też oraz filmach takich jak "".

</doc>
<doc id="3679759" url="https://pl.wikipedia.org/wiki?curid=3679759" title="Pällastvere">
Pällastvere

Pällastvere – wieś w Estonii, w prowincji Järva, w gminie Imavere.

</doc>
<doc id="3679760" url="https://pl.wikipedia.org/wiki?curid=3679760" title="Taadikvere">
Taadikvere

Taadikvere – wieś w Estonii, w prowincji Järva, w gminie Imavere.

</doc>
<doc id="3679761" url="https://pl.wikipedia.org/wiki?curid=3679761" title="Renald (książę Jülich i Geldrii)">
Renald (książę Jülich i Geldrii)

Renald (ur. ok. 1365 r., zm. w czerwcu 1423 r.) – książę Geldrii i hrabia Zutphen (jako Renald IV) oraz książę Jülich od 1402 r.
Życiorys.
Renald był młodszym synem księcia Jülich Wilhelma II oraz Marii, córki księcia Geldrii Renalda II. W 1402 r. odziedziczył księstwa Jülich i Geldrii po swym zmarłym bezpotomnie bracie Wilhelmie. 
Próbował przeciwdziałać zwiększaniu wpływów burgundzkich w Niderlandach, w związku z czym sprzymierzył się z Wittelsbachami z hrabstwa Holandii oraz książętami Orleanu. Poparł także króla Niemiec Ruprechta Wittelsbacha i umożliwił mu koronację w Akwizgranie. Jednak w 1407 r. w sporze o następstwo w Holandii poparł swego siostrzeńca Jana z Arkel przeciwko Wittelsbachom, za co otrzymał od niego miasto Gorinchem (oddał je później z powrotem hrabiom Holandii). Spierał się także z książętami Kleve, którym musiał odstąpić miasto Emmerich, oraz z biskupami Utrechtu. Aby pokryć rosnące zadłużenie poszerzał przywileje stanów w swych księstwach.
W 1405 r. poślubił Marię z Harcourt, córkę Jana, hrabiego Aumale i zarazem kuzynkę króla Francji Karola VI. Ponieważ jednak nie pozostawił ślubnego potomka, po jego śmierci Geldria przypadła Arnoldowi z Egmond, prawnukowi Marii, siostry Renalda II, a Jülich Adolfowi, synowi kuzyna Renalda – księcia Bergu Wilhelma I. Został pochowany w kościele kartuzów w Arnhem.

</doc>
<doc id="3679764" url="https://pl.wikipedia.org/wiki?curid=3679764" title="Esztergom-Kertváros">
Esztergom-Kertváros



</doc>
<doc id="3679765" url="https://pl.wikipedia.org/wiki?curid=3679765" title="Lądowisko Smolnik">
Lądowisko Smolnik

Lądowisko Smolnik – lądowisko dla szybowców i awionetek w Smolniku, w gminie Komańcza w województwie podkarpackim. Przy lądowisku znajduje się Schronisko „Nad Smolnikiem”. Z lądowiska korzysta głównie sekcja samolotowa Aeroklubu Warszawskiego.

</doc>
<doc id="3679766" url="https://pl.wikipedia.org/wiki?curid=3679766" title="Angelina Kuczwalska">
Angelina Kuczwalska



</doc>
<doc id="3679767" url="https://pl.wikipedia.org/wiki?curid=3679767" title="Tammeküla">
Tammeküla

Tammeküla – wieś w Estonii, w prowincji Järva, w gminie Imavere.

</doc>
<doc id="3679768" url="https://pl.wikipedia.org/wiki?curid=3679768" title="Võrevere">
Võrevere

Võrevere – wieś w Estonii, w prowincji Järva, w gminie Imavere.

</doc>
<doc id="3679770" url="https://pl.wikipedia.org/wiki?curid=3679770" title="Arnold (książę Geldrii)">
Arnold (książę Geldrii)

Arnold (ur. w 1410, zm. 23 lutego 1473 w Grave) – książę Geldrii i hrabia Zutphen od 1423 do 1465 r. oraz ponownie od 1471 r.
Życiorys.
Arnold był synem Jana, hrabiego Egmond, oraz Marii, córki Jana z Arkel. Gdy w 1423 r. bezpotomnie zmarł książę Geldrii Renald IV, stany Geldrii wybrały jako jego następcę właśnie Arnolda, jako prawnuka (po matce) Marii, siostry Renalda II. Jednak roszczenia do Geldrii podniósł także książę Bergu Adolf, spokrewniony ze zmarłym Renaldem, który odziedziczył po tym ostatnim księstwo Jülich i otrzymał poparcie od króla Niemiec Zygmunta Luksemburskiego. Rozpoczęło to konflikt między Arnoldem i Adolfem, który trwał z przerwami aż do 1445 r. Arnold, początkowo rządzący pod opieką swego ojca, nie mógł opanować sytuacji; popadł w konflikt ze stanami, m.in. z powodu obciążeń podatkowych koniecznych do prowadzenia długotrwałych wojen o tron. W polityce zewnętrznej uzależnił się od księstwa Burgundii. W latach 1450–1452 odbył podróż do Ziemi Świętej, pozostawiając regencję w rękach żony oraz rady.
Z czasem Arnold zaczął prowadzić działania sprzeczne z interesami Burgundii. Jej książę, Filip III Dobry w tej sytuacji wsparł opozycję i syna Arnolda, Adolfa, który w toku wieloletniego konfliktu stopniowo zdobył poparcie w większości księstwa (sprzymierzyła się z nim także jego matka) i w 1465 r. uwięził ojca. Dopiero w 1471 następca Filipa, Karol Zuchwały doprowadził do uwolnienia Arnolda. Jednak Arnold, mimo poparcia Karola, zdołał odzyskać władzę tylko w części swego księstwa. W 1472 r. Arnold zastawił Geldrię i Zütphen Karolowi Zuchwałemu. Wkrótce potem zmarł. Pochowany został w kościele św. Elżbiety w Grave.
Rodzina.
W 1430 r. Arnold poślubił Katarzynę (1417–1479), córkę księcia Kleve Adolfa II. Z małżeństwa tego pochodziło pięcioro dzieci:

</doc>
<doc id="3679771" url="https://pl.wikipedia.org/wiki?curid=3679771" title="Kristina Małaja">
Kristina Małaja



</doc>
<doc id="3679776" url="https://pl.wikipedia.org/wiki?curid=3679776" title="Anastazja Bednowa">
Anastazja Bednowa



</doc>
<doc id="3679778" url="https://pl.wikipedia.org/wiki?curid=3679778" title="Adolf (książę Geldrii)">
Adolf (książę Geldrii)

Adolf (ur. 1438, zm. w czerwcu 1477) – książę Geldrii i hrabia Zutphen w latach 1465–1471.
Życiorys.
Adolf był synem księcia Geldrii Arnolda oraz Katarzyny, córki księcia Kleve Adolfa II. Wobec kryzysu w księstwie wywołanego polityką ojca, podjął działania w celu objęcia tronu, wspierany przez swoją matkę, księcia Burgundii Filipa Dobrego i mieszczan Nijmegen. W 1459 r. Adolf otrzymał władzę w Nijmegen, a w 1465 r. uwięził swego ojca i zmusił do rezygnacji z tronu. Zmagania z sojusznikami ojca (m.in. księciem Kleve Janem I i stryjem Adolfa, Wilhelmem z Egmond) wciąż jednak trwały. Wojna niszczyła kraj. Do uwolnienia Arnolda nakłaniał Adolfa m.in. papież Paweł II. 
W 1471 r. Adolf został zmuszony do uwolnienia ojca przez następcę Filipa Dobrego w Burgundii, Karola Zuchwałego; wkrótce potem ojciec Adolfa zastawił Geldrię na rzecz księcia Karola. Sam Adolf został uwięziony przez Karola Zuchwałego i wolność odzyskał dopiero po jego śmierci w 1477 r. Podjął wówczas działania w celu odzyskania ojcowizny, poparty przez stany geldryjskie; myślał też o poślubieniu dziedziczki Karola Zuchwałego, Marii Burgundzkiej. Zginął jednak wkrótce podczas oblężenia Tournai.
Rodzina.
W 1463 r. Adolf poślubił Katarzynę (ok. 1440–1469), córkę księcia Burbonii i Owernii Karola I. Z małżeństwa tego pochodziło dwoje dzieci:

</doc>
<doc id="3679779" url="https://pl.wikipedia.org/wiki?curid=3679779" title="Ole Selnæs">
Ole Selnæs

 
Ole Kristian Selnæs (ur. 7 lipca 1994 w Trondheim) – norweski piłkarz występujący na pozycji pomocnika. Zawodnik klubu AS Saint-Étienne w Ligue 1.
Kariera klubowa.
Selnæs treningi rozpoczął w zespole Skjetten SK. Następnie grał w Sverresborg IL, a w 2009 roku przeszedł do juniorów Rosenborga. W 2012 roku został włączony do jego pierwszej drużyny. W Tippeligaen zadebiutował 1 kwietnia 2012 w zremisowanym 2:2 meczu z Lillestrøm SK. W sezonie 2013 wraz z Rosenborgiem wywalczył wicemistrzostwo Norwegii, a także dotarł z nim do finału Pucharu Norwegii. W sezonie 2014 ponownie osiągnął finał Pucharu Norwegii, a z kolei w sezonie 2015 zdobył mistrzostwo Norwegii oraz Puchar Norwegii.
W styczniu 2016 roku Selnæs podpisał kontrakt z francuskim AS Saint-Étienne. W Ligue 1 zadebiutował 21 lutego 2016 w zremisowanym 1:1 spotkaniu z Olympique Marsylia.
Kariera reprezentacyjna.
W reprezentacji Norwegii Selnæs zadebiutował 24 marca 2016 w zremisowanym 0:0 towarzyskim meczu z Estonią.

</doc>
<doc id="3679781" url="https://pl.wikipedia.org/wiki?curid=3679781" title="Terrific Sunday">
Terrific Sunday

Terrific Sunday – polski kwartet indie rockowy z Poznania założony w marcu 2013 roku. 
Historia zespołu.
Ich debiutancki album studyjny zatytułowany "Strangers, Lovers" został wydany w październiku 2015 roku. Za płytę grupa zyskała nominację do nagrody Fryderyka 2016 w kategorii „Fonograficzny debiut roku”.

</doc>
<doc id="3679785" url="https://pl.wikipedia.org/wiki?curid=3679785" title="Kaj (spójnik)">
Kaj (spójnik)

Kaj (και, pisana Ϗϗ), („i”; ; ; czasami skracane do "k") – spójnik w językach greckim, koptyjskim () i w języku esperanto ("kaj"; ).
"Kaj" jest najczęściej występującym słowem w tekstach greckich, z tego powodu to słowo jest używane przez statystyków do określania autorstwa dawnych manuskryptów.
Ligatura.
Z powodu częstego występowania tego słowa, "kaj" jest czasami skracane w greckich manuskryptach za pomocą ligatury (analogicznej do ampersandu), zapisywanej jako , która jest utworzona z kappy i joty. Wariant koptyjski to . Kaj występuje też w postaci akcentowanej jako .
Kodowanie.
W Unicode spójnik jest zakodowany:

</doc>
<doc id="3679786" url="https://pl.wikipedia.org/wiki?curid=3679786" title="Hiena cętkowana">
Hiena cętkowana



</doc>
<doc id="3679787" url="https://pl.wikipedia.org/wiki?curid=3679787" title="Hiena plamista">
Hiena plamista



</doc>
<doc id="3679788" url="https://pl.wikipedia.org/wiki?curid=3679788" title="Krokuta">
Krokuta

 
Krokuta ("Crocuta") – rodzaj drapieżnego ssaka z podrodziny hien (Hyaeninae) w obrębie rodziny hienowatych (Hyaenidae). 
Zasięg występowania.
Rodzaj obejmuje jeden żyjący współcześnie gatunek występujący w Afryce. 
Morfologia.
Długość ciała (bez ogona) 125–160 cm, długość ogona 22–27 cm; masa ciała 45–55 kg (czasami do 85 kg). 
Systematyka.
Ewolucja.
Najwcześniejsi przedstawiciele rodzaju "Crocuta" pojawiają się w zapisie kopalnym Afryki we wczesnym pliocenie, datowanym na około 3-7 milionów lat temu. Jednak członkowie tego rodzaju wkrótce rozproszyli się poza Afrykę, a na podstawie skamieniałości z okresu największego rozszerzenia zasięgu w plejstocenie, rodzaj "Crocuta" zajmował praktycznie całą Eurazję, a także większość Czarnej Afryki. Nie jest do końca pewne, kiedy powstała współczesna "C. crocuta", ale ten gatunek jest niewątpliwie bardzo młody. "C. crocuta" pojawia się w zapisie kopalnym jakiś czas po 990 000 lat temu, a prawdopodobnie znacznie bliżej teraźniejszości, być może w ciągu ostatnich 250 000 lat. Współczesne krokuty cętkowane można odróżnić od przedstawicieli rodzaju "Crocuta" występujących w zapisie kopalnym na podstawie wielkości ciała, długości i grubości kończyn, długości i kształtu poszczególnych kości czaszki oraz unikalnych cech zębów policzkowych. 
Podział systematyczny.
Do rodzaju należy jeden występujący współcześnie gatunek: 
oraz gatunki wymarłe:

</doc>
<doc id="3679790" url="https://pl.wikipedia.org/wiki?curid=3679790" title="Akumulatory">
Akumulatory



</doc>
<doc id="3679792" url="https://pl.wikipedia.org/wiki?curid=3679792" title="Tubbataha">
Tubbataha

Tubbataha – rafa koralowa na Morzu Sulu w prowincji Palawan na Filipinach. Rafę tworzą dwa atole – North Atoll i South Atoll, które wraz z oddaloną o ok. 20 km na północ Jessie Beazley Reef objęte są ochroną w ramach Parku Morskiego Rafy Tubbataha (ang. "Tubbataha Reefs Natural Park"; filip. "Bahurang Tubbataha"). Park morski zajmuje powierzchnię prawie 100 tys. ha i charakteryzuje się wielką bioróżnorodnością. Występuje tu m.in. 360 gatunków koralowców, 600 gatunków ryb (w tym 11 gatunków rekinów), 100 gatunków ptaków, a jaja składają żółwie szylkretowe i zielone. 
W 1993 roku park został wpisany na listę światowego dziedzictwa UNESCO.
Nazwa.
„Tubbataha” w języku sama oznacza „długą rafę narażoną na odpływ”. Mieszkańcy sąsiedniej wyspy Cagayancillo nazywają rafę „Gusong”. 
Geografia.
Rafa Tubbataha znajduje się pośrodku Morza Sulu, ok. 150 km od Puerto Princesa w prowincji Palawan na Filipinach. Rafę tworzą dwa atole – North Atoll i South Atoll, które wraz z oddaloną o ok. 20 km na północ Jessie Beazley Reef objęte są ochroną w ramach Parku Morskiego Rafy Tubbataha (ang. "Tubbataha Reefs Natural Park"; filip. "Bahurang Tubbataha"). Rafy wykształciły się na podmorskim grzbiecie Cagayan Ridge utworzonym przez wygasłe wulkany. Między listopadem a marcem rafy narażone są na sztormy tropikalne związane z monsunami północno-wschodnimi, a między lipcem i październikiem południowo-zachodnimi. 
Flora i fauna.
Rafa znajduje się w tzw. Trójkącie Koralowym – obszarze wód tropikalnych obejmujących wody Indonezji, Malezji, Papui-Nowej Gwinei, Filipin, Wysp Salomona i Timoru Wschodniego, gdzie występuje 76% wszystkich gatunków koralowców budujących rafy koralowe i 37% wszystkich gatunków ryb koralowych. 
Występuje tu m.in. 360 gatunków koralowców, 600 gatunków ryb (w tym 11 gatunków rekinów), 100 gatunków ptaków, 13 gatunków delfinów i wielorybów a jaja składają żółwie szylkretowe i zielone. Na dwóch wysepkach rafy gniazduje m.in. endemit "Anous minutus worcestri" oraz zagrożony wyginięciem "Fregata andrewsi". 
Historia.
Z uwagi na izolację geograficzną i niesprzyjające warunki, przez wieki rafa pozostawała poza zasięgiem systematycznej działalności człowieka. Jedynie w okresie letnim przypływali tu na połów ryb mieszkańcy sąsiedniej wyspy Cagayancillo. W latach 80. XX wieku bogata w ryby rafa stała się atrakcyjnym obszarem dla rybaków, którzy często używali drastycznych metod, stosując dynamit i cyjanek, by zagwarantować jak największy połów. Na skutek protestów nurków i aktywistów na rzecz ochrony przyrody, w 1988 roku utworzono tu narodowy park morski – pierwszy tego typu na terenie Filipin. 
W 1993 roku park został wpisany na listę światowego dziedzictwa UNESCO, a w 2009 roku wpis został poszerzony. W 1999 roku park został wypisany na listę konwencji ramsarskiej mokradeł o szczególnym znaczeniu.

</doc>
<doc id="3679801" url="https://pl.wikipedia.org/wiki?curid=3679801" title="Pomnik Pamięci Losów Ojczyzny">
Pomnik Pamięci Losów Ojczyzny

Pomnik Pamięci Losów Ojczyzny – pomnik znajdujący się w Dzierżoniowie, na Skwerze Solidarności, przy ulicy Piastowskiej (w pobliżu placu targowego).
Historia pomnika.
Powstał 8 maja 1975 r. jako „Pomnik Wdzięczności Poległym o Wyzwolenie Narodowe i Społeczne Dolnego Śląska”. Był to wyraz wdzięczności mieszkańców miasta poległym o wyzwolenie Śląska i ziemi dzierżoniowskiej spod okupacji niemieckiej w 1945 r. Zaprojektowany został przez Józefa Kurdziela i Jana Sarapatę, przedstawiając orła piastowskiego (bez korony) w bramie symbolizującej wejście Polaków na dawne ziemie piastowskie.
Po 1989 r. przeprowadzono akcję dekomunizacji pomnika, zmieniając jego nazwę na „Pomnik Pamięci Losów Ojczyzny”. Nie usunięto całkiem orła bez korony, ale przeniesiono go na stronę tylną kolumn, a w jego miejsce pojawił się orzeł w koronie. Miało być to symbolem odzyskania suwerenności przez Polskę, a także zwycięstwa wolności i demokracji, których uosobieniem jest orzeł z koroną.
28 marca 1994 r. Rada Miejska w Dzierżoniowie przyjęła uchwałę o nadaniu nazwy "Skwer Solidarności" placowi pod Pomnikiem Pamięci Losów Ojczyzny.
Pomnik obecnie.
Obecnie przy pomniku znajdują się urny z ziemią z Katynia, Monte Cassino, obozu pracy KL Reichenbach – Gross-Rosen, a także tablice upamiętniające najistotniejsze wydarzenia w historii Polski takie jak: powstanie polskiego hymnu narodowego, bitwę warszawską, kampanię wrześniową, zsyłki na Sybir, akcję „Burza”, powstanie warszawskie, zakończenie II wojny światowej, mordy na Polakach na Kresach Wschodnich dokonane przez nacjonalistów ukraińskich, ogłoszenie 21 postulatów sierpniowych, podpisania porozumień sierpniowych, utworzenie NSZZ „Solidarność”, czy też katastrofę smoleńską.
Miejsce to jest głównym punktem obchodów uroczystości patriotycznych na terenie Dzierżoniowa. Każdego roku przy okazji świąt narodowych zbierają się tam przedstawiciele samorządu, a także wszyscy ci, którzy swoją obecnością chcą oddać hołd poległym za Ojczyznę.

</doc>
<doc id="3679803" url="https://pl.wikipedia.org/wiki?curid=3679803" title="HIPS">
HIPS



</doc>
<doc id="3679805" url="https://pl.wikipedia.org/wiki?curid=3679805" title="Kurtna Suurjärv">
Kurtna Suurjärv

Kurtna Suurjärv (est. "Suurjärv (Kurtna Suurjärv)") – jezioro w gminie Illuka, w prowincji Virumaa Wschodnia, w Estonii. Położone jest na terenie obszaru chronionego krajobrazu Kurtna (est. "Kurtna maastikukaitseala"). Ma powierzchnię 33,9 hektara, linię brzegową o długości 3360 m, długość 1070 m i szerokość 510 m. Jest jednym z 42 jezior wchodzących w skład pojezierza Kurtna (est. "Kurtna järvestik"). Sąsiaduje z jeziorami Ahenjärv, Martiskajärv, Kurtna Mustjärv, Kuradijärv, Piirakajärv.

</doc>
<doc id="3679806" url="https://pl.wikipedia.org/wiki?curid=3679806" title="Jone Samuelsen">
Jone Samuelsen

 
Jone Samuelsen (ur. 6 lipca 1984 w Stavanger) – norweski piłkarz występujący na pozycji pomocnika. Zawodnik klubu Odds BK.
Kariera klubowa.
Samuelsen karierę rozpoczynał w sezonie 2002 w drugoligowym zespole FK Haugesund. Spędził tam dwa sezony, a potem przeniósł się do pierwszoligowego Vikinga. W sezonie 2005 przebywał na wypożyczeniu w drugoligowym Skeid Fotball. Następnie wrócił do Vikinga, a w sezonie 2007 zajął z nim 3. miejsce w lidze norweskiej.
W 2010 roku Samuelsen został graczem innego pierwszoligowego zespołu, Odds BK. Zadebiutował tam 14 marca 2010 w przegranym 2:3 ligowym meczu ze Stabæk IF. Przed sezonem 2013 Odds BK zmienił nazwę na Odds BK. W sezonie 2014 Samuelsen zajął z nim 3. miejsce w lidze, a także dotarł do finału Pucharu Norwegii.
Kariera reprezentacyjna.
W reprezentacji Norwegii Samuelsen zadebiutował 27 maja 2014 w przegranym 0:4 towarzyskim meczu z Francją.

</doc>
<doc id="3679807" url="https://pl.wikipedia.org/wiki?curid=3679807" title="Strangers, Lovers">
Strangers, Lovers

Strangers, Lovers (tłum. z ang. "Nieznajomi, kochankowie") – debiutancki album indie rockowego polskiego zespołu Terrific Sunday wydany 9 października 2015 przez Sony Music Entertainment Poland. Dzięki tej płycie grupa uzyskała nominację do Fryderyka 2016 w kategorii Fonograficzny Debiut Roku.

</doc>
<doc id="3679808" url="https://pl.wikipedia.org/wiki?curid=3679808" title="Juhan Tõrvand">
Juhan Tõrvand

Juhan Tõrvand (ur. 24 listopada 1883 w Laatre, 12 maja 1942 w Wiackim Poprawczym Obozie Pracy Nr 231) – generał Sił Zbrojnych Republiki Estonii. 
Życiorys.
Juhan Tõrvand urodził się 24 listopada 1883 roku w Laatre.
W czerwcu 1920 roku wrócił do Estonii i został przydzielony do Sztabu Generalnego. 1 października 1920 roku został mianowany szefem Sztabu Generalnego. 24 lutego 1925 roku został awansowany na generała majora (est. "kindralmajor"), który to stopień odpowiadał generałowi dywizji w ówczesnym Wojsku Polskim.
Zmarł 12 maja 1942 roku w Wiackim Poprawczym Obozie Pracy położonym w obwodzie kirowskim.

</doc>
<doc id="3679811" url="https://pl.wikipedia.org/wiki?curid=3679811" title="Lądowisko Weremień">
Lądowisko Weremień

Lądowisko Weremień – lądowisko w miejscowości Weremień, w gminie Lesko, w województwie podkarpackim. Leży ok. 2 km na południe od Leska.
Posiada trawiastą drogę startową o długości 350 m. Na lądowisku zamontowana wyciągarka szybowcowa. Na tym samym stoku znajduje się wyciąg narciarski.

</doc>
<doc id="3679813" url="https://pl.wikipedia.org/wiki?curid=3679813" title="Hiena (rodzaj ssaka)">
Hiena (rodzaj ssaka)

Hiena ("Hyaena") – rodzaj ssaka z podrodziny hien (Hyaeninae) w obrębie rodziny hienowatych (Hyaenidae).
Występowanie.
Rodzaj obejmuje gatunki występujące w Afryce i Azji.
Morfologia.
Długość ciała 100–136 cm, długość ogona 18,7–40 cm, wysokość w kłębie 66–79 cm; maa ciała 26–47,5 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="3679820" url="https://pl.wikipedia.org/wiki?curid=3679820" title="O’Higgins Rancagua">
O’Higgins Rancagua



</doc>
<doc id="3679822" url="https://pl.wikipedia.org/wiki?curid=3679822" title="Aeroklub Bieszczadzki">
Aeroklub Bieszczadzki

Aeroklub Bieszczadzki – stowarzyszenie sportów lotniczych, które funkcjonuje na ziemi Bieszczadzkiej od 1998 roku. Siedziba aeroklubu mieści się w Lesku natomiast lądowisko w pobliskiej miejscowości Weremień. Na tym samym stoku co lądowisko zimą funkcjonuje wyciąg narciarski. Prezesem aeroklubu jest Maciej Zawisza

</doc>
<doc id="3679825" url="https://pl.wikipedia.org/wiki?curid=3679825" title="Franz Berwald">
Franz Berwald

Franz Berwald (ur. 23 lipca 1796 w Sztokholmie, zm. 3 kwietnia 1868 tamże) – szwedzki kompozytor, skrzypek i altowiolista.
Życiorys.
Ukończył studia muzyczne w Sztokholmie. W latach 1812–1828 członkiem kapeli dworskiej. Koncertował jako skrzypek w krajach europejskich. Od 1829 przebywał w Berlinie, od 1841 w Wiedniu, a od 1842 ponownie w Szwecji. W 1846 został członkiem honorowym Mozarteum, a w 1864 – członkiem Szwedzkiej Królewskiej Akademii Muzycznej. Od 1867 był profesorem konserwatorium w Sztokholmie.
Jest uznawany za jednego z najwybitniejszych kompozytorów szwedzkich XIX wieku. Tworzył pierwsze w Szwecji utwory symfoniczne. Wypracował własny, oryginalny styl, mimo wpływów muzyki Ludwiga van Beethovena i wczesnych romantyków niem. Stworzył 6 symfonii i innych utworów orkiestrowych, a także koncerty skrzypcowe, koncert fortepianowy, utwory kameralne, fortepianowe, organowe, kantaty, opery i operetki.

</doc>
<doc id="3679826" url="https://pl.wikipedia.org/wiki?curid=3679826" title="Abdisalam Ibrahim">
Abdisalam Ibrahim

 
Abdisalam Abdulkadir Ibrahim (ur. 1 maja 1991 w Mogadiszu) – norweski piłkarz pochodzenia somalijskiego występujący na pozycji pomocnika. Zawodnik klubu Vålerenga Fotball.
Kariera klubowa.
Ibrahim urodził się w Somalii, ale w 1998 roku przybył z rodziną do Norwegii. Tam rozpoczął treningi w zespole Øyer-Tretten IF. Następnie grał w Lørenskog IF oraz w Fjellhamar FK, gdzie w sezonie 2006 występował też w pierwszej drużynie. W 2007 roku przeszedł do angielskiego Manchesteru City. Początkowo grał w jego ekipach juniorskich, a w styczniu 2010 został włączony do jego pierwszej drużyny. W Premier League zadebiutował 21 lutego 2010 w zremisowanym 0:0 meczu z Liverpoolem. Było to jednocześnie jedyne ligowe spotkanie rozegrane przez Ibrahima w barwach Manchesteru.
W styczniu 2011 został wypożyczony do końca sezonu 2010/2011 do Scunthorpe United z Championship. Na sezon 2011/2012 przeszedł na wypożyczenie do holenderskiego NEC Nijmegen. W marcu 2012 zostało ono anulowane i wrócił do Manchesteru. W sierpniu 2012 Ibrahima wypożyczono do norweskiego Strømsgodset IF. W Tippeligaen zadebiutował 4 sierpnia 2012 w zremisowanym 1:1 pojedynku z Hønefoss BK. W sezonie 2012 wywalczył z zespołem wicemistrzostwo Norwegii, a w sezonie 2013 mistrzostwo Norwegii.
W styczniu 2014 roku podpisał kontrakt z greckim Olympiakosem. Od razu został wypożyczony do Ergotelisu, w którym grał do końca sezonu 2013/2014. Potem wrócił do Olympiakosu, jednak w sezonie 2014/2015 nie rozegrał tam żadnego spotkania. W połowie 2015 roku odszedł do drużyny PAE Weria, a na początku 2016 roku został graczem norweskiego Vikinga.
Kariera reprezentacyjna.
W reprezentacji Norwegii Ibrahim zadebiutował 15 stycznia 2014 w wygranym 2:1 towarzyskim meczu z Mołdawią.

</doc>
<doc id="3679829" url="https://pl.wikipedia.org/wiki?curid=3679829" title="Ritt Bjerregaard">
Ritt Bjerregaard

Ritt Bjerregaard (ur. 19 maja 1941 w Kopenhadze, zm. 21 stycznia 2023 tamże) – duńska polityk, parlamentarzystka, minister w kilku rządach, w latach 1995–1999 komisarz europejski, od 2006 do 2010 burmistrz Kopenhagi.
Życiorys.
W 1964 ukończyła szkołę nauczycielską, w latach 1968–1970 studiowała historię na Odense Universitet. Od 1964 do 1970 pracowała jako nauczycielka w szkole podstawowej, następnie w 1971 w kolegium nauczycielskim w Odense. Od 1970 do 1973 pełniła funkcję radnej tego miasta. Zasiadała również we władzach związku zawodowego zrzeszającego nauczycieli.
Zaangażowała się w działalność polityczną w ramach Socialdemokraterne. W latach 1971–1995 sprawowała mandat posłanki do Folketingetu z okręgu Fionia. Weszła w skład władz krajowych partii socjaldemokratycznej, w latach 1981–1982 i 1987–1992 przewodniczyła frakcji parlamentarnej tego ugrupowania. Od września do grudnia 1973 oraz od lutego 1975 do grudnia 1978 sprawowała urząd ministra edukacji w rządach Ankera Jørgensena. Ponownie podlegała temu premierowi w okresie od października do grudnia 1981, kiedy to pełniła funkcję ministra spraw społecznych.
W 1995 została duńskim przedstawicielem w Komisji Europejskiej kierowanej przez Jacques’a Santera. Odpowiadała za ochronę środowiska i sprawy konsumentów. Podała się do dymisji wraz z całą komisją w 1999. Powróciła następnie do polityki krajowej. Od lutego 2000 do listopada 2001 zajmowała stanowisko ministra żywności, rolnictwa i rybołówstwa w gabinecie Poula Nyrupa Rasmussena. W kadencji 2001–2005 ponownie była członkinią duńskiego parlamentu (tym razem z okręgu Roskilde Amt).
W 2009 nominowana na urząd burmistrza Kopenhagi, funkcję tę objęła 1 stycznia 2006 i pełniła ją do 1 stycznia 2010, rezygnując z ubiegania się o reelekcję.

</doc>
<doc id="3679830" url="https://pl.wikipedia.org/wiki?curid=3679830" title="Dwór sołtysi w Opawie">
Dwór sołtysi w Opawie

Dwór sołtysi w Opawie – obiekt wybudowany w 1558 roku w Opawie, w przeszłości pełnił różne funkcje, obecnie jest budynkiem gospodarczym.
Położenie.
Dwór położony we wsi w Polsce, w województwie dolnośląskim, w powiecie kamiennogórskim, w gminie Lubawka nad potokiem Opawa, lewym dopływem Bobru.
Historia.
Renesansowy zabytek wybudowany z fundacji oo. cystersów z Krzeszowa, stanowi obecnie budynek gospodarczy w ruinie, położony przy posesji nr 32. Obiekt pełnił wiele funkcji, m.in. karczmy sądowej i zajazdu. Poddasze wybudowane jest w formie szachulcowej. Okna są obramowane w kamieniu, portal jest zwieńczony półkoliście. W sali sądowej ocalała empora. Dwór nakryty był dachem czterospadowym.

</doc>
<doc id="3679831" url="https://pl.wikipedia.org/wiki?curid=3679831" title="Fabrice Zango">
Fabrice Zango

Fabrice Zango Hugues (ur. 25 czerwca 1993 w Wagadugu) – burkiński lekkoatleta specjalizujący się w trójskoku.
Srebrny medalista uniwersjady i piąty trójskoczek igrzysk afrykańskich w 2015. Wicemistrz Afryki z Durbanu (2016). W 2017 triumfował na igrzyskach frankofońskich oraz zdobył drugie srebro uniwersjady. Szósty trójskoczek halowych mistrzostw świata w Birmingham (2018). W 2019 sięgnął po brąz mistrzostw globu w Dosze. W 2018 i 2022 roku otrzymał złoty medal mistrzostw Afryki.
Na igrzyskach olimpijskich Tokio 2020 zdobył brązowy medal w konkurencji trójskoku. Stał się tym samym pierwszym w historii Burkina Faso medalistą olimpijskim. W 2022 zdobył srebrny medal mistrzostw świata w Eugene.

</doc>
<doc id="3679837" url="https://pl.wikipedia.org/wiki?curid=3679837" title="Adolf Fredrik Lindblad">
Adolf Fredrik Lindblad

Adolf Fredrik Lindblad (ur. 1 lutego 1801 w Skänninge, zm. 23 sierpnia 1878 w Linköping) – kompozytor szwedzki.
Kształcił się w Berlinie. W 1827 założył szkołę muzyczną w Sztokholmie, którą kierował do 1861. Skomponował ponad 200 pieśni.

</doc>
<doc id="3679838" url="https://pl.wikipedia.org/wiki?curid=3679838" title="John Iversen">
John Iversen

John Iversen (ur. 4 stycznia 1954 w Grindsted) – duński polityk, poseł do Parlamentu Europejskiego II, III i IV kadencji.
Życiorys.
Z wykształcenia nauczyciel, studiował w Aarhus. Przez dwa lata pracował w zawodzie nauczyciela, później został zatrudniony jako urzędnik służby cywilnej w Luksemburgu. Był działaczem Socjalistycznej Partii Ludowej. Z jej ramienia w 1985 objął mandat eurodeputowanego. Został ponownie wybrany w 1989, zasiadając w PE do 1994. Pełnił funkcję wiceprzewodniczącego Komisji ds. Środowiska Naturalnego, Zdrowia Publicznego i Ochrony Konsumentów. Nie uzyskał reelekcji, po czym w 1995 został rzecznikiem prasowym Ritt Bjerregaard, duńskiej członkini Komisji Europejskiej. W 1996 ponownie wszedł do Europarlamentu (w miejsce Lilli Gyldenkilde), mandat wykonywał do 1999. W trakcie kadencji przeszedł do Socialdemokraterne.
Od 2000 pracował w biurze prasowym socjaldemokratów. W 2001 bez powodzenia kandydował do Folketingetu. W latach 2011–2013 pełnił funkcję doradcy ministra transportu. Później przeszedł do pracy w prywatnej firmie doradczej.

</doc>
<doc id="3679840" url="https://pl.wikipedia.org/wiki?curid=3679840" title="Pieter Serry">
Pieter Serry

Pieter Serry (ur. 21 października 1988 w Aalter) – belgijski kolarz szosowy, zawodnik profesjonalnej grupy kolarskiej Deceuninck-Quick Step.

</doc>
<doc id="3679841" url="https://pl.wikipedia.org/wiki?curid=3679841" title="Arnaud Courteille">
Arnaud Courteille

Arnaud Courteille (ur. 13 marca 1989 w Saint-Hilaire-du-Harcouët) – francuski kolarz szosowy, zawodnik drużyny Vital Concept.

</doc>
<doc id="3679842" url="https://pl.wikipedia.org/wiki?curid=3679842" title="Pomnik Oficerskiej Szkoły Marynarki Wojennej w Toruniu">
Pomnik Oficerskiej Szkoły Marynarki Wojennej w Toruniu

Pomnik Oficerskiej Szkoły Marynarki Wojennej w Toruniu – pomnik znajdujący się na Bulwarze Filadelfijskim w Toruniu, w pobliżu dawnych Koszar Racławickich. Upamiętnia on działalność Oficerskiej Szkoły Marynarki Wojennej (ob. Akademii Marynarki Wojennej im. Bohaterów Westerplatte). Autorami pomnika są Ewelina Szczech-Siwicka i Henryk Siwicki. Pomnik stanowi dwutonowa kotwica okrętowa, ustawiona na betonowym postumencie. Nieznane jest pierwotne pochodzenie kotwicy. Na wschodniej ścianę postumentu umieszczono napis: "W PIĘĆDZIESIĄTĄ ROCZNICĘ POWSTANIA PIERWSZEJ POLSKIEJ SZKOŁY MARYNARKI WOJENNEJ – SPOŁECZEŃSTWO MIASTA TORUNIA 1972 ROK". Pomnik ustawiono w 1972 roku. W listopadzie 2012 roku na obelisku odsłonięto dodatkową tablicę pamiątkową, sfinansowaną przez społeczność Akademii Marynarki Wojennej im. Bohaterów Westerplatte. 

</doc>
<doc id="3679843" url="https://pl.wikipedia.org/wiki?curid=3679843" title="Kartularz supetarski">
Kartularz supetarski

Kartularz supetarski – liczący 30 pergaminowych kart kodeks przechowywany w archiwum kapitulnym przy katedrze w Splicie.
Na supetarski kartularz składają się sporządzone pomiędzy między XII a XIV wiekiem odpisy i regesty w sumie 106 dokumentów z lat 1080-1187, dotyczących dóbr dawnego benedyktyńskiego klasztoru św. Piotra w Splicie. Poszczególne fragmenty manuskryptu pisane są minuskułą karolińską, benewentaną oraz pismem gotyckim. Kodeks ma znaczenie w badaniach paleograficznych i onomastycznych dla obszaru średniowiecznej Dalmacji.

</doc>
<doc id="3679844" url="https://pl.wikipedia.org/wiki?curid=3679844" title="José Gálvez Chimbote">
José Gálvez Chimbote



</doc>
<doc id="3679846" url="https://pl.wikipedia.org/wiki?curid=3679846" title="Unión Comercio Nueva Cajamarca">
Unión Comercio Nueva Cajamarca



</doc>
<doc id="3679851" url="https://pl.wikipedia.org/wiki?curid=3679851" title="Per-Egil Flo">
Per-Egil Flo

 
Per-Egil Flo (ur. 18 stycznia 1989 w Strynie) – norweski piłkarz występujący na pozycji obrońcy. Zawodnik klubu Slavia Praga. Jest siostrzeńcem Håvarda Flo.
Kariera klubowa.
Flo treningi rozpoczął w zespole Stryn TIL. W 2006 roku przeszedł do drugoligowego Sogndal Fotball. W sezonie 2010 awansował z nim do pierwszej ligi. Zadebiutował w niej 20 marca 2011 w przegranym 1:2 meczu ze Strømsgodset IF. W trakcie sezonu 2013 odszedł do innego pierwszoligowego zespołu, Molde FK. Pierwszy ligowy mecz zaliczył tam 27 lipca 2013 przeciwko Lillestrøm SK (0:2). W sezonie 2013 Flo zdobył wraz z Molde Puchar Norwegii, a w sezonie 2014 mistrzostwo Norwegii, a także po raz drugi Puchar Norwegii.
Kariera reprezentacyjna.
W reprezentacji Norwegii Flo zadebiutował 27 sierpnia 2014 w zremisowanym 0:0 towarzyskim meczu ze Zjednoczonymi Emiratami Arabskimi.

</doc>
<doc id="3679855" url="https://pl.wikipedia.org/wiki?curid=3679855" title="Wybory parlamentarne w Samoa w 2016 roku">
Wybory parlamentarne w Samoa w 2016 roku

Wybory parlamentarne w Samoa w 2016 roku – wybory do Fono. Miały miejsce w Samoa 4 marca 2016 roku. Głównymi partiami biorącymi udział były Partia Ochrony Praw Człowieka (partia urzędującego premiera, Tuilaʻepa Sailele Malielegaoi) i Tautua Samoa Party. HRPP utrzymała większość parlamentarną zdobywając 35 na 49 miejsc w Fono. Wszyscy zwycięscy kandydaci niezależni dołączyli później do partii politycznych jeszcze przed ogłoszeniem oficjalnych wyników. 12 parlamentarzystów przyłączyło się do partii zwycięskiej, co umocniło większość parlamentarną. Jeden parlamentarzysta niezależny (Levaopolo Talatonu) dołączył do TSP, które ostatecznie nie zostało uznane za partię parlamentarną, ponieważ do tego wymaganych jest 8 parlamentarzystów.
W wyborach brało udział 164 kandydatów – 140 mężczyzn i 24 kobiet, 83 członków HRPP, 23 członków TSP i 60 kandydatów niezależnych. Wśród kandydatów był urzędujący premier Tuilaʻepa Sailele Malielegaoi.
Głosowanie rozpoczęło się o 8:00 () i zostało zakończone o 15:00. Od rozpoczęcia wyborów do godziny 6:00 następnego dnia obowiązywała prohibicja. Nie zgłoszono żadnego naruszenia kodeksu wyborczego.
System wyborczy.
49 parlamentarzystów zostało wybranych w 35 okręgach jednomandatowych i 7 okręgach dwu-mandatowych. Jeden z okręgów dwu-mandatowych był zarezerwowany wyłącznie dla kandydatów o niepełnym samoańskim pochodzeniu lub nie posiadających samoańskiego pochodzenia. We wszystkich okręgach obowiązywała Ordynacja większościowa. Zarówno czynne jak i bierne prawo wyborcze posiadały wyłącznie osoby powyżej 21 roku życia. Kandydaci musieli dodatkowo być głowami rodzin i mieszkać w Samoa przez przynajmniej 3 lata przed uzyskaniem nominacji. Biernego prawa wyborczego byli pozbawieni urzędnicy państwowi, osoby niepełnosprawni umysłowo, osoby oskarżone o korupcję lub przestępstwo wyborcze i osoby skazane na więcej, niż dwa lata więzienia (wliczając w to karę śmierci). 10% miejsc było zarezerwowanych dla kobiet.
Wyniki.
Ponieważ w regularnym trybie wyborczym wybrano 4 kobiety, a w parlamencie musi być przynajmniej 10% kobiet, Fono zostało powiększone o jedno dodatkowe miejsce, które przypadło Rosie Duffy-Stowers, która uzyskała trzeci najwyższy wynik w okręgu Gagaʻifomauga.

</doc>
<doc id="3679856" url="https://pl.wikipedia.org/wiki?curid=3679856" title="Carsten Hansen">
Carsten Hansen

Carsten Mogens Hansen (ur. 10 stycznia 1957 w Odense) – duński polityk i robotnik, parlamentarzysta, w latach 2011–2015 minister.
Życiorys.
Syn robotnika i gospodyni domowej. Po ukończeniu dziewięciu klas szkolnych kształcił się w zakresie inżynierii sanitarnej, po czym pracował jako robotnik. Zaangażował się w działalność polityczną w ramach Socialdemokraterne. Został też wiceprezesem organizacji oświatowej AOF Danmark. W latach 1998–2015 sprawował mandat posła do Folketingetu, od 2006 do 2011 kierował frakcją parlamentarną socjaldemokratów.
3 października 2011 został ministrem ds. miast, mieszkalnictwa i regionów wiejskich w pierwszym rządzie Helle Thorning-Schmidt. Utrzymał tę funkcję również w powołanym 3 lutego 2014 drugim gabinecie dotychczasowej premier, odpowiadając w nim również za współpracę nordycką. Urząd ministra sprawował do 28 czerwca 2015.

</doc>
<doc id="3679860" url="https://pl.wikipedia.org/wiki?curid=3679860" title="Walocha">
Walocha

Osoby o tym nazwisku:

</doc>
<doc id="3679862" url="https://pl.wikipedia.org/wiki?curid=3679862" title="Pleśnierowicz">
Pleśnierowicz

Osoby o tym nazwisku:

</doc>
<doc id="3679864" url="https://pl.wikipedia.org/wiki?curid=3679864" title="Fernando Meneses">
Fernando Meneses

Fernando Andrés Meneses Cornejo (ur. 27 września 1985 w Lontué) – chilijski piłkarz występujący na pozycji prawego skrzydłowego, obecnie zawodnik meksykańskiego Veracruz.
Kariera klubowa.
Meneses jest wychowankiem akademii juniorskiej klubu CSD Colo-Colo ze stołecznego Santiago, do którego pierwszej drużyny został włączony za kadencji szkoleniowca Jaime Pizarro. W chilijskiej Primera División zadebiutował 10 maja 2003 w wygranym 2:1 spotkaniu z Huachipato i już w swoim premierowym, wiosennym sezonie Apertura 2003, zdobył wraz z drużyną wicemistrzostwo kraju. Sukces ten powtórzył również pół roku później, w jesiennym sezonie Clausura 2003, sporadycznie pojawiając się jednak na boiskach. Premierowego gola w najwyższej klasie rozgrywkowej strzelił 24 października 2004 w wygranej 5:1 konfrontacji z Uniónem San Felipe, zaś w sezonie Apertura 2006 wywalczył z Colo-Colo swoje pierwsze mistrzostwo Chile. Zanotował jednak wówczas tylko trzy ligowe mecze, pozostając rezerwowym pomocnikiem w taktyce trenera Claudio Borghiego.
Latem 2006 Meneses został wypożyczony do niżej notowanego zespołu CD O’Higgins z siedzibą w Rancagui, gdzie spędził rok jako podstawowy zawodnik formacji pomocy. Bezpośrednio po tym – również na zasadzie wypożyczenia – zasilił ekipę CD Cobreloa z miasta Calama, której barwy reprezentował z kolei przez sześć miesięcy, ponownie nie potrafiąc osiągnąć żadnego poważniejszego sukcesu. Po powrocie do Colo-Colo jego sytuacja nie uległa zmianie – w sezonie Apertura 2008 zdobył swój trzeci tytuł wicemistrza kraju, będąc jednak wyłącznie głębokim rezerwowym. Nie potrafiąc sobie wywalczyć miejsca w wyjściowym składzie, odszedł na wypożyczenie do Universidadu de Concepción, gdzie grał przez sześć miesięcy bez większych sukcesów. W styczniu 2009 po raz kolejny został wypożyczony do CD O’Higgins, gdzie jako jeden z wyróżniających się pomocników ligi chilijskiej występował przez rok.
W styczniu 2010 Meneses odszedł do innego stołecznego klubu – CD Universidad Católica, gdzie od razu został podstawowym zawodnikiem ekipy prowadzonej przez Juana Antonio Pizziego. W sezonie 2010 zdobył z nią drugi w swojej karierze tytuł mistrza Chile, natomiast w sezonie Clausura 2011 zanotował wicemistrzostwo kraju, a także wywalczył krajowy puchar – Copa Chile. W 2011 roku znalazł się w najlepszej jedenastce ligi chilijskiej magazynu "El Gráfico". Po dwóch latach rozwiązał umowę z Universidadem ze względu na niejasną sytuację kontraktową i konflikt z kierownictwem klubu, po czym jako wolny zawodnik przeniósł się do peruwiańskiej Alianzy Lima. W peruwiańskiej Primera División zadebiutował 24 marca 2012 w wygranym 3:2 meczu z Uniónem Comercio, a jedynego gola zdobył 27 maja tego samego roku, z rzutu karnego w wygranym 2:0 pojedynku z José Gálvez. Ogółem barwy Alianzy reprezentował przez pół roku, nie odnosząc poważniejszych osiągnięć.
Latem 2012 Meneses powrócił do Universidadu Católica, gdzie ponownie został wiodącym graczem formacji ofensywnej. W wiosennym sezonie Transición 2013 wywalczył z nim tytuł wicemistrza Chile, który powtórzył także po upływie sześciu miesięcy, w jesiennym sezonie Apertura 2013. W tym samym roku dotarł również do finału krajowego pucharu, natomiast w wiosennym sezonie Clausura 2014 zanotował trzeci z rzędu, a ogółem piąty w karierze tytuł wicemistrza kraju. W styczniu 2015 został graczem meksykańskiego Tiburones Rojos de Veracruz, w którego barwach 9 stycznia 2015 w wygranym 2:1 spotkaniu z Santosem Laguna zadebiutował w tamtejszej Liga MX, od razu zostając podstawowym graczem zespołu. Premierowego gola w lidze meksykańskiej zanotował 20 lutego tego samego roku, w wygranej 3:0 konfrontacji z Tolucą, z rzutu karnego. W wiosennym sezonie Clausura 2016 zdobył z Veracruz puchar Meksyku – Copa MX.
Kariera reprezentacyjna.
W 2005 roku Meneses został powołany przez szkoleniowca José Sulantaya do reprezentacji Chile U-20 na Mistrzostwa Ameryki Południowej U-20. Na kolumbijskich boiskach miał niepodważalne miejsce w składzie swojej drużyny, rozgrywając wszystkie dziewięć możliwych meczów w wyjściowym składzie i strzelił gola z rzutu karnego w konfrontacji z Kolumbią (3:4). Jego kadra zajęła natomiast ostatecznie czwarte miejsce w turnieju. Cztery miesiące później znalazł się w składzie na Mistrzostwa Świata U-20 w Holandii, gdzie jednak z kolei pełnił rolę rezerwowego – zanotował dwa z czterech meczów (obydwa po wejściu z ławki), natomiast Chilijczycy – mający w składzie graczy takich jak Marcelo Díaz, Matías Fernández czy Gonzalo Jara – odpadli wówczas z młodzieżowego mundialu w 1/8 finału, ulegając w nim gospodarzom – Holandii (0:3).
W 2008 roku Meneses w barwach olimpijskiej reprezentacji Chile U-23, prowadzonej przez selekcjonera Marcelo Bielsę, wziął udział w prestiżowym towarzyskim Turnieju w Tulonie. Tam był jednym z ważniejszych graczy swojego zespołu narodowego i rozegrał wszystkie pięć meczów, tym razem bez zdobyczy bramkowej, natomiast jego kadra dotarła do finału, w którym uległa Włochom (0:1).
W seniorskiej reprezentacji Chile Meneses zadebiutował za kadencji selekcjonera Nelsona Acosty, 9 maja 2007 w wygranym 3:0 meczu towarzyskim z Kubą. Premierowego gola w kadrze narodowej strzelił natomiast niemal sześć lat później, 15 stycznia 2013 w wygranym 2:1 sparingu z Senegalem.

</doc>
<doc id="3679865" url="https://pl.wikipedia.org/wiki?curid=3679865" title="Fredrik Gulbrandsen">
Fredrik Gulbrandsen

 
Fredrik Gulbrandsen (ur. 10 września 1992 w Lillestrøm) – norweski piłkarz występujący na pozycji napastnika. Zawodnik klubu İstanbul Başakşehir. Syn innego piłkarza, Toma Gulbrandsena.
Kariera klubowa.
Gulbrandsen zawodową karierę rozpoczynał w sezonie 2009 w pierwszoligowym zespole Lillestrøm SK. W Tippeligaen zadebiutował 6 maja 2009 w przegranym 0:3 meczu ze Startem. W sezonie 2010 przebywał na wypożyczeniu w drugoligowym Lyn Fotball. Następnie wrócił do Lillestrøm. 3 lipca 2011 w wygranym 2:1 pojedynku z Vikingiem strzelił pierwszego gola w Tippeligaen.
W trakcie sezonu 2013 Gulbrandsen odszedł do innego pierwszoligowego zespołu, Molde FK. Pierwszy ligowy mecz zaliczył tam 3 sierpnia 2013 przeciwko SK Brann (2:0). W sezonie 2013 zdobył wraz z Molde Puchar Norwegii, a w sezonie 2014 mistrzostwo Norwegii, a także po raz drugi Puchar Norwegii.
W 2016 przeszedł do Red Bull Salzburg. 23 lipca 2016 roku zdobył pierwszego gola dla Red Bulla w debiutanckim meczu przeciwko Sturm Graz. 10 marca 2017 roku trafił na wypożyczenie do innego klubu z grupy Red Bulla New York Red Bull. Po zaledwie 3 miesiącach w czerwcu 2017 roku wypożyczenie zostało zakończone.
Po powrocie do Austrii, RB Salzburg zaliczył najlepszy sezon w europejskich pucharach, gdzie doszli do półfinału Ligi Europy. Gulbrandsen zagrał w rewanżowym półfinałowym starciu przeciwko Olympique Marseille, jednak awans wywalczył zespół z Francji.
25 czerwca 2019 roku podpisał kontrakt z İstanbul Başakşehir. W pierwszym sezonie w nowych barwach został mistrzem Turcji.
Kariera reprezentacyjna.
W reprezentacji Norwegii Gulbrandsen zadebiutował 27 sierpnia 2014 w zremisowanym 0:0 towarzyskim meczu ze Zjednoczonymi Emiratami Arabskimi.

</doc>
<doc id="3679866" url="https://pl.wikipedia.org/wiki?curid=3679866" title="Srogi">
Srogi

Osoby o tym nazwisku:
Władcy o tym przydomku:

</doc>
<doc id="3679867" url="https://pl.wikipedia.org/wiki?curid=3679867" title="Pinel">
Pinel

Osoby o tym nazwisku:

</doc>
<doc id="3679868" url="https://pl.wikipedia.org/wiki?curid=3679868" title="Fossli">
Fossli

Osoby o tym nazwisku:

</doc>
<doc id="3679869" url="https://pl.wikipedia.org/wiki?curid=3679869" title="Breus">
Breus

Osoby o tym nazwisku:

</doc>
<doc id="3679873" url="https://pl.wikipedia.org/wiki?curid=3679873" title="Dwór w Sędzisławiu">
Dwór w Sędzisławiu

Dwór w Sędzisławiu – obiekt wybudowany w 1785 r. w miejscowości Sędzisław.
Położenie.
Dwór położony we wsi Sędzisław w Polsce, w województwie dolnośląskim, w powiecie kamiennogórskim, w gminie Marciszów; w północnej części Kotliny Kamiennogórskiej, w Obniżeniu Leska, u podnóża góry Krąglak (około 693 m n.p.m.), nad Leskiem i jego prawym dopływem: Zimną Wodą.
Opis.
Późnobarokowy zabytek nakryty dachem czterospadowym wybudowany z fundacji oo. cystersów z Krzeszowa był siedzibą szkoły. Nad portalem wejściowym znajduje się herb opatów krzeszowskich.

</doc>
<doc id="3679877" url="https://pl.wikipedia.org/wiki?curid=3679877" title="Tom Gulbrandsen">
Tom Gulbrandsen

 
Tom Gulbrandsen (ur. 5 maja 1964 w Geithus) – norweski piłkarz występujący na pozycji pomocnika. Ojciec innego piłkarza, Fredrika Gulbrandsena.
Kariera klubowa.
Gulbrandsen zawodową karierę rozpoczynał w sezonie 1983 w pierwszoligowym zespole Mjøndalen IF. W tamtym sezonie spadł z nim do drugiej ligi, ale w następnym awansował z powrotem do pierwszej. W sezonie 1986 został z klubem wicemistrzem Norwegii. W 1988 roku przeszedł do Lillestrøm SK. Wywalczył z nim mistrzostwo Norwegii (1989), a także trzy wicemistrzostwa Norwegii (1988, 1994, 1996). W sezonie 1992 dotarł też do finału Pucharu Norwegii.
W 1998 roku Gulbrandsen odszedł do trzecioligowego Hønefoss BK. W sezonie 1998 awansował z nim do drugiej ligi. W 2004 roku przeniósł się do grającego w trzeciej lidze Mjøndalen IF. W tym samym roku zakończył karierę.
Kariera reprezentacyjna.
W reprezentacji Norwegii Gulbrandsen zadebiutował 29 września 1988 w przegranym 0:1 meczu eliminacji Mistrzostw Świata 1990 z Francją. W latach 1988-1990 w drużynie narodowej rozegrał 15 spotkań.

</doc>
<doc id="3679878" url="https://pl.wikipedia.org/wiki?curid=3679878" title="Markarow">
Markarow

Osoby o tym nazwisku:

</doc>
<doc id="3679879" url="https://pl.wikipedia.org/wiki?curid=3679879" title="Towarzystwo Miłośników Koszalińskiej Wąskotorówki">
Towarzystwo Miłośników Koszalińskiej Wąskotorówki



</doc>
<doc id="3679881" url="https://pl.wikipedia.org/wiki?curid=3679881" title="Awakow">
Awakow

Osoby o tym nazwisku:

</doc>
<doc id="3679887" url="https://pl.wikipedia.org/wiki?curid=3679887" title="Senov (Czechy)">
Senov (Czechy)



</doc>
<doc id="3679888" url="https://pl.wikipedia.org/wiki?curid=3679888" title="Hieronim Rozdrażewski (kasztelan)">
Hieronim Rozdrażewski (kasztelan)



</doc>
<doc id="3679891" url="https://pl.wikipedia.org/wiki?curid=3679891" title="Artur Francuz">
Artur Francuz

Artur Francuz (ur. 10 listopada 1971 w Warszawie, zm. 10 kwietnia 2010 w katastrofie pod Smoleńskiem) – podporucznik Biura Ochrony Rządu.
Życiorys.
Artur Francuz był absolwentem Szkoły Podstawowej nr 1 i Zespołu Szkół Zawodowych nr 2 w Mińsku Mazowieckim. W 1992 wstąpił do Biura Ochrony Rządu (BOR) i został jego funkcjonariuszem. Generał Mirosław Gawor przeznaczył Francuzowi rolę adiutanta ostatniego prezydenta RP na uchodźstwie Ryszarda Kaczorowskiego; podczas jego częstych wizyt w Polsce był odpowiedzialny za jego ochronę, organizację wizyt od strony logistycznej, a także pełnił funkcję jego osobistego kierowcy.
Artur Francuz zginął 10 kwietnia 2010 w katastrofie polskiego samolotu Tu-154M w Smoleńsku w drodze na obchody 70. rocznicy zbrodni katyńskiej. Osierocił dwójkę dzieci – Olę i Marcina.
W mszy pogrzebowej odprawionej 21 kwietnia 2010 w katedrze polowej Wojska Polskiego uczestniczyli m.in. minister spraw wewnętrznych Jerzy Miller, szef BOR gen. Marian Janicki oraz wdowa po prezydencie Kaczorowskim Karolina Kaczorowska, a list kondolencyjny przysłał m.in. były prezydent Lech Wałęsa. Po niej zwłoki por. Francuza zostały pochowane tego samego dnia na cmentarzu parafialnym w Komorowie.
Pośmiertnie został odznaczony Krzyżem Kawalerskim Orderu Odrodzenia Polski oraz Odznaką Honorową BOR, a pełniący obowiązki prezydenta Bronisław Komorowski awansował go, również pośmiertnie, na stopień porucznika.

</doc>
<doc id="3679893" url="https://pl.wikipedia.org/wiki?curid=3679893" title="Onkabetse Nkobolo">
Onkabetse Nkobolo

Onkabetse Nkobolo (ur. 23 lipca 1993) – botswański lekkoatleta specjalizujący się w biegach sprinterskich.
Nie ukończył biegu półfinałowego podczas afrykańskich mistrzostw w Marrakeszu (2014). Uczestnik mistrzostw świata w Pekinie (2015). W tym samym roku startował na igrzyskach afrykańskich w Brazzaville, podczas których zdobył brązowy medal w biegu na 400 metrów, a wraz z kolegami z reprezentacji sięgnął po srebro w sztafecie 4 × 400 metrów. Złoty medalista mistrzostw Afryki w Durbanie w biegu rozstawnym (2016).
Reprezentant Botswany w IAAF World Relays.
Rekordy życiowe.
Swój rekord życiowy (45,10) w biegu na 400 metrów ustanowił podczas Igrzysk Afrykańskich w 2015 podczas półfinałów, gdzie ostatecznie zajął trzecie miejsce. W 2016 ustanowił rekord Afryki w biegu na 500 metrów w hali: 1:00,71. 
29 sierpnia 2015 w Pekinie Nkobolo biegł na pierwszej zmianie botswańskiej sztafety 4 × 400 metrów, która wynikiem 2:59,95 ustanowiła rekord kraju w tej konkurencji. Został on pobity w Rio de Janeiro w 2016 roku, gdzie biegł na trzeciej zmianie sztafety 4 x 400 metrów, która ukończyła bieg z rezultatem 2:59,06.

</doc>
<doc id="3679895" url="https://pl.wikipedia.org/wiki?curid=3679895" title="Jalalõpe">
Jalalõpe

Jalalõpe – wieś w Estonii, w prowincji Järva, w gminie Järva-Jaani.

</doc>
<doc id="3679897" url="https://pl.wikipedia.org/wiki?curid=3679897" title="Corte Capitanale">
Corte Capitanale

Corte Capitanale jest byłą siedzibą sądu rejonowego w Mdinie na Malcie, który aktualnie służy jako ratusz. Budynek w stylu barokowym, został zbudowany w latach 1726 - 1728, według projektu francuskiego architekta Charlsa François de Mondion. Budynek jest połączony z Palazzo Vilhena, ale ma osobne wejście oraz fasadę.
Historia.
Corte Capitanale został zbudowany w latach 1726 - 1728, równocześnie z Palazzo Vilhena - oficjalną rezydencją Wielkiego Mistrza w Mdinie. Budynek głównie był siedzibą sądu, lecz służył również jako siedziba "Capitano della Verga". Jego połączenie z pałacem było symbolicznym znakiem, że sąd jest pod zarządem Zakonu św. Jana. Budynek sądu miał również połączenie z Pałacem Biskupim przez, teraz zamurowane, podziemne przejście, wskazując na rolę Kościoła w sądownictwie. Budynek służył jako sąd do 1818 roku.
Dzisiaj, Corte Capitanale pełni funkcję ratusza Mdiny, będąc siedzibą samorządu lokalnego. W 2012 roku samorząd uznał, że budynek jest dla niego nieodpowiedni i wystąpił o przeniesienie działalności do Banca Giuratale. Budynek generalnie nie jest otwarty do zwiedzania, ale sala główna jest od czasu do czasu, przy okazji historycznych bądź kulturalnych wystaw, dostępna.
Budynek jest zabytkiem narodowym klasy 1 i jest umieszczony na "National Inventory of the Cultural Property of the Maltese Islands" pod nr. 01185.
Architektura.
Budynek Corte Capitanale zbudowany jest w stylu baroku francuskiego. Fasada jest dekorowana przez pilastry w wymieszanym stylu toskańskim i korynckim, oraz gzyms na poziomie dachu. Ponad głównym wejściem ulokowany jest balkon, udekorowany alegorycznymi rzeźbami Sprawiedliwości i Miłosierdzia. Napis "Legibus et Armis" ("Prawem i Orężem") jest umieszczony poniżej centralnego miejsca fasady.
Budynek mieści kilka cel więziennych oraz lochy, które zostały zbudowane w XVI wieku. Budynek połączony jest również z loggią, znaną jako "Loggia Herolda", skąd miejski herold ogłaszał mieszkańcom dekrety. Loggia jest datowana na okres wcześniejszy niż sam budynek, i pochodzi prawdopodobnie z XVII w.

</doc>
<doc id="3679900" url="https://pl.wikipedia.org/wiki?curid=3679900" title="Claude Delcroix">
Claude Delcroix

Claude Delcroix (ur. 11 listopada 1931 w Paryżu, zm. 24 kwietnia 2019 w Rixensart) – belgijski i waloński polityk, fizyk, nauczyciel akademicki i samorządowiec, deputowany do Parlamentu Europejskiego III i IV kadencji.
Życiorys.
Z wykształcenia fizyk, pracował w szkole nauczycielskiej w Nivelles. Był także nauczycielem akademickim na wydziale medycyny Université Libre de Bruxelles, w 1978 powołany na zastępcę rektora tej uczelni.
Zaangażował się w działalność polityczną w ramach walońskiej Partii Socjalistycznej. Od 1976 do 1982 był przewodniczącym struktur tego ugrupowania w Brabancji Walońskiej. W latach 1983–1988 i 1995–2006 zasiadał w radzie miejskiej w Rixensart. Od 1989 do 1994 jako échevin wchodził w skład zarządu tej miejscowości, odpowiadając za finanse i zatrudnienie. W latach 1991–1994 i 1998–1999 sprawował mandat europosła III i IV kadencji, wchodząc w skład frakcji socjalistycznej.
Oficer Orderu Leopolda II (2013).

</doc>
<doc id="3679901" url="https://pl.wikipedia.org/wiki?curid=3679901" title="USS John F. Kennedy (CVN-79)">
USS John F. Kennedy (CVN-79)

USS John F. Kennedy (CVN-79) – amerykański lotniskowiec z napędem jądrowym w budowie. Jednostka o wyporności 100 000 długich ton, budowana jest w należącej do koncernu Huntington Ingalls Industries (spółka zależna Northrop Grumman) stoczni Newport News. Okręt jest drugim w kolejności lotniskowcem nowej generacji typu "Gerald R. Ford". Początek budowy okrętu nastąpił wraz z pierwszym cięciem blach 25 lutego 2011 roku. Ceremonia położenia stępki miała miejsce 22 sierpnia 2015 roku w Newport News w stanie Wirginia. Pierwotnie zakładano wejście jednostki do służby w 2024 roku jednak dzięki doświadczeniom zdobytym podczas budowy USS Gerald R. Ford, prace konstrukcyjne wyprzedzały założony harmonogram. Wodowanie nowego okrętu rozpoczęło się trzy miesiące przed terminem, 29 października 2019 roku. 7 grudnia 2019 r. okręt został ochrzczony. Obecnie planuje się przekazanie jednostki marynarce w 2022 r.

</doc>
<doc id="3679904" url="https://pl.wikipedia.org/wiki?curid=3679904" title="Margarete Schütte-Lihotzky">
Margarete Schütte-Lihotzky

Margarete Schütte-Lihotzky (ur. 23 stycznia 1897 w Wiedniu, zm. 18 stycznia 2000 tamże) – pierwsza austriacka architektka, aktywistka komunistyczna antynazistowskiego ruchu oporu. Najbardziej znana z zaprojektowania frankfurckiej kuchni.
Wczesne lata.
Urodziła się w rodzinie burżuazyjnej. Jej ojciec był urzędnikiem służby cywilnej o pacyfistycznych zapatrywaniach. Cieszył się z upadku monarchii Austro-Węgierskiej i powstania republiki. W 1918 r. Margerete została pierwszą studentką Kunstgewerbeschule, gdzie uczyli znani artyści tacy jak: Josef Hoffmann, Anton Hanak czy Oskar Kokoschka. Aby mogła się dostać, jej matka przekonała Gustava Klimta, by napisał jej list z rekomendacją. Jak wspominała w 1997: 
Studiując pod kierunkiem Oskara Strnada, zdobywała nagrody już w czasie studiów. Jej nauczyciel był pionierem budownictwa socjalnego, projektując domy dla klasy pracującej. Współpracując z nim zrozumiała, że będzie to trend, który ma przed sobą przyszłość. Po ukończeniu studiów współpracowała z Adolfem Loosem przy projektowaniu osiedli dla weteranów i inwalidów I wojny światowej.
Projekty.
W 1926 została zaproszona do współpracy przez Radę Miejską Frankfurtu nad Menem i architekta Ernsta Maya przy projekcie Nowego Frankfurtu. May otrzymał wsparcie polityczne i finansowe, by rozwiązać problemy mieszkaniowe miasta. Projektowała również przedszkola, akademiki, szkoły i inne budynki użyteczności publicznej. We Frankfurcie poznała też Wilhelma Schütte, z którym wzięła ślub w 1927 r.
W trakcie prac nad aranżacją mieszkań zaprojektowała 1927/1928 kuchnię frankfurcką, która jest prototypem obecnie powszechnie używanych zabudowanych kuchni. W oparciu o badania naukowe przeprowadzone w USA przez Fredericka Winslowa Taylora i jej własne badania wykorzystała kuchnię używaną w wagonach restauracyjnych jako model „laboratorium gospodyni”. Projekt wykorzystywał minimum przestrzeni, oferując maksimum komfortu. Rada Miejska Frankfurtu zainstalowała prefabrykowanych kuchni jej projektu w nowo budowanych mieszkaniach dla robotników. W wywiadzie na 100-lecie swoich urodzin skomentowała, że przed zaprojektowaniem tej kuchni nigdy wcześniej nie gotowała samodzielnie, a zaprojektowała ją jako architekt, a nie gospodyni domowa.
Czas wojny.
Gdy sytuacja w Republice Weimarskiej pogarszała się i rosły wpływy skrajnej prawicy, Margarete wraz z 17 innymi architektami pod przewodnictwem Ernsta Maya wyjechała w 1930 do Moskwy. Grupa architektów dostała zadanie wsparcia realizacji pierwszego Planu Pięcioletniego Stalina. Jednym z zadań była budowa przemysłowego miasta Magnitogorsk, które z paru baraków rozrosło się do 20 tys. mieszkańców, głównie robotników przemysłu stalowego, w ciągu kilku lat. "Brygada Maya", jak nazywano zespół, stworzyła w ciągu trzech lat 20 miast. Jednak warunki polityczne stawały się coraz trudniejsze. May opuścił ZSRR po zakończeniu swojego kontraktu w 1933 r.
Margarete pozostała w ZSRR do 1937, gdy w związku z Wielkim terrorem życie stało się niebezpieczne. Wyjechała wraz z mężem do Londynu, a później Paryża. W 1938 przenieśli się do Stambułu, gdzie wykładali w Akademii Sztuk Pięknych. Margarete projektowała również pawilony dla przedszkoli opartych o idee Marii Montessori. Poznała austriackiego architekta Herberta Eichholzera, który organizował komunistyczny ruch oporu przeciw reżimowi nazistowskiemu. W 1939 wstąpiła do Komunistycznej Partii Austrii, a w 1940 wróciła do Wiednia wraz z Eichholzerem, by nawiązać kontakt z austriackim ruchem oporu. Po uzgodnieniu spotkania w celu zorganizowania trasy komunikacji do Stambułu spotkała się 22 stycznia 1941 w Cafe Viktoria z członkiem ruchu oporu o pseudonimie „Gerber”. W czasie spotkania zostali aresztowani przez Gestapo. Reszta grupy, w tym Eichholzer, została oskarżona o zdradę, skazana na śmierć i stracona w 1943 r. Margarete otrzymała wyrok jedynie 15 lat więzienia i osadzona została w więzieniu w Aichach w Bawarii. 29 kwietnia 1945 została uwolniona przez wojska amerykańskie.
Po wojnie.
Po wojnie pracowała w Sofii, a do ojczyzny wróciła w 1947 r. Jednak jej poglądy polityczne uniemożliwiały jej uzyskanie zamówień rządowych pomimo ogromnego zapotrzebowania na powojenną odbudowę. Poza projektami prywatnych domów pracowała jako konsultant w Chinach, na Kubie i w Niemieckiej Republice Demokratycznej.
Od 1951 w separacji z mężem. W latach 1954–1956 zaprojektowała budynek drukarni, redakcji i wydawnictwa dla Komunistycznej Partii Austrii, w którym do 1990 wydawano i drukowano partyjną gazetę Volksstimme.
Jej osiągnięcia zostały w końcu uznane oficjalnie w Austrii. Początkowo nagrodzono jej działalność poza architekturą: w 1977 otrzymała medal za swoją działalność pokojową, a w 1978 odznakę honorową za działalność w ruchu oporu. W 1980 otrzymała nagrodę architektoniczną od miasta Wiednia.

</doc>
<doc id="3679906" url="https://pl.wikipedia.org/wiki?curid=3679906" title="Teffi">
Teffi

Teffi (właśc. Nadieżdża Aleksandrowna Buczyńska, "de domo" Łochwicka, ur. 21 maja 1872 w Sankt Petersburgu, zm. 6 października 1952 w Paryżu) – rosyjska prozatorka, poetka, felietonistka, autorka sztuk teatralnych, wspomnień podróżniczych, eseistka.
Życiorys.
Jej ojciec, Aleksandr Łochwicki był profesorem kryminalistyki, sławnym z błyskotliwości – wiele z jego żartów stało się popularnymi powiedzeniami. W jej domu rodzinnym ceniono literaturę, matka była wielką miłośniczką poezji. Starszy brat, Nikołaj Łochwicki (1867–1933), wybrał karierę wojskową, był generałem porucznikiem armii Imperium Rosyjskiego, walczył we Francji, był dowódcą armii w oddziałach adm. A. Kołczaka. Starsza siostra Teffi, (1869–1905), została popularną poetką. Młodsza siostra, Warwara, publikowała krótkie szkice pod pseudonimem Miurgit, druga, Elena, była autorką wystawianych sztuk teatralnych.
Jej mężem był polski arystokrata, absolwent prawa na Uniwersytecie Petersburskim, Władysław Buczyński. Nadieżda miała z nim trójkę dzieci: Walerię (ur. 1892), Jana i Elenę. W 1900 roku odeszła od męża, aby zajmować się swoją karierą literacką w Petersburgu
Debiutowała na łamach czasopism w 1901 roku, pod panieńskim nazwiskiem. Krótko później zaczęła używać pseudonimu Teffi. Współpracowała z pismami „Satyrikon” i „Nowyj Satyrikon” (od 1908), zdobywając ogromną popularność. Wiele czasopism zapraszało ją do współpracy, a jej sztuki wystawiano w teatrach i kabaretach. Jej pierwsza książka, "Siedm ogni" ukazała się w 1910, w tym samym roku opublikowała tom opowiadań i tekstów humorystycznych. Teffi była tak popularna, że jej powiedzenia weszły do powszechnego użytku, a jej pseudonimem nazwano perfumy i słodycze.
Po rewolucji październikowej opuściła Rosję – udała się na Krym, a następnie w 1919 do Konstantynopola, skąd wyjechała do Paryża. W okresie emigracyjnym współpracowała z najlepszymi rosyjskimi czasopismami emigracyjnymi, tworzyła pierwszy rosyjski salon literacki w stolicy Francji i brała czynny udział w życiu kulturalnym. W opowiadaniach z tego okresu zajmowała się głównie opisywaniem losu Rosjan na emigracji. W 1921 opublikowała zbiór "Czornyj irys", a rok później "Tak żyli". Została pochowana, tak jak brat Nikołaj, na cmentarzu prawosławnym w Sainte-Geneviève-des-Bois.

</doc>
<doc id="3679907" url="https://pl.wikipedia.org/wiki?curid=3679907" title="Veronika Domjan">
Veronika Domjan

Veronika Domjan (ur. 3 września 1996) – słoweńska lekkoatletka specjalizująca się w rzucie dyskiem.
Czwarta zawodniczka mistrzostw świata juniorów młodszych w Doniecku (2013). W 2015 została w Eskilstunie juniorską mistrzynią Europy. Dziesiąta zawodniczka mistrzostw Starego Kontynentu (2016). Rok później stanęła na najniższym stopniu podium młodzieżowych mistrzostw Europy.
Wielokrotna złota medalistka mistrzostw kraju (także w pchnięciu kulą). Reprezentantka Słowenii w meczach międzypaństwowych, drużynowych mistrzostwach Europy oraz w pucharze Europy w rzutach.
Rekord życiowy: 60,11 (6 lipca 2016, Amsterdam) – rekord Słowenii.

</doc>
<doc id="3679909" url="https://pl.wikipedia.org/wiki?curid=3679909" title="USS Enterprise (CVN-80)">
USS Enterprise (CVN-80)

USS Enterprise (CVN-80) – amerykański lotniskowiec z napędem jądrowym w budowie. Jednostka o wyporności 100 000 długich ton, ma powstać w należącej do koncernu Huntington Ingalls Industries (spółka zależna Northrop Grumman) stoczni Newport News. Okręt jest trzecim w kolejności lotniskowcem nowej generacji typu "Gerald R. Ford". Po planowanym wejściu do służby około 2027 roku, okręt zastąpić ma w niej USS Dwight D. Eisenhower (CVN-69) typu "Nimitz".

</doc>
<doc id="3679910" url="https://pl.wikipedia.org/wiki?curid=3679910" title="Stanisław Płonka-Fiszer">
Stanisław Płonka-Fiszer

Stanisław Płonka-Fiszer (ur. 22 lipca 1886 w Poznaniu, zm. 17 maja 1969 w Skolimowie) – polski aktor i reżyser teatralny.
Życiorys.
Pochodził z rodziny robotniczej, z ojca Tomasza oraz Józefy z Langnerów. Po ukończeniu szkółki ludowej najął się do pracy jako subiekt u kupca, a potem zaczął się uczyć ślusarstwa. Zdradzał zdolności malarskie, ale rodzice zablokowali możliwość ich rozwijania. Z uwagi na słabe zdrowie, lekarz zalecił mu pracę na świeżym powietrzu. Zatrudnił się więc u majstra brukarskiego. Podczas prac poznał osoby z malarni teatralnej i stopniowo wszedł w poznańskie środowisko teatralne. Od 7 lutego 1914 był mężem Marii z Roszkiewiczów (1893–1989). 
Zadebiutował w 1915 w teatrze zrzeszenia artystów, który od 1918 prowadził Bolesław Szczurkiewicz. Stał się członkiem jego zespołu. Uczestniczył w powstaniu wielkopolskim 1918. W sezonie 1919/1920 przeniósł się do Teatru Wielkiego, a następnie przeszedł do zespołu Arnolda Szyfmana w Warszawie, w którym pracował do 1923, z krótką przerwą na występy pod kierownictwem Ludwika Hellera.
Zainteresował się również reżyserią teatralną. Debiutował w tym zakresie w Teatrze Miejskim w Katowicach, pod dyrekcją Zygmunta Nowakowskiego. Od 1925 reżyserował w Wilnie u Franciszka Rychłowskiego. W latach 1925–1927 kierował Teatrem im. Aleksandra Fredry w Warszawie, a w latach 1927–1928 grał i reżyserował w Teatrze Ziemi Pomorskiej w Grudziądzu. Od 1928 do 1936 działał ponownie w Poznaniu, w teatrach Nowym i Polskim. Od 1936 do 1939 grał w Teatrze Reduta w Warszawie. 
W okresie okupacji hitlerowskiej przebywał w Warszawie i Lublinie, a po upadku powstania warszawskiego przeniósł się do Krakowa. W 1945 występował w Miejskich Teatrach Dramatycznych w Warszawie. Z uwagi na trudne warunki powrócił do Poznania, gdzie związał się do końca życia z Teatrem Nowym. Eugeniusz Paukszta podkreślał u niego doskonałe umiejętności opanowywania trudnego tekstu scenicznego.
Zmarł w Domu Artystów Weteranów Scen Polskich w Skolimowie. Pochowany na cmentarzu Powązkowskim w Warszawie (kwatera 273-3-8).
Dorobek literacki.
Pozostawił po sobie również dorobek literacki: komedię "Kobieta zawsze znajdzie sposób", dramat "Hejnał" (oba wystawiane w Warszawie w latach 1926–1927), a także opracowania sceniczne "Śpiącej królewny" i "Kopciuszka" braci Grimm (grane w Poznaniu i Gorzowie). Artykuły i opowiadania drukowano w "Gazecie Robotniczej" (1911), "Dzienniku Chicagoskim" (1913), "Kulturze" (1937), "Scenie Polskiej" (1939), "Expressie Poznańskim" (1949) i "Teatrze" (1953). Działał też społecznie i w ruchu amatorskim, np. w latach 1956–1957 wystawiał małe utwory w amatorskim teatrzyku świetlicowym Powiatowej Komendy Milicji Obywatelskiej w Jarocinie.

</doc>
<doc id="3679912" url="https://pl.wikipedia.org/wiki?curid=3679912" title="Jarosław Bręk">
Jarosław Bręk

Jarosław Bręk (ur. 21 lutego 1977 w Poznaniu) – polski śpiewak operowy, bas-baryton, pedagog, doktor habilitowany i profesor sztuki.
W okresie od 1984 do 1996, jako uczeń szkoły podstawowej, występował w Poznańskich Słowikach prof. Stefana Stuligrosza.
W 2002 ukończył studia na Wydziale Wokalnym Akademii Muzycznej w Warszawie (z tytułem magister sztuki), w klasie śpiewu prof. Jerzego Artysza. Wyróżniony przez uczelnię medalem "Magna Cum Laude".
W 2002 zatrudniony jako śpiewak-solista w Warszawskiej Operze Kameralnej, od 2008 pracuje również w Akademii Muzycznej w Poznaniu - wykłada przedmiot śpiew solowy w Instytucie Wokalistyki.
Od 2010 roku doktor sztuki muzycznej, od 2013 doktor habilitowany. W 2021 otrzymał tytuł profesora sztuki.
Pełni funkcję dyrektora artystycznego festiwali muzycznych w Drezdenku i Krzyżu Wielkopolskim.
Osiągnięcia.
Śpiewał w wielu krajach, współpracował ze 150 orkiestrami i 200 chórami z całego świata, wykonał ponad 20 partii operowych oraz ponad 140 dzieł oratoryjnych. Są wśród nich wielkie formy, jak „VIII Symfonia” oraz „Des Knaben Wunderhorn” G. Mahlera, „Requiem” G. Verdiego, „IX Symfonia” L. van Beethovena oraz „Requiem” A. Dvorzaka, czy „Ein Deutsches Requiem” J. Brahmsa, a także dzieła K. Pendereckiego – „Pasja wg św. Łukasza”, „Polskie Requiem”, „Dies irae”, „Credo”, „Powiało na mnie morze snów” i „VI Symfonia”.
Występował z wieloma wybitnymi dyrygentami i współpracował ze znakomitymi orkiestrami (m.in. „Berliner Philharmoniker”, „Symphoniker Hamburg”). Brał udział w prawykonaniach utworów znanych kompozytorów i muzyków. Występował podczas znaczących festiwali. Występował w prestiżowych salach (m.in. Filharmonia Berlińska, Laeiszhalle w Hamburgu, Wielka Gildia w Rydze). W 2001 roku wykonał recital pieśni W. A. Mozarta w Gran Teatre del Liceu w Barcelonie, zaś szczególnym wydarzeniem w jego karierze było kilkukrotne wykonanie "Winterreise" F. Schuberta w roku 2019, z udziałem aktorów-narratorów: Andrzeja Seweryna, Jerzego Treli, Wojciecha Malajkata i Leszka Teleszyńskiego (Zamek Królewski w Warszawie, Narodowe Forum Muzyki we Wrocławiu, Filharmonia Pomorska w Bydgoszczy, Aula UAM w Poznaniu).
Dokonał wielu nagrań radiowych, telewizyjnych (m. in. Polskie Radio i Telewizja, BBC Radio, Radiodifusão Portuguesa, NDR Rundfunk, EBU) i albumów - nagrał około 30 płyt CD, nagradzanych Fryderykami (2008, 2009, 2016, 2019), nagrodą "Złotego Orfeusza" (2008, 2010, 2014) i nominacją Grammy (2008).

</doc>
<doc id="3679913" url="https://pl.wikipedia.org/wiki?curid=3679913" title="Ratusz w Koszalinie">
Ratusz w Koszalinie

Ratusz w Koszalinie – modernistyczny budynek z 1962, siedziba władz miasta. Obecny budynek jest szóstym ratuszem w historii Koszalina.
Historia.
Pierwszy ratusz powstał prawdopodobnie ok. 1308 po ukończeniu budowy pierwszych murów miejskich. Nie pozostały żadne informacje na temat jego wyglądu, wiadomo, że stał na środku rynku i spłonął w 1504. Następny budynek powstał dopiero w 1609 i stanął na miejscu swojego poprzednika, był to obszerny budynek z wieżą zegarową i dzwonem przeciwpożarowym. W piwnicach mieściła się gospoda, a sam budynek otaczały kramy piekarzy i jatki rzeźnicze. Wewnątrz znajdowała się sala posiedzeń rady miasta, a nad wejściem do niej na czarnej tablicy widniał napis "Rajca, który urzędową drogą wchodzi do ratusza, ten powinien odłożyć wszelkie prywatne namiętności jak gniew, gwałtowność, nienawiść". Jego kres przyniósł wielki pożar miasta w 1718, był to ostatni ratusz stojący na środku rynku. Dwa lata później, podczas odbudowy miasta nowy ratusz umieszczono w zachodniej części północnej pierzei, miał sześć przypór łukowych, a w środkowej części elewacji frontowej wykuty w kamieniu herb miasta. W środkowej części rynku postawiono w 1720 pomnik Fryderyka Wilhelma I, który udzielił miastu pomocy finansowej umożliwiającej odbudowę po pożarze. Ponieważ ratusz miał słabą konstrukcję został rozebrany w 1827, ale już 18 czerwca tego samego roku wmurowano kamień węgielny pod budowę kolejnego. Podobnie do wcześniejszego miał łuki wsparte na sześciu filarach, a jego front zdobił herb miasta przeniesiony z poprzedniego budynku. Jest to pierwszy budynek zachowany na licznych fotografiach, został zniszczony w pierwszych dniach marca 1945 podczas ostrzału artylerii sowieckiej. Pierwszy powojenny urząd miast był zlokalizowany w budynku mieszkalnym zlokalizowanym przy ulicy Armii Czerwonej (obecna ulica marsz. Józefa Piłsudskiego) oraz w kilku innych punktach miasta. Stan techniczny budynku głównego oraz rozproszenie poszczególnych wydziałów stanowiło duże utrudnienie zarówno dla pracowników jak i dla petentów. Decyzja o budowie obecnego gmachu zapadła na szczeblu centralnym, w Urzędzie Rady Ministrów. Do realizacji wybrano projekt Władysława i Marii Michałowskich, budowę rozpoczęto w 1958, wykonawcą było Koszalińskie Przedsiębiorstwo Budownictwa Miejskiego, zespołem kierował inżynier Andrzej Boniek. Uroczyste otwarcie miało miejsce 15 grudnia 1962.
Architektura.
Obecny budynek posiada wysunięty ryzalit mieszczący klatkę schodową, w jego górnej części umieszczono zegar stanowiący część metaloplastycznej kompozycji zawierającej obowiązujący od 1959 herb miasta. Powyżej znajduje się glorieta zwieńczona masztem flagowym.

</doc>
<doc id="3679915" url="https://pl.wikipedia.org/wiki?curid=3679915" title="Poprosi u obłakow">
Poprosi u obłakow

Poprosi u obłakow – debiutancki album studyjny rosyjskiej piosenkarki Poliny Gagariny wydany 12 lipca 2007 roku nakładem wytwórni АРС Records.
Płyta została wydana niedługo po wygranej piosenkarki w finale drugiej edycji rosyjskiej wersji programu "Star Academy". Na krążku znalazło się dwanaście utworów, zarówno z rosyjskojęzycznym, jak i anglojęzycznym tekstem, a także remiks singla „Kołybiełnaja”.
Single.
Pierwszym singlem z płyty został utwór „Kołybiełnaja”, który ukazał się w 2005 roku. W 2006 roku premierę miały dwa kolejne single zapowiadające album, którymi zostały numery: „Ja twoja” i „Morning”. Czwartym, i ostatnim, singlem z płyty został utwór „Ja tiebia nie proszczu nikogda”.
Lista utworów.
Sporządzono na podstawie materiału źródłowego.

</doc>
<doc id="3679916" url="https://pl.wikipedia.org/wiki?curid=3679916" title="René Piquet">
René Piquet

René Piquet (ur. 23 października 1932 w Romorantin) – francuski polityk, działacz komunistyczny, eurodeputowany I, II, III i IV kadencji.
Życiorys.
Z wykształcenia mechanik samochodowy, ukończył szkołę zawodową, w późniejszym czasie zaocznie uzyskał dyplom technika. Pracował w wyuczonym zawodzie, następnie w fabryce jako tokarz. W 1948 został członkiem związku zawodowego CGT, a rok później komunistycznej młodzieżówki UJRF. W 1951 wstąpił do Francuskiej Partii Komunistycznej (PCF). Był sekretarzem UJRF w Loir-et-Cher, a także sekretarzem PCF w Blois. Od 1958 do 1964 kierował partią komunistyczną w Loir-et-Cher, następnie do 1979 był sekretarzem PCF. W latach 1961–1995 zasiadał w komitecie centralnym partii, a od 1964 do 1990 wchodził w skład jej biura politycznego.
W 1979, 1984, 1989 i 1994 był wybierany na posła do Parlamentu Europejskiego. Z mandatu zrezygnował w 1997 w trakcie IV kadencji. W trakcie jego wykonywania pełnił w różnych okresach funkcje przewodniczącego i wiceprzewodniczącego frakcji komunistycznych w PE. W 1997 wycofał się z aktywności politycznej.

</doc>
<doc id="3679919" url="https://pl.wikipedia.org/wiki?curid=3679919" title="Cmentarz prawosławny w Czumowie">
Cmentarz prawosławny w Czumowie

Cmentarz prawosławny w Czumowie – nekropolia prawosławna w Czumowie, założona najprawdopodobniej w XIX w. i użytkowana do II wojny światowej.
Historia i opis.
Filialna cerkiew w Czumowie została wzniesiona w XVIII w. z fundacji Stanisława Kurdwanowskiego, na potrzeby zdecydowanej większości mieszkańców wsi – wyznawców katolicyzmu w obrządku bizantyjskim. W 1875 ludność ta przeszła na prawosławie, świątynia funkcjonowała nadal po zmianie wyznania. Cmentarz powstał w sąsiedztwie świątyni i był użytkowany do końca II wojny światowej, gdy ludność ukraińską wyznania prawosławnego wywieziono z Czumowa (w większości do ZSRR, pojedyncze osoby – w ramach Akcji „Wisła”). Po tym czasie został zdewastowany.
Na początku lat 90. XX wieku na cmentarzu znajdowało się dziesięć kamiennych nagrobków zachowanych w całości lub częściowo. Wszystkie miały postać postumentów, na których pierwotnie znajdowały się krzyże prawosławne, które po 1947 zostały strącone na ziemię. Na nagrobkach widniały inskrypcje cerkiewnosłowiańskie. Znaczna część cmentarza zarośnięta była drzewami owocowymi i gęstymi krzewami, była też wykorzystywana jako pastwisko. W 2015 tylko jeden nagrobek zachował się w całości. W tym samym roku cmentarz został odnowiony przez wolontariuszy z Towarzystwa dla Natury i Człowieka.

</doc>
<doc id="3679921" url="https://pl.wikipedia.org/wiki?curid=3679921" title="Michele Sanmicheli">
Michele Sanmicheli

Michele Sanmicheli (lub Sammicheli; ur. 1484 w Weronie; zm. 1559 tamże) – włoski architekt i inżynier manierystyczny, znany szczególnie z budowy fortyfikacji. Pochodził z rodziny inżynierów-architektów wywodzących się z Porlezzy. Jego ojciec Giovanni i wuj Bartolomeo byli architektami w Weronie.
Do jego najbardziej znanych dzieł należą fortyfikacje Werony i wielu innych miast oraz fortyfikacje i cytadele. Był również znaczącym architektem cywilnym w regionie Wenecja Euganejska.
Biografia i działalność.
Wychowywał się w Weronie, gdzie wówczas działali Giovanni Giocondo i Giovanni Maria Falconetto. Wykształcenie architektoniczne zdobył podczas pobytu w Rzymie, począwszy od około 1500 roku. Kształcił się pod kierunkiem Donato Bramante, wybitnego przedstawiciela renesansu.
Wykształcenie, kontakt z zabytkami antycznymi i bliska przyjaźń z Antonio da Sangallo przyczyniły się do rozwoju jego języka artystycznego. Już w 1509 roku został kierownikiem budowy katedry w mieście Orvieto, w którym przebywał przez około 18 lat. W 1519 roku został kierownikiem robót przy katedrze w Montefiascone. Około 1526 roku zajmował się renowacją i wzmocnieniem papieskich twierdz w regionie Emilii-Romanii. W 1527 roku powrócił do Wenecji Euganejskiej, gdzie współpracował z Jacopo Sansovino, kładąc podwaliny pod północnowłoski styl klasyczny. Jego język architektoniczny znalazł swój wyraz w takich budowlach jak: Palazzo Lavezola-Pompei (lata 1527–1535), Palazzo Canossa (lata 1529–1537) i Palazzo Bevilacqua (przed rokiem 1532) w Weronie. 
W Wenecji przyczynił się do budowy imponującego Palazzo Grimani (1556-1557) nad Canal Grande w sestiere San Marco.
Do jego najbardziej znanych dzieł w zakresie architektury militarnej należą fortyfikacje: Werony (ok. 1527), Zadaru (1534–1537), Kotoru (ok. 1547), Kopru (1550) i Szybenika (1556); w latach 1537–1538 oraz 1542-1543 działał na Korfu, a w latach 1538–1540 na Krecie, gdzie budował fortyfikacje i cytadele.
Michele Sanmicheli został pochowany w kościele San Tomaso Cantuariense, do renowacji którego się przyczynił i który jest położony na terenie dawnej dzielnicy dell'Isolo, gdzie artysta mieszkał i pracował.
Dorobek i znaczenie.
Michele Sanmicheli był wytrawnym znawcą matematyki i fizyki, dalekowzrocznym w swoich koncepcjach urbanistycznych, wiernym witruwiańskim kanonom. Jego dzieła były nie tylko funkcjonalne, ale też imponujące, odznaczały się harmonią i elegancją. Być może ze względu na swój nieśmiały i skromny charakter oraz odrzucenie protektoratu najwybitniejszych mecenasów, nie zyskał takiej sławy, jaką cieszył się na przykład Andrea Palladio, tym niemniej jego dorobek zyskał uznanie w oczach takich twórców jak: Giorgio Vasari, Leonardo da Vinci, Michał Anioł i Veronese.
Budowle obronne.
Projektował nie tylko fortyfikacje z basztami, dzięki czemu nadawały się one do obrony przed nowymi wynalazkami w dziedzinie balistyki, ale też stworzył imponujące dzieła sztuki, jakimi są bramy miejskie w Weronie: Porta Nuova, Porta Palio i Porta San Zeno. Przeprojektował także plan urbanistyczny Werony, rozwijającej się chaotycznie po upadku Cesarstwa Rzymskiego, nadając miastu konsekwentną strukturę drogową, odznaczającą się nawet dziś nowoczesnością i wizjonerstwem.
Pałace.
W tej zmodernizowanej tkance miejskiej, otoczonej murami, Sanmicheli stworzył dzieła architektury świeckiej, które stały się ważnymi zabytkami miasta: Palazzo Bevilacqua, Palazzo Canossa, Palazzo Pompei, Palazzo Guastaverza.
Architektura sakralna.
W bocznym przejściu w kościele San Bernardino znajduje się jeden z najcenniejszych klejnotów architektonicznych Werony: kaplica Pellegrinich, zbudowana przez Sanmichelego na zlecenie Margherity Pellegrini dla upamiętnienia śmierci syna. Sanmicheli, zainspirowany rzymskim Panteonem, wykorzystując swoje umiejętności i elementy sztuki klasycznej stworzył dość unikalne dzieło. Światło wewnątrz kaplicy rozchodzi się w sposób jednolity i łagodny, a odbijając się od bieli marmurowych elementów jej wystroju, tworzy nierealną atmosferę, skłaniającą do mistycznego skupienia. Sanmicheli przyczynił się również do wystroju wnętrza katedry w Weronie, w której zaprojektował tornacoro, idealnie dopasowane do apsydy pokrytej freskami Francesca Torbida, namalowanymi według szablonów Giulia Romana. Freski te tworzą wirtualny obraz, sprawiający wrażenie kontynuacji trójwymiarowego dzieła Sanmichelego, zwieńczonego imponującymi figurami świętych. Sanmicheli budował również dzwonnicę katedry, które jednak nigdy nie została ukończona.
Ostatnim projektem Michele Sanmichelego, wykonanym w 1559 roku, tuż przed śmiercią, był plan bazyliki Madonna di Campagna, znanej też jako Santa Maria della Pace. Po jego śmierci kierownictwo robót przejął jego uczeń i kuzyn, Bernardino Brugnoli, który zachował oryginalne idee swego mistrza.

</doc>
<doc id="3679929" url="https://pl.wikipedia.org/wiki?curid=3679929" title="Anna Pietrowa">
Anna Pietrowa

Anna Nikołajewna Pietrowa, ros. Анна Николаевна Петрова (ur. 15 lipca 1994) – rosyjska lekkoatletka, biegaczka długodystansowa.
W 2010 zajęła 6. miejsce w biegu na 3000 metrów podczas kwalifikacji do igrzysk olimpijskich młodzieży, nie uzyskując awansu.
Brązowa medalistka mistrzostw Europy juniorów w biegu na 3000 metrów (2013).
Kilka miesięcy później zajęła 34. miejsce w kategorii juniorek podczas mistrzostw Europy w przełajach.
Medalistka mistrzostw Rosji w różnych kategoriach wiekowych.

</doc>
<doc id="3679930" url="https://pl.wikipedia.org/wiki?curid=3679930" title="Rajd Argentyny 2016">
Rajd Argentyny 2016

Rajd Argentyny 2016 (36. YPF Rally Argentina 2016) – rajd samochodowy rozgrywany w Argentynie od 21 do 24 kwietnia 2016 roku. Była to czwarta runda Rajdowych Mistrzostw Świata w roku 2016. Rajd był rozegrany na szutrze.
Klasyfikacja generalna po 4 rundach.
Punkty otrzymuje 10 pierwszych zawodników, którzy ukończą wyścig według klucza:
Przyznawane są także punkty za ostatni odcinek specjalny zwany Power Stage: za zwycięstwo 3, drugie miejsce 2 i trzecie 1 punkt.
Pierwsza dziesiątka
Klasyfikacja zespołów fabrycznych
WRC 2
WRC 3
Życiorys.
Oficjalna strona Rajdu Argentyny 2016

</doc>
<doc id="3679931" url="https://pl.wikipedia.org/wiki?curid=3679931" title="Ceza (raper)">
Ceza (raper)

Ceza, właściwie Bilgin Özçalkan (ur. 31 grudnia 1976 w Stambule) – turecki raper i autor tekstów.
Zanim Özçalkan stał się raperem, pracował jako elektryk. W 1998 roku Ceza i raper Dr. Fuchs współtworzyli zespół Nefret. Özçalkan stworzył album "Evin Delisi". Ceza był pierwszym tureckim raperem występującym na europejskim festiwalu hip-hopowym MTV Hip Hop Open Festival. W 2007 roku Ceza otrzymał nagrodę podczas gali "MTV Europe Music Awards".
Ma żonę Rokę, która z nim współpracuje zawodowo.

</doc>
<doc id="3679932" url="https://pl.wikipedia.org/wiki?curid=3679932" title="Hipolit Pinko">
Hipolit Pinko

Hipolit Kasjan Pinko (ur. w 1836 w Płocku, zm. 3 listopada 1901 w Kaliszu) – polski malarz i nauczyciel szkół gimnazjalnych w Radomiu.
Hipolit Pinko był synem nauczyciela Szkoły Wojewódzkiej w Płocku. Ukończył gimnazjum w Płocku, od 1855 do 1861 roku studiował w Szkole Sztuk Pięknych w Warszawie, gdzie kształcił się m.in. u Rafała Hadziewicza. Wystawiał swoje prace na warszawskich wystawach, m.in. organizowanych przez Towarzystwo Zachęty Sztuk Pięknych (1862, 1866, 1867).
Uczył rysunku w szkole realnej w Kaliszu. Po wyjeździe z Kalisza, około roku 1869 przeprowadził się do Radomia. Przez 25 lat pracował w radomskich szkołach gimnazjalnych jako nauczyciel rysunku, malarstwa i kaligrafii. Krótko (1893–1894) uczył także we Włocławku. Bardzo pochlebnie wyrażał się o nim Wasilij Smorodinow, chwaląc jego umiejętności nauczycielskie, skutkujące sukcesami uczniów. W 1895 Pinko otrzymał order św. Stanisława II klasy. Nie był jednak nastawiony prorosyjsko – w jego mieszkaniu odbywały się zebrania patriotycznej polskiej młodzieży, m.in. tajnego kółka samokształceniowego „Aryele”, organizowanego przez Kazimierza Kellesa-Krauza.
W 1871 Hipolit Pinko ożenił się z Jadwigą Pelagią Szymańską. Mieli pięcioro dzieci, z których dwoje zmarło w dzieciństwie. Najstarsza córka, Maria (1872–1911), była żoną Władysława Bukowińskiego i wspólnie z nim redagowała czasopismo „Sfinks”. Trzecia córka, Helena (1875–1944), wyszła za mąż za pasierba malarza Józefa Brandta – ich córka była żoną brata Witolda Gombrowicza Jerzego; możliwe więc, że Hipolit Pinko był pierwowzorem postaci profesora Pimki z "Ferdydurke".
Hipolit Pinko zmarł w 1901 roku. Pogrzeb miał miejsce na cmentarzu w Kaliszu, później prochy Pinki przeniesiono do rodzinnego grobu na cmentarzu w Radomiu (kwatera 16a).
Prace artysty znajdują się m.in. w Muzeum im. Jacka Malczewskiego w Radomiu.

</doc>
<doc id="3679933" url="https://pl.wikipedia.org/wiki?curid=3679933" title="Nicole Péry">
Nicole Péry

Nicole Péry (ur. 15 maja 1943 w Bajonnie) – francuska polityk, nauczycielka i samorządowiec, parlamentarzystka krajowa, eurodeputowana I, II, III i IV kadencji, sekretarz stanu.
Życiorys.
Z wykształcenia nauczycielka szkoły średniej, przez kilkanaście lat pracowała w tym zawodzie.
Zaangażowała się w działalność polityczną w ramach Partii Socjalistycznej, była członkinią władz lokalnych i krajowych tego ugrupowania. Od 1977 do 1983 pełniła funkcję zastępczyni mera Ciboure, następnie była radną miejską w Bajonnie. Od 1986 do 1994 zasiadała w radzie regionalnej Akwitanii.
W latach 1981–1997 w okresie czterech kadencji sprawowała mandat posłanki do Parlamentu Europejskiego. Od 1984 do 1997 pełniła funkcję wiceprzewodniczącego PE II, III i IV kadencji. W 1997 została wybrana w skład Zgromadzenia Narodowego XI kadencji. W 1998 powołana w skład rządu Lionela Jospina, odpowiadała za kształcenie zawodowe i prawa kobiet. Stanowisko to zajmowała do 2002.
Odznaczona Legią Honorową.

</doc>
<doc id="3679934" url="https://pl.wikipedia.org/wiki?curid=3679934" title="Anna Petrova">
Anna Petrova



</doc>
<doc id="3679936" url="https://pl.wikipedia.org/wiki?curid=3679936" title="O siebie">
O siebie

O siebie – drugi album studyjny rosyjskiej piosenkarki Poliny Gagariny wydany 11 marca 2010 roku nakładem wytwórni АРС Records.
Single.
Pierwszym singlem z płyty został utwór „Lubow´ pod sołncem”, który ukazał się w 25 lipca 2007 roku. 
Pod koniec kwietnia 2008 roku premierę miał kolejny singiel zapowiadający album, którym został numer „Gdie-to żywiot lubow´”. 18 listopada ukazał się trzeci singiel – „Komu, zaczem?”. 
Czwartym, i ostatnim, singlem z płyty został utwór „Propadi wsio”, który ukazał się 28 października 2009 roku.
Lista utworów.
Sporządzono na podstawie materiału źródłowego.

</doc>
<doc id="3679941" url="https://pl.wikipedia.org/wiki?curid=3679941" title="Shōji Nishimura">
Shōji Nishimura

 – wiceadmirał Japońskiej Cesarskiej Marynarki Wojennej, zginął podczas bitwy w zatoce Leyte podczas wojny na Pacyfiku. 
Życiorys.
Pochodził z prefektury Akita w regionie Tōhoku na północy Japonii. Był absolwentem Akademii Cesarskiej Marynarki Wojennej, którą ukończył w 1911, zajmując pod względem ocen 21. miejsce wśród 148. kadetów (39. rocznika). Jako kadet służył na krążowniku „Aso” i pancerniku „Mikasa”. Po promocji na chorążego został skierowany z powrotem na „Aso”, a następnie na krążownik „Hiei” (przed przebudową okrętu na pancernik).
W latach 1914–1915 dodatkowo dokształcał się w szkołach artylerii okrętowej i torpedowej, a następnie był przydzielany do załóg: niszczyciela „Yūgiri”, krążownika „Yakumo” i pancernika „Haruna”.
Jako porucznik od 1917 specjalizował się w nawigacji morskiej i służył jako główny nawigator na wielu okrętach, w tym na niszczycielach: „Kawakaze”, „Tanikaze”, „Yura”, „Sunosaki”, krążownikach: „Kitakami” i „Ōi” oraz pancerniku „Hizen”. W 1928 został promowany na stopień komandora porucznika. Był następnie głównym nawigatorem na krążowniku „Nisshin”. Następnie został awansowany na kapitana grupy składającej się z niszczycieli: „Wakatake”, „Urakaze”, „Mikazuki”, do której w 1929 został dołączony jeszcze niszczyciel „Shirakumo”. W 1930 formacja ta została przemianowana na 26. Grupę Niszczycieli, a jej dowództwo objął Nishimura.
Awansowany na kapitana w 1934 przez krótki okres dowodził 19. Grupą Niszczycieli, a następnie służył jako dowódca krążownika „Kumano” oraz zmodernizowanego pancernika „Haruna”. 15 listopada 1940 został awansowany na kontradmirała, a 1 listopada 1943 na wiceadmirała.
Zyskał sławę dowodząc 4. Dywizjonem Niszczycieli (Wschodni Zespół Uderzeniowy) podczas zwycięskiej bitwy na Morzu Jawajskim. W czerwcu 1942 został mianowany dowódcą 7. Dywizjonu Krążowników i brał udział w walkach o Guadalcanal.
Pod koniec wojny został mianowany dowódcą Zespołu Południowego i jako taki brał udział w operacji „Sho-Go”, mającej na celu doprowadzenie do ostatecznej i decydującej bitwy morskiej z US Navy w rejonie Filipin. Zespół Nishimury składał się z pancerników: „Fusō”, „Yamashiro”, ciężkiego krążownika „Mogami” oraz niszczycieli: „Shigure”, „Michishio”, „Asagumo”, „Yamagumo”. Wieczorem 24 października 1944 w Cieśninie Surigao w pobliżu wyspy Leyte doszło do bitwy pomiędzy siłami Nishimury a amerykańską Siódmą Flotą pod dowództwem kontradmirała Jesse Oldendorfa, która składała się z 6. pancerników, 8. krążowników, 29. niszczycieli i innych mniejszych jednostek. W trakcie walki zespół Nishimury został zniszczony, gdy Amerykanom udało się wymanewrować przeciwnika i zastosować manewr nazywany „poprzeczką nad T”. Sam Nishimura zginął podczas bitwy, kiedy jego okręt flagowy „Yamashiro” został zatopiony po wielokrotnym trafieniu przez pancerniki amerykańskie.

</doc>
<doc id="3679944" url="https://pl.wikipedia.org/wiki?curid=3679944" title="Spiektakl okonczen">
Spiektakl okonczen

Spiektakl okonczen – utwór rosyjskiej piosenkarki Poliny Gagariny napisany przez Konstantina Meladze, wydany w formie singla 31 stycznia 2012 roku oraz umieszczony na EP-ce artystki zatytułowanej po prostu "EP".
30 stycznia 2012 roku premierę miał oficjalny teledysk do utworu, którego reżyserem został Siergiej Sołodkij.
Lista utworów.
CD single

</doc>
<doc id="3679947" url="https://pl.wikipedia.org/wiki?curid=3679947" title="Paula Radziulytė">
Paula Radziulytė

Apolonia "Paula" Radziulytė, także Kalvaitienė (ur. 14 lutego 1905 w Wielkich Łukach, zm. 19 czerwca 1986 w Sharon) – litewska lekkoatletka, biegaczka średniodystansowa.
Podczas igrzysk olimpijskich w Amsterdamie (1928) odpadła w eliminacjach na 800 metrów.
Była pierwszą reprezentantką Litwy na igrzyskach olimpijskich.

</doc>
<doc id="3679951" url="https://pl.wikipedia.org/wiki?curid=3679951" title="Apolonia Kalvaitiene">
Apolonia Kalvaitiene



</doc>
<doc id="3679952" url="https://pl.wikipedia.org/wiki?curid=3679952" title="Apolonia Kalvaitienė">
Apolonia Kalvaitienė



</doc>
<doc id="3679953" url="https://pl.wikipedia.org/wiki?curid=3679953" title="Apolonia Radziulyte">
Apolonia Radziulyte



</doc>
<doc id="3679954" url="https://pl.wikipedia.org/wiki?curid=3679954" title="Apolonia Radziulytė">
Apolonia Radziulytė



</doc>
<doc id="3679955" url="https://pl.wikipedia.org/wiki?curid=3679955" title="Paula Radziulyte">
Paula Radziulyte



</doc>
<doc id="3679964" url="https://pl.wikipedia.org/wiki?curid=3679964" title="Andre the Giant">
Andre the Giant



</doc>
<doc id="3679965" url="https://pl.wikipedia.org/wiki?curid=3679965" title="Dash i Dawson">
Dash i Dawson



</doc>
<doc id="3679967" url="https://pl.wikipedia.org/wiki?curid=3679967" title="Polsko-Irańska Rada Biznesu">
Polsko-Irańska Rada Biznesu

Polsko-Irańska Rada Biznesu (ang. Polish-Iranian Business Council, pers. شورای بازرگانی ایران و لهستان) – izba handlowa w formie stowarzyszenia, utworzona w 2015, której zadaniem jest inicjowanie i wspieranie rozwoju relacji gospodarczych i kulturalnych pomiędzy Rzeczpospolitą Polską a Islamską Republiką Iranu. Rada zakończyła działalność w Polsce w roku 2017, przenosząc operacje do Iranu.
Siedziba.
Pierwsza siedziba mieściła się w al. Jana Pawła II 80 (2015–2016), następnie do roku 2017 przy ul. Żelaznej 87.

</doc>
<doc id="3679968" url="https://pl.wikipedia.org/wiki?curid=3679968" title="Karol II Meklemburski">
Karol II Meklemburski

Karol II Ludwik Fryderyk (ur. 10 października 1741 w Mirow, zm. 6 listopada 1816 w Neustrelitz) – książę, a następnie wielki książę Meklemburgii-Strelitz. W chwili kiedy został monarchą jego władztwo było częścią Świętego Cesarstwa Rzymskiego Narodu Niemieckiego. Pozostawała nią do 1806. W 1815 zostało członkiem Związku Niemieckiego (będącego luźną konfederacją państw).
Był szóstym dzieckiem (drugim synem) księcia Mirow – Karola Ludwika Fryderyka i jego żony Elżbiety Albertyny z Saksonii-Hildburghausen. Jego dziadkiem był książę Meklemburgii-Strelitz Adolf Fryderyk II.
Po śmierci stryja, księcia Adolfa Fryderyka III, 11 grudnia 1752 został następcą tronu. W latach 1776–1786 był gubernatorem Hanoweru (z nominacji szwagra Jerzego III). Kiedy zmarł jego starszy brat, książę Adolf Fryderyk IV, 2 czerwca 1794 został nowym monarchą. 28 czerwca 1815 Meklemburgia-Strelitz została podniesiona do rangi wielkiego księstwa.
Był odznaczony pruskimi orderami Orła Czarnego i Orła Czerwonego oraz rosyjskimi orderami św. Andrzeja i św. Aleksandra Newskiego.
18 września 1768 w Darmstadt poślubił landgrafiankę Hesji-Darmstadt Fryderykę Karolinę. Para miała dziesięcioro dzieci:
Jego drugą żoną była siostra Fryderyki, landgrafianka Szarlotta. Ich ślub odbył się 28 września 1784 w Darmstadt. Z tego związku miał jednego syna, (1785–1837), generała i prezydenta Pruskiej Rady Państwa.

</doc>
<doc id="3679975" url="https://pl.wikipedia.org/wiki?curid=3679975" title="Mikałajewa">
Mikałajewa

Mikałajewa (pol. "Mikołajów", błr. Мікалаева; ros. Николаево, "Nikołajewo") – wieś na Białorusi, w obwodzie witebskim, w rejonie szumilińskim, siedziba sielsowietu Mikałajewa. Leży na prawym brzegu rzeki Dźwiny, 25 km na południowy zachód od Szumilina, 69 km od Witebska. Przez wieś biegnie droga R114. 
Historia.
We wsi Mikołajów znajdowała się wybudowana w 1780 r. kaplica filialna parafii w Ule. Informacja o kaplicy pojawia się w księgach parafialnych w 1841 r. Później w okresie od 1848 do 1910 wymieniana jest kaplica cmentarna w folwarku Teklenwil (nazwa pochodziła prawdopodobnie od imienia Tekla). 
Majątek Teklenwil leżał w pobliżu wsi Mikołajów, na południe od traktu ryskiego. W czasach gdy właścicielami majątku była rodzina Reuttów znajdowała się w nim gorzelnia, później w czasach von Faltynów, w 1902 r. działała jedna z większych w ujeździe połockim garbarni, zatrudniająca 25 robotników. Funkcjonowała przeprawa promowa na rzece Dźwinie pomiędzy Teklenwilem, a centrum Ułły. 
W Teklenwilu znajdował się dwór von Faltynów. Mieszkały w nim 53 osoby, a w Mikołajowie 57. Oba majątki należały do von Faltynów, leżały na terenie parafii w Ule w dekanacie połockim. 
W okresie sowieckim majątek Teklenwil zmieniono w kołchoz Taklinowo. Po II wojnie światowej majątki połączono w jedną wieś Mikałajewa. 
Od 1924 miejscowość leżała w granicach BSRR. W latach 1941-1944 była pod okupacją niemiecką, następnie ponownie w BSRR, a od 1991 w Republice Białorusi. 
W 1999 we wsi mieszkało 569 osób w 248 domach. 
Droga śmierci Berezwecz-Taklinowo.
Po inwazji III Rzeszy na ZSRR w czerwcu 1941 NKWD podjęło likwidację więzienia w Berezweczu, ob. Głębokie (patrz masakry więzienne NKWD 1941). Kilkaset osób rozstrzelano na miejscu, a pozostałych kilka tysięcy więźniów poprowadzono w kolumnie marszowej w kierunku Uszacza. 
Po dojściu do Ułły kolumna przeszła przez most nad Dźwiną. W okolicach kołchozu Taklinowo nadleciał niemiecki samolot i zbombardował most, który chwilę wcześniej opuścili więźniowie. Strażnicy dostali rozkaz, by zlikwidować więźniów. Leżących więźniów rozstrzelano przy użyciu karabinów maszynowych, a tych co przeżyli dobito bagnetami. Czekiści tak się spieszyli, że pozostawili ciała na miejscu. Kilku osobom udało się uciec. Następnego dnia przyjechało speckomando NKWD, które zagnało mieszkańców okolicznych wsi do zasypania ciał w dołach po ziemniakach w kołchozie Mikałajewa. Po wkroczeniu Niemców ciała pomordowanych ekshumowano i przeniesiono do olbrzymiego grobu na skraju lasu koło Taklinowa. 
Oficjalne źródła podają liczbę 714 (715) zabitych, jednak ocalały świadek Paweł Kożuch, który leżał między ciałami zabitych, usłyszał od konwojentów liczbę 1773. Pięć lub sześć ocalałych osób uciekało do domu, lecz następnego dnia zostali złapani i rozstrzelani w wiosce Uboina, położonej na prawym brzegu Dźwiny, 15 km na północny zachód od Mikałajewa. Większość zabitych nie miała wyroków, więc z punktu widzenia sowieckiego prawa byli niewinni.
Miejsce pamięci.
Na miejscu pochowania ofiar, z inicjatywy krewnych i przy pomocy Rady Ochrony Pamięci Walk i Męczeństwa, postawiono pomnik. Betonowy pas symbolizuje straszliwą drogę, którą pokonali więźniowie. Z jednej strony znajduje się okno z kratami i napisem Berezwecz, z drugiej krzyż, symbolizujący miejsce końcowego męczeństwa. Co roku, 26 czerwca, w dzień rozstrzelania, odbywa się tutaj msza święta pamięci ofiar. Więźniowie byli różnych narodowości, lecz dominowali Polacy. Wśród zamordowanych byli ks. Franciszek Kuksewicz – proboszcz parafii w Miorach oraz ks. Stanisław Eliasz – proboszcz parafii w Idołcie.
Parafia rzymskokatolicka.
W Mikałajewie znajduje się parafia Zesłania Ducha Świętego, leżąca w dekanacie lepelskim diecezji witebskiej.

</doc>
<doc id="3679978" url="https://pl.wikipedia.org/wiki?curid=3679978" title="Kacper Miłaszewski">
Kacper Miłaszewski

Kacper/Kasper Miłaszewski pseudonim „Lewald” (ur. 5 lutego 1911 w Bryniczewie w powiecie stołpeckim, zm. 21 maja 1969 we Wrocławiu) – polski żołnierz, uczestnik kampanii wrześniowej, działacz konspiracji niepodległościowej w ramach ZWZ-AK, jeden z przywódców powstania iwienieckiego. Kawaler Orderu Virtuti Militari.
Życie i działalność.
Był synem byłego oficera carskiego Adolfa Miłaszewskiego oraz Heleny z domu Werakso, wnuczki weterana powstania styczniowego. Jego rodzice byli właścicielami folwarku. Miał dwie siostry i dwóch braci. W 1932 ukończył gimnazjum w pobliskich Stołpcach (województwo nowogródzkie) i w 1933 odbył czynną służbę wojskową w podchorążówce. W 1937 podjął studia w Szkole Nauk Politycznych przy Instytucie Nauk Wschodnich w Wilnie, których jednak nie ukończył, przerywając je ze względu na śmierć ojca w lutym 1939. Latem tego samego roku został zmobilizowany do Centrum Wyszkolenia Łączności w Zgierzu i był następnie uczestnikiem polskiej wojny obronnej września 1939 roku w ramach 180 Pułku Piechoty Samodzielnej Grupy Operacyjnej „Polesie” w charakterze oficera łączności. W obliczu kapitulacji na rozkaz przełożonych zniszczył sprzęt i uzbrojenie oddziału, po czym udał się w rodzinnej strony. Trzykrotnie aresztowany przez sowietów, uciekał z niewoli. Do momentu agresji III Rzeszy na ZSRR ukrywał się na terenie Wileńszczyzny.
Po wyznaczeniu przez komendę Okręgu Nowogródzkiego ZWZ/AK – ppor. Aleksandra Warakomskiego ps. „Świr” na stanowisko komendanta Obwodu Stołpce (kryptonim „Słup”), por. rez. Kacper Miłaszewski jako jego bliski współpracownik został desygnowany na dowódcę utworzonego przez Polaków oddziału partyzanckiego. W związku z masakrą mieszkańców wsi Naliboki, dokonaną przez sowieckich partyzantów nocą 7/8 maja 1943, oraz intensyfikacją działań niemieckich władz okupacyjnych w regionie brał udział w organizacji powstania iwienieckiego z 19 czerwca 1943, którego był jednym z przywódców. Po powstaniu rozbudował swój oddział partyzancki do blisko 650 żołnierzy. W okresie niemieckiej operacji „Hermann” – skierowanej przeciwko polskim i sowieckim partyzantom z Puszczy Nalibockiej w okresie między lipcem i sierpniem 1943 – Miłaszewski podzielił swój oddział na mniejsze grupy, które podjęły desperacką próbę przedarcia się przez niemiecki kordon. Po operacji „Hermann” brał udział w rekonstrukcji oddziału, którego nowym dowódcą został mjr. Wacław Pełka ps. „Wacław”. Był oficerem łącznikowym między polskim oddziałem, a jednostkami sowieckimi. W grudniu 1943 został wraz z „Wacławem” aresztowany przez sowietów w drodze do sztabu sowieckiego na umówioną odprawę. Więziony był w moskiewskim więzieniu na Łubiance oraz sowieckich łagrach. Do Polski powrócił w 1948.

</doc>
<doc id="3679988" url="https://pl.wikipedia.org/wiki?curid=3679988" title="Baeocera procerula">
Baeocera procerula

Baeocera procerula – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek tan opisany został w 2012 roku przez Ivana Löbla.
Chrząszcz o ciele długości od 1,02 do 1,23 mm. Ubarwiony bardzo ciemnobrązowo do czarnego z rudobrązowymi: przynajmniej częścią odwłoka, goleniami i udami oraz jeszcze jaśniejszymi stopami i czułkami. W długich czułkach człony dziewiąty i dziesiąty są znacznie dłuższe niż szersze. Wyraźnie grube punktowanie pokrywa większą część zapiersia, a po jego bokach punkty są rozmieszczone bardzo gęsto, nie dalej od siebie niż ich średnice. Hypomeron bardzo delikatnie lub wcale niepunktowany. Metanepisterna słabo wyróżnialne, nieoddzielone szwem. Pokrywy nieprzyciemnione wierzchołkowo, o grubszych punktach znacznie mniejszych do odstępów między nimi i sięgających do lub prawie do rządka przyszwowego. Rządek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Nasadowa część pierwszego widocznego sternitu odwłoka zwykle wyraźnie podłużnie pomarszczona. Samiec ma edeagus długości 0,28 do 0,35 mm i proste, w widoku grzbietowym lekko rozszerzone na szczycie paramery.
Owad spotykany wśród ściółki dna zdegradowanych lasów wiecznie zielonych na stanowiskach ocienionych jak i odsłoniętych oraz wśród igliwia i mchów porastających skały i pnie. Znany wyłącznie z prowincji Laguna i Mountain Province na filipińskiej wyspie Luzon.

</doc>
<doc id="3679989" url="https://pl.wikipedia.org/wiki?curid=3679989" title="Cylnidypina">
Cylnidypina

Cylnidypina () – wielofunkcyjny organiczny związek chemiczny z grupy pirydyn, lek stosowany w leczeniu nadciśnienia tętniczego, pierwszy lek o działaniu blokującym kanały wapniowe typu N i typu L.
Mechanizm działania.
Cylnidypina jest antagonistą kanału wapniowego czwartej generacji działającym na kanały wapniowe typu N (CACNA1B) zlokalizowane w neuronach, gdzie borą udział w uwalnianiu neurotransmiterów i w generowaniu potencjału czynnościowego oraz typu L (CACNA1C) zlokalizowane w tkance mięśniowej poprzecznie prążkowanej typu sercowego oraz miocytach mięśni gładkich naczyń krwionośnych. Blokada kanałów wapniowych typu N hamuje neurohormonalną regulację układu krążenia zarówno poprzez układ współczulny, jak i układ renina–angiotensyna–aldosteron. Maksymalny efekt następuje po 4–6 godzinach od podania.
Zastosowanie.
W 2016 roku cylnidypina nie była dopuszczona do obrotu w Polsce.
Działania niepożądane.
Cylnidypina może powodować następujące działania niepożądane:

</doc>
<doc id="3679994" url="https://pl.wikipedia.org/wiki?curid=3679994" title="Baeocera louisi">
Baeocera louisi

Baeocera louisi – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele długości od 1,02 do 1,15 mm. Ubarwiony bardzo ciemnobrązowo do czarnego z jaśniejszymi goleniami, stopami i czułkami. W długich czułkach człony dziewiąty i dziesiąty są znacznie dłuższe niż szersze, a człony siódmy i ósmy około czterokrotnie dłuższe niż szersze. Wyraźnie grube punktowanie pokrywa większą część zapiersia, a po jego bokach punkty są rozmieszczone bardzo gęsto, nie dalej od siebie niż ich średnice. Hypomeron bardzo delikatnie lub wcale niepunktowany. Metanepisterna słabo wyróżnialne, nieoddzielone szwem. Pokrywy nieprzyciemnione wierzchołkowo, o grubszych punktach zlokalizowanych wyłącznie lub prawie wyłącznie w częściach zewnętrznych. Rządek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Nasadowa część pierwszego widocznego sternitu odwłoka bez zmarszczek. Samiec ma edeagus długości 0,29 do 0,34 mm i lekko łukowate, wyraźnie poszerzone pośrodku i nierozszerzone szczytowo paramery.
Owad spotykany wśród szczątków roślinnych w zagłębieniach terenu oraz pod i wśród opadłych liści w jarach. Znany wyłącznie z filipińskiej wyspy Luzon.

</doc>
<doc id="3679996" url="https://pl.wikipedia.org/wiki?curid=3679996" title="Baeocera danielae">
Baeocera danielae

Baeocera danielae – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele długości od 0,92 do 0,96 mm. Ubarwiony ciemnobrązowo z rozjaśnionymi wierzchołkami pokryw, rudobrązowymi udami i goleniami oraz prawie żółtawymi stopami i czułkami. W długich czułkach człony dziewiąty i dziesiąty są znacznie dłuższe niż szersze, a człony siódmy i ósmy 2,5 do 3 razy dłuższe niż szersze. Wyraźnie grube punktowanie pokrywa większą część zapiersia, a po jego bokach punkty są rozmieszczone bardzo gęsto, nie dalej od siebie niż ich średnice. Hypomeron bardzo delikatnie lub wcale niepunktowany. Metanepisterna słabo wyróżnialne, nieoddzielone szwem. Pokrywy nieprzyciemnione wierzchołkowo, o grubszych punktach zlokalizowanych wyłącznie lub prawie wyłącznie w częściach zewnętrznych. Rządek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Nasadowa część pierwszego widocznego sternitu odwłoka bez zmarszczek. Samiec ma edeagus długości 0,24 do 0,27 mm i lekko łukowate, nierozszerzone ani pośrodku ani szczytowo paramery.
Owad znany wyłącznie z prowincji Laguna na filipińskiej wyspie Luzon.

</doc>
<doc id="3680003" url="https://pl.wikipedia.org/wiki?curid=3680003" title="Baeocera fortis">
Baeocera fortis

Baeocera fortis – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla na podstawie pojedynczego okazu samca.
Chrząszcz o ciele długości 1,95 mm, ubarwionym rudobrązowo. Czułki o członie jedenastym około trzykrotnie dłuższym niż szerszym i nieco dłuższym od dziesiątego. Boczne części zapiersia, z wyjątkiem punktów położonych za środkowymi biodrami, bardzo delikatnie punktowane. Grube punkty występują wzdłuż krawędzi wyrostka międzybiodrowego zapiersia. Hypomeron bardzo delikatnie lub wcale niepunktowany. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Samiec ma silnie zesklerotyzowany edeagus długości 0,97 mm, silnie rozszerzony pierwszy i bardzo słabo rozszerzony trzeci człon stopy odnóży przednich oraz szeroko łukowatą tylną krawędź szóstego wentrytu odwłoka.
Owad znany z filipińskiej wyspy Luzon, z prowincji Laguna.

</doc>
<doc id="3680004" url="https://pl.wikipedia.org/wiki?curid=3680004" title="Tymoteusz Muśko">
Tymoteusz Muśko

Tymoteusz Muśko (Tиmoфeӣ Mycъko) (ur. 7 lutego 1917 w Monastyrsku w guberni penzeńskiej w Rosji, zm. 10 sierpnia 1985 w Węgorzewie) – polski malarz naiwny, nazywany „Nikiforem Północy”
Życiorys.
Tymoteusz Muśko w odręcznie pisanym życiorysie podaje: „Urodziłem się (7 lutego) 1917 roku we wsi Monastyrsku Norowczackiego Ujezda guberni Penza”. W 1920 wraz z matką powrócił do Polski, do wsi Dubno położonej na południe od Białegostoku. Podczas wojny został częściowo sparaliżowany. W 1974 trafił do Domu Opieki Społecznej „Kalina” w Suwałkach. Zaczął rysować jego pensjonariuszy oraz uczęszczać do pracowni plastycznej Wojewódzkiego Domu Kultury, przy ul. Kościuszki 76, później przeniesionej do lokalu przy ul. Korczaka 12.
Uczestniczył w corocznych plenerach malarskich organizowanych przez WDK, m.in.: w Brożówce (1979), Węgorzewie (1980), Gołdapi (1981) i Augustowie (1982). Jego obrazy były pokazywane na wystawach sztuki ludowej w Kazimierzu nad Wisłą. W 1981 Andrzej Domański zorganizował wystawę malarstwa Tymoteusza Muśki w budynku Uniwersytetu Marii Curie-Skłodowskiej w Lublinie. Prace Muśki trafiły do zbiorów: Muzeum Okręgowego w Suwałkach, Muzeum Sztuki Ludowej w Węgorzewie oraz licznych prywatnych kolekcji. W 1982 Tymoteusz Muśko wyjechał z Suwałk do Węgorzewa, gdzie zmarł w 10 sierpnia 1985. Pochowany został obok matki na prawosławnym cmentarzu we wsi Dubno.
W jego malarstwie i rysunkach Madonny mieszały się z obrządkami wiejskiego życia, katolickie kościoły z wiadomościami, które płynęły z telewizora, cerkwie z „Powodzią” i „Pogrzebem marszałka Tito”. Muśko, w swojej twórczości poruszał się na obrzeżach dwóch wrażliwości, na pograniczu światów: zachodniego i prawosławnego.
W 2002 roku został zrealizowany film dokumentalny Józefa Romasza „Człowiek, który nie zaznał wielkiego świata”.
Galeria.
Wyróżnienia.
Notatka biograficzna wymienia nagrody w początkowym okresie malowania: 

</doc>
<doc id="3680007" url="https://pl.wikipedia.org/wiki?curid=3680007" title="Baeocera alticola">
Baeocera alticola

Baeocera alticola – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek tan opisany został w 2012 roku przez Ivana Löbla na podstawie pojedynczego okazu samca.
Chrząszcz o ciele długości 2,2 mm. Ubarwiony czarno z rudobrązowymi trzema początkowymi członami czułków, udami, goleniami i rudobrązowym podbarwieniem odwłoka oraz jeszcze jaśniejszymi stopami i wierzchołkiem odwłoka. Czułki o członie jedenastym około 4,5 razy dłuższym niż szerszym i znacznie dłuższym od dziesiątego. Boczne części zapiersia, z wyjątkiem punktów położonych za środkowymi biodrami, bardzo delikatnie i rozproszenie punktowane. Gęste i drobne punkty występują wzdłuż krawędzi wyrostka międzybiodrowego zapiersia. Hypomeron bardzo delikatnie lub wcale niepunktowany. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Samiec ma silnie zesklerotyzowany edeagus długości 0,82 mm, silnie rozszerzony pierwszy i słabo rozszerzony trzeci człon stopy odnóży przednich oraz drobny i tępy płatek na krawędzi tylnej szóstego wentrytu odwłoka.
Owad znany tylko z prowincji z Benguet i Mountain Province na filipińskiej wyspie Luzon.

</doc>
<doc id="3680008" url="https://pl.wikipedia.org/wiki?curid=3680008" title="Ulice i place w Łomży">
Ulice i place w Łomży

Ulice i place Łomży – lista zawiera nazwy ulic i placów znajdujących się na terenie miasta Łomży. Spis na podstawie danych Głównego Urzędu Statystycznego – Krajowy Rejestr Urzędowego Podziału Terytorialnego Kraju.
A B C D E F G H I J K L Ł M N O P R S Ś T U V W X Y Z Ź Ż

</doc>
<doc id="3680013" url="https://pl.wikipedia.org/wiki?curid=3680013" title="Ulica Kazimierza Wielkiego w Sanoku">
Ulica Kazimierza Wielkiego w Sanoku

Ulica Kazimierza Wielkiego w Sanoku – ulica w dzielnicy Śródmieście miasta Sanoka.
W toku dokonywanych zmian nazw ulic w Sanoku w 1913 podjęto starania o nazwanie ulicy Kazimierza Wielkiego dla odcinka od "plebanii łacińskiej do ul. Adama Mickiewicza". Obecnie ulica biegnie od zbiegu z ulicą Adama Mickiewicza w stronę wschodnią, następnie skręca w stronę północną i kończy się u zbiegu z ulicą Marszałka Józefa Piłsudskiego przechodząc w ulicę Jana III Sobieskiego.
W przeszłości, na terenach byłych ogrodów Feliksa Gieli, zostały wytyczone ulice biegnące w stronę wschodnią, wśród nich ulica Kazimierza Wielkiego. Do 1914 ulica została doprowadzona do traktu biegnącego od okolic Sanu do wsi Trepcza i Mrzygłód.
Rzymskokatoliccy mieszkańcy ulicy podlegają parafii Przemienienia Pańskiego.
Zabudowa ulicy.
W okresie II Rzeczypospolitej przy ulicy mieścił się zarząd Gminy Wyznaniowej Żydowskiej. W tym czasie do ulicy był przypisany adwokat dr Jan Rajchel.
W przeszłości na terenie naprzeciw obu ww. kamienic istniał plac (obecnie w tym miejscu znajduje się blok mieszkalny), a obok leżał m.in. dom, w którym mieszkał krawiec Leon Ołpiński. Po zakończeniu II wojny światowej w 1946 pracami w zakresie opracowania planu zagospodarowania placu przy ulicy K. Wielkiego kierował inż. Stanisław Beksiński.

</doc>
<doc id="3680015" url="https://pl.wikipedia.org/wiki?curid=3680015" title="O obowiązkach Bibliotekarza">
O obowiązkach Bibliotekarza

Rozprawa O obowiązkach Bibliotekarza to druga, po opracowaniu Joachima Lelewela "Bibliograficznych ksiąg dwoje", praca poświęcona kwestiom techniki bibliotecznej. Została wydana we Lwowie w 1829 r. w nakładzie 150 egzemplarzy. Jej powstanie było związane z funkcją pełnioną przez autora, Stanisława Dunin Borkowskiego, w bibliotece otwartego w 1827 r. Zakładu Narodowego im. Ossolińskich we Lwowie. Został on powołany przez fundatora, Józefa Maksymiliana Ossolińskiego, na stanowisko jednego z dwóch „reprezentantów potomności” (wcześniej był zastępcą reprezentanta). Według założeń Ossolińskiego mieli oni doprowadzić do uruchomienia fundacji i dbać o jej rozwój; Dunin Borkowski uczestniczył zwłaszcza w początkowych etapach tworzenia Zakładu Narodowego im. Ossolińskich. Zaangażował się w prace związane z przebudową i adaptacją budynku zakupionego na cele biblioteki.
Rękopis "O obowiązkach Bibliotekarza" autor przekazał Bibliotece Uniwersyteckiej we Lwowie. Liczył on 12 kart papieru aktowego o formacie 24,5×20,5 cm, był opatrzony exlibrisem biblioteki o numerze 459, filigranami Peter Zöhn, austriackim orłem i podobizną cesarza Franciszka Józefa I z napisem w otoku Franciscus Primus Kaiser und Koenig. Według zachowanych na rękopisie adnotacji, został on 3 marca 1829 r. przedstawiony cenzorowi do aprobaty, a po jej udzieleniu (6 marca) wydrukowany przed końcem kwietnia w drukarni Józefa Schnaydera. Podtytułem dziełka było jednocześnie uzasadnienie jego napisania: według autora była to „Rzecz napisana w roku 1827 z powodu uporządkować i otworzyć się maiącey biblioteki imienia Ossolińskich”.
"O obowiązkach Bibliotekarza" rozpoczyna się od podziękowania Stanom Galicyjskim za przekazanie 60 tysięcy złotych na Bibliotekę oraz „Naylepszemu z Monarchów, który ią swym przywilejem na wieczne czasy ustalić raczył”. Dalej pisze autor o dwóch podstawowych obowiązkach bibliotekarzy tworzących nową bibliotekę: znalezienie odpowiedniego miejsca dla przechowywania książek oraz ich uporządkowanie i skatalogowanie. Najwłaściwszym miejscem na magazyn byłoby według Dunina Borkowskiego miejsce suche i jasne, najlepiej na piętrze; jeśli byłoby to niemożliwe, to powinien bibliotekarz zadbać o osuszenie murów „namaszczeniem kilkakrotnem oliwą wrzącą”. Regały wykonane z drewna odpornego na robactwo powinny być ustawione z dala od ścian, a pomieszczenie często wietrzone. Książki należy trzepać kilka razy w roku i nacierać proszkiem z ałunu. Jeśli mimo to pojawiłoby się robactwo, wówczas książki należy natrzeć siarką, najlepiej „w miesiącu Marcu, kiedy robactwo z iay wyłazić poczyna”. Bibliotekarz musi też znaleźć sposób na ochronę księgozbioru przed gryzoniami. Jednak „nayważnieyszem i naytrudnieyszem Bibliotekarza dziełem” jest oczywiście właściwe uporządkowanie i opisanie powierzonych mu książek. Pisze autor, że jest to praca, której bibliotekarz powinien poświęcić wszystkie usiłowania swojego życia, a katalogi nazywa najważniejszym dziełem biblioteki. Podaje też Dunin (powołując się na niemieckiego bibliografa Friedricha Adolfa Eberta) najlepszy jego zdaniem sposób na tworzenie katalogu: każdą książkę spisać według tytułu na osobnej kartce w takiej kolejności, w jakiej książki są ułożone w szafach. Karty powinny być sygnowane kolejnymi numerami, a numery z kart nadawane książkom. Następnie układa bibliotekarz karty z tytułami według dziedzin, jakich książki dotyczą. Każda klasa nauk zostaje oznaczona dużą literą, a sekcja (np. prawo dzieli się na cywilne, karne, rzymskie itp.) – rzymską cyfrą; obiema tymi danymi zostają też oznaczone szafy. Książki układa się i sygnuje na nowo według klas i sekcji, nadając im numery od pierwszego w każdej sekcji w taki sposób, że na grzbiecie znajduje się litera klasy, numer sekcji oraz arabski numer, jaki książka zajmuje w sekcji. Jednemu dziełu (nawet wielotomowemu) przysługuje tylko jeden numer. Jeśli w przyszłości biblioteka nabędzie książki, które powinny zostać umieszczone pomiędzy już posiadanymi, wtedy otrzymuje numer katalogowy książki sąsiadującej z dodaną małą literą (np. 10a, 10aa, 10ab itd.). Rozwiązuje to problem dodatkowych katalogów, ponieważ w ten sposób pomiędzy książkami o numerach 10 i 11 można pomieścić 625 nowych nabytków. Obok katalogu naukowego warto zdaniem Dunina Borkowskiego zrobić również katalog alfabetyczny. Dzieła autorów anonimowych winno się zapisywać pod nazwą tytułu, a książki wydane pod pseudonimem dwukrotnie: pod prawdziwym nazwiskiem autora i pod literą, od której zaczyna się używany pseudonim. Szczytem bibliotekarskiego kunsztu byłoby według Borkowskiego przygotowanie katalogu tematycznego. Autor kończy wywód wezwaniem bibliotekarzy do ciągłego poszerzania wiedzy, znajomości całego księgozbioru (bez względu na jego osobiste zainteresowania) i grzeczności wobec gości biblioteki, ponieważ „sława Biblioteki powinna być sławą iego osobistą”.
"O obowiązkach Bibliotekarza" zostało omówione w 1926 r. w „Przewodniku Bibljograficznym” przez profesora Uniwersytetu Lwowskiego, dr. Wiktora Hahna. Autor wysoko ocenił pracę Borkowskiego i znajomość literatury tematu, zwłaszcza, że ten nie był fachowcem w opisywanej dziedzinie (był mineralogiem). Hahn dostrzegł, że niektóre dane są już przestarzałe, ale ocenił, że w czasie, gdy rozprawa Borkowskiego powstała, jego wskazówki były poważne i pożądane. Podzielił też opinię o zdarzających się wśród bibliotekarzy przypadkach przetrzymywania książek z bibliotek w domach całymi latami; stąd też poparł stuletni postulat Borkowskiego, aby włączać książki do zasobu najpóźniej po pół roku od ich zakupienia.

</doc>
<doc id="3680025" url="https://pl.wikipedia.org/wiki?curid=3680025" title="Zdrój Stanisława Augusta">
Zdrój Stanisława Augusta



</doc>
<doc id="3680029" url="https://pl.wikipedia.org/wiki?curid=3680029" title="Baeocera hypomeralis">
Baeocera hypomeralis

Baeocera hypomeralis – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele długości od 1,4 do 1,7 mm. Ubarwiony ciemnorudobrązowo z jasnorudobrązowymi dwoma pierwszymi członami czułków i stopami, żółtawymi pozostałymi członami czułków, a udami, goleniami i odwłokiem nieco jaśniejszymi od pokryw, które z kolei są nieco jaśniejsze niż przedplecze. Gęste i drobne, delikatniejsze niż u "B. puncticollis" punktowanie pokrywa przedplecze. Hypomeron w części podstawowej wyraźnie punktowany. Szew metanepisternalny niewyraźny. Boki zapiersia wyraźnie grubo punktowane. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i sięgając boków pokryw formuje pełny rządek bazalny, łączący się z rzędami bocznymi. Samiec ma umiarkowanie zesklerotyzowany edeagus długości 0,38 do 0,43 mm i bardzo słabo rozszerzone człony stóp odnóży przednich.
Owad znany z filipińskich wysp Lyete, Luzon i Mindanao.

</doc>
<doc id="3680033" url="https://pl.wikipedia.org/wiki?curid=3680033" title="Baeocera mindanaosa">
Baeocera mindanaosa

Baeocera mindanaosa – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele długości od 1,1 do 1,2 mm. Barwa ciała ciemnobrązowa do czarnej z ciemnorudobrązowymi udami, goleniami i odwłokiem oraz jaśniejszymi stopami i czułkami. Niekiedy również wierzchołkowa część pokryw rozjaśniona. Na pokrywach brak rzędów przypodstawowych, a rzędy przyszwowe są skrócone. Punktowanie przedplecza i pokryw bardzo delikatne. Hypomeron niepunktowany. Grube punktowanie pokrywa prawie całe boki zapiersia. Samiec ma umiarkowanie zesklerotyzowany edeagus długości 0,33 do 0,37 mm i słabo rozszerzone człony stóp odnóży przednich.
Owad znany wyłącznie z filipińskiej wyspy Mindanao.

</doc>
<doc id="3680034" url="https://pl.wikipedia.org/wiki?curid=3680034" title="Baeocera wolfgangi">
Baeocera wolfgangi

Baeocera wolfgangi – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele długości od 1 do 1,09 mm, ubarwionym ciemnobrązowo z jasnorudobrązowymi goleniami oraz żółtawymi stopami i czułkami. Przedplecze punktowane bardzo delikatnie. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i formuje niepełny rządek przypodstawowy, niełączący się z rzędami bocznymi i niesięgający boków pokryw. Gęste i grube punktowanie występuje na całym dysku pokryw. Brak punktów na hypomeronie. Grube punkty po bokach zapiersia rozmieszczone nieregularnie. Samiec ma umiarkowanie zesklerotyzowany edeagus długości 0,25 do 0,28 mm i bardzo słabo rozszerzone człony stóp odnóży przednich.
Owad znany tylko z filipińskiej wyspy Leyte.

</doc>
<doc id="3680036" url="https://pl.wikipedia.org/wiki?curid=3680036" title="Anthem house">
Anthem house

Anthem house, arena house, stadium house – współczesna muzyka taneczna (dance) powstała w latach 90. XX wieku, wywodząca się z muzyki house będąca stylem pokrewnym do stylu anthem trance. Charakteryzuje się brzmieniem o charakterze hymnu, odgłosami dopingu kibiców na stadionie sportowym i chwytliwą melodią. Prekursorem gatunku jest zespół muzyczny The KLF. Wybranie przedstawiciele gatunku to: Faithleess, Sash, 2 Unlimited.

</doc>
<doc id="3680037" url="https://pl.wikipedia.org/wiki?curid=3680037" title="Wincenty Urbański">
Wincenty Urbański

Wincenty Feliks Urbański (ur. 28 marca 1903 w Buczaczu, zm. 1940 w Kijowie) – polski nauczyciel, działacz społeczny, ofiara zbrodni katyńskiej.
Życiorys.
Urodził się 28 marca 1903 w Buczaczu, w ówczesnym powiecie buczackim (Królestwo Galicji i Lodomerii, Austro-Węgry). Był synem Feliksa Urbańskiego herbu Nieczuja i Wiktorii z domu Bojanowskiej herbu Junosza.
Od 1914 uczył się w c.k. państwowym Gimnazjum w Buczaczu. Jako uczeń VII klasy i ochotnik uczestniczył w wojnie polsko-bolszewickiej w 1920 pod Lwowem. Studiował na Politechnice Lwowskiej i na Uniwersytecie Jana Kazimierza we Lwowie, był członkiem Bratniej Pomocy. W latach 1928–1932 pracował jako kierownik szkoły w Petlikowcach Starych (według innych danych – w ) obok Buczacza, gdzie zorganizował drużynę Strzelca. Działacz oświatowy (Towarzystwo Szkoły Ludowej), organizator oświaty pozaszkolnej i działacz społeczny – prezes oddziału ZNP, działacz PPS, Oddziału Podolskiego Polskiego Towarzystwa Krajoznawczego (OP PTK Buczacz,1931 i 1938) i członek Polskiego Towarzystwa Narciarskiego. Mąż Franciszki z Mroczkowskich herbu Prus III, nauczycielki, ojciec Mirosławy, Jadwigi i Stanisława.
Po wybuchu II wojny światowej i agresji ZSRR na Polskę z 17 września 1939 został aresztowany przez funkcjonariuszy NKWD 21 września 1939, wywieziony do więzienia w Czortkowie. Był torturowany, zamordowany w kwietniu 1940 na mocy decyzji BP WKPb nr 106 z dnia 5 marca 1940, nakazującej likwidację obozów w Kozielsku, Staszkowie, Starobielsku oraz rozstrzelanie 3500 więźniów z tzw. Zachodniej Ukrainy i Białorusi. Jego nazwisko znalazło się na tzw. Ukraińskiej Liście Katyńskiej opublikowanej w 1994 (figuruje pod numerem 3014, został wymieniony na liście wywózkowej 41/2-50).
Grób symboliczny znajduje się na cmentarzu Batowickim w Krakowie (kw. CCVII-8-4).

</doc>
<doc id="3680038" url="https://pl.wikipedia.org/wiki?curid=3680038" title="Baeocera globosa">
Baeocera globosa

Baeocera globosa – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 1926 roku przez M. Pica. W 1971 roku został redeskrybowany i przeniesiony do rodzaju "Eubaeocera" przez Ivana Löbla.
U chrząszcza tego rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i formuje niepełny rządek przypodstawowy, niełączący się z rzędami bocznymi i niesięgający boków pokryw. Większość powierzchni pokryw jest bardzo delikatnie punktowana. Grube punktowanie zajmuje większą część pierwszego widocznego sternitu odwłoka.
Owad ten zasiedla opadłe liście i inne szczątki roślinne zalegające dna wiecznie zielonych lasów deszczowych i lasów górskich do wysokości 2300 m n.p.m. Podawany tylko z filipińskiej wyspy Luzon.

</doc>
<doc id="3680039" url="https://pl.wikipedia.org/wiki?curid=3680039" title="Vocal house">
Vocal house

Vocal house, diva house – współczesna muzyka taneczna (dance) wywodząca się z muzyki house, powstała w latach 90. XX wieku, charakteryzująca się rozbudowanymi partiami wokalnymi, często autorstwa zawodowych śpiewaczek, których wokal jest zbliżony brzmieniowo do gatunku R&amp;B i brzmieniem muzyki house. Przedstawiciele tego gatunku to: Black Box, 49Ers, Foreal People.

</doc>
<doc id="3680042" url="https://pl.wikipedia.org/wiki?curid=3680042" title="Veronika Kudermetova">
Veronika Kudermetova



</doc>
<doc id="3680043" url="https://pl.wikipedia.org/wiki?curid=3680043" title="Baeocera jeani">
Baeocera jeani

Baeocera jeani – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2012 roku przez Ivana Löbla.
Chrząszcz o ciele długości od 1,1 do 1,28 mm, ubarwionym ciemnobrązowo lub ciemnorudobrązowo z jaśniejszymi udami i goleniami oraz żółtawymi czułkami, stopami i wierzchołkiem odwłoka. Bardzo delikatne punktowanie pokrywa przedplecze. Na hypomeronie brak punktów. Rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i formuje niepełny rządek przypodstawowy, niełączący się z rzędami bocznymi i niesięgający boków pokryw. Większość powierzchni pokryw jest bardzo delikatnie punktowana. Grube, nieregularne punktowanie obecne na bokach zapiersia z wyjątkiem niepunktowanych części tylnych. Punktowanie pierwszego widocznego sternitu odwłoka tak delikatne, że wygląda na niepunktowany. Samiec ma umiarkowanie zesklerotyzowany edeagus długości 0,36 do 0,4 mm, niewcięte i gwałtownie za środkiem zwężone paramery oraz bardzo słabo rozszerzone człony stóp odnóży przednich.
Owad ten zasiedla ściółkę zdegradowanych lasów deszczowych, preferując zbocza i jary. Znany tylko z filipińskiej wyspy Luzon.

</doc>
<doc id="3680044" url="https://pl.wikipedia.org/wiki?curid=3680044" title="Baeocera dilutior">
Baeocera dilutior

Baeocera dilutior – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 1972 roku przez Ivana Löbla jako "Eubaeocera diluta". Ponieważ nazwa "Baeocera diluta" była już zajęta, to po przeniesieniu do tego rodzaju ten sam autor zmienił epitet gatunkowy na "dilutior".
U chrząszcza tego rowek przyszwowy pokryw zaczyna się u ich podstawy, zakrzywia się wzdłuż krawędzi nasadowej i formuje niepełny rządek przypodstawowy, niełączący się z rzędami bocznymi i niesięgający boków pokryw. Większość powierzchni pokryw jest bardzo delikatnie punktowana. Punktowanie pierwszego widocznego sternitu odwłoka tak delikatne, że wygląda na niepunktowany. Samiec ma paramery w połowie długości, na wysokości czubka edeagusa wcięte, a woreczek wewnętrzny edeagusa z kępką kolcowatych struktur.
Owad ten zasiedla ściółkę i gnijące szczątki bambusów w pierwotnych i wtórnych lasach deszczowych. Znany z filipińskich wysp Leyte i Luzon.

</doc>
<doc id="3680045" url="https://pl.wikipedia.org/wiki?curid=3680045" title="Borové">
Borové

Borové – dolina w słowackich Niżnych Tatrach, będąca orograficznie prawym odgałęzieniem Vajskovskiej doliny w jej dolnej części. Dolina Borové wcina się w południowe stoki szczytu Žiar i opada w południowo-wschodnim kierunku. Jej dnem spływa Borovský potok. Dolina jest całkowicie porośnięta lasem. Jej dolną częścią prowadzi szlak turystyczny.

</doc>
<doc id="3680046" url="https://pl.wikipedia.org/wiki?curid=3680046" title="Józef Popkiewicz (starosta)">
Józef Popkiewicz (starosta)

Józef Popkiewicz (ur. w r. 1814 lub 1815, zm. 1 maja 1891) – c. k. starosta w Tłustem (niem. "bezirkvorsteher") w 1857, 1858, 1863, 1865, 1866, radca, sędzia w Uścieczku (m.in. w 1870, 1872, 1874, 1875, 1876, 1877, 1880, 1883), 
Pochowany na Cmentarzu miejskim w Buczaczu, gdzie znajduje się dość dobrze zachowany jego nagrobek (zdjęcie zmarłego zostało zniszczone).

</doc>
<doc id="3680048" url="https://pl.wikipedia.org/wiki?curid=3680048" title="Scaphobaeocera escensa">
Scaphobaeocera escensa

Scaphobaeocera escensa – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2011 roku przez Ivana Löbla.
Chrząszcz o ciele długości 1,7 mm, barwy bardzo ciemnobrązowej do czarniawej z rudobrązowymi przydatkami i odwłokiem. Czułki o członie siódmym ponad pięciokrotnie dłuższym od ósmego i dłuższym niż człony czwarty, piąty i szósty razem wzięte. Mikrorzeźby na przedpleczu brak, a na pokrywach ledwo widoczna. Boki zapiersia, hypomeron i przedplecza z punktowaniem bardzo delikatnym, pokrywy z punktami większymi niż na przedpleczu i rozproszonymi. Samiec ma edeagus długości 0,59 do 0,62 mm i silnie rozszerzone człony stóp odnóży przednich.
Owad znany tylko z filipińskiej wyspy Mindanao.

</doc>
<doc id="3680050" url="https://pl.wikipedia.org/wiki?curid=3680050" title="Borovský potok (dorzecze Hronu)">
Borovský potok (dorzecze Hronu)

Borovský potok – potok, dopływ Vajskovskiego Potoku na Słowacji. Ma źródła na wysokości około 1050 m na południowych stokach szczytu Žiar (1408 m) w Niżnych Tatrach. Spływa w południowo-wschodnim kierunku doliną Borové. Na wysokości około 600 m uchodzi do Vajskovskiego Potoku jako jego prawy dopływ. Następuje to w miejscu o współrzędnych .
Cała zlewnia Borowskiego Potoku znajduje się w dolinie porośniętej lasem, w dolnej części stoków Niżnych Tatr, poza obrębem Parku Narodowego Nizne Tatry. W dolnej części koryto potok przecina szlak turystyczny.

</doc>
<doc id="3680051" url="https://pl.wikipedia.org/wiki?curid=3680051" title="Scaphobaeocera palawana">
Scaphobaeocera palawana

Scaphobaeocera palawana – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2011 roku przez Ivana Löbla.
Chrząszcz o ciele długości 1,05 mm, barwy bardzo ciemnorudobrązowej z jaśniejszymi przydatkami i końcówką odwłoka. Czułki o członie siódmym mniej niż pięciokrotnie dłuższym od ósmego i znacznie krótszym niż człony czwarty, piąty i szósty razem wzięte. Jedenasty człon czułków jest 3-5 razy dłuższy niż szerszy i 2-2,5 raza dłuższy niż dziesiąty. Mikrorzeźby na przedpleczu i pokrywach brak, a ich punktowanie bardzo drobne. Hypomeron bez podłużnych rowków. Samiec ma edeagus długości 0,38 mm i wyraźnie rozszerzone człony stóp odnóży przednich.
Owad spotykana na pobrzeżach terenów uprawnych i grzybach poratających kłody. Znany tylko z filipińskiej wyspy Palawan.

</doc>
<doc id="3680054" url="https://pl.wikipedia.org/wiki?curid=3680054" title="Rezydencja metropolitów Bukowiny i Dalmacji">
Rezydencja metropolitów Bukowiny i Dalmacji

Gmach rezydencji metropolitów Bukowiny i Dalmacji w Czerniowcach – dawna siedziba prawosławnych metropolitów Bukowiny i Dalmacji, jak również prawosławnego seminarium duchownego w Czerniowcach, zabytek architektury XIX-wiecznego historycyzmu wpisany na Listę Światowego Dziedzictwa UNESCO. Od 1955 siedziba uniwersytetu.
Historia.
Kompleks rezydencji i seminarium duchownego został wzniesiony w latach 1864–1882 na miejscu poprzedniego domu metropolitalnego, dzięki staraniom metropolity Bukowiny i Dalmacji Eugeniusza. On też w 1864 położył kamień węgielny pod budowę obiektu. Autorem projektu budowli był czeski architekt, akademik architektury Josef Hlávka. W 1867 rozpoczęto budowę prawego skrzydła kompleksu z seminarium duchownym i cerkwią Trzech Świętych Hierarchów, ukończoną w 1870. W latach 1877–1880 wnętrze budynku było dekorowane przez wiedeńskiego malarza Carla Jobsta oraz miejscowego artystę Buczewskiego. W związku z faktem, że w 1871 stan zdrowia Hlavki poważnie się pogorszył, prace przy rezydencji ukończyli jego współpracownik Reinecke oraz polski architekt Feliks Księżarski. W 1880 ukończono prace przy ikonostasach w cerkwi Trzech Świętych Hierarchów oraz w prywatnej kaplicy metropolitów. Dwa lata później metropolita Bukowiny Sylwester wyświęcił cerkiew Trzech Świętych Hierarchów oraz domową cerkiew metropolitów. Obiekt wzniesiono w całości z materiałów dostępnych na terenie Bukowiny, analogicznie postąpiono przy dekoracji wnętrz. Użyto w tym celu drewna z lasów należących do metropolii oraz pozyskiwanego na miejscu kamienia, w tym alabastru.
W 1945 rezydencja otrzymała status zabytku, zaś od 1955 swoją siedzibę ma w niej Czerniowiecki Uniwersytet Państwowy im. Jurija Fedkowycza (od 1991 – Narodowy). W okresie radzieckim cerkiew Trzech Świętych Hierarchów była nieczynna, jednak pracownikom uniwersytetu w Czerniowcach udało się uratować przed zniszczeniem pierwotną dekorację malarską i ikonostas świątyni. Po 1991 budowlę przywrócono do użytku liturgicznego.
Architektura.
Rezydencja metropolitów Bukowiny i Dalmacji wzniesiona została w eklektycznym stylu łączącym przede wszystkim elementy neobizantyjskie i neoromańskie. W architekturze budowli wskazywane są również elementy architektury mauretańskiej, jako inspirację dla wyglądu rezydencji wskazuje się Alhambrę. Wielość stylów według UNESCO jest równocześnie obrazem siły kulturalnego oddziaływania Cerkwi prawosławnej w Austro-Węgrzech oraz panującej w tym kraju tolerancji religijnej, pokazuje tożsamość Cerkwi w państwie Habsburgów.
Kompleks rezydencji składa się z trzech części. W korpusie głównym rozmieszczone były pokoje i kancelaria metropolity, kancelaria konsystorza oraz obszerne sale przeznaczone na posiedzenia duchowieństwa metropolii Bukowiny i do przyjmowania gości. Jedną z nich jest Sala Marmurowa (dawniej Synodalna) otoczona kolumnową galerią i wyłożona marmurem. Na ścianach sali znajdowały się freski przedstawiające postacie i sceny związane z prawosławiem i jego obecnością na Bukowinie, jak również galeria portretów prawosławnych metropolitów Bukowiny i Dalmacji. Nie wszystkie freski przetrwały; wiele z nich uległo zniszczeniu podczas pożaru w 1942. W sali znajduje się wielki żyrandol ze 120 świecami i cztery mniejsze z 32 świecami każdy. W niezmienionej postaci zachowała się natomiast Sala Czerwona, dawniej przeznaczona na posiedzenia Synodu eparchii. Częścią głównego korpusu rezydencji jest również prywatna cerkiew metropolity, nosząca wezwanie św. Jana Suczawskiego.
Prawe skrzydło rezydencji metropolity mieścił seminarium duchowne oraz Wydział Teologiczny Uniwersytetu w Czerniowcach z neobizantyjską, pięciokopułową cerkwią Trzech Świętych Hierarchów. Ryzality seminarium zwieńczone są szczytami schodkowymi. We wnętrzu cerkwi znajdują się malowidła przedstawiające Narodzenie Pańskie, Zmartwychwstanie Pańskie i Zstąpienie Świętego Ducha oraz wizerunku Ewangelistów.
W lewym skrzydle rezydencji mieściły się szkoła psalmistów, muzeum metropolitalne, pokoje gościnne, a od 1929 fabryka świec. Ta część budynku potocznie nazywana była „Monasterem”, gdyż twórcy budowli pierwotnie zakładali, że zamieszkają w niej mnisi służący przy metropolicie Bukowiny oraz duchowieństwo katedralnego soboru Zstąpienia Ducha Świętego w Czerniowcach. Na ich potrzeby urządzono kaplicę św. Jana Chrzciciela. Tutaj również działała pierwsza na Bukowinie drukarnia rumuńska założona przez metropolitę Sylwestra.

</doc>
<doc id="3680056" url="https://pl.wikipedia.org/wiki?curid=3680056" title="Črmné">
Črmné

Črmné – polana w Niżnych Tatrach na Słowacji. Znajduje się na wysokości około 620-640 m w dolnej części Doliny Vajskovskiej, nieco powyżej ujścia dwóch potoków: Borovský potok i Červená voda. Obydwa są dopływami Vajskovskiego Potoku płynącego w lesie po zachodniej stronie polany Črmné.
Na polanie znajduje się pomnik słowackiego powstania narodowego, a w lesie powyżej polany jest leśniczówka. Na polanie krzyżują się trzy szlaki turystyczne.

</doc>
<doc id="3680057" url="https://pl.wikipedia.org/wiki?curid=3680057" title="Adela Bolska">
Adela Bolska



</doc>
<doc id="3680061" url="https://pl.wikipedia.org/wiki?curid=3680061" title="Bądź wiesioła, Panno czysta">
Bądź wiesioła, Panno czysta

Bądź wiesioła, Panno czysta – polska pieśń maryjna zapisana w początkach XVI w.
Tytuł pieśni pochodzi od incipitu: "Bądź wiesioła, Panno czysta, / Gdyś poczęła Jezu Krysta". Pieśń została ułożona ok. 1517 lub 1520, a na pewno przed 1526 przez bliżej nieznanego mnicha bernardyńskiego – Seweryna. Znana jest z rękopisu "Corona Virginis Marie" przechowywanego w Bibliotece Raczyńskich w Poznaniu (towarzyszy jej tam zapis nutowy). Inna redakcja utworu pochodzi z końca XVI w. z biblioteki klasztoru klarysek w Krakowie.
Pieśń jest przekładem łacińskiego utworu "Septem Gaudia Mariae Virginis". Zawiera też analogie tekstowe do staroczeskich pieśni "Raduj se, panno neposkvrněná" oraz bożonarodzeniowej "Nebt’ jest on tak drahý kámen", której końcowa strofa jest zbliżona do ostatniej zwrotki polskiego utworu.
Pieśń przeznaczona była na święto Siedmiu Radości Najświętszej Maryi Panny. Każda z siedmiu początkowych zwrotek rozpoczyna się słowami „Bądź wiesioła…”, po czym nawiązuje do jednej z radości Maryi, jak: poczęcie, porodzenie, przybycie Trzech Króli, odnalezienie Jezusa w Świątyni, zmartwychwstanie Jezusa, Wniebowstąpienie Pańskie, Wniebowzięcie Najświętszej Maryi Panny. Trzy kolejne zwrotki zawierają prośbę o wybawienie wiernych od smutku i pomoc w uzyskaniu wiecznej radości oraz wstawiennictwo u Syna
Utwór składa się z 10 trójwersowych zwrotek, rymowanych AAX. Dwa początkowe wersy każdej strofy ułożone są ośmiozgłoskowcem (4+4), natomiast trzeci wers siedmiozłoskowcem (z pewnymi odstępstwami).

</doc>
<doc id="3680062" url="https://pl.wikipedia.org/wiki?curid=3680062" title="Scaphobaeocera montivagans">
Scaphobaeocera montivagans

Scaphobaeocera montivagans – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek tan opisany został w 2011 roku przez Ivana Löbla.
Chrząszcz o ciele długości od 1,3 do 1,4 mm, barwy ciemnorudobrązowej z jasnorudobrązowymi do żółtawych przydatkami i rudą do ochrowej większą częścią spodu odwłoka. Czułki o członie siódmym mniej niż pięciokrotnie dłuższym od ósmego i znacznie krótszym niż człony czwarty, piąty i szósty razem wzięte. Jedenasty człon czułków jest 3-5 razy dłuższy niż szerszy i 2-2,5 raza dłuższy niż dziesiąty. Mikrorzeźba pokryw wyraźna, na przedpleczu brak jej wcale. Hypomeron z podłużnymi rowkami. Boczne części zapiersia nadzwyczaj delikatnie punktowane. Pierwszy widoczny sternit odwłoka w całości wyraźnie mikrorzeźbiony. Samiec ma wyraźnie rozszerzone człony stóp odnóży przednich.
Owad spotykany w górskich lasach, wśród ściółki i szczątków drewna. Znany tylko z filipińskiej wyspy Luzon.

</doc>
<doc id="3680064" url="https://pl.wikipedia.org/wiki?curid=3680064" title="Viola organista - The da Vinci Sound">
Viola organista - The da Vinci Sound

Viola organista – The da Vinci Sound – album muzyki dawnej polskiego pianisty i konstruktora Sławomira Zubrzyckiego, będący pierwszym w historii fonograficznym zapisem recitalu violi organisty. Powstał dzięki portalowi crowdfundingowemu Kickstarter, a wydany 3 listopada 2015 przez Piano Classic i organizatorów Stockholm Early Music Festival. Zubrzycki w 2012 r. w Krakowie wykonał jako pionier instrument strunowo-smyczkowy viola organista zaprojektowany przez Leonarda da Vinci. Na płycie zagrał na nim kompozycje Heinricha Ignaza Bibera, Marina Maraisa i innych kompozytorów europejskich. Jako tzw. bonus track znalazła się tu również zrekonstruowana przez Kazimierza Pyzika kompozycja samego Leonarda da Vinci. Płyta otrzymała nominację do nagrody Fryderyka 2016 w kategorii Album Roku – Muzyka Dawna.

</doc>
<doc id="3680068" url="https://pl.wikipedia.org/wiki?curid=3680068" title="Xotidium tubuliferum">
Xotidium tubuliferum

Xotidium tubuliferum – gatunek chrząszcza z rodziny kusakowatych, podrodziny łodzikowatych i plemienia Scaphisomatini.
Gatunek ten opisany został w 2011 roku przez Ivana Löbla.
Chrząszcz o ciele długości 1,6 mm, barwy rudobrązowej do smolistej z ledwo jaśniejszymi udami, goleniami i nasadowymi segmentami odwłoka oraz prawie żółtawymi stopami, czułkami i wierzchołkowymi segmentami odwłoka. Przedplecze i pokryw bardzo drobno punktowane. Rzędy przypodstawowe pokryw łączą rzędy boczne i przyszwowe. Odwłok i boki zapiersia bez punktowania. Samiec ma edeagus długości 0,72 mm, pozbawiony zesklerotyzowanego "flagellum" i wyposażony w drobne, kolcowate struktury u nasady torebki wewnętrznej oraz długie i rozszerzone części szczytowe paramer.
Owad spotykany w butwiejących kłodach. Znany tylko z filipińskiej wyspy Leyte.

</doc>
<doc id="3680084" url="https://pl.wikipedia.org/wiki?curid=3680084" title="Zespół Lowe'a">
Zespół Lowe'a



</doc>
<doc id="3680086" url="https://pl.wikipedia.org/wiki?curid=3680086" title="Samar Amir Ibrahim Hamza">
Samar Amir Ibrahim Hamza

Samar Amir Ibrahim Hamza (arab. وسمر عامر إبراهيم ; ur. 4 kwietnia 1995) – egipska zapaśniczka walcząca w stylu wolnym. Dwukrotna olimpijka. Zajęła dwunaste miejsce w Rio de Janeiro 2016 w kategorii 75 kg i dziesiąte w Tokio 2020 w kategorii 76 kg.
Kariera sportowa.
Srebrna medalistka mistrzostwach świata w 2022 i brązowa w 2021; piąta w 2018. Trzecia na igrzyskach afrykańskich w 2019. Zdobyła złoty medal na mistrzostwach Afryki w 2016, 2018, 2019, 2020 i 2022. Trzecia na igrzyskach śródziemnomorskich w 2018 i 2022. Mistrzyni śródziemnomorska w 2018. Dwunasta na igrzyskach wojskowych w 2019. Mistrzyni Afryki juniorów w 2014 i 2015 roku.

</doc>
<doc id="3680088" url="https://pl.wikipedia.org/wiki?curid=3680088" title="Kasper Miłaszewski">
Kasper Miłaszewski



</doc>
<doc id="3680090" url="https://pl.wikipedia.org/wiki?curid=3680090" title="Nura Chalil Hamid">
Nura Chalil Hamid

Nura Chalil Hamid (arab. نورا خليل حامد خليل; ur. 6 kwietnia 1991) – egipska zapaśniczka walcząca w stylu wolnym. Zdobyła trzy brązowe medale na mistrzostwach Afryki w latach 2011 - 2016.

</doc>
<doc id="3680092" url="https://pl.wikipedia.org/wiki?curid=3680092" title="Borovský potok">
Borovský potok



</doc>
<doc id="3680094" url="https://pl.wikipedia.org/wiki?curid=3680094" title="Barri al-Gharbi">
Barri al-Gharbi

Barri al-Gharbi (arab. بري الغربي) – wieś w Syrii, w muhafazie Hama. W 2004 roku liczyła 627 mieszkańców.

</doc>
<doc id="3680095" url="https://pl.wikipedia.org/wiki?curid=3680095" title="Light Me Up (singel Birdy)">
Light Me Up (singel Birdy)

„Light Me Up” – singel brytyjskiej piosenkarki Birdy. Utwór został wydany 23 lutego 2014 roku przez wytwórnię płytową Warner Music Group jako trzeci singel piosenkarki z jej drugiego albumu studyjnego, zatytułowanego "Fire Within". Tekst utworu został napisany przez samą piosenkarkę oraz Treya Starxxa i Toma Hulla, natomiast jego produkcją zajął się Rich Costey.

</doc>
<doc id="3680098" url="https://pl.wikipedia.org/wiki?curid=3680098" title="Mafkar al-Gharbi">
Mafkar al-Gharbi

Mafkar al-Gharbi (arab. مفكر الغربي) – wieś w Syrii, w muhafazie Hama. W 2004 roku liczyła 803 mieszkańców.

</doc>
<doc id="3680101" url="https://pl.wikipedia.org/wiki?curid=3680101" title="Caroline Miolan-Carvalho">
Caroline Miolan-Carvalho

Marie Caroline Miolan-Carvalho (ur. 31 grudnia 1827 w Marsylii, zm. 10 lipca 1895 w Chateau-Puys, nieopodal Dieppe) – francuska śpiewaczka operowa, sopran.
Córka oboisty, Féliksa Miolana, uczyła się śpiewu u tenora Gilberta Dupreza w Konserwatorium Paryskim, które ukończyła z wyróżnieniem. Zadebiutowała w Breście w roku 1849 jako Isabelle w "Robercie Diable" Meyerbeera. Jej głos, lekki sopran liryczny, ceniono za ruchliwość i efektowne tryle. W roku 1850 została przyjęta do paryskiej Opéra-Comique, gdzie występowała do roku 1855. Na tej scenie doceniono zwłaszcza jej kreację w jednoaktowej operze komicznej "Wesele Jeannette" Victora Massé. W roku 1853 wyszła za basa i impresaria Léona Carvalho, który trzy lata później objął dyrekcję Théâtre-Lyrique. Tam Miolan-Carvalho mogła wykonywać znaczące partie, jakie rzadko proponowano jej w poprzednim teatrze. Z powodzeniem występowała w operach Mozarta, śpiewając Cherubina w "Weselu Figara", Zerlinę w "Don Giovannim" i Paminę w "Czarodziejskim flecie". Jednak do jej największych osiągnięć zaliczono występy w prapremierowych inscenizacjach oper Charles’a Gounoda. Jako Małgorzata w "Fauście" (1859), Baucis w "Filemonie i Baucis" (1860), Sylvie w "Gołąbce" (1860), tytułowa "Mireille" (1864) oraz Julia w "Romeo i Julii" (1867) odnosiła duże sukcesy, zwłaszcza że kompozytor niejednokrotnie dostosowywał partyturę do jej możliwości wokalnych.
W roku 1859 zadebiutowała na scenie londyńskiej Opery Królewskiej w "Dinorze" Meyerbeera. Powracała tam regularnie aż do roku 1864 i później w latach 1871-1872, między innymi jako Gilda w "Rigoletcie" Verdiego, Matylda w "Wilhelmie Tellu" Rossiniego i Marguerite de Valois w "Hugonotach" Meyerbeera. Kiedy jej mąż, w roku 1868, stracił posadę w Théâtre-Lyrique, powróciła do Opéra-Comique. Następnie została zaangażowana w Operze Paryskiej, gdzie śpiewała do roku 1885. Pożegnała się z widzami, wykonując partię Małgorzaty w "Fauście". Po zakończeniu kariery zajęła się pracą pedagogiczną. Do grona jej uczennic należały Marie Delna i Adelajda Bolska.

</doc>
<doc id="3680102" url="https://pl.wikipedia.org/wiki?curid=3680102" title="Words as Weapons">
Words as Weapons

„Words as Weapons” – singel brytyjskiej piosenkarki Birdy. Utwór został wydany 14 kwietnia 2014 roku przez wytwórnię płytową Warner Music Group jako czwarty singel piosenkarki z jej drugiego albumu studyjnego, zatytułowanego "Fire Within". Tekst utworu został napisany przez samą piosenkarkę oraz Ryana Teddera, natomiast jego produkcją zajął się Tedder. 
Do utworu został zrealizowany teledysk. Został on wyreżyserowany przez Sophie Muller. W klipie Birdy występuje jako duch dziewczyny, który nawiedza byłego chłopaka
Linki zewnętrzne.
Okładka singla

</doc>
<doc id="3680103" url="https://pl.wikipedia.org/wiki?curid=3680103" title="Show Me Your Love">
Show Me Your Love

Show Me Your Love, pierwotnie I Am Your Queen – utwór ukraińskiej piosenkarki Tiny Karol napisany przez samą artystkę we współpracy z Pawłem Szyłko i Michaiłem Niekrasowem, wydany w formie singla w 2006 roku oraz umieszczony na debiutanckiej płycie studyjnej piosenkarki o tym samym tytule z maja tegoż roku.
W 2006 roku pierwotna wersja utworu – „I Am Your Queen” – została zakwalifikowana do stawki finałowej ukraińskich eliminacji eurowizyjnych "Ty-Zirka". 11 marca piosenka została zaśpiewana przez Karol w finale selekcji i zdobyła ostatecznie maksymalną liczbę 24 punktów od jurorów i telewidzów, dzięki czemu została wybrana na propozycję reprezentującą Ukrainę w 51. Konkursie Piosenki Eurowizji organizowaną w Atenach. 
Po finale eliminacji numer został przearanżowany, a jego tytuł zmieniono na „Show Me Your Love”. 18 maja piosenka została zaprezentowana przez Karol w półfinale Konkursu Piosenki Eurowizji i zdobyła łącznie 146 punktów na koncie, dzięki czemu awansowała do sobotniego finału. W finale konkursu utwór zajął ostatecznie siódme miejsce po zdobyciu łącznie 145 punktów, w tym m.in. maksymalnej noty 12 punktów od Portugalii oraz not 10 punktów od Armenii, Białorusi i Rosji. Był to wówczas drugi najlepszy wynik w historii udziału kraju w konkursie.
Lista utworów.
Digital download
Twórcy.
Opracowano za pomocą materiału źródłowego.

</doc>
<doc id="3680105" url="https://pl.wikipedia.org/wiki?curid=3680105" title="Pálenice">
Pálenice

Pálenice – niewielka polana w Niżnych Tatrach na Słowacji. Znajduje się na wysokości około 1080 m w górnej części Doliny Vajskovskiej, na lewym brzegu Vajskovskiego Potoku. Na polanie jest skrzyżowanie szlaków turystycznych. Szlak zielony biegnie dnem Doliny Vajskovskiej i kończy się ślepo przy wodospadzie, żółty, łącznikowy wyprowadza na główną grań Niżnych Tatr.

</doc>
<doc id="3680109" url="https://pl.wikipedia.org/wiki?curid=3680109" title="Zakład Elektronicznej Techniki Obliczeniowej w Olsztynie">
Zakład Elektronicznej Techniki Obliczeniowej w Olsztynie



</doc>
<doc id="3680111" url="https://pl.wikipedia.org/wiki?curid=3680111" title="VI Międzynarodowe Spadochronowe Mistrzostwa Polski w Akrobacji Zespołowej RW-4 Gliwice 1997">
VI Międzynarodowe Spadochronowe Mistrzostwa Polski w Akrobacji Zespołowej RW-4 Gliwice 1997

 VI Międzynarodowe Spadochronowe Mistrzostwa Polski w Akrobacji Zespołowej RW-4 Gliwice 1997 – odbyły się 27-28 września 1997 roku na gliwickim lotnisku. Gospodarzem Mistrzostw był Aeroklub Gliwicki wraz z Sekcją Spadochronową Aeroklubu Gliwickiego, a organizatorem Aeroklub Polski i Aeroklub Gliwicki. Do dyspozycji skoczków był samolot An-2 "SP-AOI". Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 5 kolejek skoków.
Rozegrane kategorie.
Mistrzostwa rozegrano w jednej kategorii:
Wyniki.
W zawodach brało udział 23 zawodników reprezentujących 5 zespołów.

</doc>
<doc id="3680112" url="https://pl.wikipedia.org/wiki?curid=3680112" title="Harrogate (ujednoznacznienie)">
Harrogate (ujednoznacznienie)



</doc>
<doc id="3680113" url="https://pl.wikipedia.org/wiki?curid=3680113" title="Perukarz białorzytny">
Perukarz białorzytny

Perukarz białorzytny ("Goodfellowia miranda") – gatunek ptaka z rodziny szpakowatych (Sturnidae). Ptak ten występuje w Azji Południowo-Wschodniej, nie jest zagrożony wyginięciem.
Zasięg występowania.
Perukarz białorzytny zamieszkuje góry północno-środkowego i południowego Mindanao (włącznie z Daggayan, Kitanglad i Apo), wyspy należącej do Filipin. 
Taksonomia.
Gatunek i rodzaj po raz pierwszy opisany przez niemieckiego ornitologa Ernsta Harterta w 1903 roku na łamach czasopisma "Bulletin of the British Ornithologists’ Club". Jako miejsce typowe holotypu (samiec) autor wskazał stratowulkan Apo na Mindanao. Jedyny przedstawiciel rodzaju "Goodfellowia", choć niektóre ujęcia systematyczne umieszczają tego ptaka w rodzaju "Basilornis". Takson monotypowy.
Nazwa rodzajowa honoruje Waltera Goodfellowa (1866–1953), angielskiego podróżnika, ornitologa, kolekcjonera z Kolumbii, Ekwadoru, Nowej Gwinei, Filipin i Tajwanu. Epitet gatunkowy pochodzi od łacińskiego "mirandus" „wspaniały, osobliwy”, od "mirari" „dziwić się”, od "mirus" „niezwykły”.
Morfologia.
Długość ciała 30 cm, masa ciała 110 g. Szczegółowe wymiary podane przez Ernsta Harterta: długość skrzydła 120–124 mm, zewnętrzne sterówki 68 mm, odsłonięta część dzioba 17 mm, skok 33 mm. Charakterystyczny ptak z piórami na głowie tworzącymi grzebień, skompresowane na czubku głowy wzdłuż linii środkowej, rozciągające się jak krótki pióropusz. Wokół oczu nagie, rozciągające się do policzków żółte łaty skóry, ogon długi i stopniowany. Upierzenie w większości czarne z błyszczącymi niebiesko-czarnymi końcówkami piór, na dolnej części pleców białe. Skrzydła ciemnoczekoladowo-brązowe, ogon czarniawo-brązowy. Tęczówka koloru żółtego do brązowego, dziób żółtawy, nogi oliwkowo-żółte. Brak dymorfizmu płciowego. Osobniki młodociane podobne do dorosłych, ale upierzenie nie jest błyszczące i końcówki piór koloru płowego.
Głos.
Odzywa się serią metalicznych, dzwoniących nut połączonych z kłapaniem i bulgoczącymi, piskliwymi dźwiękami brzmiącymi jak odgłos otwierania zardzewiałej bramy.
Ekologia.
Perukarz białorzytny jest prawdopodobnie gatunkiem osiadłym, zamieszkującym las i skraj lasu do wysokości 1250 m n.p.m. Występuje pojedynczo, w parach lub w małych grupach. Żywi się głównie owocami i owadami.
Znaleziono dwa gniazda, po jednym w lutym i w lipcu; ptak z powiększonymi gonadami obserwowany w lutym. Oba gniazda znajdowały się w starej dziupli po dzięciole (Picidae); jedna z dziupli znajdowała się 15 m nad ziemią i zawierała gniazdo zbudowane z gałązek i liści. Brak innych informacji na temat zniesionych jaj, okresu inkubacji i wychowu młodych.
Status i zagrożenia.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii NT (ang. "Near Threatened" – „bliski zagrożenia”). Ptak ten ma ograniczony zasięg – jest endemiczny dla Mindanao. Często w niektórych miejscach gatunek ten ma bardzo mały i fragmentaryczny zasięg, i znany jest tylko z kilku stanowisk. Obecnie jego siedliska są w miarę bezpieczne, ponieważ teren, który zasiedla, jest w znacznym stopniu niedostępny. Jednak każdy wzrost aktywności ludzkiej w pobliżu siedlisk tego ptaka może mieć poważny i negatywny wpływ na jego populację.

</doc>
<doc id="3680114" url="https://pl.wikipedia.org/wiki?curid=3680114" title="Goodfellowia miranda">
Goodfellowia miranda



</doc>
<doc id="3680115" url="https://pl.wikipedia.org/wiki?curid=3680115" title="Ted Berry">
Ted Berry

Theodore 'Ted' Berry (ur. 4 czerwca 1972 w Richmond) – amerykański koszykarz występujący na pozycji rozgrywającego.

</doc>
<doc id="3680116" url="https://pl.wikipedia.org/wiki?curid=3680116" title="Basilornis mirandus">
Basilornis mirandus



</doc>
<doc id="3680117" url="https://pl.wikipedia.org/wiki?curid=3680117" title="Goodfellowia">
Goodfellowia



</doc>
<doc id="3680119" url="https://pl.wikipedia.org/wiki?curid=3680119" title="Muzeum Archeologiczno-Etnograficzne w Surażu">
Muzeum Archeologiczno-Etnograficzne w Surażu

Muzeum Archeologiczno-Etnograficzne w Surażu – prywatne muzeum z siedzibą w Surażu (powiat białostocki). Placówka jest prowadzona przez Wiktora Litwińczuka jako przedsięwzięcia jego ojca, Władysława Litwińczuka, zmarłego w 1992 roku.
Początki muzealnej kolekcji sięgają 1936 roku, kiedy to Władysław Litwińczuk wyorał na obrobiony kamień, który okazał się toporkiem z epoli neolitu. W wyniku znaleziska na terenie Suraża przeprowadzono wykopaliska archeologiczne, którymi kierowali dr Józef Jodkowski - założyciel Muzeum Historyczno-Archeologicznego w Grodnie oraz hrabia Franciszek Potocki. Większość z odkrytych eksponatów trafiła do grodzieńskiego muzeum, część jednak znalazła się w kolekcji Władysława Litwińczuka.&lt;br&gt;
Po II wojnie światowej Władysław Litwińczuk kontynuował powiększanie kolekcji. W 1962 roku udostępnił je na zorganizowanej wystawie, natomiast w 1986 roku zostało otwarte muzeum, znajdujące się w prywatnym domu kolekcjonera.
W zbiorach muzeum znajdują zabytki pochodzące z okolic Suraża oraz z doliny Narwi. Wśród eksponatów zobaczyć można m.in.:
Muzeum jest placówką całoroczną, czynna codziennie.

</doc>
<doc id="3680122" url="https://pl.wikipedia.org/wiki?curid=3680122" title="Umm Mil">
Umm Mil

Umm Mil (arab. أم ميل) – wieś w Syrii, w muhafazie Hama. W 2004 roku liczyła 118 mieszkańców.

</doc>
<doc id="3680125" url="https://pl.wikipedia.org/wiki?curid=3680125" title="Kia Cee'd">
Kia Cee'd



</doc>
<doc id="3680129" url="https://pl.wikipedia.org/wiki?curid=3680129" title="Preston (Shropshire)">
Preston (Shropshire)

Preston – przysiółek w Anglii, w Shropshire, w dystrykcie (unitary authority) Shropshire. Leży 3,3 km od miasta Shrewsbury i 222,5 km od Londynu. W latach 1870–1872 osada liczyła 76 mieszkańców.

</doc>
<doc id="3680132" url="https://pl.wikipedia.org/wiki?curid=3680132" title="As-Sabil">
As-Sabil

As-Sabil (arab. السبيل) – miejscowość w Syrii, w muhafazie Hama. W 2004 roku liczyła 1958 mieszkańców.

</doc>
<doc id="3680135" url="https://pl.wikipedia.org/wiki?curid=3680135" title="Tom Bosworth">
Tom Bosworth

Thomas „Tom” Bosworth (ur. 17 stycznia 1990 w Sevenoaks) – brytyjski lekkoatleta specjalizujący się w chodzie sportowym.
Jedenasty chodziarz igrzysk Wspólnoty Narodów w Nowym Delhi (2010). W 2014 zajął 12. miejsce na mistrzostwach Europy, a rok później był 24. podczas mistrzostw świata w Pekinie. Szósty chodziarz igrzysk olimpijskich w Rio de Janeiro (2016).
Wielokrotny złoty medalista mistrzostw Wielkiej Brytanii oraz reprezentant kraju w pucharze świata i Europy w chodzie.
W październiku 2015 udzielił wywiadu stacji BBC, w którym dokonał coming outu jako gej.
Rekord życiowy w chodzie na 20 kilometrów: 1:19:38 (8 kwietnia 2018, Gold Coast). Wynik ten jest aktualnym rekordem Wielkiej Brytanii.

</doc>
<doc id="3680138" url="https://pl.wikipedia.org/wiki?curid=3680138" title="Russian Standard">
Russian Standard



</doc>
<doc id="3680140" url="https://pl.wikipedia.org/wiki?curid=3680140" title="Zajl al-Adżl">
Zajl al-Adżl

Zajl al-Adżl (arab. ذيل العجل) – wieś w Syrii, w muhafazie Hama. W 2004 roku liczyła 528 mieszkańców.

</doc>
<doc id="3680141" url="https://pl.wikipedia.org/wiki?curid=3680141" title="Niewolnik (powieść)">
Niewolnik (powieść)

Niewolnik – powieść Isaaca Bashevisa Singera wydana po raz pierwszy w 1962 w języku angielskim, ale pierwotnie napisana w jidysz. Pierwsze polskie wydanie pochodzi z 1991.
Fabuła.
Jest to pełna głębokich przemyśleń historia tragicznej miłości wykształconego Żyda Jakuba do polskiej góralki Wandy. Akcja rozgrywa się w XVII-wiecznej Polsce w okresie wojen polsko-kozackich, gdy Kozacy dokonywali pogromów ludności żydowskiej na kresach Rzeczypospolitej.
Jakub po utracie w jednym z takich pogromów rodziny trafia jako parobek do góralskiej wioski. W prymitywnych warunkach życia rodzi się uczucie pomiędzy religijnym Żydem a Polką. Powieść podzielona jest na trzy części „Wanda”, „Sara” i „Powrót”, które obrazują kolejne etapy życia Jakuba.

</doc>
<doc id="3680142" url="https://pl.wikipedia.org/wiki?curid=3680142" title="Preston-next-Faversham">
Preston-next-Faversham

Preston – osada w Anglii, w Kent. Leży 13,5 km od miasta Canterbury, 26,2 km od miasta Maidstone i 72 km od Londynu. W 1891 roku civil parish liczyła 2374 mieszkańców. Preston jest wspomniana w Domesday Book (1086) jako "Prestetone".

</doc>
<doc id="3680143" url="https://pl.wikipedia.org/wiki?curid=3680143" title="Preston next Faversham">
Preston next Faversham



</doc>
<doc id="3680144" url="https://pl.wikipedia.org/wiki?curid=3680144" title="Preston (Swale)">
Preston (Swale)



</doc>
<doc id="3680150" url="https://pl.wikipedia.org/wiki?curid=3680150" title="Mistrzostwa Oceanii w Zapasach 2016">
Mistrzostwa Oceanii w Zapasach 2016

Mistrzostwa Oceanii w zapasach w 2016, odbywały się w dniach 11 - 12 marca w Hamilton na Nowej Zelandii. W tabeli medalowej tryumfowali zapaśnicy z Nowej Zelandii.

</doc>
<doc id="3680156" url="https://pl.wikipedia.org/wiki?curid=3680156" title="Widzenie komputerowe">
Widzenie komputerowe



</doc>
<doc id="3680159" url="https://pl.wikipedia.org/wiki?curid=3680159" title="Gracula religiosa robusta">
Gracula religiosa robusta



</doc>
<doc id="3680162" url="https://pl.wikipedia.org/wiki?curid=3680162" title="Shady Lady">
Shady Lady

Shady Lady – utwór ukraińskiej piosenkarki Ani Lorak napisany przez Karena Kawaleriana i Filipa Kirkorowa, wydany w formie singla w kwietniu 2008 roku oraz umieszczony na jedenastej płycie studyjnej artystki zatytułowanej "Sołnce" z 2009 roku.
W 2008 roku utwór reprezentował Ukrainę w 53. Konkursie Piosenki Eurowizji po wygraniu finału krajowych eliminacji, w którym wybierana była konkursowa propozycja dla wybranej wewnętrznie przez nadawcę Ani Lorak. Singiel uzyskał łącznie 14 punktów w głosowaniu telewidzów i jurorów. 22 maja piosenka została zaprezentowana przez artystkę w drugim półfinale Konkursu Piosenki Eurowizji organizowanego w Belgradzie. Zdobyła w nim łącznie 152 punkty, w tym m.in. maksymalne noty 12 punktów od Białorusi, Bułgarii, Czech, Gruzji, Portugalii i Turcji, dzięki czemu awansowała z pierwszego miejsca do sobotniego finału widowiska. W finale utwór zajął ostatecznie drugie miejsce po zdobyciu łącznie 230 punktów, w tym m.in. maksymalnej noty 12 punktów od Portugalii oraz not 10 punktów od Azerbejdżanu, Białorusi, Gruzji, Izraela, Łotwy, Malty i Polski. Piosenka uzyskała tym samym drugi najlepszy wynik w historii udziału kraju w konkursie.
Lista utworów.
CD single
CD promo-single
CD maxi-single
Twórcy.
Opracowano za pomocą materiału źródłowego.

</doc>
<doc id="3680165" url="https://pl.wikipedia.org/wiki?curid=3680165" title="Spinetta Marengo">
Spinetta Marengo

Spinetta Marengo (w języku piemonckim La Spinëta) – wieś w gminie Alessandria, w prowincji Alessandria, w regionie Piemont, licząca ponad 7000 mieszkańców.
14 czerwca 1800 roku na polach Marengo Napoleon podczas drugiej kampanii włoskiej w decydującej bitwie rozbił armię austriacką dowodzoną przez generała Michaela von Melasa. Zwycięstwo Francuzów umocniło pozycję przyszłego cesarza i umożliwiło mu zajęcie Piemontu oraz Toskanii. Zarówno przebieg bitwy, jak i miejscowe pamiątki zaprezentowano na ekspozycji w Muzeum Marengo, mieszczącym się w gmachu wybudowanym w roku 1847 z inicjatywy Giovanniego Antonia Delavo.
W roku 1928 podczas prac rolniczych znaleziono we wsi tzw. „skarb z Marengo”, czyli srebrne pozostałości kultury rzymskiej z II wieku n.e., wśród nich: repusowane popiersie cesarza Lucjusza Werusa w zbroi, naczynie zdobione motywem liści akantu, tabliczkę z inskrypcją "Fortuna melior", repusowany wizerunek kobiety i fragment architrawu z postaciami bogów. Przedmioty te obecnie można obejrzeć w Muzeum Starożytności w Turynie.

</doc>
<doc id="3680166" url="https://pl.wikipedia.org/wiki?curid=3680166" title="Peter Schöffer">
Peter Schöffer

Peter Schöffer lub Petrus Schoeffer (ur. ok. 1425 w Gernsheim, zm. ok. 1503 w Moguncji). Był jednym z pierwszych księgarzy i wydawców w epoce druku typograficznego. Udoskonalił wynalazek druku Jana Gutenberga z ruchomymi czcionkami. Był autorem technicznych i estetycznych ulepszeń czcionek. Stworzył również własne czcionki literowe. Przyczynił się także do ekonomicznego i technologicznego sukcesu tego wynalazku na początku ery nowożytnej. Peter Schöffer jest dzisiaj postrzegany jako jeden z najlepszych drukarzy, wydawców i księgarzy Europy, który określił artystyczne kierunki rozwoju druku.
Życie i twórczość.
Peter Schöffer urodził się około 1425 roku w Gernsheim nad Renem. Po ukończeniu rodzimej szkoły w latach 1444–1448 studiował na Uniwersytecie Erfurckim, a następnie na Sorbonie (prawdopodobnie prawo albo teologię). W 1449 roku rozpoczął pracę jako pisarz i kaligrafista, o czym informuje kolofon rękopisu z tego roku podpisany przez Petrusa de Gernsheim alias Moguntia. Około 1462 roku rozpoczął pracę w drukarni Jana Gutenberga jako typograf i drukarz. Sygnet z jego nazwiskiem pojawił się po raz pierwszy w 1462 roku na kolofonie 42-wierszowej Biblii. Jako współpracownik Gutenberga Schöffer miał dużo wyższą pozycję towarzyską i wewnątrzzakładową niż jakikolwiek czeladnik.
Gutenberg wielokrotnie pożyczał pieniądze od mogunckiego kupca i prawnika Jana Fusta. W 1455 Fust oskarżył Gutenberga o defraudację pieniędzy. W procesie przeciwko Gutenbergowi zeznawał również Peter Schöffer. Po przejęciu na własność hipoteki warsztatu drukarskiego Gutenberga przez Jana Fusta Schöffer został kierownikiem tej pracowni.
„De Officiis” Cycera było ostatnim dziełem ukończonym w drukarni prowadzonej wspólnie przez Fusta i Schöffera. Po śmierci Fusta w 1466 roku i poślubieniu jego córki Schöffer został jedynym właścicielem drukarni. W tym czasie drukował głównie publikacje z zakresu teologii oraz prawa cywilnego i kościelnego. W 1467 roku ukazał się tom „Summa theologiae” Tomasza z Akwinu. Ostatnim dziełem wydrukowanym w jego oficynie było czwarte wydanie „Psałterza mogunckiego”, ukończone 20 grudnia 1502 roku. Oficynie Schöffera przypisuje się ponad 250 druków jednostronicowych i książek.
Z żoną Krystyną Fust miał czterech synów: Grationa, który stworzył w Austrii własną drukarnię, Johanna, który przejął moguncki warsztat ojca, Petera, który został drukarzem muzykaliów w Moguncji, Strassburgu, Bazylei i Wenecji, i Ludwika, o którym nic nie wiadomo. Córka Katarzyna poślubiła Botho Bothę, syna Konrada Bota, prawdopodobnie autora „Cronecken der Sassen”, ostatniego znaczącego dzieła drukowanego w oficynie Schöffera.
Istotne dzieła.
Sygnet zaprojektowany przez Schöffera i Fusta był również używany przez Związek Giełdowy Niemieckiego Handlu Książką w latach 1952–1986 z dodatkiem „BV”. Jest on nadal używany jako oficjalny emblemat przez międzynarodowe stowarzyszenie IAPHC łączące drukarzy, grafików i artystów branży wydawniczej.
Technika.
Wraz z rozpowszechnianiem się sztuki drukarskiej aparat odlewniczy oraz proces przygotowywania stempli i matryc nieustannie ulepszano. Peter Schöffer jeszcze jako uczeń i wspólnik Gutenberga ręcznie wykonywał stemple ze stali, z których otrzymywał doskonałe, wyraźne odciski w matrycy mosiężnej lub miedzianej. Jest to najstarszy, a jednocześnie najszlachetniejszy sposób sporządzania stempli. Schöffer umożliwił w ten sposób odlewanie czcionek mniejszych stopni, które coraz częściej wypierały czcionki dużych rozmiarów stosowane przez Gutenberga.
Podczas druku „Psałterza Mogunckiego” Schöffer zastosował po raz pierwszy matrycę w trzech kolorach, korzystając z czcionek czarnych, czerwonych i niebieskich, dzięki czemu książkę można było przekazać bezpośrednio z prasy do introligatora. Schöffer rozwinął także zagadnienie stosowania ilustracji w książce – jako pierwszy zastosował dwubarwny druk inicjałów. Ta technika nie weszła jednak do powszechnego użycia, ponieważ była zbyt pracochłonna i tym samym droga. Iluminacji ręcznych używano aż do XVIII wieku.
Peter Schöffer jako autor technicznych i estetycznych ulepszeń czcionek, twórca czcionek literowych zapoczątkował wieloletnią dyskusję nad metodami ustalania wielkości czcionek.

</doc>
<doc id="3680175" url="https://pl.wikipedia.org/wiki?curid=3680175" title="Edi Maia">
Edi Maia

Edi Silva Maia (ur. 10 listopada 1987 w Setúbal) – portugalski lekkoatleta specjalizujący się w skoku o tyczce, uczestnik igrzysk olimpijskich.
Brązowy medalista mistrzostw ibero-amerykańskich (2010).
Wielokrotny złoty medalista mistrzostw Portugalii oraz reprezentant kraju w pucharze Europy i na drużynowych mistrzostwach Europy.
Rekordy życiowe: stadion – 5,70 (2 czerwca 2013, Lizbona); hala – 5,70 (18 stycznia 2014, Orlean). Obydwa te rezultaty są aktualnymi rekordami Portugalii.

</doc>
<doc id="3680178" url="https://pl.wikipedia.org/wiki?curid=3680178" title="Humble Green">
Humble Green

Humble Green – przysiółek w Anglii, w hrabstwie Suffolk, w dystrykcie Babergh. Leży 7,2 km od miasta Sudbury, 23,4 km od miasta Ipswich i 88,7 km od Londynu.

</doc>
<doc id="3680179" url="https://pl.wikipedia.org/wiki?curid=3680179" title="Antoni Wiszenko">
Antoni Wiszenko

Antoni Wiszenko (zm. 27 stycznia 1962) – polski duchowny prawosławny, protojerej.
Życiorys.
W latach 1919–1925 pracował w parafii Zaśnięcia Najświętszej Maryi Panny w Kleszczelach. W 1925 przyjął święcenia diakońskie. Od 1939 pracował w cerkwi św. Symeona Słupnika w Brańsku pełniąc obowiązki jej duszpasterza. Od 15 stycznia 1946 do 26 kwietnia 1950 był proboszczem parafii Opieki Matki Bożej w Dubiczach Cerkiewnych. W 1946 był inicjatorem budowy tamtejszej cerkwi. Budowa miała miejsce w latach 1947–1948. Wiosną 1948 zakończono budowę, ustawiono prowizoryczny ikonostas i rozpoczęto odprawianie nabożeństw. Od 26 kwietnia 1950 protojerej. Od 26 kwietnia 1950 do 17 sierpnia 1954 proboszcz parafii św. Michała Archanioła w Orli. Przyczynił się do odbudowy zabytkowej cerkwi zniszczonej w czasie działań wojennych. W okresie od 17 sierpnia 1954 do 5 czerwca 1961 proboszcz parafii Opieki Matki Bożej w Puchłach. Jest pochowany na cmentarzu parafialnym w Bielsku Podlaskim.

</doc>
<doc id="3680186" url="https://pl.wikipedia.org/wiki?curid=3680186" title="Zajl al-Adżal">
Zajl al-Adżal



</doc>
<doc id="3680189" url="https://pl.wikipedia.org/wiki?curid=3680189" title="Corby (ujednoznacznienie)">
Corby (ujednoznacznienie)



</doc>
<doc id="3680193" url="https://pl.wikipedia.org/wiki?curid=3680193" title="VII Międzynarodowe Spadochronowe Mistrzostwa Polski w Akrobacji Zespołowej RW-4 Gliwice 1998">
VII Międzynarodowe Spadochronowe Mistrzostwa Polski w Akrobacji Zespołowej RW-4 Gliwice 1998

VII Międzynarodowe Spadochronowe Mistrzostwa Polski w Akrobacji Zespołowej RW-4 Gliwice 1998 – odbyły się 18–20 września 1998 roku na gliwickim lotnisku. Gospodarzem Mistrzostw był Aeroklub Gliwicki wraz z Sekcją Spadochronową Aeroklubu Gliwickiego, a organizatorem Aeroklub Polski i Aeroklub Gliwicki. Do dyspozycji skoczków był samolot An-2 "SP-AOI". Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 6 kolejek skoków.
Rozegrane kategorie.
Mistrzostwa rozegrano w jednej kategorii:

</doc>
<doc id="3680194" url="https://pl.wikipedia.org/wiki?curid=3680194" title="Show Me Your Love (album)">
Show Me Your Love (album)

Show Me Your Love – debiutancki album studyjny ukraińskiej piosenkarki Tiny Karol wydany 16 maja 2006 roku nakładem wytwórni Lavina Music Records. 
Na płycie znalazło się trzynaście utworów, w tym m.in. ukraińskojęzyczna wersja kolędy „Cicha noc” oraz dwa remiksy singla „Show Me Your Love”. Utwór był nagrywany w Angel Sound Studio w Kijowie.
Single.
Pierwszym singlem z płyty został utwór „Wysze obłakow”, który ukazał się w 2005 roku. 
W 2006 roku premierę miał drugi singiel promujący album, którym została piosenka „Show Me Your Love”. Numer reprezentował Ukrainę w 51. Konkursie Piosenki Eurowizji i zajął ostatecznie siódme miejsce po zdobyciu łącznie 145 punktów, w tym m.in. maksymalnej noty 12 punktów od Portugalii oraz not 10 punktów od Armenii, Białorusi i Rosji.
Lista utworów.
Sporządzono na podstawie materiału źródłowego.

</doc>
<doc id="3680197" url="https://pl.wikipedia.org/wiki?curid=3680197" title="Barbara Klassa">
Barbara Klassa

Barbara Klassa (ur. 10 września 1971) – polska historyk, profesor nadzwyczajny Uniwersytetu Gdańskiego. Specjalność: historia historiografii polskiej i powszechnej XIX i XX wieku; historia regionalna.
Życiorys.
Urodziła się we wrześniu 1971 roku.
W 1995 roku ukończyła kierunek Historia na Uniwersytecie Gdańskim (UG).
Doktorat obroniła w 2000 roku. Temat: "Siedziby joannitów na ziemiach polskich do 1312 r.." Promotor: Krzysztof Maciej Kowalski. 
W roku 2013 uzyskała tamże habilitację. Temat: "Obraz Polski i Polaków w historiografii amerykańskiej XIX i początków XX wieku". 
Pracuje w Zakładzie Metodologii Historii i Historii Historiografii w Instytucie Historii Uniwersytetu Gdańskiego. Prowadzi przedmioty "Historia historiografii" i "History of Poland in films".
Pełni funkcję wiceprezesa Towarzystwa Historiograficznego.

</doc>
<doc id="3680198" url="https://pl.wikipedia.org/wiki?curid=3680198" title="Copsychini">
Copsychini

Copsychini – plemię ptaków z rodziny muchołówkowatych (Muscicapidae). 
Zasięg występowania.
Plemię obejmuje gatunki występujące w Afryce i Eurazji.
Systematyka.
Do plemienia należą następujące rodzaje:

</doc>
<doc id="3680201" url="https://pl.wikipedia.org/wiki?curid=3680201" title="Danin">
Danin

Danin (arab. دنين) – wieś w Syrii, w muhafazie Hama. W 2004 roku liczyła 666 mieszkańców.

</doc>
<doc id="3680204" url="https://pl.wikipedia.org/wiki?curid=3680204" title="Tajjibat at-Turki">
Tajjibat at-Turki

Tajjibat at-Turki (arab. طيبة التركي) – wieś w Syrii, w muhafazie Hama. W 2004 roku liczyła 361 mieszkańców.

</doc>
<doc id="3680205" url="https://pl.wikipedia.org/wiki?curid=3680205" title="Parafia św. Brata Alberta w Ustroniu Zawodziu">
Parafia św. Brata Alberta w Ustroniu Zawodziu



</doc>
<doc id="3680208" url="https://pl.wikipedia.org/wiki?curid=3680208" title="Parafia św. Anny w Ustroniu Nierodzimiu">
Parafia św. Anny w Ustroniu Nierodzimiu



</doc>
<doc id="3680212" url="https://pl.wikipedia.org/wiki?curid=3680212" title="Parafia Dobrego Pasterza w Ustroniu Polanie">
Parafia Dobrego Pasterza w Ustroniu Polanie



</doc>
<doc id="3680214" url="https://pl.wikipedia.org/wiki?curid=3680214" title="Parafia Najświętszej Maryi Panny Królowej Polski w Ustroniu Hermanicach">
Parafia Najświętszej Maryi Panny Królowej Polski w Ustroniu Hermanicach



</doc>
<doc id="3680215" url="https://pl.wikipedia.org/wiki?curid=3680215" title="Duwajba">
Duwajba

Duwajba (arab. دويبة) – wieś w Syrii, w muhafazie Hama. W 2004 roku liczyła 394 mieszkańców.

</doc>
<doc id="3680216" url="https://pl.wikipedia.org/wiki?curid=3680216" title="Parafia Podwyższenia Krzyża Świętego w Ustroniu Lipowcu">
Parafia Podwyższenia Krzyża Świętego w Ustroniu Lipowcu



</doc>
<doc id="3680217" url="https://pl.wikipedia.org/wiki?curid=3680217" title="Fan Kibli">
Fan Kibli

Fan Kibli (arab. فان قبلي) – wieś w Syrii, w muhafazie Hama. W 2004 roku liczyła 974 mieszkańców.

</doc>
<doc id="3680221" url="https://pl.wikipedia.org/wiki?curid=3680221" title="Lista odcinków serialu Agenci T.A.R.C.Z.Y">
Lista odcinków serialu Agenci T.A.R.C.Z.Y



</doc>
<doc id="3680222" url="https://pl.wikipedia.org/wiki?curid=3680222" title="Krystyna Kujawińska Courtney">
Krystyna Kujawińska Courtney

Krystyna Kujawińska Courtney – polska anglistka, literaturoznawczyni, szekspirolog, profesor nauk humanistycznych, pro-dziekan do spraw nauki i współpracy międzynarodowej (2007–2015) oraz kierownik Katedry Studiów Brytyjskich i Krajów Wspólnoty Brytyjskiej na Wydziale Studiów Międzynarodowych i Politologii, Uniwersytetu Łódzkiego, gdzie w latach 2000–2016 była członkiem uczelnianego Senatu. Posiada tytuł naukowy profesora nauk humanistycznych nadany przez Prezydenta Polski.
W obszarze jej głównych zainteresowań badawczych są badania nad postacią i twórczością Williama Szekspira, w tym szczególnie jego recepcja w Polsce. Opublikowała także szereg prac z zakresu teorii literatury oraz feministycznej (gender) krytyki literackiej, jak również zagadnień związanych z problematyką brytyjską i krajów Wspólnoty Brytyjskiej. Jest autorką około 10 książek oraz ponad 100 artykułów i esejów, drukowanych w Polsce i za granicą (m.in.: w USA, Wielkiej Brytanii, Hiszpanii, Austrii, Niemczech, Indiach, Japonii, Rosji i Ukrainie). Jej prace były tłumaczone na język niemiecki, grecki i ukraiński.
Dorobek naukowy.
Krystyna Kujawińska Courtney opracowała około 80 haseł do Wielkiej Encyklopedii Powszechnej PWN, w tym 11 wydrukowanych z nazwiskiem oraz dwa hasła do Shakespeare Encyclopaedia (red. Patricia Parker) w druku. Jej obszerny esej jest częścią "The Cambridge Guide to the Worlds of Shakespeare" (red. Bruce Smith, 2016). Od wielu lat jest polskim korespondentem World Shakespeare Bibliography, do której corocznie przygotowuje kwerendę obecności Szekspira w kulturze polskiej.
Była redaktorem Polskiej Bibliografii Szekspirowskiej 1980–2000 (Ossolineum, 2005). Pod jej redakcją ukazał się tom Stephen Greenblatt; Poetyka Kulturowa. Pisma Wybrane (2006). Z jej inicjatywy w 2000 r. powołany został periodyk International Studies. Interdisciplinary Political and Cultural Journal, którego jest redaktorką naczelną. W 2004 na zaproszenie Profesor Yoshiko Kawachi podjęła współpracę redakcyjną czasopisma . Oba czasopisma, wydawane są corocznie w formie internetowej na platformie DE GRUYTER oraz w formie papierowej przez Wydawnictwo Uniwersytetu Łódzkiego. Znajdują się też na ministerialnej liście czasopism punktowanych.
Prowadziła szereg międzynarodowych projektów naukowych m.in.: TEMPUS JEP 13492 „’European Studies’ Modules in the Curriculum of the Institute of International Studies” (1998–2001), „Australian Multiculturalism to Poland and Beyond in the Perspective of European Integration” (2001–2002), „Revisiting the Renaissance: Poland and the Low Countries in Early Modern Europe – The Culture of Self-Deception”, (2009–2012), obecnie project SIME („Shakespeare in the making of Europe”) oraz projekty finansowane w przeszłości przez Komitet Badań Naukowych, obecnie Narodowe Centrum Nauki, w tym dwa projekty promotorskie. Dzięki jej inicjatywie powstała przy Katedrze, którą prowadzi, Pracownia Informacyjno-Badawcza „Studia Australijskie”, szczodrze wspomagana publikacjami dotowanymi przez Ambasadę Australii w Polsce oraz australijskie organizacje rządowe.
Była stypendystką Programu Fulbrighta, Folger Shakespeare Library, Fundacji Kościuszkowskiej, Fundacji Lanckorońskich z Brzezia, Fundacji Batorego, Huntington Library i British Council. Przebywała na dłuższych oraz krótszych kontraktach zagranicznych oraz wygłaszała (za zaproszeniem) prelekcje za granicą (m.in.: University of Texas w Austin, USA, Queen’s University Belfast, Irlandia, Multicultural Centre, University of Towoomba, Australia, University of Kiel, Niemcy, Shakespeare Institute, University of Birmingham, Wielka Brytania) oraz w Polsce.
Należy do ściśle międzynarodowego grona szekspirologów zapraszanych na konferencje poświęcone studiom szekspirowskim, które organizuje International Shakespeare Association (ISA). Dwukrotnie organizowała seminaria na konferencjach Shakespeare Association of America. W 2006 r. została zaproszona do zorganizowania sesji plenarnej na Ósmym Światowym Kongresie Szekspirowskim (World Shakespeare Congress), Queensland, Brisbane City Hall, Australia, a w 2011 r. była członkiem sesji panelowej na Dziewiątym Światowym Kongresie Szekspirowskim, Uniwersytet Karola w Pradze (Czechy). Trzykrotnie współorganizowała seminaria na międzynarodowych konferencjach zorganizowanych przez European Society for the Study of English) w Strasburgu, Turynie, Stambule. W 2012 r. z jej inicjatywy powstało Międzynarodowe Centrum Studiów Szekspirowskich, funkcjonujące na Uniwersytecie Łódzkim.
Bieżąca działalność naukowa i badawcza.
Kujawińska uczestniczy w pracach wielu polskich i międzynarodowych organizacji oraz towarzystw naukowych, m.in. Łódzkiego Towarzystwa Naukowego, Shakespeare Association of America, International Shakespeare Association, PHI BETA DELTA – International Scholars’ Society, które przyznało jej w 2000 roku honorowe członkostwo, IAUPE (International Association of University Professors in English) za zaproszeniem oraz Stowarzyszenia Nauczycieli Akademickich Filologii Angielskiej (PASE) i ESSE. Jest honorowym patronem International Shakespeare Centre, Universitatea de Vest din Timișoara, (Rumunia). Pracuje w zespołach redakcyjnych takich serii wydawniczych i periodyków jak m.in.: Gender Studies (Rumunia); RuBriCa: Russian and British Cathedra Studies (Rosja); Studia Anglica Posnaniensia, (Polska); PROLEPSIS: The Heidelberg Review of English Studies, (Niemcy), Anglica. An International Journal of English Studies (Polska).
Trzykrotnie współorganizowała seminaria na międzynarodowych konferencjach zorganizowanych przez European Society for the Study of English w Strasburgu, Turynie, Stambule. W 2012 r. z jej inicjatywy powstało Międzynarodowe Centrum Studiów Szekspirowskich, funkcjonujące na Uniwersytecie Łódzkim. W 2016 r. zorganizowała na Uniwersytecie Łódzkim wraz z ISSEI (International Society for the Study of European Ideas) międzynarodową konferencję tej organizacji. Wraz z prof. Grace Ioppolo organizowała i prowadziła sekcję poświęconą Szekspirowi na międzynarodowej konferencji IAUPE (International Society of University Professors in English) na Uniwersytecie Londyńskim (2016). Z kolei w latach 2013–2016 brała czynny udział w projekcie SIME (Shakespeare in the Making of Europe).
Nagrody i wyróżnienia.
Kujawińska za swoją pracę naukową oraz dydaktyczną otrzymała szereg wyróżnień, m.in. nagrody naukowe i dydaktyczne. Wśród nich są między innymi:
Lista prac (wybrane).
MONOGRAFIE:
WYWIADY:

</doc>
<doc id="3680223" url="https://pl.wikipedia.org/wiki?curid=3680223" title="Rekord świata w pojedynczym ułożeniu kostki Rubika">
Rekord świata w pojedynczym ułożeniu kostki Rubika

Poniżej znajduje się wykaz historycznych rekordów w pojedynczym ułożeniu kostki Rubika 3×3×3.

</doc>
<doc id="3680224" url="https://pl.wikipedia.org/wiki?curid=3680224" title="Wesele w Besarabii">
Wesele w Besarabii

Wesele w Besarabii (rum. "Nuntă în Basarabia") – komedia nakręcona w 2009 roku przez Napoleona Helmisa. Film jest wspólną produkcją takich państw jak: Rumunia, Mołdawia i Luksemburg.
Reżyser.
Reżyserem filmu jest Napoleon Helmis, który znany jest pod pseudonimem Nap Toader. Urodził się w 1969 r. w Topanie. W 1996 r. ukończył studia na Uniwersytecie Sztuk Teatralnych i Filmowych w Bukareszcie. Obecnie jest tam jednym z wykładowców.
Fabuła.
Tytułowe wesele ma odbyć się w ojczyźnie głównej bohaterki, Besarabii. Nie tylko ma ono ponownie zjednoczyć dziewczynę z rodziną, ale także stać się źródłem pieniędzy, które umożliwią młodej parze rozpoczęcie wspólnego życia.

</doc>
<doc id="3680225" url="https://pl.wikipedia.org/wiki?curid=3680225" title="Motocyklowe Grand Prix Argentyny 2016">
Motocyklowe Grand Prix Argentyny 2016

Motocyklowe Grand Prix Argentyny 2016 – druga eliminacja Motocyklowych Mistrzostw Świata, którą rozegrano 3 kwietnia 2016 roku na torze Autódromo Termas de Río Hondo.

</doc>
<doc id="3680230" url="https://pl.wikipedia.org/wiki?curid=3680230" title="Mamma mia">
Mamma mia



</doc>
<doc id="3680231" url="https://pl.wikipedia.org/wiki?curid=3680231" title="V Spadochronowe Mistrzostwa Polski w Akrobacji Zespołowej RW-4 Nowy Targ 1996">
V Spadochronowe Mistrzostwa Polski w Akrobacji Zespołowej RW-4 Nowy Targ 1996

 V Spadochronowe Mistrzostwa Polski w Akrobacji Zespołowej RW-4 Nowy Targ 1996 – odbyły się 22–25 sierpnia 1996 roku na lotnisku Nowy Targ. Gospodarzem Mistrzostw był Aeroklub Nowy Targ, a organizatorem Aeroklub Polski i Aeroklub Nowy Targ. Do dyspozycji skoczków był samolot An-2. Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 4 kolejki skoków.
Rozegrane kategorie.
Mistrzostwa rozegrano w jednej kategorii:
Wyniki.
W zawodach brało udział 23 zawodników reprezentujący 5 zespołów.

</doc>
<doc id="3680234" url="https://pl.wikipedia.org/wiki?curid=3680234" title="Port lotniczy Kopitnari">
Port lotniczy Kopitnari



</doc>
<doc id="3680236" url="https://pl.wikipedia.org/wiki?curid=3680236" title="Jurij Awierin">
Jurij Awierin

Jurij Iwanowicz Awierin (ros. Юрий Иванович Аверин; ur. 1922, zm. 1990 w Moskwie) – radziecki aktor filmowy i teatralny. Ludowy Artysta RFSRR (1970). Na scenie od 1939 roku. W latach 1951–63 w Małym Teatrze, a od 1965 roku w Moskiewskim Teatrze im. Puszkina. Uczestnik II wojny światowej. Pochowany na Cmentarzu Piatnickim w Moskwie.
Nagrody i odznaczenia.
Źródło

</doc>
<doc id="3680239" url="https://pl.wikipedia.org/wiki?curid=3680239" title="Clypeolaria ovata">
Clypeolaria ovata

Clypeolaria ovata – gatunek chrząszcza z rodziny stonkowatych, podrodziny Eumolpinae i plemienia Nodinini.
Gatunek ten opisany został w 2002 roku przez Lwa N. Miedwiediewa.
Chrząszcz o owalnym, przysadzistym ciele długości od 3,8 do 4,4 mm. Głowa i nasadowe człony czułków żółtawobrązowe. Pozostałe człony czułków smoliste. Mikrorzeźba i punktowanie głowy gęste. Przedplecze dwukrotnie szersze niż dłuższe, gęsto punktowane i mikrorzeźbione, o bokach wąsko obrzeżonych, ubarwione żółtawobrązowo, niekiedy z ciemnymi plamkami lub prawie całe zaciemnione. W obrysie pięciokątna tarczka mikrorzeźbiona. Pokrywy o bardzo regularnie punktowany rzędach, ubarwione żółtawobrązowo ze smolistymi plamkami barkowymi i przypodstawowymi oraz takimiż paskami pośrodku i przy szwie. Spód ciała smolisty, czasem z żółtawym szczytem odwłoka.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680240" url="https://pl.wikipedia.org/wiki?curid=3680240" title="Siemens AG">
Siemens AG



</doc>
<doc id="3680243" url="https://pl.wikipedia.org/wiki?curid=3680243" title="Piotr Chomik">
Piotr Chomik

Piotr Chomik (ur. 11 czerwca 1965 w Białymstoku) – polski historyk dziejów Kościoła prawosławnego w Rzeczypospolitej, dr hab., profesor Uniwersytetu w Białymstoku. 
Życiorys.
Absolwent Chrześcijańskiej Akademii Teologicznej w Warszawie (1994). Doktorat (2002 – "Kult ikon Matki Bożej w Kościołach wschodnich na obszarze Wielkiego Księstwa Litewskiego w XVI-XVIII wieku"; promotor: Antoni Mironowicz) i habilitacja (2013 – "Życie monastyczne w Wielkim Księstwie Litewskim w XVI wieku") na Uniwersytecie w Białymstoku. Główne zainteresowania badawcze to dzieje i kultura Kościoła prawosławnego w Rzeczypospolitej, dzieje Kościoła prawosławnego w Polsce po II wojnie światowej, narody i religie w obszarze postradzieckim oraz we wspólczesnych relacjach mięszynarodowych. 

</doc>
<doc id="3680246" url="https://pl.wikipedia.org/wiki?curid=3680246" title="Badminton na Igrzyskach Panamerykańskich 2015">
Badminton na Igrzyskach Panamerykańskich 2015

Badminton na Igrzyskach Panamerykańskich 2015 odbywał się w dniach 11–16 lipca 2015 roku w Markham Pan Am Centre w Markham. Osiemdziesięcioro czworo zawodników obojga płci rywalizowało łącznie w pięciu konkurencjach indywidualnych i deblowych.

</doc>
<doc id="3680254" url="https://pl.wikipedia.org/wiki?curid=3680254" title="Kościół Bożego Ciała w Bielawie">
Kościół Bożego Ciała w Bielawie

Kościół Bożego Ciała – rzymskokatolicki kościół parafialny należący do dekanatu Bielawa diecezji świdnickiej.
Pierwotnie była to świątynia murowana, wybudowana na planie zbliżonym do krzyża greckiego, jako kościół ewangelicki posiadający skromne, barokowe formy bez wieży, dzwonów i organów w 1743 roku. W 1754 roku w świątyni zostały zamontowane organy, które obecnie znajdują się w innym kościele. W 1843 roku kościół otrzymał wieżę w stylu klasycystycznym, posiadającą zegar nad głównym wejściem od strony północnej. Z powodu złego stanu technicznego świątyni w latach 1878–1880 została ona gruntownie przebudowana w stylu neoromańskim. Na zewnętrznym gzymsie zostały umieszczone wizerunki różnych zwierząt, wzmiankowanych w psalmie 148. W 1972 roku kościół został przekazany parafii rzymskokatolickiej. Organy, które obecnie znajdują się w świątyni zaczął budować w latach 70. XX wieku Józef Cynar z Wrocławia. Budowa instrumentu została ukończona przez Zygmunta Kamińskiego z Warszawy w 1979 roku. Od czerwca 2009 roku przy kościele mieści się parafia pod wezwaniem Bożego Ciała.
We wnętrzu świątyni znajduje się drewniany strop oraz obszerne, empory o dwóch kondygnacjach.

</doc>
<doc id="3680258" url="https://pl.wikipedia.org/wiki?curid=3680258" title="BPI">
BPI



</doc>
<doc id="3680259" url="https://pl.wikipedia.org/wiki?curid=3680259" title="Cloak &amp; Dagger (serial telewizyjny)">
Cloak &amp; Dagger (serial telewizyjny)

Cloak &amp; Dagger (ang. "Marvel's Cloak &amp; Dagger") – amerykański serial fantastycznonaukowy na podstawie komiksu o tym samym tytule wydawnictwa Marvel Comics. Serial ten jest częścią franczyzy Filmowego Uniwersum Marvela.
Produkowany jest przez ABC Signature Studios i Marvel Television. Twórcą i showrunnerem serialu jest Joe Pokaski. W rolach głównych występują: Olivia Holt, Aubrey Joseph, Emma Lahana, Jaime Zevallos, J.D. Evermore, Carl Lundstedt, Andrea Roth, Gloria Reuben i Miles Mussenden.
Serial emitowany jest na antenie Freeform od 7 czerwca 2018 roku. W Polsce jest on dostępny od 8 czerwca 2018 roku w serwisie Showmax. 20 lipca 2018 roku poinformowano, że został zamówiony drugi sezon serialu z premierą 4 kwietnia 2019 roku. 24 października 2019 roku poinformowano o zakończeniu serialu po dwóch sezonach.
Emisja.
Serial emitowany jest na antenie Freeform od 7 czerwca 2018 roku. Początkowo emisja miała się rozpocząć zimą 2017 roku. Pierwszy sezon będzie się składał z 10 odcinków. W Polsce serial jest dostępny od 8 czerwca 2018 roku w serwisie Showmax. Drugi sezon zadebiutował 4 kwietnia 2019 roku w Stanach Zjednoczonych.
Produkcja.
Rozwój projektu.
W 2011 roku Joseph Loeb poinformował, że serial jest w trakcie rozwoju dla ABC Family. W kwietniu 2016 roku poinformowano, że stacja Freeform zamówiła serial na sezon 2016/17.
We wrześniu 2016 roku poinformowano, że za serial odpowiadać będzie Joe Pokaski. Prace nad scenariuszem rozpoczęto we wrześniu 2016 roku, natomiast w listopadzie tego samego roku, Pokaski rozpoczął prace nad nim od początku. Na początku kwietnia poinformowano, że pierwszy sezon będzie się składał z 10 odcinków.
20 lipca 2018 roku poinformowano, że został zamówiony drugi sezon serialu. 24 października 2019 roku poinformowano o zakończeniu serialu po dwóch sezonach.
Casting.
Pod koniec stycznia 2017 roku poinformowano, że w głównych rolach zostali obsadzeni Olivia Holt jako Tandy Bowen / Dagger i Aubrey Joseph jako Tyrone Johnson / Cloak. W połowie lutego tego samego roku do głównej obsady serialu dołączyli: Andrea Roth jako Melissa Bowen, Gloria Reuben jako Adina Johnson, Miles Mussenden jako Otis Johnson, Carl Lundstedt jako Liam, James Saito jako Bernard Sanjo i J.D. Evermore jako Connors.
Zdjęcia.
Zdjęcia do serialu rozpoczęto 8 lutego 2017 roku w Nowym Orleanie pod roboczym tytułem "Shadows".

</doc>
<doc id="3680265" url="https://pl.wikipedia.org/wiki?curid=3680265" title="Lech Tyszkiewicz">
Lech Tyszkiewicz

Lech Antoni Tyszkiewicz (ur. 7 maja 1931 w Kapicach, zm. 16 lipca 2017 we Wrocławiu) – polski historyk, mediewista, specjalizujący się w historii powszechnej wczesnego średniowiecza oraz średniowieczem na Śląsku; nauczyciel akademicki związany z Uniwersytetem Wrocławskim.
Życiorys.
Urodził się w 1931 roku w Kapicach koło Grajewa na Podlasiu. W 1955 roku ukończył studia historyczne na Uniwersytecie Wrocławskim. Trzy lata później podjął pracę na macierzystej uczelni, z którą związał całe swoje życie naukowe i zawodowe. Pracę doktorską obronił w 1963 roku, zaś habilitował się w 1985 roku. W 1992 roku prezydent Polski Lech Wałęsa nadał mu tytuł profesora nauk humanistycznych.
Przez wiele lat kierował Zakładem Historii Polski i Powszechnej do końca XV wieku, w Instytucie Historycznym Uniwersytetu Wrocławskiego (1979–2001). W latach 1993–1996 pełnił funkcję zastępcy dyrektora tego Instytutu oraz był członkiem Polskiego Towarzystwa Historycznego i Wrocławskiego Towarzystwa Miłośników Historii, Wrocławskiego Towarzystwa Naukowego, członkiem Komisji Historycznej i Archeologicznej przy oddziale Polskiej Akademii Nauk we Wrocławiu.
Zmarł w 2017 roku we Wrocławiu i został pochowany na Cmentarzu św. Maurycego. Za swoją wieloletnią działalność naukowo-dydaktyczną został odznaczony wieloma odznaczeniami i nagrodami, w tym m.in.: Krzyżem Kawalerskim Orderu Odrodzenia Polski i Złotym Krzyżem Zasługi.
Dorobek naukowy.
Lech Tyszkiewicz zajmował się problematyką związaną głównie z wczesnym średniowieczem, ze szczególnym uwzględnieniem dziejów Słowiańszczyzny, ludów koczowniczych i średniowiecznego Śląska. Był mistrzem i wychowawcą wielu pokoleń historyków. Do jego najważniejszych publikacji należą:

</doc>
<doc id="3680267" url="https://pl.wikipedia.org/wiki?curid=3680267" title="Aleksandr Iwanowski">
Aleksandr Iwanowski

Aleksandr Wiktorowicz Iwanowski (ros. Александр Викторович Ивано́вский; ur. 29 listopada 1881, zm. 12 stycznia 1968) – radziecki reżyser i scenarzysta filmowy. Zasłużony Działacz Sztuk RFSRR (1936). Laureat Nagrody Stalinowskiej. Absolwent Uniwersytetu Kazańskiego.

</doc>
<doc id="3680271" url="https://pl.wikipedia.org/wiki?curid=3680271" title="Jędrzejowska Kolej Wąskotorowa">
Jędrzejowska Kolej Wąskotorowa



</doc>
<doc id="3680272" url="https://pl.wikipedia.org/wiki?curid=3680272" title="Jędrzejowska Kolej Dojazdowa">
Jędrzejowska Kolej Dojazdowa



</doc>
<doc id="3680274" url="https://pl.wikipedia.org/wiki?curid=3680274" title="Silva Golde">
Silva Golde

Silva Golde (ur. 4 sierpnia 1955 w Lipawie, zm. 31 grudnia 2013) – łotewska nauczycielka i polityk, w 1999 minister oświaty i nauki, poseł na Sejm Republiki Łotewskiej, eurodeputowana V kadencji.
Życiorys.
W 1973 ukończyła szkołę średnią, a w 1977 studia z zakresu metodyki i pedagogiki w Lipawskim Instytucie Pedagogicznym. Pracowała początkowo jako nauczycielka i metodolog, od pierwszej połowy lat 80. zawodowo związana z administracją oświatową okręgu lipawskiego, którą kierowała od 1992.
W 1998 i 2002 była wybierana do Sejmu z ramienia Partii Ludowej. Od lipca do grudnia 1999 sprawowała urząd ministra oświaty i nauki w gabinecie, na czele którego stał Andris Šķēle. Od 2003 pełniła funkcję obserwatora w Parlamencie Europejskim, a po akcesie Łotwy do Unii Europejskiej formalnie od maja do lipca 2004 sprawowała mandat eurodeputowanej V kadencji. Od 2004 do 2005 była sekretarzem parlamentarnym w resorcie spraw zagranicznych.
W 2005 złożyła mandat poselski w związku z wyborem na radną Lipawy. Powołana na zastępcę burmistrza Uldisa Sesksa. W 2009 i 2013 uzyskiwała reelekcję. W międzyczasie dołączyła do Partii Lipawskiej.

</doc>
<doc id="3680278" url="https://pl.wikipedia.org/wiki?curid=3680278" title="Kurtaczek wąsaty">
Kurtaczek wąsaty

Kurtaczek wąsaty (" Erythropitta kochi") – gatunek średniej wielkości ptaka z rodziny kurtaczków (Pittidae). Jest endemitem wyspy Luzon na Filipinach.
Systematyka.
Blisko spokrewniony z kurtaczkiem czerwonobrzuchym ("E. erythrogaster"). Nie wyróżnia się podgatunków.
Morfologia.
Kurtaczki wąsate mierzą średnio 22–23 cm długości; masa ciała dla 1 zważonej samicy (otłuszczonej) wyniosła 116 g. Kurtaczek wąsaty ma brązową głowę, błękitną pierś i czerwone podbrzusze.
Ekologia.
W pożywieniu odnotowano jak dotąd tylko chrząszcze. Jego naturalne siedliska to subtropikalne lub tropikalne wilgotne lasy górskie (preferuje te z domieszką dębów). Toleruje również obszary poddane wycince lub w inny sposób zniszczone przez człowieka. Odnotowywany bywał na wysokości od 360 do 2200 m n.p.m., ale to na wysokości 900–1400 m n.p.m. stwierdzany był najczęściej.
Status.
Międzynarodowa Unia Ochrony Przyrody (IUCN) od 2014 uznaje kurtaczka wąsatego za gatunek bliski zagrożenia (NT, "Near Threatened"); wcześniej, od 1994 był on klasyfikowany jako gatunek narażony (VU, "Vulnerable"). Liczebność populacji szacuje się na około 10–20 tysięcy dorosłych osobników. Trend liczebności populacji jest oceniany jako spadkowy. Zagrożeniem dla kurtaczków wąsatych jest wycinka lasów i, miejscami, łapanie ptaków we wnyki.

</doc>
<doc id="3680279" url="https://pl.wikipedia.org/wiki?curid=3680279" title="Strajk dzieci swarzędzkich">
Strajk dzieci swarzędzkich

Strajk dzieci swarzędzkich – strajk szkolny uczniów katolickiej szkoły elementarnej w Swarzędzu, który miał miejsce w latach 1906-1907. Był aktem sprzeciwu skierowanym wobec procesu germanizacji polskich szkół, wywołany zakazem używania języka polskiego na lekcjach religii w szkołach ludowych w Poznańskiem i na Pomorzu.
Przyczyny.
W Swarzędzu bezpośrednią przyczyną buntu była odmowa wydana przez władz pruskie, odnosząca się do wniosku dorosłych, którzy postulowali o wydanie zezwolenia na nauczanie pisania i czytania w języku polskim.
Przebieg strajku.
23 października 1906 roku w elementarnej szkole katolickiej przy ul. Zamkowej wybuchł strajk. Uczniowie odmówili nauki w zajęciach prowadzonych w języku niemieckim. Dziennie strajkowało od 50 do 120 dzieci, po kilku lub kilkunastu z każdej klasy. Kilkuletni bohaterowie strajku gromadzili się na cmentarzu przy kościele pw. św. Marcina razem z Janem Zaporowskim, który był jednym z organizatorów strajku. Jako że pełnił funkcję organisty w kościele św. Marcina, pod pozorem nauczania pieśni religijnych oraz odmawianych modlitw, uczył dzieci języka polskiego. Podobnie jak w całej Wielkopolsce, tak i w Swarzędzu władze pruskie zareagowały represjami wobec strajkujących. Uczniów po zakończeniu planowanych lekcji pozostawiano na tzw. "lekcjach aresztu," których zorganizowano w sumie 375 godzin, zamiast pozdrowienia katolickiego wprowadzono świeckie. a lekcje religii zastąpiono dodatkowymi godzinami niemieckiego, matematyki i historii. Nie udzielano promocji do następnych klas oraz nie zwalniano ze szkoły osób, które ukończyły 14 rok życia. Wobec rodziców stosowano natomiast dotkliwe kary sądowe.
Upamiętnienia.
11 listopada 2007 roku przy kościele pw. św. Marcina Biskupa przy ulicy świętego Marcina odsłonięto granitową tablicę upamiętniającą patriotyczną postawę swarzędzkich dzieci sprzed 100 lat. Jego wykonawcą jest Waldemar Dębosz z Paczkowa. Warto dodać, że pamięć o bohaterskim strajku uczniów została przywrócona dzięki staraniom śp. Floriana Fiedlera wraz z członkami Towarzystwa Miłośników Ziemi Swarzędzkiej.

</doc>
<doc id="3680282" url="https://pl.wikipedia.org/wiki?curid=3680282" title="Iwan Pieriewierziew">
Iwan Pieriewierziew

Iwan Fiodorowicz Pieriewierziew (ros. Ива́н Фёдорович Переве́рзев; ur. 3 września 1914, zm. 23 kwietnia 1978 w Moskwie) – radziecki aktor filmowy. Laureat Nagrody Stalinowskiej (1952). Ludowy Artysta ZSRR (1975). Pochowany na Cmentarzu Kuncewskim w Moskwie

</doc>
<doc id="3680284" url="https://pl.wikipedia.org/wiki?curid=3680284" title="Aleksandr Iwanow (reżyser)">
Aleksandr Iwanow (reżyser)

Aleksandr Gawriłowicz Iwanow (ros. "Александр Гаврилович Ивано́в", ur. 1898, zm. 1984) – radziecki reżyser i scenarzysta filmowy. Ludowy Artysta ZSRR (1964). Pochowany na Cmentarzu Serafimowskim.

</doc>
<doc id="3680285" url="https://pl.wikipedia.org/wiki?curid=3680285" title="Xanthonia glabra">
Xanthonia glabra

Xanthonia glabra – gatunek chrząszcza z rodziny stonkowatych, podrodziny Eumolpinae i plemienia Adoxini.
Gatunek ten opisany został w 2002 roku przez Lwa N. Miedwiediewa.
Chrząszcz o ciele długości 2,7 mm, ubarwiony żółtawobrązowo z jaśniejszymi pokrywami. Głowa o trójkątnie wykrojonym przednim brzegu nadustka, rzadko punktowanym czole, silnie wypukłych oczach i czułkach sięgających nieco za barki pokryw. Przedplecze najszersze pośrodku, gdzie jest 1,4 raza szersze niż dłuższe. Pokrywy nieco ku tyłowi rozszerzone, opatrzone 15 regularnymi rządkami punktów i krótkim rządkiem przytarczkowym. Boki przedplecza zaokrąglone, a kąty barkowe pokryw ostre.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680288" url="https://pl.wikipedia.org/wiki?curid=3680288" title="Aulexis brevipilosa">
Aulexis brevipilosa

Aulexis brevipilosa – gatunek chrząszcza z rodziny stonkowatych, podrodziny Eumolpinae i plemienia Adoxini.
Gatunek tan opisany został w 2002 roku przez Lwa N. Miedwiediewa.
Chrząszcz o przysadzistym ciele długości 4,6 mm u samców i od 6,2 do 6,5 mm u samic, ubarwiony rudożółtawo z jasnym owłosieniem i czarnymi goleniami oraz stopami. Głowa o cienkich, sięgających środka pokryw czułkach i kwadratowym, na przedzie dwuzębnym, a po bokach opatrzonym listewkami nadustku. Błyszczące przedplecze jest delikatnie punktowane i ma skośne wgłębienia przed kątami tylnymi. Na każdym z bocznych brzegów przedplecza obecne trzy oddzielone przerwami ząbki. Owłosienie na matowych, rozszerzonych ku tyłowi pokrywach gęste, na przedpleczu skierowane dośrodkowo i częściowo ku tyłowi. Samiec odznacza się nieco asymetrycznym edeagusem.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680303" url="https://pl.wikipedia.org/wiki?curid=3680303" title="Górska Szkoła Szybowcowa &quot;Żar&quot;">
Górska Szkoła Szybowcowa &quot;Żar&quot;



</doc>
<doc id="3680310" url="https://pl.wikipedia.org/wiki?curid=3680310" title="XIV Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2006">
XIV Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2006

XIV Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2006 – odbyły się 1–3 września 2006 roku na lotnisku Ostrów Wielkopolski-Michałków. Gospodarzem Mistrzostw był Aeroklub Ostrowski i "Pyrlandia Boogie", a organizatorem Aeroklub Ostrowski, "Pyrlandia Boogie" i Aeroklub Polski. Do dyspozycji skoczków był samolot Let L-410 Turbolet. Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 8 kolejek skoków i 1 finałowa.
Rozegrane kategorie.
Zawody rozegrano w jednej kategorii:
Wyniki.
W zawodach brało udział 20 zawodników reprezentujących 4 zespoły.

</doc>
<doc id="3680311" url="https://pl.wikipedia.org/wiki?curid=3680311" title="Bój z bolszewizmem">
Bój z bolszewizmem

Bój z bolszewizmem. Wszechstronny informator antykomunistyczny – miesięcznik ukazujący się w latach 1927-1931 w Warszawie. 
Redaktorem naczelnym był Henryk Glass. Od 1930 był organem Porozumienia Antykomunistycznego. Nakład pisma wynosił 3 tysiące egzemplarzy. Periodyk był biuletynem antykomunistycznym. Miesięcznik uświadamiał metody działania komunistycznych ośrodków dywersji ideologicznej, a przez publikowanie dokumentów opatrzonymi komentarzami ułatwiał zrozumienie istoty zamierzeń realizowanych przy użyciu agitacji. Pismo zostało zawieszone z powodów finansowych. Ukazało się 5 roczników liczących łącznie 1300 stron druku. Jego kontynuacją było pismo „Prawda o komunizmie – Biuletyn Informacyjny”.

</doc>
<doc id="3680314" url="https://pl.wikipedia.org/wiki?curid=3680314" title="Prawda o komunizmie – Biuletyn Informacyjny">
Prawda o komunizmie – Biuletyn Informacyjny

Prawda o komunizmie – Biuletyn Informacyjny – miesięcznik ukazujący się w latach 1937-1939 w Warszawie. 
Redaktorem naczelnym był Henryk Glass. Pismo było kontynuacją miesięcznika „Bój z bolszewizmem” (1927-1931). Na jego łamach dominował propagandowy styl pisania o zagadnieniach komunizmu. Ostatni numer ukazał się w sierpniu 1939 roku. Łącznie ukazało się 2100 stron pisma.

</doc>
<doc id="3680316" url="https://pl.wikipedia.org/wiki?curid=3680316" title="Odznaka tytułu honorowego „Zasłużony Nauczyciel PRL”">
Odznaka tytułu honorowego „Zasłużony Nauczyciel PRL”



</doc>
<doc id="3680321" url="https://pl.wikipedia.org/wiki?curid=3680321" title="Chrystianizacja Wielkich Moraw">
Chrystianizacja Wielkich Moraw

Chrystianizacja Wielkich Moraw – proces chrystianizacji państwa wielkomorawskiego we wczesnym średniowieczu.
Okoliczności przyjęcia chrztu.
Terytorium Wielkich Moraw pierwotnie podlegało ewangelizacji misjonarzy pochodzących z Królestwa Franków, bądź bizantyjskich enklaw w Italii i Dalmacji od początku VIII wieku i sporadycznie także wcześniej. Bawarska diecezja pasawska była odpowiedzialna za ustanowienie struktury kościelnej na Morawach. Pierwszy kościół chrześcijański zachodniej i wschodniej Słowiańszczyzny znany ze źródeł pisanych, został zbudowany w 828 roku przez Pribinę, władcę Księstwa Nitrzańskiego, choć prawdopodobnie on sam pozostawał jeszcze poganinem. Pierwszy znany z imienia władca Moraw, Mojmir I, został ochrzczony w 831 przez Reginhara, biskupa Pasawy. Państwo wielkomorawskie było drugim w historii państwem słowiańskim, które przyjęło chrzest. Pierwszym była Karantania w VIII wieku za rządów Kakacjusza. W związku z wewnętrznymi walkami między morawskimi władcami, Mojmir został obalony przez Rościsława w 846. Gdy Mojmir sprzymierzył się z Państwem wschodniofrankijskim i Kościołem katolickim, Rościsław poprosił o wsparcie z Bizancjum i sprzymierzył się z Kościołem prawosławnym.
Misja świętych Cyryla i Metodego.
Chrystianizacja Moraw zintensyfikowała się pod wpływem greckich misjonarzy, Cyryla i Metodego, którzy przybyli do Moraw na prośbę Rościsława w 863 roku. Jeszcze wcześniej przygotowując się do działalności wśród Słowian, bracia stworzyli, czterdziestoliterowy alfabet oddający dźwięki występujące w języku staro-cerkiewno-słowiańskim, zwany następnie głagolicą. „Bracia słowiańscy” przetłumaczyli również na język Słowian Biblię i pisma liturgiczne, co pozwoliło szybko spopularyzować chrześcijaństwo. Cyryl i Metody odnieśli większe sukcesy niż katolickie misje wschodniofrankijskich kapłanów i łacińskiej liturgii. Kilkanaście lat później, władca pobliskiego Księstwa Czech, Borzywoj I również przyjął chrzest z rąk Metodego, choć nie jest do końca pewne w którym dokładnie roku. Przyjmuje się rok 884, czyli rok przed śmiercią Metodego. Morawskiemu Rościsławowi ostatecznie udało się stworzyć Kościół niezależny zarówno od Państwa wschodniofrankijskiego, jak i od Bizancjum, podległy bezpośrednio Stolicy Apostolskiej. Nowo powstała diecezja panońska została ustanowiona z Metodym jako jej pierwszym arcybiskupem. Po śmierci Rościsława, jego następcą został Świętopełk I morawski i wówczas zmianie uległa sytuacja polityczna. Zapoczątkowany przez „braci słowiańskich” Kościół słowiański zaczął chylić się ku upadkowi. Po śmierci Metodego został on zastąpiony na powrót przez zachodni obrządek. Wielu słowiańskich kapłanów wydalonych z Moraw, znalazło schronienie w Bułgarii, gdzie wiele ich tradycji zostało włączonych do Bułgarskiego Kościoła Prawosławnego. Według polskiego historyka, Henryka Łowmiańskiego, autora "Początków Polski", Państwo wielkomorawskie ostatecznie upadło około 905 roku. Stało się to za panowania Mojmira II.
Wpływ chrztu na ziemie polskie.
Nie wykluczone, że z terenów wielkomorawskich, chrześcijaństwo zostało przeniesione na tereny dzisiejszej Małopolski, czy Śląska. Autor hagiograficznego "Żywota świętego Metodego" (znanego też jako "Legenda panońska") napisał o „potężnym słowiańskim księciu siedzącym na Wiśle”, który „urągał chrześcijaństwu i wielkie czynił mu szkody”. Chodzi tu najprawdopodobniej o wodza plemienia Wiślan. Wspomniane przez autora krzywdy mogło objawiać się na przykład w wyprawach łupieskich, organizowanych na tereny Wielkich Moraw, bądź tylko w prześladowaniu misji chrześcijańskich na terenie dzisiejszej Małopolski. Metody miał wówczas wezwać owego księcia do przyjęcia chrztu, w przeciwnym bowiem razie jego kraj zostanie podbity: Według "Legendy panońskiej" przepowiednia Metodego miała się sprawdzić. Nie jest pewne czy Świętopełk I rzeczywiście podbił ziemie położone na północ od Tatr i czy wódz Wiślan był jego wasalem. Obecnie kwestia ta jest przedmiotem dyskusji wśród mediewistów.

</doc>
<doc id="3680327" url="https://pl.wikipedia.org/wiki?curid=3680327" title="Puchar Chorwacji w koszykówce mężczyzn">
Puchar Chorwacji w koszykówce mężczyzn

Puchar Chorwacji w koszykówce mężczyzn (chor. Kup Krešimira Ćosića) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Chorwacką Federację Koszykówki dla chorwackich męskich klubów koszykarskich. Drugie – po mistrzostwach Chorwacji – rozgrywki w hierarchii ważności, w niemieckiej koszykówce. Po raz pierwszy zmagania o puchar odbyły się w sezonie 1991/92, niedługo po uzyskaniu przez Chorwację niepodległości od Jugosławii.
Rozgrywki noszą imię Krešimira Ćosicia, mistrza olimpijskiego (1980), świata (1970, 1978) oraz Europy (1973, 1975, 1977), członka Koszykarskiej Galerii Sław im. Jamesa Naismitha oraz FIBA.

</doc>
<doc id="3680328" url="https://pl.wikipedia.org/wiki?curid=3680328" title="Krešimir Ćosić Cup">
Krešimir Ćosić Cup



</doc>
<doc id="3680329" url="https://pl.wikipedia.org/wiki?curid=3680329" title="Kup Krešimira Ćosića">
Kup Krešimira Ćosića



</doc>
<doc id="3680337" url="https://pl.wikipedia.org/wiki?curid=3680337" title="National Basketball League (Bułgaria)">
National Basketball League (Bułgaria)



</doc>
<doc id="3680338" url="https://pl.wikipedia.org/wiki?curid=3680338" title="1. A slovenska košarkarska liga">
1. A slovenska košarkarska liga



</doc>
<doc id="3680340" url="https://pl.wikipedia.org/wiki?curid=3680340" title="Wojnowo (jezioro na Pojezierzu Gnieźnieńskim)">
Wojnowo (jezioro na Pojezierzu Gnieźnieńskim)

 
Wojnowo – jezioro w woj. wielkopolskim, w powiecie poznańskim, w gminie Murowana Goślina w pobliżu wsi o tej samej nazwie, leżące na terenie Pojezierza Gnieźnieńskiego.
Dane morfometryczne.
Powierzchnia zwierciadła wody wynosi 20,0 ha.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Wojnowo". W różnych publikacjach i na mapach topograficznych jezioro to występuje pod nazwą "Jezioro Wojnowskie".

</doc>
<doc id="3680344" url="https://pl.wikipedia.org/wiki?curid=3680344" title="Kaalijärv">
Kaalijärv



</doc>
<doc id="3680347" url="https://pl.wikipedia.org/wiki?curid=3680347" title="Michał Łukaszewicz">
Michał Łukaszewicz

Michał Łukaszewicz (ur. 29 listopada 1948 w Szczecinie, zm. 18 kwietnia 2006 w Warszawie) – polski pisarz, poeta, krytyk literacki, dziennikarz. Był członkiem Stowarzyszenia Pisarzy Polskich.
Życiorys.
Absolwent Wydziału Filologii Polskiej Uniwersytetu Warszawskiego (dyplom 1974). W latach 1967–1976 należał do grupy poetyckiej „Stajnia”. Debiutował w 1980 roku tomikiem wierszy „Magister Tartufe” (wyd. PIW) i zbiorem opowiadań „Pieśń żarłocznej szarańczy” (wyd. „Czytelnik”).
Po studiach pracował jako dziennikarz w „Sztandarze Młodych”, a od 1976 do 1996 roku jako redaktor w dwutygodniku, a potem miesięczniku „Nowe Książki”. W latach 1996–2002 był stałym współpracownikiem miesięcznika literacko-społecznego „Literatura”, gdzie publikował m.in. fragmenty swoich nie wydanych powieści, artykuły i recenzje. Jego opowiadania fantastyczne ukazywały się w „Fantastyce” i w „Nowej Fantastyce”.
W latach 1993–2006 był nauczycielem w szkołach społecznych. Brał udział w tworzeniu szkoły społecznej Stowarzyszenia Kultury i Edukacji, w której pracował aż do śmierci. Jego artykuły na temat oświaty w cyklu „Szkoła bez stopni” ukazywały się w latach 1993–1994 w warszawskim miesięczniku „Społeczeństwo otwarte”.
Powieść „Warszawska Atlantyda” z pogranicza political i science fiction, w której z wyobraźnią i humorem przedstawił apokaliptyczną, a zarazem groteskową wizję polskich przemian, zwróciła uwagę krytyków. Paweł Dunin-Wąsowicz, wyróżnił ją w recenzjach i swoim leksykonie „Warszawa fantastyczna”.
Zafascynowany „Dziennikami” Stefana Żeromskiego, od lat sześćdziesiątych do końca życia, pisał swoje. Krótki wstęp do nich podyktował przed śmiercią w Szpitalu Wolskim w Warszawie. Kilkanaście tomów jego dzienników dotychczas nie zostało wydanych.

</doc>
<doc id="3680348" url="https://pl.wikipedia.org/wiki?curid=3680348" title="Teodora, cesarzowa bizantyjska">
Teodora, cesarzowa bizantyjska

Teodora, cesarzowa bizantyjska (włos. Teodora, imperatrice di Bisanzio) – film historyczny z 1954 roku w reżyserii Riccardo Fredy.
Opis fabuły.
Film jest luźno związany z historią cesarzowej bizantyńskiej Teodory. 

</doc>
<doc id="3680353" url="https://pl.wikipedia.org/wiki?curid=3680353" title="Kaplica we Wrąbczynkowskich Holendrach">
Kaplica we Wrąbczynkowskich Holendrach

Kaplica we Wrąbczynkowskich Holendrach – drewniana kaplica katolicka zlokalizowana we wsi Wrąbczynkowskie Holendry, w gminie Pyzdry (powiat wrzesiński). Należy do parafii Świętych Apostołów Piotra i Pawła w Zagórowie.
Historia.
Drewniana kaplica pełniła dawniej rolę kantorówki protestanckiej. Została wybudowana około 1890, służąc miejscowej społeczności ewangelickiej, z której wywodzili się tutejsi Olędrzy. Przez katolików została przejęta w 1950. W 2003 wykonano remont dachu.
Architektura.
Kaplica drewniana, salowa, orientowana, konstrukcji wieńcowej, bez wyodrębnionego prezbiterium. Od strony zachodniej dobudowana jest kruchta. Dach dwuspadowy z małą wieżyczką. Ściany tynkowane od wewnątrz. Wyposażenie kaplicy powojenne.
Otoczenie.
Wokół kościoła drewniana droga krzyżowa. Przy wejściu krzyż i kamień z napisem "Ja jestem drogą i prawdą, i życiem", a z drugiej strony kapliczka maryjna.

</doc>
<doc id="3680355" url="https://pl.wikipedia.org/wiki?curid=3680355" title="U Panienki">
U Panienki



</doc>
<doc id="3680356" url="https://pl.wikipedia.org/wiki?curid=3680356" title="Samuel Kirk">
Samuel Kirk

Samuel Aleksander Kirk (ur. 1 września 1904 w Rugby, Dakota Północna, zm. 1996) – amerykański psycholog i pedagog, który znany jest głównie z faktu ukucia terminu trudności w uczeniu się.
Życiorys.
Jego rodzicami byli rolnicy Richard i Nelly Kirk. wychował się w rolniczym miasteczku i wieczorami nauczał rolników, jak czytać. Kirk służył w wojsku, gdzie stworzył program dla poborowych, którzy mieli trudności z czytaniem i pisaniem.
Kirk otrzymał oba licencjaty i magistra w dziedzinie psychologii na Uniwersytecie w Chicago. Następnie uzyskał stopień kandydata nauk w fizjologicznej i klinicznej psychologii na Uniwersytecie Michigan.
Ożenił się z Winifred D. i miał z nią syna, Jerry’ego oraz córkę, Lorraine.
Kariera naukowa.
Samuel Kirk jest znany z osiągnięć w dziedzinie kształcenia specjalnego, a czasami nazywany „ojcem nowoczesnego kształcenia specjalnego”.
Zaczął swoją działalność pedagogiczną w szkole Oaks w Chicago w 1929 roku, gdzie pracował z chłopcami którzy nie byli dobrymi uczniami i cierpieli na choroby psychiczne. Jego zainteresowania w dziedzinie kształcenia specjalnego pogłębiały się, w miarę jak pracował z osobami wymagającymi kształcenia specjalnego. Samuel Kirk „pisał tak szeroko i tak z poczucia obowiązku o wielu aspektach upośledzenia umysłowego oraz zaburzeniach uczenia się co więcej był odpowiedzialny za wiele innowacji w diagnostyce, nauce i polityce społecznej”.
W 1963 r., dr Kirk wygłosił przemówienie na konferencji na temat edukacji i stał się pierwszym który użył pojęcia „niezdolności do uczenia się”. Ta mowa miała monumentalna wpływ na politykę społeczną, a także pomogła imieniu doktora Kirka pojawić się w opinii publicznej za sprawą Johna F. Kennedy'ego który miał siostrę, dotkniętą zaburzeniami psychicznymi (teraz częściej nazywanymi zaburzeniami intelektualnymi). Dr Kirk położył fundamenty dla przyjęcia przepisów, które wymagały, aby szkoły udzielały pomocy dla dzieciom z trudnościami w nauce. W państwowej polityce (1964), dr Kirk przekonał Waszyngton, by ten przekazał pieniądze na kształcenie nauczycieli, w zakresie pomocy uczniom z trudnościami w uczeniu się. Poświęceni się Dr Kirka dla uczniów z trudnościami w nauce doprowadziły do powstania pierwszego w historii Instytutu Badań Specjalnych Dzieci co miało miejsce ponad 50 lat temu. Która do tej pory jest popularnym punktem odniesienia dla ministerstwa edukacji specjalnej.
W publikacjach doktora Kirka, dotyczących uczenia się osób niepełnosprawnych, opisuje on klasyfikacje używane w odniesieniu do dzieci niepełnosprawnych. To zawiera jednolitą klasyfikację dzieci z niską inteligencją, bazującą na różnicy stopnia deficytu uczenia się. Samuel wymienił też przyczyny, powiązane z trudnościami w uczeniu się. Są to: urazy mózgu, zaburzenia fizjologiczne, czynniki dziedziczne, oraz kulturowe. W swojej publikacji pod tytułem "Nauczanie opóźnionego dziecka", opisuje identyfikowanie się dziecka z trudnościami w nauce, obejmującą naukę dziecka w różnych dyscyplinach, lub bardziej ogólnie, testy inteligencji, testy osiągnięć, osobowości i społecznej dojrzałości.

</doc>
<doc id="3680363" url="https://pl.wikipedia.org/wiki?curid=3680363" title="Siejłowicze">
Siejłowicze

Siejłowicze (biał. Се́йлавічы) – wieś na Białorusi położona w rejonie nieświeskim, w obwodzie mińskim. W latach 1921-1939 znajdowała się w gminie Howiezna, w powiecie nieświeskim, w Polsce. W latach międzywojennych wieś była siedzibą kampanii granicznej Korpusu Ochrony Pogranicza „Siejłowicze”. 
We wsi znajduje się Kościół Najświętszego Serca Jezusa.
W 1587 roku wieś należała do klucza Nieśwież Mikołaja Krzysztofa Radziwiłła.

</doc>
<doc id="3680365" url="https://pl.wikipedia.org/wiki?curid=3680365" title="Wołodymyr Rodionow">
Wołodymyr Rodionow

Wołodymyr Kostiantynowycz Rodionow, ukr. Володимир Костянтинович Родіонов, ros. Владимир Константинович Родионов, "Władimir Konstantinowicz Rodionow" (ur. 12 października 1949 w Nowosybirsku, FSRR) – radziecki i ukraiński piłkarz pochodzenia rosyjskiego, grający na pozycji pomocnika.
Kariera piłkarska.
Kariera klubowa.
W rodzimym mieście grał w hokejowej drużynie Sibir Nowosybirsk. W 1969 rozpoczął karierę piłkarską w FK Yangiyer razem z dwoma starszymi braćmi. W następnym roku przeszedł do Neftianik Fergana, skąd w połowie roku został zaproszony do Paxtakoru Taszkent. Potem służył w wojskowym klubie SKA Rostów nad Donem. W 1973 został przeniesiony do Charkowa, gdzie grał w drużynie rezerw Metalista Charków. Po zwolnieniu z wojska, od 1974 do 1976 występował w Czornomorcu Odessa. W 1977 przeniósł się do Dnipra Czerkasy. W 1979 został piłkarzem Awanhardu Równe. W 1980 zasilił skład Spartaka Iwano-Frankiwsk, w którym zakończył karierę piłkarza.
Potem trenował i występował w drużynach amatorskich Odessy. W sezonie 1993-1994 zagrał w amatorskim zespole Perwomajec Perwomajśke.
Kariera trenerska.
Po zakończeniu kariery piłkarza rozpoczął pracę szkoleniowca. Od lat 80. XX wieku trenował amatorskie zespoły Odessy i obwodu odeskiego. Również pracował jako inspektor meczów piłkarskich mistrzostw Odessy i obwodu. Trenował dzieci w Szkole Sportowej „Olimp”.

</doc>
<doc id="3680368" url="https://pl.wikipedia.org/wiki?curid=3680368" title="Sobór Zstąpienia Ducha Świętego w Czerniowcach">
Sobór Zstąpienia Ducha Świętego w Czerniowcach

Sobór Zstąpienia Ducha Świętego – prawosławny sobór w Czerniowcach, katedra eparchii czerniowiecko-bukowińskiej Ukraińskiego Kościoła Prawosławnego Patriarchatu Moskiewskiego.
Historia.
Sobór został wzniesiony w latach 1844–1864 dzięki staraniom prawosławnego biskupa (od 1873 — metropolity Bukowiny) Eugeniusza (Hakmanna). Zbudowany w oparciu o jeden z niezrealizowanych, odrzuconych w konkursie projektów soboru św. Izaaka w Petersburgu, podarowany bp. Eugeniuszowi przez metropolitę petersburskiego Serafina. Projekt został zmodyfikowany przez Ferdinanda Rolla. Gotowy budynek wyświęcił bp. Eugeniusz 16 lipca 1864. Pięć lat po zakończeniu budowy obiektu fasada świątyni została przebudowana według koncepcji czeskiego akademika architektury, Josefa Hlavki, który zaprojektował również rezydencję metropolitów Bukowiny i Dalmacji w Czerniowcach. W 1873 w soborze pochowano zmarłego metropolitę Eugeniusza. Ikonostas w cerkwi został wykonany już po ukończeniu prac nad budynkiem, zaś w latach 1892–1896 Karl Jobst i jego uczniowie wykonali we wnętrzu kompleks fresków. 
Cerkiew pozostawała czynna do 1961, gdy zamknięto ją na polecenie władz radzieckich. Funkcje soboru katedralnego eparchii czerniowieckiej przejął wówczas sobór św. Mikołaja w Czerniowcach. Początkowo budowla stała pusta, następnie zaadaptowano ją na magazyn papieru; część pierwotnej dekoracji malarskiej obiektu uległa zniszczeniu. Następnie obiekt przekształcono w siedzibę wystawy towarów przemysłowych. Ostatecznie budowlę zaadaptowano na muzeum sztuki, zostało ono otwarte w 1988. Podczas prac wywieziono z soboru szczątki metropolity Eugeniusza i pochowano je w nieznanym miejscu. W 1989 sobór został oddany Rosyjskiej Cerkwi Prawosławnej. W 1997 ukończono restaurację fresków i odnowę ikonostasu w świątyni, w 2000 zawieszono na dzwonnicach soboru nowe dzwony. 
W 2006 przed soborem odsłonięto pomnik metropolity Eugeniusza autorstwa architekta Wiktora Kilczyckiego i rzeźbiarza Mykoły Mirosznyczenki, ufundowany przez lokalny oddział Partii Regionów.

</doc>
<doc id="3680371" url="https://pl.wikipedia.org/wiki?curid=3680371" title="Gwisinboneun hyeongsa, Cheo-yong">
Gwisinboneun hyeongsa, Cheo-yong

Gwisinboneun hyeongsa, Cheo-yong (kor.: 귀신보는 형사, 처용, MOCT: "Gwisinboneun hyeongsa, Cheo-yong", znana także jako "Cheo-yong") – południowokoreański, kryminalny serial telewizyjny emitowany w 2014 roku na kanale OCN. Główne role odgrywają w nim Oh Ji-ho, Oh Ji-eun oraz Jun Hyoseong. 
W drugim sezonie, emitowanym w 2015 roku, do swych ról powrócili Oh Ji-ho oraz Jun Hyoseong. W roli nowej partnerki głównego protagonisty obsadzona została Ha Yeon-joo.
Pierwszy sezon serialu składa się z 10 odcinków i został wyemitowany od 9 lutego do 6 kwietnia 2014 roku. Drugi sezon również składa się z 10 odcinków emitowanych od 23 sierpnia do 18 października 2015 roku.
Znaczenie tytułu.
Imię głównego bohatera - Cheo-yong, nawiązuje do bohatera baśni z czasów królestwa Silla. W baśni tej Cheo-yong odkrywa, że jego żona zdradziła go z bóstwem zarazy, ale jego spokojna reakcja na tyle zaimponowała bóstwu, że ten obiecał nie zbliżać się do miejsc gdzie chociażby będzie narysowana twarz Cheo-yonga. Od tamtego czasu postać Cheo-yonga została utożsamiona z odstraszaniem złych duchów.
Fabuła.
Detektyw Yoon Cheo-yong urodził się z niezwykłymi zdolnościami, pozwalającymi mu widzieć, słyszeć i dotykać duchów. Ten niezwykły wgląd w rzeczywistość pozwala mu szybko rozwiązywać nawet bardzo trudne sprawy. Rozwiązuje kolejne zagadki korzystając z pomocy swojej partnerki z policji, Ha Sun-woo, oraz Han Na-young, ducha licealistki ze smykałką do dedukcji.

</doc>
<doc id="3680372" url="https://pl.wikipedia.org/wiki?curid=3680372" title="Kompania graniczna KOP Mielnica">
Kompania graniczna KOP Mielnica



</doc>
<doc id="3680373" url="https://pl.wikipedia.org/wiki?curid=3680373" title="Wybory prezydenckie w Beninie w 2016 roku">
Wybory prezydenckie w Beninie w 2016 roku

Wybory prezydenckie w Beninie w 2016 roku – odbyły się 6 marca (I tura) i 20 marca (II tura) w Beninie. Początkowo pierwsza tura miała się odbyć 28 lutego, ale została przesunięta o tydzień z powodu opóźnienia w produkcji kart do głosowania. Urzędujący w tym czasie prezydent Yayi Boni sprawował wówczas drugą kadencję, co w świetle prawa uniemożliwiało mu kandydowanie w 2016 roku. W drugiej turze biznesmen Patrice Talon wygrał z urzędującym wówczas premierem Lionelem Zinsou.
Kampania.
Prawo zezwoliło na kampanię wyborczą tylko w okresie 15 dni bezpośrednio przed wyborami.
Kandydaci.
Partia Parti RésoAtao wybrała swoich kandydatów w prawyborach 7 listopada 2015 roku. Jej przywódca i jedyny parlamentarzysta, Mohamed Atao Hinnouho, został wybrany 141 głosami. Jego konkurentami byli Eliane Saizonou – przywódczyni kobiecego skrzydła partii, która otrzymała 14 głosów – i Félix Tohoyessou – pierwszy sekretarz partii, który otrzymał 8 głosów.
Premier Lionel Zinsou 1 grudnia 2015 roku ogłosił swoją kandydaturę z ramienia partii Forces Cauris pour un Bénin Emergent. Do tej samej partii należał urzędujący wówczas ustępujący prezydent. Zapowiedział, że jako prezydent położy nacisk na finansowanie rolnictwa i wspomoże nieformalnych pracowników w uzyskaniu formalnego zatrudnienia. Jego francuskie pochodzenie (jest urodzonym i wychowanym w Paryżu francuzem) budziło wiele kontrowersji. Przywódca związku zawodowego przeciwników Zinsou nazwał premiera kolonizatorem, który będzie tuszował przestępstwa gospodarcze Yayi Boniego. Rząd bronił Zinsou podkreślając, że posiada on pełne obywatelstwo benińskie, a jego przeciwnicy odwołują się do podstawowych instynktów – nienawiści, rasizmu, strachu i nietolerancji.
Komisja wyborcza ogłosiła 13 stycznia 2016, że 48 osób zgłosiło swoją kandydaturę i wypełniło niezbędne dokumenty, jednak nie zostali jeszcze zatwierdzeni przez Trybunał Konstytucyjny. Była to największa liczba zgłoszonych kandydatów w historii Beninu. Każdy kandydat musiał wpłacić kaucję 25 000 dolarów i złożyć oświadczenie zdrowotne w celu potwierdzenia dobrego stanu zdrowia. Trybunał odrzucił 11 kandydatur z powodu niespełnienia wszystkich wymagań. Trzech kandydatów wycofało się przed rozpoczęciem kampanii wyborczej.
Wybory przyciągnęły uwagę wielu biznesmenów, którzy kandydowali najczęściej bez poparcia partii politycznych. Wśród nich był zwycięzca tych wyborów i dawny sponsor kampanii Yayi Boni, Patrice Talon.
Po wyborach.
Tego samego dnia, którego ogłoszono wyniki, nowo wybrany prezydent elekt Patrice Talon zapowiedział reformę konstytucyjną, ograniczającą liczbę kadencji prezydenta do jednej pięcioletniej i zmniejszenie liczby członków rządu z 28 do 16. Został zaprzysiężony 6 kwietnia 2016, a skład swojego rządu ogłosił dzień później. W nowym rządzie nie było premiera, a dwaj kandydaci, którzy poparli Talona w drugiej turze, Pascal Koupaki i Abdoulaye Bio-Tchane, otrzymali ważne stanowiska. Koupaki został sekretarzem generalnym prezydencji, a Bio-Tchane ministrem stanu do spraw planowania i rozwoju.

</doc>
<doc id="3680382" url="https://pl.wikipedia.org/wiki?curid=3680382" title="Cytadela w Diyarbakır">
Cytadela w Diyarbakır

Cytadela w Diyarbakır – historyczna twierdza w Diyarbakır w Turcji. Cytadela jest otoczona przez zachowane w całości bizantyjskie mury obronne z czarnego bazaltu, zbudowane w większości w 349 roku za cesarza Konstancjusza II, odremontowane w XI wieku. Mury mają 6 km długości, cztery główne bramy: Dağ (górska), Urfa, Mardin, Yeni (nowa) i kilkanaście mniejszych oraz 72 wieże obronne. Są to największe i najdłuższe mury obronne, zaraz po Wielkim Murze Chińskim. W 2015 roku cytadela w Diyarbakır oraz krajobraz kulturowy ogrodów Hevsel zostały wpisane na listę światowego dziedzictwa UNESCO.

</doc>
<doc id="3680383" url="https://pl.wikipedia.org/wiki?curid=3680383" title="Sobór św. Mikołaja w Czerniowcach">
Sobór św. Mikołaja w Czerniowcach

Sobór św. Mikołaja – prawosławny sobór parafialny w Czerniowcach, w eparchii czerniowieckiej i bukowińskiej Ukraińskiego Kościoła Prawosławnego Patriarchatu Moskiewskiego. W latach 1961–1989 katedra.
Historia.
Sobór został wzniesiony w latach 1927–1939. Jego budowę rozpoczęto z inicjatywy metropolity Bukowiny Nektariusza, natomiast gotowy obiekt wyświęcił kolejny ordynariusz miejscowej eparchii, metropolita Wissarion, w dniu wspomnienia liturgicznego św. Mikołaja w 1939, w asyście innych duchownych. Nie jest znany autor pierwotnego projektu świątyni. Pracami przy jej wznoszeniu koordynowali kolejno trzej architekci: Paul Hitzigratch, Virgil Ionescu i Andrej Iwanow; każdy z nich modyfikował początkową koncepcję budowli. Dwurzędowy ikonostas cerkwi powstał w Bukareszcie w pracowni Grigorie Dumitrescu. Również w Bukareszcie wykonano witraż z postacią Chrystusa Pantokratora, umieszczony w kopule świątyni.
Gdy w 1961 władze radzieckie zamknęły katedralny sobór Zstąpienia Ducha Świętego w Czerniowcach, właśnie cerkiew św. Mikołaja stała się soborem katedralnym biskupów czerniowieckich i bukowińskich. W 1968 obiekt rozbudowano o ołtarze boczne Narodzenia św. Jana Chrzciciela oraz św. Teodozjusza Czernihowskiego, w którym znajdują się relikwie tegoż świętego. W tym samym roku w świątyni wykonano kompleks fresków wzorowanych na dziełach z soboru św. Włodzimierza w Kijowie. Sobór św. Mikołaja pozostawał katedrą eparchialną do 1989, gdy Cerkwi prawosławnej zwrócono sobór Zstąpienia Ducha Świętego.
Architektura.
Cerkiew wzniesiona została w stylu rumuńskim, z charakterystycznie rozmieszczonymi oknami w kopule. Do budynku prowadzą dwa wejścia od strony północnej i południowej, każde przez przedsionek z portykiem w postaci rzędu łuków podtrzymywanych przez kamienne kolumny. Od wschodu i zachodu budowla posiada po jednej apsydzie.

</doc>
<doc id="3680384" url="https://pl.wikipedia.org/wiki?curid=3680384" title="Jalgsema">
Jalgsema

Jalgsema – wieś w Estonii, w prowincji Järva, w gminie Järva-Jaani.

</doc>
<doc id="3680385" url="https://pl.wikipedia.org/wiki?curid=3680385" title="Kagavere">
Kagavere

Kagavere – wieś w Estonii, w prowincji Järva, w gminie Järva-Jaani.

</doc>
<doc id="3680386" url="https://pl.wikipedia.org/wiki?curid=3680386" title="Karinu">
Karinu

Karinu – wieś w Estonii, w prowincji Järva, w gminie Järva-Jaani.

</doc>
<doc id="3680387" url="https://pl.wikipedia.org/wiki?curid=3680387" title="Felicija Bortkevičienė">
Felicija Bortkevičienė

Felicija Bortkevičienė (ur. 1 września 1873 w Linkaučiai, zm. 21 października 1945 w Kownie) – litewska działaczka polityczna, posłanka na Wielki Sejm Wileński i do Zgromadzenia Konstytucyjnego, feministka, wydawca.
Wczesne lata.
Rodzice Juzoas Povickas i Antanina Ona Liutkevičiūtė pochodzili ze szlachty litewskiej. Dom rodzinny został skonfiskowany za udział w Powstaniu styczniowym więc rodzina przeniosła się do wsi Antakalnis koło Wiłkomierza. Kilku członków rodziny matki zginęło w Powstaniu lub zostało zesłanych na Syberię za udział w nim. Jako dziecko odwiedziła swojego dziadka i wujków zesłanych do Insar. Rodzice mówili po polsku, mimo że czuli się Litwinami. Felicija nauczyła się trochę litewskiego od matki.
Uczęszczała do Gimnazjum Żeńskiego w Kownie w latach 1885-1889. W związku z oskarżeniem o podburzanie innych uczennic do zbojkotowania obowiązkowego uczestnictwa w modlitwach prawosławnych została wyrzucona ze szkoły. W 1890 udało jej się ukończyć Gimnazjum Żeńskie w Wilnie. Przez rok studiowała polską historię i język francuski na tajnym Uniwersytecie Latającym w Warszawie. Po powrocie do domu pracowała, wraz z ojcem do jego śmierci w 1898, w banku w Wiłkomierzu. W 1899 wyszła za mąż za inżyniera i przyjaciela z lat młodości Jonasa Bortkevičiusa. Ponieważ jej mąż nie był szlachcicem rodzina Feliciji nie akceptowała jej małżeństwa. Nowożeńcy przeprowadzili się więc do Wilna, gdzie zaczęła studiować język litewski.
Przed I wojną światową.
W Wilnie wstąpiła do nielegalnego stowarzyszenia intelektualistów znanego jako Dwunastu Apostołów z Wilna. Przez kolportera nielegalnych książek Motiejusa Baltūsisa uzyskała dostęp do zakazanych w Imperium litewskich gazet: Varpas, Ūkininkas i Naujienos. Po jego aresztowaniu w 1902 sama zajęła się kolportażem. Książki ukrywała w Kościele św. Mikołaja. Weszła w skład komitetu centralnego Partii Demokratycznej Litwy założonej w 1902 i zarządu Litewskiego Związku Kobiet założonego w 1905. Aktywnie wspierała Rewolucję 1905 roku dostarczając agitatorom materiały, pieniądze i broń. Była członkiem komitetu organizacyjnego i delegatem na Wielki Sejm Wileński. Została szefem komitetu centralnego Unii Ludowej utworzonej w trakcie Sejmu, która zaproponowała, a Sejm przyjął, ustawę nadającą czynne prawo wyborcze wszystkim niezależnie od płci, religii czy narodowości. Po rewolucji zajęła się, wówczas już legalną, prasą w języku litewskim. Była wydawcą gazet Lietuvos ūkininkas i Lietuvos žinios. We wrześniu 1907 wzięła udział w pierwszym Kongresie Kobiet. Działała w towarzystwie Žiburėlis, które zajmowała się wspieraniem finansowym utalentowanych studentów (prezesem w latach 1903-1940) i Kankinių kasa wspierającym aktywistów prześladowanych przez władze carskie (1904-1914). Za działalność antypaństwową była czterokrotnie aresztowana. jej mąż spędził w 1906 trzy miesiące w więzieniu na Łukiszkach co osłabiło jego zdrowie. Zmarł po długim leczeniu w 1909. W 1915 została pierwszą kobietą wolnomularzem na Litwie.
I wojna światowa.
W czasie wojny kontynuowała swoją działalność publiczną w Rosji. organizowała pomoc dla Litwinów pruskich wysiedlonych z Litwy Mniejszej. Odwiedzała ich społeczności na Uralu i nad Wołgą. Jej organizacja Lietuvių globa pomagała ponad 4000 Litwinów, prowadziła sześć szkół podstawowych i cztery domy starców. W 1917 była członkiem komitetu organizacyjnego litewskiej konferencji w Petersburgu. W jej trakcie opowiedziała się przeciwko niepodległości Litwy preferując autonomię w ramach Imperium Rosyjskiego. Po kilku miesiącach zmieniła zdanie i uznała to za błąd. W październiku 1917 była delegatem na konferencję litewską w Sztokholmie. Po niej pracowała w Czerwonym Krzyżu w Kopenhadze organizując pomoc dla litewskich jeńców wojennych w Niemczech. Na wiosnę 1918 powróciła do Wilna. Na początku wojny litewsko-sowieckiej namówiła Mykolasa Sleževičiusa by został Premierem. Zaproponował jej stanowisko Ministra Zaopatrzenia i Prac Publicznych ale jej kandydatura nie została przyjęta. Na początku 1919 wraz z innymi osobistościami była przetrzymywana jako zakładnik przez rząd Litewsko-Białoruskiej Socjalistycznej Republiki Rad z Vincasem Mickevičius-Kapsukasem na czele, który domagał się uwolnienia komunistów przetrzymywanych przez rząd Litwy. Spędziła sześć miesięcy w więzieniach w Wilnie, Dyneburgu i Smoleńsku.
Po I wojnie światowej.
Po wojnie powróciła do Kowna. W kwietniu 1920 została wybrana do Konstytuanty ale ze względu na nawał obowiązków nie przyjęła mandatu. Dopiero w styczniu 1921 zastąpiła zmarłego Juozasa Lukoševičiusa. Pomagał tworzyć Statut Uniwersytetu Litewskiego i Kartę Praw Pacjenta, która dawała kobietom prawo do 6 tygodni urlopu macierzyńskiego i uniemożliwiała zwolnienie z pracy. W konstytuancie sprzeciwiała się zwrotowi majątków zajętych przez Carat kościołom i zakonom oraz przeciw powołaniu urzędu Prezydenta.
Całe życie wspierała wolności obywatelskie. Sprzeciwiała się Zamachowi stanu w 1926, który doprowadził do powstania autorytarnego reżimu Antanasa Smetony. Po okupacji Litwy w 1940 przez ZSRR znacjonalizowano gazety co odebrało Feliciji źródło utrzymania i sens życia. W 1945 została zatrzymana i przesłuchiwana wielokrotnie przez NKWD. Odbiło się to na jej zdrowiu i zmarła w październiku 1945 w Kownie. Została pochowana u boku siostry w Traszkunach.

</doc>
<doc id="3680388" url="https://pl.wikipedia.org/wiki?curid=3680388" title="Kuksema">
Kuksema

Kuksema – wieś w Estonii, w prowincji Järva, w gminie Järva-Jaani.

</doc>
<doc id="3680390" url="https://pl.wikipedia.org/wiki?curid=3680390" title="Metsla">
Metsla

Metsla – wieś w Estonii, w prowincji Järva, w gminie Järva-Jaani.

</doc>
<doc id="3680392" url="https://pl.wikipedia.org/wiki?curid=3680392" title="Metstaguse">
Metstaguse

Metstaguse – wieś w Estonii, w prowincji Järva, w gminie Järva-Jaani.

</doc>
<doc id="3680396" url="https://pl.wikipedia.org/wiki?curid=3680396" title="Ramma">
Ramma

Ramma – wieś w Estonii, w prowincji Järva, w gminie Järva-Jaani.

</doc>
<doc id="3680397" url="https://pl.wikipedia.org/wiki?curid=3680397" title="Seliküla">
Seliküla

Seliküla – wieś w Estonii, w prowincji Järva, w gminie Järva-Jaani.

</doc>
<doc id="3680398" url="https://pl.wikipedia.org/wiki?curid=3680398" title="Panufnik in memoriam">
Panufnik in memoriam

Panufnik in memoriam – album poświęcony wybitnemu polskiemu kompozytorowi sir Andrzejowi Panufnikowi, w wykonaniu Orkiestry Symfonicznej Polskiej Filharmonii Bałtyckiej pod batutami Ernsta van Tiela i Łukasza Borowicza, z udziałem pianisty Pawła Kowalskiego i organisty Romana Peruckiego, wydany w ramach obchodów stulecia urodzin kompozytora pod koniec 2014 roku przez Polską Filharmonię Bałtycką im. Fryderyka Chopina w Gdańsku (nr kat. PFB 0081). Płyta została nominowana do Fryderyka 2016 w kategorii Album Roku – Muzyka Symfoniczna i Koncertująca.

</doc>
<doc id="3680406" url="https://pl.wikipedia.org/wiki?curid=3680406" title="Lampa Davy'ego">
Lampa Davy'ego



</doc>
<doc id="3680407" url="https://pl.wikipedia.org/wiki?curid=3680407" title="Summertime (singel Cody'ego Simpsona)">
Summertime (singel Cody'ego Simpsona)



</doc>
<doc id="3680408" url="https://pl.wikipedia.org/wiki?curid=3680408" title="All Day (singel Cody'ego Simpsona)">
All Day (singel Cody'ego Simpsona)



</doc>
<doc id="3680409" url="https://pl.wikipedia.org/wiki?curid=3680409" title="Mistrzostwa Polski w Biegach Narciarskich 2007">
Mistrzostwa Polski w Biegach Narciarskich 2007

Mistrzostwa Polski w Biegach Narciarskich 2007 – zawody w biegach narciarskich, które rozegrano w dniach 8 lutego – 11 lutego 2007 na trasach C.O.S. Istebna Kubalonka w Wiśle.

</doc>
<doc id="3680410" url="https://pl.wikipedia.org/wiki?curid=3680410" title="Zamek Scotty'ego">
Zamek Scotty'ego



</doc>
<doc id="3680416" url="https://pl.wikipedia.org/wiki?curid=3680416" title="Prawo o prokuraturze">
Prawo o prokuraturze

Ustawa z dnia 28 stycznia 2016 r. Prawo o prokuraturze – polska ustawa uchwalona przez Sejm RP w dniu 28 stycznia 2016 r., regulująca funkcjonowanie i organizację prokuratury.
Ustawa połączyła stanowiska Prokuratora Generalnego i Ministra Sprawiedliwości, utworzyła Prokuraturę Krajową w miejsce Generalnej, prokuratur regionalnych w miejsce apelacyjnych, zlikwidowała Krajową Radę Prokuratury oraz wojskowy pion organizacyjny prokuratury.
Zakres regulacji.
Ustawa określa:
Przepisy wprowadzające ustawę.
Wraz z ustawą weszła w życie ustawa – Przepisy wprowadzające ustawę, która uchyliła ustawę z dnia 20 czerwca 1985 r. o prokuraturze.

</doc>
<doc id="3680417" url="https://pl.wikipedia.org/wiki?curid=3680417" title="Edward Wende (1874-1949)">
Edward Wende (1874-1949)



</doc>
<doc id="3680418" url="https://pl.wikipedia.org/wiki?curid=3680418" title="Rondo Mogilskie w Krakowie">
Rondo Mogilskie w Krakowie



</doc>
<doc id="3680423" url="https://pl.wikipedia.org/wiki?curid=3680423" title="Aligator - Lake Placid">
Aligator - Lake Placid



</doc>
<doc id="3680425" url="https://pl.wikipedia.org/wiki?curid=3680425" title="Chupacabra - mroczne otchłanie">
Chupacabra - mroczne otchłanie



</doc>
<doc id="3680426" url="https://pl.wikipedia.org/wiki?curid=3680426" title="Creepshow 2 - Opowieści z dreszczykiem">
Creepshow 2 - Opowieści z dreszczykiem



</doc>
<doc id="3680427" url="https://pl.wikipedia.org/wiki?curid=3680427" title="Uliczny wojownik">
Uliczny wojownik



</doc>
<doc id="3680431" url="https://pl.wikipedia.org/wiki?curid=3680431" title="Benidypina">
Benidypina

Benidypina () – wielofunkcyjny organiczny związek chemiczny z grupy pirydyn, lek stosowany w leczeniu nadciśnienia tętniczego, lek o działaniu blokującym kanały wapniowe typów N, L oraz T.
Mechanizm działania.
Benidypina jest antagonistą kanału wapniowego czwartej generacji działającym na kanały wapniowe typu N (CACNA1B) zlokalizowane w neuronach, gdzie borą udział w uwalnianiu neurotransmiterów i w generowaniu potencjału czynnościowego, typu L (CACNA1C) zlokalizowane w tkance mięśniowej poprzecznie prążkowanej typu sercowego oraz miocytach mięśni gładkich naczyń krwionośnych oraz typu T (CACNA1G, CACNA1H, CACNA1I) zlokalizowane w neuronach wzgórza. Blokada kanałów wapniowych typu N hamuje neurohormonalną regulację układu krążenia zarówno poprzez układ współczulny, jak i układ renina–angiotensyna–aldosteron. Dodatkowym mechanizmem wpływającym na działanie benidypiny, jest tzw. „efekt membranowy”, tłumaczący obecność leku w naczyniach oporowych po spadku jego stężenia w osoczu krwi.
Zastosowanie.
W 2016 roku benidypina nie była dopuszczona do obrotu w Polsce.
Działania niepożądane.
Benidypina może powodować następujące działania niepożądane, występujące ≥1/1000 (bardzo często, często i niezbyt często):

</doc>
<doc id="3680436" url="https://pl.wikipedia.org/wiki?curid=3680436" title="Krzyż Służby Quezona">
Krzyż Służby Quezona

Krzyż Służby Quezona (filip. "Krus ng Serbisyo ni Quezon", ang. "Quezon Service Cross") – filipińskie najwyższe odznaczenie państwowe, noszące imię pierwszego prezydenta Wspólnoty Filipin Manuela Luisa Quezona, nadane jedynie pięciu Filipińczykom od momentu ustanowienia w 1946.
Historia i charakterystyka.
Krzyż został ustanowiony 21 października 1946 z inicjatywy prezydenta Manuela Roxasa, rezolucją pierwszego Kongresu Filipin. Zgodnie z jej prawomocną treścią odznaczenie to jest przyznawane przez Prezydenta Filipin, w porozumieniu z Kongresem Filipin, za "„wzorową służbę dla narodu w taki sposób i w takim stopniu, który zwiększył prestiż Republiki Filipin, lub przyczynił się do trwałych korzyści jego mieszkańców”".
Przeznaczony jest wyłącznie do honorowania Filipińczyków.
Wygląd.
Odznaczenie ma formę tzw. komandorii. Noszone jest na szyi, na wielokolorowej wstędze (kolejne paski: biały-zielony-biały-zielony-żółty-czerwony-biały-czerwony-żółty-zielony-biały-zielony-biały), o szerokości 55 mm. Odznaka ma kształt krzyża maltańskiego z zielonymi krawędziami i środkowym medalionem ze złoconym wizerunkiem patrona na zielonym tle, otoczonym białym pierścieniem ze złoconym napisem "„SIC FLORET RESPUBLICA” (NIECH KWITNIE REPUBLIKA)". Pomiędzy i pod ramionami krzyża ułożone są 64 złote promienie, zebrane w osiem pęków. Funkcję zawieszki między odznaką i wstęgą pełni wieniec z dwóch gałązek jaśminowych (sampaguita).
Odznaka wykonana jest ze złoconego srebra, a jej kolorowe elementy malowane za pomocą emalii.
Baretka odznaczenia jest w barwach wstęgi i ma wymiary 10 x 30 mm.
Odznaczeni.
Lista pełna:

</doc>
<doc id="3680438" url="https://pl.wikipedia.org/wiki?curid=3680438" title="Apolepis philippina">
Apolepis philippina

Apolepis brevipilosa – gatunek chrząszcza z rodziny stonkowatych, podrodziny Eumolpinae i plemienia Adoxini.
Gatunek ten opisany został w 2002 roku przez Lwa N. Miedwiediewa.
Chrząszcz o tęgim ciele długości od 2,3 do 3,1 mm, ubarwionym czarno z jasnym owłosieniem i czerwonymi trzema początkowymi członami czułków. Delikatnie punktowany, trójkątny w obrysie, prosty na przedniej krawędzi nadustek oddziela od grubo i głęboko punktowanego czoła głęboki rowek. Pięć szczytowych członów czułków jest tak szerokich jak długich i zaokrąglonych. Na półtora raza szerszym niż dłuższym i wyraźnie od środka ku przodowi zwężonym przedpleczu znajdują się głębokie punkty i zakrzywione, łuskokształtne włoski. Punktowanie błyszczących, owłosionych jak przedplecze pokryw jest silne i częściowo układa się w nieregularne rządki.
Owad znany tylko z filipińskiej wyspy Mindanao.

</doc>
<doc id="3680440" url="https://pl.wikipedia.org/wiki?curid=3680440" title="Monolepta carinicollis">
Monolepta carinicollis

Monolepta carinicollis – gatunek chrząszcza z rodziny stonkowatych, podrodziny Galerucinae.
Gatunek ten opisany został w 2002 roku przez Lwa N. Miedwiediewa.
Chrząszcz o podłużno-jajowatym, z tyłu szerszym ciele długości od 6,1 do 6,6 mm, z wyjątkiem czułków ubarwiony czerwonobrązowawo. Niepunktowana głowa ma trójkątne, z tyłu odgraniczone prostą linią guzki czołowe i ostrą listewkę międzyczułkową. Czułki sięgają środka pokryw, są głównie żółtawobrązowe, człony od trzeciego do piątego czarne, a drugi może być od żółtawobrązowego po ciemnosmolisty. Dziesiąty człon czułków jest czterokrotnie dłuższy niż szerszy. 1,3 razy szersze niż dłuższe przedplecze ma wąsko zaokrąglone kąty przednie, prawie proste krawędzie boczne i wyraźne kąty tylne. Błyszczące, prawie niewyraźnie punktowane pokrywy mają wklęsłe epipleury.
Owad znany tylko z filipińskiej wyspy Mindanao.

</doc>
<doc id="3680450" url="https://pl.wikipedia.org/wiki?curid=3680450" title="Lee Ya-hsuan">
Lee Ya-hsuan

Lee Ya-hsuan (; ur. 20 lipca 1995 w Tajpej) – tajwańska tenisistka, reprezentantka kraju w rozgrywkach Pucharu Federacji, wielokrotna medalistka letnich uniwersjad.
Kariera tenisowa.
W zawodach cyklu WTA 125K series wygrała dwa turnieje w grze podwójnej. W karierze zwyciężyła też w dwunastu singlowych i dziesięciu deblowych turniejach rangi ITF. 11 kwietnia 2016 roku zajmowała najwyższe miejsce w rankingu singlowym WTA Tour – 186. pozycję, natomiast 6 lutego 2017 osiągnęła najwyższą lokatę w deblu – 138. miejsce.

</doc>
<doc id="3680453" url="https://pl.wikipedia.org/wiki?curid=3680453" title="Michał Jasiczak">
Michał Jasiczak

Michał Jasiczak (ur. 5 listopada 1976) – polski matematyk, doktor habilitowany nauk matematycznych. Specjalizuje się w analizie zespolonej i teorii operatorów. Adiunkt na Wydziale Matematyki i Informatyki Uniwersytetu im. Adama Mickiewicza w Poznaniu, gdzie pracuje w Zakładzie Analizy Matematycznej. Członek Polskiego Towarzystwa Matematycznego. 
Życiorys.
Stopień doktorski uzyskał w 2004 na podstawie rozprawy pt. "O ciągłości i własnościach asymptotycznych rzutów Bergmana i Szego" przygotowanej pod kierunkiem prof. Andrzeja Sołtysiaka. Habilitował się w 2013 na podstawie oceny dorobku naukowego i pracy pt. "Problem podzielności i interpolacji dla funkcji holomorficznych wielu zmiennych". 
Artykuły publikował w takich czasopismach jak m.in. "Annales Polonici Mathematici", "Functiones et Approximatio, Commentarii Mathematici" oraz "Studia Mathematica".

</doc>
<doc id="3680454" url="https://pl.wikipedia.org/wiki?curid=3680454" title="Sobór Zaśnięcia Matki Bożej w Bałcie">
Sobór Zaśnięcia Matki Bożej w Bałcie

Sobór Zaśnięcia Matki Bożej – prawosławny sobór w Bałcie, katedra eparchii bałckiej Ukraińskiego Kościoła Prawosławnego Patriarchatu Moskiewskiego.
Historia.
Sobór został zbudowany na początku XX w. i konsekrowany w 1915. Pozostał czynny do 1931. Dziesięć lat później, po wkroczeniu wojsk niemieckich do Bałty, świątynia została ponownie otwarta i odremontowana. Służyła parafii prawosławnej do 1964, kiedy władze radzieckie zdecydowały o jej zamknięciu, uzasadniając to otwarciem szkoły z internatem na terytorium cerkwi. Budynek został zwrócony Kościołowi prawosławnemu w 1988, jako pierwsza z cerkwi w obwodzie odeskim zamkniętych w ZSRR. Po 1988 świątynia została odremontowana i przywrócona do pierwotnego wyglądu.
Od 2009 sobór jest ośrodkiem kultu świętego kapłana Teodozjusza Lewickiego. 
W 2012 cerkiew stała się katedrą nowo erygowanej eparchii bałckiej.

</doc>
<doc id="3680459" url="https://pl.wikipedia.org/wiki?curid=3680459" title="Skarbiec Ateńczyków">
Skarbiec Ateńczyków

Skarbiec Ateńczyków (gr. "Θησαυρός των Αθηναίων") – budowla znajdująca się na terenie sanktuarium Apollina w Delfach, w której przechowywano wota składane bogu przez Ateńczyków.
Zgodnie z informacją przekazaną przez Pauzaniasza budowla została wzniesiona jako wyraz dziękczynienia po zwycięstwie nad Persami w bitwie pod Maratonem w 490 roku p.n.e. Część badaczy podważa jednak wiarygodność tego przekazu, dowodząc, że budowla może być starsza. Ruiny skarbca zostały odsłonięte w 1893 roku przez członków francuskiej misji archeologicznej. Jego obecny wygląd jest efektem przeprowadzonych w latach 1903–1906 prac rekonstrukcyjnych.
Wzniesiona z marmuru paryjskiego budowla ma formę niewielkiej świątyni doryckiej w antach o wymiarach 6,62×9,69 m, wspartej od frontu na dwóch kolumnach i posadowionej na trójstopniowej krepidomie. Wewnątrz znajduje się jedna, duża komnata. Całą budowlę obiega fryz z tryglifami i trzydziestoma metopami ozdobionymi reliefami figuralnymi z przedstawieniami heroicznych czynów Tezeusza oraz Heraklesa. Akroteriony przedstawiały Amazonki na koniach. Przy rekonstrukcji budowli wykonano reprodukcje metop, oryginalne znajdują się na ekspozycji w Muzeum Archeologicznym w Delfach.
Na zewnętrznych ścianach budowli zachowały się inskrypcje, w tym dwa pochodzące z I wieku p.n.e. hymny do Apolla z zapisem nutowym.

</doc>
<doc id="3680460" url="https://pl.wikipedia.org/wiki?curid=3680460" title="Aldona Dutkiewicz">
Aldona Dutkiewicz

Aldona Dutkiewicz – polska matematyk, doktor habilitowana nauk matematycznych. Specjalizuje się w równaniach różniczkowych i całkowych. Profesor uczelni na Wydziale Matematyki i Informatyki Uniwersytetu im. Adama Mickiewicza w Poznaniu, gdzie pracuje w Zakładzie Analizy Matematycznej. Członek Polskiego Towarzystwa Matematycznego. 
Życiorys.
Stopień doktorski uzyskała w 1998 roku na podstawie rozprawy pt. "Twierdzenia o istnieniu rozwiązań równań różniczkowych wyższych rzędów w przestrzeniach Banacha", przygotowanej pod kierunkiem prof. Stanisława Szufli. Habilitowała się w 2014 na podstawie oceny dorobku naukowego i pracy pt. "Topologiczne własności zbiorów rozwiązań nieliniowych równań całkowych z jądrem słabo osobliwym oraz równań różniczkowo-całkowych wyższych rzędów". 
Artykuły publikowała w takich czasopismach jak m.in. "Mathematica Slovaca", "Demonstratio Mathematica" oraz "Tatra Mountains Mathematical Publications".

</doc>
<doc id="3680463" url="https://pl.wikipedia.org/wiki?curid=3680463" title="Hertz Systems">
Hertz Systems

Hertz Systems Ltd Sp. z o.o. – przedsiębiorstwo z Zielonej Góry wykorzystujące technologie kosmiczne na rynek wojskowy i cywilny, oparte na nawigacji GPS.
Hertz Systems Ltd Sp. z o.o. współpracuje m.in. z Europejską Agencją Kosmiczną, Polską Agencją Kosmiczną, Centrum Badań Kosmicznych Polskiej Akademii Nauk i agencjami NATO. Jest także partnerem Uniwersytetu Zielonogórskiego oraz Uniwersytetu Warmińsko-Mazurskiego, z którymi wspólnie realizuje międzywydziałowy kierunek studiów inżyniera kosmiczna. Przedsiębiorstwo bierze udział w projekcie budowy pierwszego polskiego satelity komercyjnego SAT-AIS-PL na zlecenie ESA.
Historia.
Przedsiębiorstwo Hertz Systems Ltd Sp. z o.o. zostało założone w 1989 r., działając początkowo w obszarze cywilnym. W późniejszym czasie rozszerzono działalność o rynek wojskowy, wzbogacając ofertę firmy o urządzenia wojskowe i systemy satelitarne dla Sił Zbrojnych RP oraz sił sojuszniczych NATO. Rok 2012 był początkiem działalności firmy w sektorze kosmicznym. Dwa lata później spółka w ramach ESA rozpoczęła projekt systemu monitorowania transportu zwierząt LMS. W 2015 r. Dyrektor Generalny Hertz Systems Ltd Sp. z o.o. został powołany do Rady Polskiej Agencji Kosmicznej. Przedsiębiorstwo wchodzi w skład konsorcjum budującego pierwszego polskiego satelitę komercyjnego SAT-AIS-PL, którego planowane wysłanie na orbitę okołoziemską przewiduje się na 2020 rok.
Działalność.
Firma Hertz Systems Ltd Sp. z o.o. prowadzi działania w trzech obszarach: kosmicznym, wojskowym i cywilnym.
W obszarze kosmicznym Hertz Systems Ltd Sp. z o.o. realizuje wspólnie z ESA projekt LMS (Lifestock Monitoring Systems), który pozwala na monitorowanie warunków, w jakich odbywa się transport zwierząt. Zielonogórska firma realizuje także projekt polskiego satelity obserwacyjnego AIS, oraz pierwszego polskiego satelity komercyjnego SAT-AIS-PL. 
W obszarze przemysłu zbrojeniowego spółka dostarcza wojskowe odbiorniki nawigacji satelitarnej HGPST z modułem SAASM, które są stosowane na wojskowych platformach bojowych. Firma zajmuje się także tworzeniem rozwiązań na potrzeby rynku cywilnego – monitorowaniem flot pojazdów, systemami bezpieczeństwa, czy lokalizacją personalną.
Zielonogórska firma Hertz Systems zaprojektowała i zainstalowała systemy bezpieczeństwa dla kancelarii Prezydenta RP, budynku Sejmu czy CBA.
Odbiorniki GPS HGPST znajdują się na wojskowych platformach i systemach: Kołowy Transporter Opancerzony ROSOMAK, stacja radiolokacyjna SOŁA, PILICA, radar rozpoznania artyleryjskiego LIWIEC, GUNICA, system transmisji danych Link 16 oraz niszczyciel min „Kormoran II”.
Firma Hertz Systems Ltd Sp. z o.o. prowadzi również kompleksowe działania z zakresu ochrony osób fizycznych i mienia. Jako jedna z pierwszych firm ochroniarskich w Polsce wprowadziła usługi inteligentnego domu czyli zestaw: alarmy domowe, czujniki czadu, czujniki ruchu w połączeniu z zewnętrznym systemem komunikacji zapewnia kompleksową ochronę w każdych warunkach. Dodatkowo firma Hertz Systems oferuje 2 letni okres gwarancyjny i systemy (SSP) i (DSO).
Poświadczenia i nagrody.
W 2013 r. firma Hertz Systems Ltd Sp. z o.o. otrzymała tytuł Lidera Polskiego Biznesu, a rok później została nagrodzona w konkursie Lider Bezpieczeństwa Państwa. Spółka posiada także Koncesję MSWiA w zakresie wytwarzania i obrotu technologią wojskową i policyjną, a także Świadectwo Bezpieczeństwa Przemysłowego NATO SECRET oraz UE SECRET.

</doc>
<doc id="3680465" url="https://pl.wikipedia.org/wiki?curid=3680465" title="Pseudeustetha philippina">
Pseudeustetha philippina

Pseudeustetha philippina – gatunek chrząszcza z rodziny stonkowatych, podrodziny Galerucinae i plemienia Hylaspini.
Gatunek tan opisany został w 2002 roku przez Lwa N. Miedwiediewa.
Chrząszcz o ciele długości od 5,3 do 6,3 mm, barwy podstawowej żółtawobrązowej do ciemnoczerwonej. Głowa delikatnie punktowana na ciemieniu, opatrzona głębokim rowkiem za guzkami czołowymi. Czułki o krótkich członie drugim i wydłużonych, zbliżonych długościami członach następnych, ubarwione czarno z czerwonymi członami nasadowymi i jasnożółtawobrązowym członem dziewiątym. Na delikatnie i bardzo gęsto punktowanym, ponad dwukrotnie szerszym niż dłuższym przedpleczu obecne dwa skośne wgłębienia. Uda żółtawobrązowe, a pozostałe części odnóży czarne lub barwy ud. Pokrywy półtora raza dłuższe niż szersze, często przyciemnione do prawie czarnych, silnie i gęsto punktowane. Samiec ma zaokrąglony, lekko w widoku bocznym zakrzywiony wierzchołek i szeroką nasadę cienkiego edeagusa.
Owad znany z filipińskich wysp Palawan i Mindanao.

</doc>
<doc id="3680468" url="https://pl.wikipedia.org/wiki?curid=3680468" title="Chaloenus furthi">
Chaloenus furthi

Chaloenus furthi – gatunek chrząszcza z rodziny stonkowatych, podrodziny Galerucinae.
Gatunek ten opisany został w 2002 roku przez Lwa N. Miedwiediewa.
Chrząszcz o ciele długości 4,8 mm, ubarwiony żółtawobrązowo z zielonkawospiżowymi pokrywami. Niepunktowana, tak szeroka jak przedplecze głowa ma trójkątne, z tyło odgraniczone wciskiem guzki czołowe, płaską przestrzeń międzyczułkową i pionowy nadustek tak szeroki jak długi. Sięgające za połowę pokryw czułki mają trzy nasadowe człony ciemno żółtawobrązowe ze smolistymi szczytami, człony dziewiąty i dziesiąty białe, a pozostałe człony czarne. Przedplecze dwukrotnie szersze niż dłuższe, o bokach prawie prostych. Grube i głębokie punkty na pokrywach tworzą niezbyt regularne rządki. Na tylnym stoku pokryw punktów brak.
Owad znany z filipińskiej wyspy Palawan.

</doc>
<doc id="3680472" url="https://pl.wikipedia.org/wiki?curid=3680472" title="Nonarthra oculata">
Nonarthra oculata

Nonarthra oculata – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o jajowatym ciele długości 2,4 mm, z wierzchu metalicznie błękitny z okrągłą plamką na środku każdej z gęsto i dość silnie punktowanych pokryw, od spodu czarny z żółtawobrązowym odwłokiem. Wyposażona w wyraźne guzki czołowe głowa jest rzadko punktowana. Czułki brunatnoszare z żółtawobrązowymi pierwszymi czterema członami. Przedplecze 2,2 razy szersze niż dłuższe. Odnóża żółtawobrązowe z czarnymi udami.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680473" url="https://pl.wikipedia.org/wiki?curid=3680473" title="X Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2002">
X Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2002

X Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2002 – odbyły 29–30 sierpnia 2002 roku na lotnisku Ostrów Wielkopolski-Michałków. Gospodarzem Mistrzostw był Aeroklub Ostrowski i "Pyrlandia Boogie", a organizatorem Aeroklub Ostrowski, "Pyrlandia Boogie" i Aeroklub Polski. Do dyspozycji skoczków był samolot An-28 "Skytruck". Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 6 kolejek skoków.
Rozegrane kategorie.
Mistrzostwa rozegrano w jednej kategorii:
Wyniki.
W Mistrzostwach brało udział 40 zawodników reprezentujących 8 zespołów .

</doc>
<doc id="3680478" url="https://pl.wikipedia.org/wiki?curid=3680478" title="Nonarthra brevicornis">
Nonarthra brevicornis

Nonarthra brevicornis – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o prawie okrągłym, choć z przodu bardziej zwężonym ciele długości 3,3 mm, podstawowej barwy czerwonożółtawobrązowej. Nadzwyczaj delikatnie punktowana głowa ma tylko słabo widoczne ślady guzków czołowych i czarną wargę górną. Sięgające przedniej ¼ pokryw czułki mają podługowato-trójkątny czwarty człon, trzy pierwsze człony z wierzchu przyciemnione, człony od czwartego do ósmego czarne. Przedplecze jest trzykrotnie szersze niż dłuższe. Nieco krótsze niż szersze pokrywy mają szeroko zaokrąglony tył i wąsko rozpłaszczone, jasne obrzeżenia boczne.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680480" url="https://pl.wikipedia.org/wiki?curid=3680480" title="Sphaeroderma tripunctata">
Sphaeroderma tripunctata

Sphaeroderma tripunctata – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o prawie okrągłym ciele długości 3,8 mm, podstawowej barwy żółtawobrązowej. Głowa z ostrymi guzkami czołowymi, wąską i wysoką listewką międzyczułkową oraz pozbawiona punktowania. Czułki sięgają połowy pokryw, a ich człony od piątego do ostatniego są umiarkowanie zgrubiałe i czarne z czerwonym szczytem ostatniego członu. Dwukrotnie szersze niż dłuższe przedplecze ma zaokrąglone boki i słabo odgraniczone ciemne znaczenia. Nieco krótsze niż szersze pokrywy mają po 1-2 regularne rządki punktów na bokach i po jednej poprzecznej plamie przed środkiem.
Owad znany tylko z filipińskiej wyspy Palawan.

</doc>
<doc id="3680481" url="https://pl.wikipedia.org/wiki?curid=3680481" title="Linia kolejowa Halle – Vienenburg">
Linia kolejowa Halle – Vienenburg

Linia kolejowa Halle – Vienenburg – niezelektryfikowana linia kolejowa w Niemczech, w krajach związkowych Saksonia-Anhalt i Dolna Saksonia o długości 123 km. Jest to ważny szlak kolejowy między Halle (Saale) i północnym regionem Harzu. Została ona otwarta w kilku odcinkach przez Magdeburg-Halberstädter Eisenbahngesellschaft między 1862 a 1872 roku i obecnie jest wykorzystywana z wyjątkiem nieczynnego odcinka pomiędzy Heudeber-Danstedt - Vienenburg przez DB Netz. Ruch pomiędzy Heudeber-Danstedt i Vienenburg zamknięto w 1996.
Między Halle (Saale) Hauptbahnhof i Halle-Trotha istnieje jednotorowa zelektryfikowana linia, wykorzystywana przez S-Bahn Mitteldeutschland, równolegle do linii kolejowej Halle-Halberstadt.

</doc>
<doc id="3680483" url="https://pl.wikipedia.org/wiki?curid=3680483" title="Archeologia klasyczna">
Archeologia klasyczna



</doc>
<doc id="3680484" url="https://pl.wikipedia.org/wiki?curid=3680484" title="Archeologia antyczna">
Archeologia antyczna



</doc>
<doc id="3680486" url="https://pl.wikipedia.org/wiki?curid=3680486" title="Chabria laysi">
Chabria laysi

Chabria laysi – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o jajowatym ciele długości od 8 do 8,8 mm, z wierzchu silnie błyszczącym. Ubarwiony żółtawobrązowo do czerwonożółtawobrązowego z jaśniejszymi czułkami, rudymi nasadami pokryw i czarnymi: pokrywami, goleniami, stopami i częściowo udami. Na punktowanej głowie obecne trójkątne guzki czołowe. Dwukrotnie szersze niż dłuższe przedplecze ma łukowate i ostro kanciaste przed pogrubionymi kątami przednimi boczne krawędzie. Pokrywy są prawie niepunktowane. Samiec ma na spodzie edeagusa dwa punktowane, owłosione wgłębienia, oddzielone wyniosłością opatrzoną podłużnym, płytkim rowkiem.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680487" url="https://pl.wikipedia.org/wiki?curid=3680487" title="Chabria obscura">
Chabria obscura

Chabria obscura – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o krótko jajowatym ciele długości 6,1 mm, ubarwionym czarno z jasnożółtawobrązowymi czułkami i ciemnosomlistymi: głową, przedpleczem i częścią goleni. Rzeźba i punktowanie na opatrzonej trójkątnymi guzkami czołowymi głowie bardzo delikatne. Czułki sięgają do wierzchołkowych zboczy gęsto punktowanych pokryw. Dwukrotnie szersze niż dłuższe przedplecze ma prawie proste i ostro kanciaste przed pogrubionymi kątami przednimi boczne krawędzie. Narządy rozrodcze samca o przewężonym pośrodku edeagusie, pozbawionym wgłębień na spodzie.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680491" url="https://pl.wikipedia.org/wiki?curid=3680491" title="Joseph O'Connell">
Joseph O'Connell



</doc>
<doc id="3680492" url="https://pl.wikipedia.org/wiki?curid=3680492" title="William O'Connell">
William O'Connell



</doc>
<doc id="3680494" url="https://pl.wikipedia.org/wiki?curid=3680494" title="Chabria mimica">
Chabria mimica

Chabria mimica – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o ciele długości od 6,7 do 7,8 mm, silnie z wierzchu błyszczącym, ubarwionym jak u "C. pallida". Boki przedplecza są ostro kanciaste przed pogrubionymi kątami przednimi, a jego przód bardziej zwężony niż u wspomnianego gatunku. Samiec ma szeroko zaokrąglony szczyt edeagusa i 1,7 raza dłuższy niż szerszy pierwszy człon przednich i środkowych stóp.
Owad znany tylko z filipińskiej wyspy Mindanao, z prowincji South Cotabato.

</doc>
<doc id="3680495" url="https://pl.wikipedia.org/wiki?curid=3680495" title="David O'Connell">
David O'Connell



</doc>
<doc id="3680497" url="https://pl.wikipedia.org/wiki?curid=3680497" title="Johnny O'Connell">
Johnny O'Connell



</doc>
<doc id="3680498" url="https://pl.wikipedia.org/wiki?curid=3680498" title="Carol O'Connell">
Carol O'Connell



</doc>
<doc id="3680499" url="https://pl.wikipedia.org/wiki?curid=3680499" title="Finneas O'Connell">
Finneas O'Connell



</doc>
<doc id="3680504" url="https://pl.wikipedia.org/wiki?curid=3680504" title="Chabria quinquemaculata">
Chabria quinquemaculata

Chabria quinquemaculata – gatunek chrząszcza z rodziny stonkowatych.
Gatunek ten opisany został w 2002 roku przez Lwa N. Miedwiediewa.
Chrząszcz o zaokrąglenie jajowatym ciele długości od 4,3 do 4,7 mm, ubarwiony żółtawobrązowo z czarnymi członami czułków od czwartego do dziesiątego oraz czarnymi plamami na pokrywach. Głowa bez punktowania i o czułkach sięgających nieco za barki pokryw. Przedplecze 2,2 raza szersze niż dłuższe, o bocznych krawędziach prostych, niekanciastych przed kątami przednimi. Punktowanie pokryw dość gęste i wyraźne, a guzy barkowe śladowe. Samiec ma nierozszerzony pierwszy człon stóp przednich odnóży.
Owad znany tylko z filipińskiej wyspy Palawan.

</doc>
<doc id="3680507" url="https://pl.wikipedia.org/wiki?curid=3680507" title="Andy Evans">
Andy Evans



</doc>
<doc id="3680508" url="https://pl.wikipedia.org/wiki?curid=3680508" title="Kościół Ducha Świętego w Bielawie">
Kościół Ducha Świętego w Bielawie

Kościół Ducha Świętego – rzymskokatolicki kościół parafialny należący do dekanatu Bielawa diecezji świdnickiej.
Świątynia została zaprojektowana przez przedsiębiorce budowlanego z Bielawy, Emila Verlera. W dniu 24 września 1928 roku został położony kamień węgielny pod budowę. W dniu 7 października 1929 roku kościół został poświęcony przez proboszcza parafii Wniebowzięcia Najświętszej Maryi Panny w Bielawie, księdza Augustyna Kinschera, w towarzystwie księdza Kotzura z Pieszyc, oraz księdza Elsnera, mianowanego pierwszym rektorem - kuratusem świątyni (pierwszym proboszczem). Kościół charakteryzował się trzema bogato zdobionymi oknami, sięgającymi od podłogi do stropu, zaprojektowanymi przez wrocławskiego artystę malarza Haasego. Małe organy były umieszczone na emporze (balkonie). W 1948 roku przy kościele została utworzona parafia pod wezwaniem Ducha Świętego. W sierpniu 1965 roku nowym proboszcz parafii zostaje ksiądz Stanisław Urbański, który podejmuje decyzje o wybiciu w ścianach świątyni otwory w celu zamontowania nowych drzwi, aby zwiększyć funkcjonalność kościoła. Podjęta zostaje również przez niego decyzja o budowie nowego ołtarza. W 1966 roku został poświęcony nowy ołtarz wykonany z kamienia i nowa ambona. W 1967 roku została odnowiona elewacja świątyni. W dniu 2 lutego 1969 roku został poświęcony nowy ołtarz. Podczas uroczystości Bożego Ciała, został poświęcony nowy dzwon. W dniu 28 maja 1970 zostały poświęcone nowe organy. W 1971 roku w kościele została położona nowa posadzka, została założona nowa instalacja elektryczna, zostało założone nagłośnienie, zostały zamontowane i pomalowane nowe ławki. Została założona także boazeria na ścianach. Na ścianie w prezbiterium został umieszczony nowy krzyż, który został poświęcony podczas uroczystej Mszy świętej w dniu 27 września 1971 roku, koncelebrowanej przez arcybiskupa wrocławskiego Henryka Gulbinowicza. W dniu 23 października 1971 roku został poświęcony nowy ołtarz Matki Boskiej Nieustającej Pomocy. W 2010 roku dach świątyni został poddany generalnemu remontowi, dachówki otrzymały nowe pokrycie. W 2012 roku na miejscu okien zostają zamontowane witraże, została wymieniona instalacja elektryczna, instalacja nagłośnieniowa oraz nowa instalacja do monitoringu.

</doc>
<doc id="3680516" url="https://pl.wikipedia.org/wiki?curid=3680516" title="Les O'Connell">
Les O'Connell



</doc>
<doc id="3680518" url="https://pl.wikipedia.org/wiki?curid=3680518" title="Roald Jensen">
Roald Jensen

 
Roald "Kniksen" Jensen (ur. 11 stycznia 1943 w Bergen, zm. 6 października 1987 tamże) – norweski piłkarz występujący na pozycji pomocnika. Na jego cześć przyznawana jest Nagroda Kniksena.
Kariera klubowa.
Jensen treningi rozpoczął w zespole Dynamo. W 1956 roku dołączył do juniorów SK Brann, a w 1959 roku został włączony do jego pierwszej drużyny. W sezonie 1963 zdobył z zespołem mistrzostwo Norwegii. W 1965 roku przeszedł do szkockiego Hearts. W sezonie 1964/1965 wywalczył z nim wicemistrzostwo Szkocji, a w sezonie 1967/1968 dotarł do finału Pucharu Szkocji. W 1971 roku wrócił do Brann. W sezonie 1972 zdobył z nim Puchar Norwegii. W 1973 roku zakończył karierę.
Kariera reprezentacyjna.
W reprezentacji Norwegii Jensen zadebiutował 22 czerwca 1960 w przegranym 1:2 towarzyskim meczu z Austrią. 28 sierpnia 1960 w wygranym 6:3 pojedynku Mistrzostw Nordyckich z Finlandią strzelił pierwszego gola w kadrze. W latach 1960-1971 w drużynie narodowej rozegrał 31 spotkań i zdobył 5 bramek.

</doc>
<doc id="3680520" url="https://pl.wikipedia.org/wiki?curid=3680520" title="Gilberto Ramírez">
Gilberto Ramírez

Gilberto Ramírez (ur. 19 czerwca 1991 w Mazatlán w stanie Sinaloa w Meksyku) – meksykański bokser, były mistrz świata organizacji WBO (w latach 2016–2019) w kategorii super średniej (do 168 funtów).
Kariera zawodowa.
W Mazatlán w stanie Sinaloa, 30 kwietnia 2010 pokonał przez nokaut w drugiej rundzie rodaka Gilberto Jesus Ayala (1-1-0) a 17 grudnia znokautował w szóstej rundzie Rogelio Medinę (23-0-0). 
Walka z Abrahamem – zdobycie MŚ WBO i jego obrony.
9 kwietnia 2016 w Las Vegas wygrał na punkty z Arthurem Abrahamem (44-5, 29 KO). Zdobywając tytuł mistrza świata federacji WBO, kategorii super średniej, zostając pierwszym w historii meksykańskim mistrzem tej kategorii. Sędziowie punktowali w stosunku 120:108 na korzyść Ramireza.
22 kwietnia 2017 w Kalifornii, w pierwszej obronie pasa WBO pokonał na punkty Ukraińca Maxa Bursaka (33-4-1, 15 KO).
22 września 2017 w Tucson w drugiej obronie mistrzowskiego pasa WBO pokonał jednogłośnie na punkty (115-112, 114-113, 115-112) Amerykanina Jessie Harta (22-0, 18 KO).
3 lutego 2018 w Corpus Christi w Teksasie po raz trzeci tytuł mistrza świata federacji WBO pokonał przez techniczny nokaut przez nokaut pięściarza z Ghany Habiba Ahmeda (25-1-1, 17 KO).
W czwartej obronie tytuł mistrza świata 30 czerwca 2018 w Oklahoma City pewnie pokonał 120:108 i dwukrotnie 119:109 niezwyciężonego dotąd Kolumbijczyka Roamera Alexisa Angulo (23-1, 20 KO).
Walka o mistrzostwo świata w wadze półciężkiej.
5 listopada 2022 roku w Abu Zabi z pozycji obowiązkowego pretendenta przystąpił do walki o pas mistrza świata WBA w kategorii półciężkiej z Dmitrijem Biwołem (21-0, 11 KO). Przegrał ten pojedynek jednogłośnie na punkty (110-118, 111-117, 111-117).

</doc>
<doc id="3680523" url="https://pl.wikipedia.org/wiki?curid=3680523" title="Normanston">
Normanston

Normanston – dzielnica miasta Lowestoft, w Anglii, w Suffolk, w dystrykcie East Suffolk. Leży 61,4 km od miasta Ipswich, 33,8 km od miasta Norwich i 165,4 km od Londynu. W 2011 roku dzielnica liczyła 6898 mieszkańców.

</doc>
<doc id="3680524" url="https://pl.wikipedia.org/wiki?curid=3680524" title="Ragnar Nikolay Larsen">
Ragnar Nikolay Larsen

 
Ragnar Nikolay Larsen (ur. 7 stycznia 1925 w Oslo, zm. 14 stycznia 1982 tamże) – norweski piłkarz występujący na pozycji pomocnika. Trener piłkarski.
Kariera klubowa.
W swojej karierze Larsen reprezentował barwy zespołów Sandaker SFK, S.S. Lazio, Genoa CFC oraz FC Lugano.
Kariera reprezentacyjna.
W reprezentacji Norwegii Larsen zadebiutował 5 września 1948 w wygranym 2:0 meczu Mistrzostw Nordyckich z Finlandią. 9 czerwca 1960 w wygranym 4:0 towarzyskim pojedynku z Islandią strzelił pierwszego gola w kadrze. W latach 1948-1962 w drużynie narodowej rozegrał 11 spotkań i zdobył 2 bramki.
Kariera trenerska.
Jako trener Larsen zadebiutował w szwajcarskim FC Lugano, gdzie równocześnie był piłkarzem. Następnie był tymczasowym selekcjonerem reprezentacji Norwegii. Poprowadził ją jeden raz, 2 listopada 1958, w przegranym 1:4 towarzyskim pojedynku z NRD.
W 1962 roku trenował Lillestrøm SK. W tym samym roku ponownie został też selekcjonerem reprezentacji Norwegii. Tym razem prowadził ją do 1966 roku. Przez ten czas pod jego wodzą rozegrała 33 spotkania. Ostatnim klubem Larsena w karierze trenerskiej był Strømsgodset IF.

</doc>
<doc id="3680526" url="https://pl.wikipedia.org/wiki?curid=3680526" title="Herbert Romulus O'Conor">
Herbert Romulus O'Conor



</doc>
<doc id="3680528" url="https://pl.wikipedia.org/wiki?curid=3680528" title="Shakima Wimbley">
Shakima Wimbley

Shakima Wimbley (ur. 23 kwietnia 1995 w Fort Lauderdale) – amerykańska lekkoatletka specjalizująca się w biegach sprinterskich.
W 2014 weszła w skład amerykańskiej sztafety 4 × 400 metrów, która zdobyła złoto mistrzostw świata juniorów. Rok później startowała na igrzyskach panamerykańskich w Toronto, podczas których sięgnęła po srebro w biegu na 400 metrów, a wraz z koleżankami z reprezentacji stanęła na najwyższym stopniu podium sztafety 4 × 400 metrów. W 2017 podczas światowego czempionatu w Londynie sięgnęła po złoto w biegu rozstawnym 4 × 400 metrów.
Medalistka mistrzostw NCAA.

</doc>
<doc id="3680531" url="https://pl.wikipedia.org/wiki?curid=3680531" title="Kij baseballowy">
Kij baseballowy

Kij baseballowy – wykonana z jednego kawałka drewna lub metalu pałka używana w sporcie baseballowym do odbijania piłki po rzuceniu jej przez miotacza. Zgodnie z regulaminem średnica kija nie może przekraczać , a jego długość nie może być większa niż . Mimo że grano egzemplarzami o masie ok. , obecnie stosowane w sporcie kije ważą przeciętnie , nie więcej niż do .
Terminologia.
Kij jest konstruowany i rzeźbiony bardzo starannie, co ma pozwolić na szybki i zrównoważony zamach podczas dostarczania energii. Kij podzielony jest na kilka części:
Przez lata kształt kija był udoskonalany. W XIX wieku pojawiało się wiele jego form, podobnie jak projektów uchwytu. Z czasem kształt kija baseballowego zdecydowanie ujednolicono.
W żargonie kij do gry w baseball nazywany jest "lumber", zwłaszcza gdy posługuje się nim szczególnie uzdolniony zawodnik odbijający.
"Bat drop" to różnica między wagą kija (w uncjach) a jego długością (w calach). Na przykład dla ważącego 30 uncji, 33-calowego kija, jego "bat drop" wynosi −3 (30 − 33). Wyższy wynik "bat drop" oznacza wzrost prędkości zamachu.
Regulacje ligowe i produkcja.
W amerykańskiej Major League Baseball, zasada 1.10(a) mówi:
Do gry nie dopuszczane są kije puste lub wykonane z niedozwolonych materiałów, takich jak korek, ponieważ zmniejszają one wagę. Przez pewien czas uważano, że moc uderzenia kijem zrobionym z korka jest nieznacznie większa. Pogląd ten podważono w jednym z odcinków serii "Pogromcy mitów" (emitowanym na kanale Discovery Channel), w którym stwierdzono, że piłka uderzona kijem tego typu wyląduje znacznie bliżej niż w przypadku kija regularnego.
W 1970 roku graczom lig amatorskich zaprezentowano kije wykonane z aluminium. Zarówno kije tego typu jak i kompozytowe stały się wówczas standardem u amatorów. Kije metalowe uważane są za zdolne do uderzenia piłki z taką samą siłą szybciej i posłać ją dalej. Projektowane dzięki nowoczesnym technikom kije niedrewniane, rodzą obecnie liczne obawy, że siła uderzenia piłki po wybiciu może być na tyle duża by poważnie zranić miotacza. Powszechnie się uważa, że niedrewniane kije są bardziej niebezpieczne od tych wykonanych z drewna, chociaż teza ta nie została naukowo poparta. Miotacz jest zdecydowanie bardziej narażony na niebezpieczeństwo po wybiciu przez odbijającego piłki kijem aluminiowym, ponieważ materiał ten ma wyższy od drewna współczynnik odbicia.
Większość drewnianych kijów do baseballa wytwarza się z jesionu, ale produkuje się także z innego drewna, m.in. klonu, orzesznika i bambusa. Orzesznik stał się mniej popularny z uwagi na większą wagę materiału, co spowalniało ruch kija, natomiast kije wykonane z klonu zdobyły popularność po zaprezentowaniu w 1997 roku pierwszego zaaprobowanego przez Major League Baseball modelu. Pierwszym zawodnikiem, który użył takiego kija był Joe Carter z Toronto Blue Jays. W 2010 roku, w związku ze zwiększoną tendencją do roztrzaskiwania się kijów klonowych, włodarze Major League Baseball postanowili zbadać ich używanie, po czym zakazano w niższych ligach stosowania niektórych modeli.
Honus Wagner był pierwszym zawodnikiem, który w 1905 roku sygnował swoje kije własnym nazwiskiem. Producentami kijów są takie przedsiębiorstwa jak Louisville Slugger, Rawlings, Mizuno i Wilson. Na początku procesu produkcji drewno jest obracane na tokarce, by później umieścić na produkcie nazwę firmy, numer seryjny kija i podpis zawodnika. Większość kijów ma zaokrąglone główki, ale duża liczba zawodników używa kijów z wydrążonym w główce wgłębieniem ("cup-balanced"), dzięki czemu są one lżejsze, a punkt ciężkości przesunięty jest w stronę uchwytu. Na koniec procesu wytwarzania pałki, kij baseballowy jest barwiony na jedną z siedmiu standardowych barw.
Zawodnik baseballu może nałożyć na uchwyt drzewną smołę, która ma zapewnić podczas gry lepszy chwyt. Jednak zbyt duża ilość tego lub innego produktu jest zabroniona: zgodnie z zasadą 1.10(c) regulaminu Major League Baseball, zakazuje się smarowania większego obszaru kija niż na długości od końca uchwytu. Przykładem zastosowania regulaminu w czasie gry był Pine Tar Incident, który miał miejsce 24 lipca 1983 roku, kiedy trzeciobazowy zespołu Kansas City Royals George Brett został wycofany (wyautowany) po zdobyciu home runa, ponieważ po porównaniu długości obszaru posmarowanego drzewną smołą do szerokości bazy domowej ("home plate" – ), sędzia ustalił, że zbyt duża powierzchnia kija została pokryta smołą. W tamtym czasie takie zdobycie bazy było określane w regulaminie jako nieprzepisowe uderzenie piłki, co wiązało się z wyeliminowaniem z gry odbijającego (zasada 6.06). Jednak wówczas wyeliminowanie zostało zakwestionowane i decyzję uchylono, a grę wznowiono 18 sierpnia, rozpoczynając od utrzymanego wtedy na mocy "home run". Zasady 1.10 i 6.06 zostały później zmienione by odzwierciedlić intencje Major League Baseball, czego przykładem było orzeczenie prezesa ligi. Punkt 1.10 nakazuje obecnie tylko to, by kij wykluczyć z gry po jego niedozwolonym użyciu, a zmiana wyniku gry nie jest wymagana. Zasada 6.06 dotyczy tylko kijów, które są „przerobione w taki sposób by poprawić czynnik odległości lub spowodować nietypową reakcję piłki. To m.in. kije, które są wypełnione, płaskopowierzchniowe, podbite, wydrążone, wyżłobione lub pokryte substancją taką jak parafina, wosk, itp.”. W 2001 roku władze MLB zatwierdziły użycie w rozgrywkach głównej i niższej ligi Gorilla Gold Grip Enhancer jako alternatywy dla smoły drzewnej.
Konserwacja.
Ted Williams każdego wieczora czyścił swoje kije alkoholem, a także niekiedy brał je do urzędu pocztowego by je zważyć. Napisał on, że „kije zbierają skondensowaną masę i brud leżący wokół na ziemi (…) mogą one zyskać uncję lub więcej w zadziwiająco krótkim czasie”. Ichirō Suzuki także przywiązuje dużą wagę do swoich kijów, starając się by nie zbierały wilgoci powodującej przyrost wagi – przechowuje on swoje kije w humidorach. Rod Carew zwalczał wilgoć przez przechowywanie kijów w skrzynce pełnej trocin, w najcieplejszej części swojego domu. Tłumaczył on: „trociny działają jak zabezpieczenie kijów przed środowiskiem (…) absorbują każdą wilgoć zanim przesączy się do drewna”.
Wielu graczy „hartowało” swoje kije przed grą wielokrotnie je ocierając o twardy przedmiot, wierząc, że zamyka to pory w drewnie i utwardza kij. Kości zwierzęce były popularnym materiałem, ale używane były także wałki do ciasta, butelki po napojach oraz krawędzie porcelanowych zlewozmywaków. Pete Rose miał sposób na hartowanie swoich kijów – w piwnicy namaczał je w wannie z olejem silnikowym, a później wieszał je by wyschły.
Użycie w charakterze broni.
Kije baseballowe mimo pierwotnego przeznaczenia jako narzędzie sportowe, ze względu na swoje właściwości zaczęły być wykorzystywane również w charakterze improwizowanej broni, przez przestępców w USA i Europie (w Polsce od lat 80 XX w.). Ponieważ energia uderzającego kija wynosi ok. 515 kgm2/s2 jest on bardzo niebezpiecznym narzędziem (pozwala uderzyć z energią większą o 25% od energii pocisku 9 mm wystrzelonego z odległości 2 m). Uderzenia w głowę w 47% skutkują zmianami widocznymi w tomografii komputerowej, w 26% krwiakami śródczaszkowymi, w 23% skutkiem jest konieczność natychmiastowej operacji lub umieszczenia na oddziale intensywnej terapii. Częste są także złamania kości długich, zwłaszcza kości łokciowej. 
Obecnie w Polsce pałki w formie kija baseballowego uznawane są na podstawie ustawy o broni i amunicji za broń białą, jeśli używane są w sposób zagrażający życiu lub zdrowiu.

</doc>
<doc id="3680534" url="https://pl.wikipedia.org/wiki?curid=3680534" title="Sõmerpalu (stacja kolejowa)">
Sõmerpalu (stacja kolejowa)

Sõmerpalu – stacja kolejowa w Estonii na linii kolejowej Valga – Pieczory. Obecnie nieczynna (ruch pasażerski na linii nie odbywa się). Wybudowana została w 1889 roku. Znajduje się około 2,5 km na południowy zachód od miasta Sõmerpalu, we wsi Mustassaare.

</doc>
<doc id="3680537" url="https://pl.wikipedia.org/wiki?curid=3680537" title="Leonid Kosmatow">
Leonid Kosmatow

Leonid Wasiljewicz Kosmatow (ros. Леонид Васильевич Косма́тов; ur. 13 grudnia 1901, zm. 6 czerwca 1977) – radziecki operator filmowy. Zasłużony Działacz Sztuk RFSRR (1944). Laureat trzech Nagród Stalinowskich (1947, 1949, 1950). Pochowany na Cmentarzu Wostriakowskim w Moskwie.

</doc>
<doc id="3680540" url="https://pl.wikipedia.org/wiki?curid=3680540" title="So Far... The Best of Sinéad O’Connor">
So Far... The Best of Sinéad O’Connor



</doc>
<doc id="3680542" url="https://pl.wikipedia.org/wiki?curid=3680542" title="Seán O'Casey">
Seán O'Casey



</doc>
<doc id="3680543" url="https://pl.wikipedia.org/wiki?curid=3680543" title="Robert Z'Dar">
Robert Z'Dar



</doc>
<doc id="3680545" url="https://pl.wikipedia.org/wiki?curid=3680545" title="Gina Lückenkemper">
Gina Lückenkemper

Gina Lückenkemper (ur. 21 listopada 1996 w Hamm) – niemiecka lekkoatletka specjalizująca się w biegach sprinterskich.
Piąta zawodniczka biegu na 200 metrów podczas mistrzostw świata juniorów młodszych w Doniecku (2013). Wraz z koleżankami z reprezentacji stanęła na najniższym stopniu podium w biegu rozstawnym 4 × 100 metrów na juniorskich mistrzostwach świata w Eugene (2014). Mistrzyni Europy juniorów na dystansie 200 metrów (2015). W tym samym roku startowała na mistrzostwach świata w Pekinie, podczas których zajęła 5. miejsce w sztafecie 4 × 100 metrów, a indywidualnie odpadła w eliminacjach biegu na 100 metrów. W 2016 podczas mistrzostw Europy rozgrywanych w Amsterdamie sięgnęła po brązowy medal w biegu na 200 metrów oraz w sztafecie 4 × 100 metrów. Uczestniczka igrzysk olimpijskich w Rio de Janeiro (2016). W 2017 zdobyła srebrny medal IAAF World Relays w biegu rozstawnym 4 × 200 metrów. Kilka miesięcy później w Londynie podczas mistrzostw świata wraz z koleżankami z reprezentacji zajęła czwarte miejsce w biegu rozstawnym 4 × 100 metrów, a indywidualnie odpadła w półfinale biegu na 100 metrów.
W 2022 zdobyła brązowy medal za bieg w sztafecie 4 × 100 metrów podczas mistrzostw świata w Eugene, a także sięgnęła po dwa złote medale mistrzostw Europy w Monachium w biegu na 100 i w biegu rozstawnym 4 × 100 metrów.
Złota medalistka mistrzostw Niemiec w różnych kategoriach wiekowych.

</doc>
<doc id="3680548" url="https://pl.wikipedia.org/wiki?curid=3680548" title="Pipe Ridware">
Pipe Ridware

Pipe Ridware – wieś w Anglii, w Staffordshire, w dystrykcie Lichfield, w civil parish Mavesyn Ridware. Leży 18,3 km od miasta Stafford, 35,6 km od miasta Stoke-on-Trent i 183,9 km od Londynu. W 1931 roku civil parish liczyła 52 mieszkańców. Pipe Ridware jest wspomniana w Domesday Book (1086) jako "Rid(e)ware"/"Ridvare".

</doc>
<doc id="3680550" url="https://pl.wikipedia.org/wiki?curid=3680550" title="Droga terytorialna T 2006">
Droga terytorialna T 2006

Droga terytorialna T 2006 (ukr. Автодорога Т 2006) – droga terytorialna w obwodzie tarnopolskim na Ukrainie. Łączy drogę krajową N18 i drogę międzynarodową M12. Rozpoczyna w Buczaczu, następnie biegnie na północ przez m.in. wsi Przewłoka, Petlikowce Stare, Bielawińce, Osowce, Bobulińce, Kujdanów, Sapowa, Zarwanica, Kupczyńce, Jastrzębowo i kończy się między wsiami Młynci i Chodaczków Wielki. Droga ma 55,9 km i przechodzi przez 3 rejony obwodu tarnopolskiego – buczacki, trembowelski i kozowski.
Obok drogi na obszarze dawnej wsi Nagórzanka, która obecnie jest dzielnicą Buczacza, znajduje się wejście do jednotorowego tunelu kolejowego.

</doc>
<doc id="3680556" url="https://pl.wikipedia.org/wiki?curid=3680556" title="Weston Jones">
Weston Jones

Weston Jones – przysiółek w Anglii, w Staffordshire, w dystrykcie Stafford, w civil parish Norbury/High Offley. Leży 16 km od miasta Stafford, 24,4 km od miasta Stoke-on-Trent i 212,1 km od Londynu. W 1931 roku liczył 135 mieszkańców.

</doc>
<doc id="3680559" url="https://pl.wikipedia.org/wiki?curid=3680559" title="Prestwood (East Staffordshire)">
Prestwood (East Staffordshire)

Prestwood – przysiółek w Anglii, w Staffordshire, w dystrykcie East Staffordshire, w civil parish Denstone. Leży 26,2 km od miasta Stafford, 22,7 km od miasta Stoke-on-Trent i 202,5 km od Londynu. W 1931 roku civil parish liczyła 41 mieszkańców.

</doc>
<doc id="3680563" url="https://pl.wikipedia.org/wiki?curid=3680563" title="Prestwood (ujednoznacznienie)">
Prestwood (ujednoznacznienie)



</doc>
<doc id="3680567" url="https://pl.wikipedia.org/wiki?curid=3680567" title="Janina Turek">
Janina Turek

Janina Turek, z domu Gurtler, (ur. 21 listopada 1921, zm. 12 listopada 2000 w Krakowie) – polska kronikarka, autorka jednego z najdłuższych zapisów faktologicznych na świecie.
Życiorys.
Matka, Marianna Gąsiorska, miała 42 lata gdy Janina przyszła na świat. Zajmowała się prowadzeniem domu. Ojciec Teofil Gurtler był urzędnikiem. Do pensji dorabiał ucząc rysunku. Z zamiłowaniem malował obrazy kopiując mistrzów Jacka Malczewskiego, Józefa Chełmońskiego, Bronisławę Rychter Janowską. Janina uczęszczała do żeńskich szkół powszechnych w Krakowie. Za dobre wyniki w nauce otrzymywała książki, których czytanie i analizowanie wkrótce stało się jej pasją. Podczas okupacji niemieckiej boleśnie przeżyła zamknięcie przez Niemców biblioteki publicznej. Wojna 1939 nie dała jej możliwości przystąpienia do matury i podjęcia studiów farmakologicznych. Mieszkała z rodziną w Krakowie przy ul. Słonecznej 4 (obecnie B. Prusa). Po ślubie z Czesławem Turkiem w listopadzie 1941 w kaplicy klasztoru Norbertanek na Salwatorze, nowożeńcy zamieszkali przy ul. Moniuszki. W lutym 1943 Gestapo aresztowało męża Janiny. Była wtedy w 5 miesiącu ciąży. Mąż został przewieziony do więzienia na Montelupich, a potem do niemieckiego obozu zagłady Auschwitz-Birkenau. W owym roku Niemcy przesiedlili rodzinę Janiny na ul. Parkową 6 w dzielnicy Podgórze, gdzie mieszkała do śmierci. Mieszkanie dzieliła z innymi lokatorami. W 1943 roku przyszedł na świat jej syn Lesław. Pomimo złych warunków bytowych i trudnej sytuacji Janina Turek nie poddała swojej pasji czytania i pisania. W 1943 zaczęła tworzyć faktografię – szczegółowy opis jej życia codziennego wedle kilkunastu skrupulatnie egzekwowanych reguł. Dzieło to kontynuowała przez 57 lat, aż do śmierci w 2000 roku.
W 1945 umarł jej jedyny brat Ignacy. W tym samym roku z obozu zagłady wrócił mąż Czesław. W roku 1947 przyszedł na świat jej syn Jerzy, a w 1951 córka Ewa. Po rozwodzie z mężem w 1958 Janina pracowała najpierw jako kasjerka w sklepie spożywczym, potem jako urzędniczka w okienku na poczcie, a w końcu jako sekretarka w biurze. Janina Turek przez całe życie nierozerwalnie była związana z Krakowem.
Twórczość.
Janina Turek nie była związana z żadnym środowiskiem literackim ani ruchem politycznym. Z tego względu działalność Janiny Turek może być rozpatrywana w kategorii sztuki marginesu i art brut, gdzie działalność estetyczna i artystyczna toczy się poza ramami i konwencjami sztuki głównego nurtu, często w odosobnieniu. W ciągu życia autorki jej działalność pozostawała tajemnicą. Dopiero po śmierci dzieło jej życia ujrzało światło dzienne. Na dzieło składa się 745 zeszytów z 410 000 konsekwentnie zapisanymi i skategoryzowanymi faktami z życia codziennego. Janina Turek podzieliła swoje życie na 33 kategorie. Każdy wpis ma datę, nazwę dnia, kolor oraz kolejny numer. Wszystkie wpisy są podsumowane miesięcznie i rocznie. Każdy rok ma kolor powtarzający się co dziesięć lat. Każdy zeszyt ma podpis, numer i podnumer. Pomysł spisu faktów nie zrodził się nagle. Turek od 1939 prowadziła skrupulatny "Pamiętnik raczej Dziennik", w którym wyraża obawę niemożności zapisania wszystkiego co pragnęłaby utrwalić na papierze. Dopiero w 1943 zaczyna swoją faktografię. W swoim spisie uwieczniła m.in. 15 786 posiłków z dokładnym opisem produktów, 84 523 osób widzianych mimochodem, 23 397 osób spotkanych przypadkowo, 36 822 osób, które ją odwiedziły, 1922 osób z którymi się umówiła, 38 196 rozmów telefonicznych, 44 453 otrzymanych prezentów, 26 683 prezentów ze szczegółowym opisem (np. polny kwiatek, jedna pomarańcza), 3 517 książek i czasopism, 70 042 filmów i programów TV).

</doc>
<doc id="3680568" url="https://pl.wikipedia.org/wiki?curid=3680568" title="Prestwood (Staffordshire)">
Prestwood (Staffordshire)



</doc>
<doc id="3680573" url="https://pl.wikipedia.org/wiki?curid=3680573" title="Woziłów">
Woziłów

Woziłów (ukr. Возилів, "Wozyliw") – wieś na Ukrainie, w obwodzie tarnopolskim, w rejonie czortkowskim. Woziłów położony na lewym brzegu rzeki Dniestr. W 2001 roku liczył 1204 mieszkańców. Przez wieś biegnie droga z Buczacza do Niezwisk.
Historia.
W XVII wieku właścicielem wsi był m.in. Krzysztof Strzemeski herbu Lubicz.
W II połowie XIX wieku właścicielem majątku ziemskiego w Woziłowie był Seweryn Krzysztof Ostaszewski (1802-1886), porucznik Pułku Jazdy Wołyńskiej 1831 roku, zmarły w Kołomyi dnia 22 stycznia 1886 roku.
W roku 1902 właścicielem tabularnym we wsi był Marceli Bogdanowicz.
W II Rzeczypospolitej miejscowość stanowiła początkowo samodzielną gminę jednostkową. 1 sierpnia 1934 roku w ramach reformy na podstawie ustawy scaleniowej została włączona do zbiorowej gminy wiejskiej Potok Złoty II w powiecie buczackim, w województwie tarnopolskim.
Religia.
We wsi znajduje się cerkiew.

</doc>
<doc id="3680574" url="https://pl.wikipedia.org/wiki?curid=3680574" title="Jan Halvor Halvorsen">
Jan Halvor Halvorsen

 
Jan Halvor Halvorsen (ur. 8 marca 1963 w Bamble) – norweski piłkarz występujący na pozycji obrońcy. Trener klubu Fredrikstad FK.
Kariera klubowa.
Halvorsen karierę rozpoczynał w sezonie 1980 w drugoligowym Pors Grenland. W 1983 roku przeszedł do pierwszoligowego Eik-Tønsberg. W sezonie 1984 przebywał na wypożyczeniu w Pors Grenland, a następnie wrócił do Eik-Tønsberg. W 1986 roku odszedł stamtąd do drugoligowego FK Jerv. Spędził tam sezon 1986, a potem występował w pierwszoligowych drużynach SK Brann oraz IK Start.
W 1989 roku Halvorsen został graczem niemieckiej Herthy BSC. W sezonie 1989/1990 awansował z nią z 2. Bundesligi do Bundesligi. Zadebiutował w niej 9 sierpnia 1990 w przegranym 1:2 meczu z FC St. Pauli. W sezonie 1990/1991 zajął z Herthą 18. miejsce w Bundeslidze i spadł do 2. Bundesligi.
Na początku 1992 roku Halvorsen przeniósł się do duńskiego Aarhus GF, z którym w sezonie 1991/1992 zdobył Puchar Danii. W Aarhus grał do 1994 roku. Następnie wrócił do Norwegii, gdzie występował w pierwszoligowym Sogndal Fotball, trzecioligowych rezerwach Rosenborga, a także drugoligowym Byåsen IL, gdzie w 1996 roku zakończył karierę.
Kariera reprezentacyjna.
W reprezentacji Norwegii Halvorsen zadebiutował 15 listopada 1989 w zremisowanym 1:1 meczu eliminacji Mistrzostw Świata 1990 ze Szkocją. W latach 1989-1990 w drużynie narodowej rozegrał 5 spotkań.
Kariera trenerska.
Karierę trenerską Halvorsen rozpoczął w 1996 roku w Byåsen IL, po zakończeniu kariery w tym klubie. Następnie prowadził IK Start, z którym w sezonie 1999 awansował z drugiej ligi do pierwszej. W sezonie 2000 spadł z nim co prawda do drugiej ligi, ale w kolejnym awansował z powrotem do pierwszej. W 2002 roku odszedł ze Startu.
Potem trenował pierwszoligowy Sogndal Fotball, szwedzki GIF Sundsvall oraz Notodden FK, z którym awansował z trzeciej ligi do drugiej. W latach 2011-2012 był asystentem Hansa Backe w amerykańskim New York Red Bulls. Następnie od 2013 roku był szkoleniowcem zespołu FK Bodø/Glimt. W sezonie 2013 awansował z nim z drugiej ligi do pierwszej. W listopadzie 2015 roku odszedł z klubu i jeszcze w tym samym miesiącu objął stanowisko trenera w drugoligowym Fredrikstadzie.

</doc>
<doc id="3680575" url="https://pl.wikipedia.org/wiki?curid=3680575" title="Earls Court">
Earls Court



</doc>
<doc id="3680578" url="https://pl.wikipedia.org/wiki?curid=3680578" title="Czesław Markiewicz">
Czesław Markiewicz

Czesław Markiewicz (ur. 1954 w Zielonej Górze) – polski poeta, prozaik, krytyk literacki. Absolwent polonistyki w Wyższej Szkole Pedagogicznej w Zielonej Górze, dziennikarz publicznego Radia Zachód. Utwory publikował w licznych czasopismach, jak „Poezja”, „Literatura”, „Odra”, „Nowy Wyraz”, „Borussia”, „Pro Arte”, „Pro Libris”, „Integracje”, „Topos”, [fo:pa], „Wakat”.
Debiutował na łamach „Nadodrza” w 1976 r. W 1977 roku wydał debiutancki tom poetycki "Modlitwa oszukanych" w słynnej serii "Pokolenie, które wstępuje". Jest dwukrotnym laureatem Lubuskiego Wawrzynu Literackiego (za rok 1995 i za rok 2020) i dwukrotnym laureatem Nagrody Kulturalnej Prezydenta Miasta Zielona Góra (1992, 2004). Jego wiersze tłumaczono m.in. na niemiecki.
Linki zewnętrzne.
Oficjalna strona Radia Zachód

</doc>
<doc id="3680580" url="https://pl.wikipedia.org/wiki?curid=3680580" title="Halowe Mistrzostwa Stanów Zjednoczonych w Lekkoatletyce 2016">
Halowe Mistrzostwa Stanów Zjednoczonych w Lekkoatletyce 2016

Halowe Mistrzostwa Stanów Zjednoczonych w Lekkoatletyce 2016 – halowe zawody lekkoatletyczne, które odbywały się w Portland 11 i 12 marca, będące jednocześnie krajową eliminacją do reprezentacji USA na halowe mistrzostwa świata. Wieloboje zostały rozegrane 26 i 27 lutego w Crete.
Pierwotna złota medalista w rzucie ciężarem – Gwen Berry została zdyskwalifikowana za doping, anulowano jej zwycięstwo oraz wynik (24,35).

</doc>
<doc id="3680582" url="https://pl.wikipedia.org/wiki?curid=3680582" title="Vincent d'Indy">
Vincent d'Indy



</doc>
<doc id="3680585" url="https://pl.wikipedia.org/wiki?curid=3680585" title="Pancorbo (stacja kolejowa)">
Pancorbo (stacja kolejowa)

Pancorbo (hiszp. "Estación de Pancorbo") – stacja kolejowa w miejscowości Pancorbo, w prowincji Burgos we wspólnocie autonomicznej Kastylia i León, w Hiszpanii. Obsługuje połączenia średniego zasięgu RENFE. Posiada również zaplecze do obsługi pociągów towarowych.
Położenie stacji.
Stacja położona jest na wysokości 633 m n.p.m., na linii kolejowej Madryt – Hendaye, na km 439,575. Linia jest dwutorowa i zelektryfikowana.
Historia.
Stacja została otwarta pomiędzy 1860 a 1864 wraz z odcinkiem Pancorbo - Mirada de Ebro, linii Madryt-Hendaye. Linię wybudowała Compañía de los Caminos de Hierro del Norte de España. Spółka zarządzała linią do 1941 roku kiedy nastąpiła nacjonalizacja kolei w Hiszpanii i włączono ją do nowo utworzonego RENFE.
Od 31 grudnia 2004 infrastrukturą kolejową zarządza Adif.

</doc>
<doc id="3680591" url="https://pl.wikipedia.org/wiki?curid=3680591" title="Kalmthout (stacja kolejowa)">
Kalmthout (stacja kolejowa)

Kalmthout (nid: "Station Kalmthout") – przystanek kolejowy w Kalmthout, w prowincji Antwerpia, w Belgii. Znajduje się na linii Antwerpia - Rotterdam. 
Od 28 czerwca 2013 kasy w budynku dworcowym są zamknięte, a sama stacja została zdegradowana do roli przystanku kolejowego.
Połączenia.
W tygodniu
Weekendowe

</doc>
<doc id="3680592" url="https://pl.wikipedia.org/wiki?curid=3680592" title="Pchełki ziemne">
Pchełki ziemne

Pchełki ziemne, pchełkowate, płeszki (Alticinae lub Alticini) – podrodzina lub plemię chrząszczy z podrzędu wielożernych i rodziny stonkowatych. Obejmuje około 8 tysięcy gatunków. Charakteryzują się obecnością w tylnych, zwykle powiększonych udach aparatu Maulika, który umożliwia im skakanie. Większość to fitofagi. Należy tu wiele szkodników roślin uprawnych.
Opis.
Chrząszcze o ciele przynajmniej nieco przypłaszczonym, w faunie Polski do 5 mm długości. Głowa wciągnięta w przedplecze, ale nie zakryta nim całkowicie. Narządy gębowe skierowane pionowo ku dołowi. Czułki osadzone są między oczami, blisko siebie. Przedplecze szerokie, zwykle zbliżone szerokością do pokryw. Małe pygidium skierowane jest skośnie ku tyłowi. Cechą wyróżniającą tę grupę jest obecność aparatu Maulika w udach tylnej pary odnóży. Ma on postać zesklerotyzowanego ścięgna i służy jako zaczep dla naprężonych mięśni. U wszystkich gatunków europejskich ponadto uda są wyraźnie zgrubiałe. Gatunki o zgrubiałych udach zdolne są do skakania. W oznaczaniu tych chrząszczy dużą rolę odgrywa budowa aparatów kopulacyjnych samców, a niekiedy także spermatek samic.
Ekologia i występowanie.
Większość gatunków to fitofagi, głównie mono- i oligofagi, ale znane są też gatunki o szerszym spektrum pokarmowym. Takson kosmopolityczny. W Polsce występują co najmniej 192 gatunki, a kolejnych 59 było notowanych.
Znaczenie gospodarcze.
Wiele gatunków żeruje na roślinach uprawnych, zarówno zielnych jak i drzewiastych. Niektóre z nich uznawane są za szkodniki. W Polsce do ważniejszych należą: "Chaetocnema aridula" i "C. hortensis", żerujące na zbożach; "C. concinna", żerująca na burakach; "Phyllotreta atra", "P. cruciferae", "P. nemorum", "P. nigirpes", "P. undulata" i "P. vittata", żerujące na kapustowatych; "Aphthona euphorbiae" i "Longitarsus parvulus", żerujące na lnie oraz "Psylliodes attenuata", żerujący na konopiach. Z kolei gatunki żerujące na chwastach uznaje się za pożyteczne, np. "Longitarsus pellucidus", żerujący na powoju polnym.
Systematyka.
Należy tu około 8 tysięcy opisanych gatunków, w związku z czym stanowią największą podrodzinę lub największe plemię stonkowatych. Zalicza się tu około 540 rodzajów:

</doc>
<doc id="3680593" url="https://pl.wikipedia.org/wiki?curid=3680593" title="Julia Ratcliffe">
Julia Ratcliffe

Julia Ratcliffe (ur. 14 lipca 1993) – nowozelandzka lekkoatletka specjalizująca się w rzucie młotem.
W 2009 zajęła 10. miejsce podczas mistrzostw świata juniorów młodszych, a rok później startowała na igrzyskach olimpijskich młodzieży w Singapurze. Czwarta zawodniczka juniorskich mistrzostw świata w Barcelonie (2012). W 2013 była siódma na uniwersjadzie w Kazaniu. W 2014 zdobyła srebrny medal na igrzyskach Wspólnoty Narodów w Glasgow. Brązowa medalistka uniwersjady z Gwangju (2015).
Złota medalistka mistrzostw Nowej Zelandii oraz czempionatu NCAA.
Rekord życiowy: 73,55 (26 marca 2021, Hastings) – do 20 maja 2021 rekord Australii i Oceanii.

</doc>
<doc id="3680595" url="https://pl.wikipedia.org/wiki?curid=3680595" title="Völkerschlachtdenkmal">
Völkerschlachtdenkmal



</doc>
<doc id="3680597" url="https://pl.wikipedia.org/wiki?curid=3680597" title="Puchar Mistrzów IFF 2011">
Puchar Mistrzów IFF 2011

Puchar Mistrzów IFF 2011 – 1. edycja turnieju o tytuł klubowego mistrza świata, który jest organizowany przez Międzynarodową Federację Unihokeja (IFF), trwał od 4 do 8 października 2011 roku w czeskim mieście Mlada Boleslav. W finale mężczyzn po puchar sięgnęła fińska drużyna SSV Helsinki, która pokonała 4:3 Czechów z Tatran Omlux Stresovice, natomiast wśród kobiet zwyciężyły Szwedki z IF Djurgårdens IBF po wygranej 9:5 nad Finkami z SC Classic
Uczestnicy.
Mężczyźni
Kobiety
"* - aktualni mistrzowie kraju"
"† - gospodarze turnieju "
Mężczyźni.
Faza grupowa.
Grupa A.
     = awans do półfinałów 
Grupa B.
     = awans do półfinałów 
Kobiety.
Faza grupowa.
Grupa A.
     = awans do półfinałów 
Grupa B.
     = awans do półfinałów 
Zobacz też.
Puchar EuroFloorball 2011

</doc>
<doc id="3680599" url="https://pl.wikipedia.org/wiki?curid=3680599" title="Baszta Rzeźnicka">
Baszta Rzeźnicka

Baszta Rzeźnicka – baszta w Stargardzie, była częścią murów obronnych, obecnie baszta nie istnieje, gdyż została zburzona, nie wiadomo w której części murów się znajdowała.

</doc>
<doc id="3680600" url="https://pl.wikipedia.org/wiki?curid=3680600" title="Zranionej sośnie">
Zranionej sośnie

Zranionej sośnie – pomnik zlokalizowany w rejonie wsi Trzcianki i Zapowiednia (gmina Pyzdry), przy południowej stronie drogi Pyzdry – Myszaków.
Geneza.
Pomnik wzniesiono w 1993 w miejscu bitwy pod Pyzdrami, która była jednym z największych starć powstania styczniowego. 29 kwietnia 1863 w godzinach rannych, około ćwierć mili od Pyzdr oddziały carskie pod dowództwem podpułkownika Alojzego Oranowskiego starły się z powstańcami dowodzonymi przez pułkownika Edmunda Taczanowskiego (około 1200 ludzi). Mimo przewagi liczebnej Rosjan powstańcy odnieśli tutaj zwycięstwo. Ośmiu z nich poległo i pochowani są na cmentarzu w Pyzdrach, gdzie na ich grobach stoi kamienny obelisk z 1905, postawiony dzięki akcji składkowej Związku Walki Czynnej.
Upamiętnienie.
W miejscu bitwy, na nadwarciańskich łąkach, do 1989 stała okaleczona sosna, którą trafić miał pierwszy pocisk wystrzelony z moskiewskiej armaty. Drzewo zostało zwalone przez wichurę, a fragment pnia stanowi eksponat w Muzeum Ziemi Pyzdrskiej. Pole bitwy upamiętnia od 1993 betonowy pomnik, ustawiony staraniem Muzeum. Jego forma symbolizuje splątane korzenie sosnowe barwy żółtej. Napis na tablicy głosi: "ZRANIONEJ SOŚNIE. TU W DNIU 29 KWIETNIA 1863 R. ODDZIAŁ EDMUNDA TACZANOWSKIEGO STOCZYŁ ZWYCIĘSKĄ BITWĘ Z WOJSKAMI ROSYJSKIMI".

</doc>
<doc id="3680604" url="https://pl.wikipedia.org/wiki?curid=3680604" title="TVN (Korea Południowa)">
TVN (Korea Południowa)



</doc>
<doc id="3680606" url="https://pl.wikipedia.org/wiki?curid=3680606" title="Motocyklowe Grand Prix Ameryk 2016">
Motocyklowe Grand Prix Ameryk 2016

Motocyklowe Grand Prix Ameryk 2016 – trzecia eliminacja Motocyklowych Mistrzostw Świata, którą rozegrano 10 kwietnia 2016 roku na torze Circuit of the Americas.

</doc>
<doc id="3680607" url="https://pl.wikipedia.org/wiki?curid=3680607" title="Chajjim Jellin">
Chajjim Jellin

Chajjim Jellin (hebr.: חיים ילין, ang.: "Haim Yellin", ur. 12 maja 1958 w Buenos Aires) – izraelski polityk, w latach 2015–2019 poseł do Knesetu z listy Jest Przyszłość (Jesz Atid).
W wyborach parlamentarnych w 2015 po raz pierwszy dostał się do izraelskiego parlamentu. W dwudziestym Knesecie zasiadał w komisji nauki i technologii. W kwietniu 2019 utracił miejsce w parlamencie.

</doc>
<doc id="3680608" url="https://pl.wikipedia.org/wiki?curid=3680608" title="Haim Yellin">
Haim Yellin



</doc>
<doc id="3680609" url="https://pl.wikipedia.org/wiki?curid=3680609" title="Haim Jelin">
Haim Jelin



</doc>
<doc id="3680610" url="https://pl.wikipedia.org/wiki?curid=3680610" title="Parafia Wniebowzięcia Najświętszej Maryi Panny w Rojcy">
Parafia Wniebowzięcia Najświętszej Maryi Panny w Rojcy



</doc>
<doc id="3680612" url="https://pl.wikipedia.org/wiki?curid=3680612" title="Pchełkowate">
Pchełkowate



</doc>
<doc id="3680613" url="https://pl.wikipedia.org/wiki?curid=3680613" title="Alticinae">
Alticinae



</doc>
<doc id="3680615" url="https://pl.wikipedia.org/wiki?curid=3680615" title="Alticini">
Alticini



</doc>
<doc id="3680627" url="https://pl.wikipedia.org/wiki?curid=3680627" title="Korekcja uszu">
Korekcja uszu

Korekcja uszu, otoplastyka (ang. "otoplasty") – zabieg chirurgiczny polegający na modelowaniu i zmianie wyglądu małżowiny usznej. Zmianie jej kształtu, położenia bądź wielkości. Jest to najczęściej wykonywany zabieg z zakresu chirurgii plastycznej u dzieci. Wady korygowane za pomocą tego zabiegu mogą być zarówno wrodzone, jak i nabyte, wada ta częściej występuje u dziewczyn niż u chłopców. Zabieg wykonywany jest po całkowitym wykształceniu się małżowiny usznej, czyli nie szybciej niż po 7 roku życia.
Zabieg daje długotrwały efekt, może być wykonywany u dzieci i wpływa pozytywnie na zwiększenie pewności siebie u osób po jej przeprowadzonej. Do nie wątpliwych wad zabiegu można zaliczyć: trwałe blizny, drętwienie operowanej okolicy oraz uciążliwy okres rekonwalescencji u najmłodszych pacjentów.
Kandydat do zabiegu.
Zabieg może być wykonywany zarówno u dzieci, jak i dorosłych. Otoplastykę wykonuje się po całkowitym wykształceniu małżowiny usznej. Dlatego zaleca się aby kandydaci do zabiegu mieli skończone co najmniej 5 lat. Ważne jest również aby zabieg robić z własnych przekonań.
Ryzyko związane z zabiegiem.
Otoplastyka jest bezpiecznym zabiegiem, a wszelkiego typu powikłania występują niezmiernie rzadko. Jednak każdy z zabiegów chirurgicznych obarczony jest ryzykiem ich wystąpienia. Mogą to być zarówno powikłania ogólne, które mogą wystąpić przy każdym zabiegu chirurgicznym, jak i powikłania specyficzne, charakterystyczne, występujące jedynie w danym rodzaju zabiegu.
Z powikłań ogólnych można wyróżnić: asymetrię, zmiany czucia, zapalenie i przebarwienia skóry, słabe gojenie się ran oraz zakrzepy lub obrzęki.
Do najczęstszych powikłań specyficznych jakie występują w przy zabiegu korekcji uszu zalicza się: krwiaki w tylnej części ucha, gdzie dokonywane są cięcia, najczęściej wchłaniają się samoczynnie lub niwelowane są przy pomocy igły. Do innych powikłań zalicza się infekcje chrząstki małżowiny usznej, które w leczeniu wymagają antybiotykoterapii, a w ekstremalnych przypadkach nawet dodatkowej ingerencji chirurgicznej.
Przeprowadzanie zabiegu.
Na co najmniej 6 tygodni przed zabiegiem, nie zaleca się palenia tytoniu oraz przyjmowania aspiryny lub innych leków mających wpływ na rozrzedzanie krwi.
Zabieg przeprowadza się w trybie ambulatoryjnym, lecz istnieje możliwość pozostania na jedną noc w klinice chirurgicznej. Zabieg u osób dorosłych przeprowadza się w znieczuleniu miejscowym do którego dodaje się leki uspokajające, w przypadku dzieci stosuje się znieczulenie ogólne. Czas zabiegu kształtuje się w granicach półtorej godziny. Chirurg wykonuje niewielkie nacięcia, za pomocą których odseparowuje skórę i odsłania chrząstkę ucha. Następnie nacina chrząstkę ucha, wyginając ją ku tyłowi i stabilizuje przy pomocy szwów. Zabieg może wymagać usunięcia części chrząstki, w celu nadania bardziej naturalnego wyglądu nowego kształtu ucha. Przy niewielkiej korekcie ucha zabieg wymaga jedynie usunięcia fragmentu skóry, bez usuwania chrząstki, gdzie przy pomocy szwów stabilizowany jest nowy kształt małżowin.
Rekonwalescencja po zabiegu.
Bezpośrednio po zabiegu nakładany jest opatrunek z antybiotykiem, stabilizowany przy pomocy bandaża elastycznego, który pomaga w kształtowaniu przyszłego wyglądu małżowin usznych. Antybiotyk podawany jest również doustnie w dzień zabiegu oraz kilka pierwszych dni po zabiegu. Pierwszy tydzień po zabiegu nie powinno się myć głowy, po tym czasie usuwane są szwy i ściągany opatrunek z antybiotykiem. Dolegliwości takie jak obrzęk czy ból ustępują maksymalnie po dwóch tygodniach. Po ściągnięciu szwów i opatrunku można powrócić do pracy. Pierwsze tygodnie po zabiegu podczas uprawiania sportów zalecane jest noszenie opaski na uszach, aby uniemożliwić odgięcie ucha, co może wpłynąć negatywnie na ostateczny rezultat zabiegu. Przez co najmniej pół roku zaleca się zakładanie opaski do snu, aby nowa chrząstka można mogła się przebudować i utrwalić. Po tym okresie chrząstka jest odporna na zniekształcenia.
Efekty po zabiegu.
Pierwsze rezultaty zabiegu widoczne są tuż po operacji, lecz całkowity rezultat będzie widoczny po skończonej przebudowie chrząstki.

</doc>
<doc id="3680630" url="https://pl.wikipedia.org/wiki?curid=3680630" title="Viva! Moda">
Viva! Moda

Viva! Moda – kwartalnik poświęcony modzie wydawany przez Edipresse Polska od 2000 roku. Początkowo magazyn był katalogiem ze zdjęciami i kroniką pokazów mody. Obecnie jego treść wzbogacona jest o przeglądy najnowszych trendów, wywiady z gwiazdami i sesje zdjęciowe. Redaktor naczelną magazynu jest Katarzyna Przybyszewska.

</doc>
<doc id="3680632" url="https://pl.wikipedia.org/wiki?curid=3680632" title="Carla Harvey">
Carla Harvey

Carla Harvey (ur. 4 października 1976 w Detroit, Michigan), znana również jako Bridgette Banks – amerykańska wokalistka i autorka tekstów. Carla Harvey znana jest przede wszystkim z występów w zespole Butcher Babies, którego członkinią pozostaje od 2010 roku. Do 2015 roku nagrała wraz z grupą dwa albumy studyjne "Goliath" oraz "Take It Like a Man" (2015). W latach poprzednich była prezenterką erotycznej stacji telewizyjnej Playboy TV. Ponadto, w latach 2000–2009 występowała w filmach pornograficznych z gatunku softcore.

</doc>
<doc id="3680636" url="https://pl.wikipedia.org/wiki?curid=3680636" title="Fälschungserschwerende Schrift">
Fälschungserschwerende Schrift



</doc>
<doc id="3680643" url="https://pl.wikipedia.org/wiki?curid=3680643" title="Park Obwodu Praga AK w Warszawie">
Park Obwodu Praga AK w Warszawie



</doc>
<doc id="3680645" url="https://pl.wikipedia.org/wiki?curid=3680645" title="Zoro">
Zoro

Zoro właściwie Daniel Donnelly (ur. 13 czerwca 1962) – amerykański perkusista. Współpracował m.in. z takimi wykonawcami jak: Lenny Kravitz, Bobby Brown, Frankie Valli &amp; The Four Seasons, Dwight Twilley, Vanessa Paradis, The New Edition, Philip Bailey, Jody Watley oraz Mandie Pinton.
Muzyk jest endorserem instrumentów firm DW Drums i Sabian.

</doc>
<doc id="3680647" url="https://pl.wikipedia.org/wiki?curid=3680647" title="Lomnistá dolina">
Lomnistá dolina

Lomnistá dolina (w tłumaczeniu na jęz. polski: Dolina Łomnista) – dolina walna w Niżnych Tatrach na Słowacji. Znajduje się w zachodniej (tzw. dziumbierskiej) części Niżnych Tatr, na południowej stronie ich głównego grzbietu, w całości w granicach powiatu Brezno. Ma wylot w miejscowości Jasenie. 
Topografia.
Górą podchodzi pod główną grań Niżnych Tatr na odcinku od szczytu Ďurková (1750 m) po szczyt Kotliská (1937 m). Zachodnie ograniczenie doliny tworzy południowy grzbiet Ďurkovej opadający do Doliny Górnego Hronu. W grzbiecie tym, w kolejności od góry na dół znajdują się: Struhárske sedlo (1355 m), masywny Struhár (1471 m) i Obrštín (1008 m). Ograniczenie wschodnie tworzy południowy grzbiet szczytu Kotliská opadający poprzez szczyty Skalka (1980 m), Žiarska hoľa (1844 m), Žiar (1408 m) i Strmý vrštek (809 m) również do doliny Hronu. Dnem doliny spływa potok Lomnistá. 
Opis doliny.
Dolina nie posiada bocznych odgałęzień, jest wąska i kręta. Wyróżnia się w niej typowe dla gór piętra: regiel, piętro kosodrzewiny i piętro halne. Większą część doliny porasta las, ponad nim kosodrzewina, a najwyższe partie doliny (w grani głównej) są trawiaste. W górnej części doliny, pod Chabencem, na wysokości około 1170 m n.p.m. znajduje się pomnik poświęcony pamięci Jana Švermy – czeskiego komunistycznego polityka, uczestnika Słowackiego powstania narodowego, który zmarł tu z wyczerpania 10 listopada 1944 r. podczas wycofywania się powstańców w góry po upadku powstania.
Większa część wschodnich zboczy doliny oraz górna część zboczy zachodnich znajduje się w obrębie Parku Narodowego Niżne Tatry. Ponadto najwyższe partie zboczy wschodnich objęte są ochroną ścisła w ramach rezerwatu przyrody Skalka.
Turystyka.
Dnem doliny biegnie asfaltowa szosa, w górnych partiach już tylko ścieżki. Doliną prowadzi szlak turystyki pieszej i rowerowej oraz ślepa odnoga szlaku turystyki pieszej do pomnika Jána Švermu.
W dolnej części doliny, na obrzeżu lasu, znajduje się niewielki ośrodek rekreacyjny, a na nim basen kąpielowy i hotel.

</doc>
<doc id="3680648" url="https://pl.wikipedia.org/wiki?curid=3680648" title="XIII Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2005">
XIII Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2005

XIII Spadochronowe Mistrzostwa Polski w Akrobacji Zespołowej RW-4 Ostrów Wielkopolski 2005 – odbyły się 9–11 września 2005 roku na lotnisku Ostrów Wielkopolski-Michałków. Gospodarzem Mistrzostw był Aeroklub Ostrowski i "Pyrlandia Boogie", a organizatorem Aeroklub Ostrowski, "Pyrlandia Boogie" i Aeroklub Polski. Skoki wykonywano z wysokości 3 050 metrów (10 000 stóp) i opóźnieniem 35 sekund. Wykonano 10 kolejek skoków.
Rozegrane kategorie.
Zawody rozegrano w jednej kategorii:
Wyniki.
W zawodach brało udział 6 zespołów i 1 z .

</doc>
<doc id="3680649" url="https://pl.wikipedia.org/wiki?curid=3680649" title="66. Międzynarodowy Festiwal Filmowy w Berlinie">
66. Międzynarodowy Festiwal Filmowy w Berlinie

66. Międzynarodowy Festiwal Filmowy w Berlinie odbył się w dniach 11-21 lutego 2016 roku. Imprezę otworzył pokaz amerykańskiego filmu "Ave, Cezar!" w reżyserii braci Coen. W konkursie głównym zaprezentowano 18 filmów pochodzących z 14 różnych krajów.
Jury pod przewodnictwem amerykańskiej aktorki Meryl Streep przyznało nagrodę główną festiwalu, Złotego Niedźwiedzia, włoskiemu filmowi dokumentalnemu "Fuocoammare. Ogień na morzu" w reżyserii Gianfranco Rosiego. Drugą nagrodę w konkursie głównym, Srebrnego Niedźwiedzia – Grand Prix Jury, przyznano bośniackiemu obrazowi "Śmierć w Sarajewie" w reżyserii Danisa Tanovicia.
Przebieg festiwalu.
Honorowego Złotego Niedźwiedzia za całokształt twórczości odebrał niemiecki operator filmowy Michael Ballhaus.
W ramach festiwalu zaprezentowano retrospektywę poświęconą trzydziestoleciu ustanowienia Nagrody Teddy, przyznawanej najlepszym filmom o tematyce LGBT w obrębie różnych sekcji festiwalowych.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="3680650" url="https://pl.wikipedia.org/wiki?curid=3680650" title="Brzęczkowice i Słupna">
Brzęczkowice i Słupna

Brzęczkowice i Słupna – dzielnica Mysłowic, znajdująca się w centralnej części miasta.
W skład dzielnicy wchodzą osiedla Brzęczkowice i Słupna.

</doc>
<doc id="3680652" url="https://pl.wikipedia.org/wiki?curid=3680652" title="Halowe Mistrzostwa NCAA w Lekkoatletyce 2016">
Halowe Mistrzostwa NCAA w Lekkoatletyce 2016

Halowe Mistrzostwa I Dywizji NCAA w Lekkoatletyce 2016 – zawody lekkoatletyczne, które odbyły się 11 i 12 marca 2016 Birmingham w stanie Alabama.

</doc>
<doc id="3680654" url="https://pl.wikipedia.org/wiki?curid=3680654" title="Bundesliga niemiecka w unihokeju mężczyzn">
Bundesliga niemiecka w unihokeju mężczyzn

Bundesliga niemiecka w unihokeju mężczyzn (niem. "Unihockey-Bundesliga") – najwyższa klasa ligowych rozgrywek unihokeja mężczyzn w Niemczech. Triumfator ligi zostaje Mistrzem Niemiec, najsłabsza drużyna relegowana jest do II Bundesligi. Rozgrywki organizowane są od sezonu 1995 r. przez Floorball Deutschland. Najbardziej utytułowanym klubem w Bundeslidze jest UHC Sparkasse Weißenfels, który posiada 12 tytułów Mistrza Niemiec.

</doc>
<doc id="3680656" url="https://pl.wikipedia.org/wiki?curid=3680656" title="Menethorpe">
Menethorpe

Menethorpe – przysiółek w Anglii, w North Yorkshire, w dystrykcie Ryedale, w civil parish Burythorpe. Leży 4,2 km od miasta Malton, 23,1 km od miasta York i 292,1 km od Londynu. W 1931 roku civil parish liczyła 68 mieszkańców. Menethorpe jest wspomniana w Domesday Book (1086) jako "Mennistorp".

</doc>
<doc id="3680660" url="https://pl.wikipedia.org/wiki?curid=3680660" title="USA Women’s Sevens 2016">
USA Women’s Sevens 2016

USA Women's Sevens 2016 – czwarta edycja wchodzącego w skład World Rugby Women’s Sevens Series turnieju USA Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 8–9 marca 2016 roku na Fifth Third Bank Stadium w Atlancie będąc trzecim turniejem sezonu 2015/2016.
Informacje ogólne.
Rozegrane na mieszczącym 8300 widzów Fifth Third Bank Stadium zawody były trzecim turniejem sezonu 2015/2016 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Kolumbii, dla której był to debiut w cyklu. Podział na grupy oraz rozkład gier zostały opublikowane przez World Rugby pod koniec lutego 2016 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów.
Niespodzianką pierwszego dnia były zwycięstwa Anglii nad Australią i USA nad Nową Zelandią, te zespoły zwyciężyły też w swoich grupach, w trzeciej niepokonana okazała się zaś Kanada. W trzecim finale w sezonie zwyciężyły Australijki, w decydującym spotkaniu pokonując tym razem Nowozelandki, a najwięcej punktów i przyłożeń zdobyła przedstawicielka triumfatorek Emma Tonegato.
Koszt jednodniowych wejściówek na zawody USA Rugby wycenił na minimum 12 USD.

</doc>
<doc id="3680661" url="https://pl.wikipedia.org/wiki?curid=3680661" title="Medvedemolpus bakeri">
Medvedemolpus bakeri

Medvedemolpus bakeri – gatunek chrząszcza z rodziny stonkowatych, podrodziny Eumolpinae i plemienia Nodinini.
Gatunek ten opisany został w 2010 roku przez Aleksieja G. Mosejkę.
Chrząszcz o ciele długości od 4,7 do 4,9 mm i szerokości od 3 do 3,2 mm, ubarwiony żółto do rudobrązowego. Przedplecze 1,6 raza szersze niż dłuższe, najszersze przed nasadą, prawie niepunktowane. Pokrywy blisko 2,5 raza dłuższe od przedplecza, pozbawione wzoru. U samicy brak poprzecznego rządka szczecinek na błonie piątego widocznego sternitu odwłoka, a stosunkowo gruba spermateka ma niezagięty wierzchołek. Narządy rozrodcze samca o dość wąskim wierzchołku edeagusa.
Owad znany tylko z filipińskiej wyspy Mindanao, z prowincji Surigao del Norte.

</doc>
<doc id="3680663" url="https://pl.wikipedia.org/wiki?curid=3680663" title="Kalendarium historii Litwy">
Kalendarium historii Litwy

Kalendarium historii Litwy – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Litwy.

</doc>
<doc id="3680665" url="https://pl.wikipedia.org/wiki?curid=3680665" title="Obrštín">
Obrštín

Obrštín (1008 m) – dwuwierzchołkowy szczyt w Niżnych Tatrach na Słowacji Wznosi się w bocznym grzbiecie, oddzielającym się w Dziurkowej od głównego grzbietu Niżnych Tatr w kierunku południowym. Grzbiet ten oddziela doliny Jaseniańską (na zachodzie) i Łomnistą (na wschodzie). W kierunku od Dziurkowej na południe kolejno wyróżnia się w nim: Struhárske sedlo (1355 m), Struhár (1471 m) i Obrštín (1008 m). Znajduje się w obrębie miejscowości Jasenie. 
Obrštín jest obecnie całkowicie porośnięty lasem. Dawniej było na nim jednak wiele polan, na lotniczych zdjęciach słowackiej mapy widoczne są bowiem na nim trawiaste tereny zarastające młodnikiem. Jego zboczami prowadzą drogi leśne wychodzące z leśniczówki Predsucha. Prowadzi się na nim normalną gospodarkę leśną, znajduje się bowiem poza obrębem Parku Narodowego Niżne Tatry. Nie prowadzi przez niego żaden szlak turystyczny.

</doc>
<doc id="3680666" url="https://pl.wikipedia.org/wiki?curid=3680666" title="Medvedemolpus quinquepunctatus">
Medvedemolpus quinquepunctatus

Medvedemolpus quinquepunctatus – gatunek chrząszcza z rodziny stonkowatych, podrodziny Eumolpinae i plemienia Nodinini.
Gatunek ten opisany został w 2010 roku przez Aleksieja G. Mosejkę.
Chrząszcz o ciele długości od 5 do 5,8 mm, rudy z żółtymi czułkami i stopami oraz z pięcioma czarnymi plamkami na pokrywach: wspólną za tarczką, parą na barkach i parą w okolicach wierzchołkowych. Przedplecze półtora raza szersze niż dłuższe, najszersze przed nasadą, prawie niepunktowane. 2,2 razy dłuższe niż przedplecze pokrywy mają regularne rządki punktów. Genitalia samca o szeroko szpatułkowatym wierzchołku edeagusa, dwukrotnie węższym niż środkowa część tego narządu.
Owad znany tylko z filipińskiej wyspy Mindanao, z prowincji Zamboanga del Sur i South Cotabato.

</doc>
