<doc id="3686004" url="https://pl.wikipedia.org/wiki?curid=3686004" title="Bogdana Karadoczewa">
Bogdana Karadoczewa

Bogdana Karadoczewa (; ur. 19 lipca 1949 w Sofii) – bułgarska piosenkarka.
Życiorys.
Bogdana Karadoczewa jest aktywna na scenie muzycznej od 14. roku życia. Matka chciała, by została śpiewaczką operową, ale wybrała karierę estradową. W 1969 zdobyła nagrodę Złotego Orfeusza na festiwalu w Słonecznym Brzegu. W 1998 otrzymała nagrodę dla "najbardziej bułgarskiej artystki" przyznaną przez Stowarzyszenie Bułgarskiej Duchowości. Jej mężem jest kompozytor Stefan Dimitrow.

</doc>
<doc id="3686006" url="https://pl.wikipedia.org/wiki?curid=3686006" title="Garbatka Letnisko (stacja kolejowa)">
Garbatka Letnisko (stacja kolejowa)



</doc>
<doc id="3686007" url="https://pl.wikipedia.org/wiki?curid=3686007" title="Długopole Zdrój (przystanek kolejowy)">
Długopole Zdrój (przystanek kolejowy)



</doc>
<doc id="3686009" url="https://pl.wikipedia.org/wiki?curid=3686009" title="Rutelowate">
Rutelowate

Rutelowate, zmianowcowate (Rutelinae) – podrodzina lub rodzina chrząszczy z podrzędu wielożernych. Należy tu ponad 4 000 gatunków. Ciepłolubne, rozprzestrzenione kosmopolitycznie. Polifagiczne. Larwy żerują na podziemnych częściach roślin, rozkładającej się materii roślinnej lub kompoście. Dorosłe odżywiają się liśćmi i kwiatami. Niektóre gatunki uznawane za szkodniki.
Taksonomia i nazewnictwo.
Nazwę Rutelidae wprowadził w 1819 roku W.S. Macleay. Od pracy Blancharda z 1851 takson ten traktowany był jako podrodzina Scarabaeidae. Pod koniec XX wieku głównie wśród entomologów francuskich i włoskich pojawiać się zaczął trend do wynoszenia poszczególnych podrodzin Scarabaeidae, w tym rutelowatych, do rangi rodzin. Takie podejście zwykle jest krytykowane przez entomologów środkowoeuropejskich i rzadko jest logicznie uargumentowane. Prace systematyzujące podział chrząszczy, zarówno Lawrence'a i Newtona z 1995 roku, jak i autorstwa 11 koleopterologów z 2011 roku, traktują rutelowate jako podrodzinę poświętnikowatych (Scarabaeidae). Według stanu 2016 rok taka systematyka przyjęta jest na stronach Biodiversity Map i BioLib.cz. Rutelowate w randze rodziny występują natomiast w Fauna Europaea oraz "Scarabs: World Scarabaeidae Database" P. Schoolmeestersa. Trzecią opcją jest stosowane przez niektórych badaczy traktowanie Rutelinae jako podrodziny Melolonthidae.
Podział rutelowatych na plemiona jest stabilny, ale niektóre z nich mogą być parafiletyczne. Wyróżnia się 7 plemion:
Niekiedy do podrodziny tej włącza się również Hopliini, które w systematyce Boucharda i innych są zaliczane do Melolonthinae. W przypadku wyniesienia rutelowatych do rangi rodziny Hopliinae bywają doń włączane jako podrodzina.
Według stanu na 1972 rok do rutelowatych zalicza się ponad 4100 gatunków, należących do około 200 rodzajów.
Polską nazwę zwyczajową rutelowate zaproponował w 1996 roku Marek Bunalski. Wykorzystana została m.in. w "Entomologii Stosowanej". Ponadto dla grupy tej spotykana jest polska nazwa zmianowcowate.
Opis.
Chrząszcze małe do średnich, o ciele podłużno-owalnym, różnorodnie ubarwionym. Dziewięcio- lub dziesięcioczłonowe czułki zwieńczone są trójczłonową buławką. Warga górna, z wyjątkiem "Anomalacra", wystaje nieco za wierzchołek nadustka. Odnóża przednie o poprzecznych biodrach i dwuzębnych goleniach. Odnóża środkowej pary mają po dwie przylegające ostrogi na goleniach. Na wszystkich parach nóg pazurki niezależnie ruchome, nierównej długości (na każdej z nóg jeden zredukowany, niekiedy całkiem zanikły), często lekko podzielone na wierzchołkach. Tarczka oraz pygidium za wierzchołkami pokryw widoczne.
Ekologia i występowanie.
Owady ciepłolubne, polifagiczne. Larwy żerują na rozkładającej się materii roślinnej, kompoście lub organach podziemnych roślin. Dorosłe są fitofagami, odżywiającymi się liśćmi i kwiatami roślin. Imagines mogą uczestniczyć w zapylaniu.
Takson kosmopolityczny. W Polsce występują 4 gatunki: nałanek krzyżowiec ("A. agricola"), nałanek kłosiec ("C. segetum"), listnik zmiennobarwny ("A. dubia") i ogrodnica niszczylistka ("P. horticola").
Znaczenie gospodarcze.
Niektóre gatunki wymienia się jako szkodniki upraw polowych, sadów, winnic i drzew liściastych. Należą tu m.in. "Popillia japonica" i gatunki z rodzaju listnik ("Anomala").

</doc>
<doc id="3686010" url="https://pl.wikipedia.org/wiki?curid=3686010" title="Kędzierzyn Koźle (stacja kolejowa)">
Kędzierzyn Koźle (stacja kolejowa)



</doc>
<doc id="3686012" url="https://pl.wikipedia.org/wiki?curid=3686012" title="Zmianowcowate">
Zmianowcowate



</doc>
<doc id="3686013" url="https://pl.wikipedia.org/wiki?curid=3686013" title="Rutelinae">
Rutelinae



</doc>
<doc id="3686014" url="https://pl.wikipedia.org/wiki?curid=3686014" title="Rutelidae">
Rutelidae



</doc>
<doc id="3686019" url="https://pl.wikipedia.org/wiki?curid=3686019" title="Milka Trnina">
Milka Trnina

Milka Trnina (ur. 19 grudnia 1863 we wsi Vezišće, zm. 18 maja 1941 w Zagrzebiu) – chorwacka śpiewaczka operowa, sopran.
Życiorys.
Była córką młynarza Tone Trniny i Franjicy. Po śmierci ojca rodzina wysłała ją do Zagrzebia do klasztoru Sióstr Miłosierdzia. Stamtąd została zabrana przez wuja Janko Jurkovicia, pisarza i dziennikarza. Ten dostrzegł u swojej siostrzenicy talent wokalny i wysłał na lekcje śpiewu do Idy Wimberger Brkić.
Milka Trnina kształciła się w konserwatorium wiedeńskim, pod kierunkiem Josepha Gänsbachera. Studia wokalne ukończyła z wyróżnieniem w 1883. Na scenie operowej zadebiutowała jeszcze jako studentka śpiewając arię Amelii w operze Verdiego "Bal maskowy". Po studiach występowała w Lipsku, a następnie w latach 1884-1885 w Grazu.
Urzeczony głosem Trniny węgierski dyrygent Anton Seidl polecił ją znanej śpiewaczce Katharinie Klafsky, dzięki której trafiła do opery w Bremie. Występowała tam w operze "Pierścień Nibelunga" Richarda Wagnera. W 1890 została zaangażowana przez Operę Królewską w Monachium, gdzie zasłynęła z ról w repertuarze wagnerowskim.
Amerykański debiut Trniny miał miejsce w Bostonie w 1896. Zaśpiewała wtedy arię Brunhildy w "Walkirii". Widownia amerykańska mogła ją usłyszeć ponownie 27 stycznia 1900, kiedy pojawiła się na scenie nowojorskiej Metropolitan Opera, śpiewając arię Elisabeth w operze "Tannhäuser". Rok później zaśpiewała w amerykańskiej premierze "Toski" Giacomo Pucciniego.
W latach 1898-1906 występowała w londyńskiej Covent Garden – zadebiutowała tam rolą Izoldy w operze Wagnera "Tristan i Izolda". Karierę śpiewaczki przerwał paraliż twarzy, którego doznała w 1906. Leczenie nie przyniosło efektów i śpiewaczka zrezygnowała z występów poświęcając się pracy dydaktycznej. Przez rok uczyła w Instytucie Sztuki Muzycznej w Nowym Jorku, a następnie wróciła do Zagrzebia. Nie nagrywała płyt w czasie swojej kariery, ale jej głos został zarejestrowany w początkach XX wieku i wydany przez Symposium Records (nr. katalogowy 1284).
W 2013 otwarto ekspozycję w Muzeum Zagrzebia poświęconą śpiewaczce. Jej imię nosi amatorski zespół wokalny mający swoją siedzibę w mieście Ivanić Grad.

</doc>
<doc id="3686022" url="https://pl.wikipedia.org/wiki?curid=3686022" title="Bismarckhütter SV">
Bismarckhütter SV



</doc>
<doc id="3686030" url="https://pl.wikipedia.org/wiki?curid=3686030" title="Bronisław Piniecki">
Bronisław Piniecki

Bronisław Wiktor Piniecki (ur. 16 września 1892 w Karczewie, zm. wiosną 1940 w Katyniu) – podpułkownik artylerii Wojska Polskiego, powstaniec wielkopolski, uczestnik wojny polsko-bolszewickiej i kampanii wrześniowej. Ofiara zbrodni katyńskiej.
Życiorys.
Urodził się w wielodzietnej rodzinie nauczyciela Bronisława i Bronisławy de Ellimer. Uczęszczał do gimnazjów w Poznaniu i Wschowie. Od 1906 działał w tajnej organizacji patriotycznej Towarzystwa Tomasza Zana, w latach 1912–1914 był jego prezesem we Wschowie. Założył także Drużynę Strzelecką i pełnił w niej funkcję zastępcy komendanta. W 1914 zdał egzamin dojrzałości, następnie został powołany do armii niemieckiej i skierowany na front zachodni. Mianowany 24 sierpnia 1917 podporucznikiem. W armii niemieckiej służył do 1918.
Od 16 października w dywizjonie zapasowym 23 pułku artylerii Poznań. W listopadzie 1918 wstąpił do POW Zaboru Pruskiego, następnie zorganizował 1 batalion poznański, który 27 grudnia 1918 brał udział w zajęciu magazynów uzbrojenia przy Wielkich Garbarach w Poznaniu, a na początku stycznia 1919 w walkach o Stację Lotniczą na Ławicy później wcielony do 10 pułku strzelców wielkopolskich.
Od 20 października 1919 przydzielony do szkoły podoficerskiej 1 pułku strzelców wielkopolskich. W ramach 1 pułku artylerii ciężkiej Wielkopolskiej uczestniczył w wojnie polsko-bolszewickiej. 20 października 1920 otrzymał awans na kapitana. 16 czerwca 1920 objął dowództwo baterii w 14 pułk artylerii, a od 20 lipca 1920, 5 baterii w 15 pułku artylerii.
"Za męstwo w czasie walk pod Płockiem wyróżniony Orderem Virtuti Militari".
Od 1922 dowodził dywizjonem w 7 pułku artylerii ciężkiej w Poznaniu. 12 kwietnia 1927 został mianowany majorem ze starszeństwem z 1 stycznia 1927 i 22. lokatą w korpusie oficerów artylerii. W listopadzie tego roku został przesunięty ze stanowiska dowódcy dywizjonu na stanowisko kwatermistrza, a 1 sierpnia 1929 przesunięty ponownie na stanowisko dowódcy dywizjonu. 23 marca 1932 został przeniesiony do 19 pułku artylerii lekkiej w Nowej Wilejce na stanowisko dowódcy II dywizjonu, detaszowanego w Mołodecznie. 24 stycznia 1934 został awansowany na podpułkownika ze starszeństwem z dniem 1 stycznia 1934 i 6. lokatą w korpusie oficerów artylerii. W maju 1934 został przeniesiony do 17 pułku artylerii lekkiej w Gnieźnie na stanowisko zastępcy dowódcy pułku. W październiku 1934 został przeniesiony do 10 pułku artylerii ciężkiej w Przemyślu na stanowisko zastępcy dowódcy pułku.
We wrześniu 1939 był dowódcą artylerii dywizyjnej 36 Dywizji Piechoty. W czasie kampanii wrześniowej, po 17 września 1939 dostał się do niewoli sowieckiej. Przebywał w obozach w Starobielsku i Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Życie prywatne.
Żonaty od 1921 z Marią Pędzińską, z którą miał trzech synów: Ryszarda Jana, Jerzego Bronisława i Andrzeja Ksawerego.
Awanse pośmiertne i upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia pułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia”, w 2012 w Parku im. Ignacego Paderewskiego w Toronto–Etobicoke został zasadzony Dąb Pamięci honorujący Bronisława Pinieckiego.

</doc>
<doc id="3686031" url="https://pl.wikipedia.org/wiki?curid=3686031" title="Monotropastrum">
Monotropastrum

Monotropastrum – rodzaj roślin należących do rodziny wrzosowatych ("Ericaceae"). Należą tu dwa gatunki występujące we wschodniej Azji. Oba gatunki są bylinami pozbawionymi chlorofilu, pozyskującymi substancje pokarmowe z grzybów, na których pasożytują – są myko-heterotrofami. Występują w lasach liściastych i mieszanych na obszarach do rzędnej 2500 m n.p.m.
Systematyka.
"Eremotropa" Andres; "Monotropanthum" Andres.
Jeden z kilku rodzajów z plemienia "Monotropeae" z podrodziny "Monotropoideae" Arnott (syn. "Hypopityaceae" Link, "Monotropaceae" Nuttall, nom. cons., "Pyrolaceae" Lindley, nom. cons.) w obrębie rodziny wrzosowatych "Ericaceae" Jussieu z rzędu wrzosowców "Ericales" Dumortier. Pozycja systematyczna rodzaju i zaliczanych tu gatunków nie jest pewna, ze względu na parafiletyczny charakter tradycyjnego ujęcia rodzaju "Monotropa" prawdopodobne jest włączenie do niego spokrewnionego rodzaju "Monotropastrum". 

</doc>
<doc id="3686034" url="https://pl.wikipedia.org/wiki?curid=3686034" title="Kościół Maryi Matki Kościoła w Dzierżoniowie">
Kościół Maryi Matki Kościoła w Dzierżoniowie

Kościół Maryi Matki Kościoła – rzymskokatolicki kościół parafialny należący do dekanatu Dzierżoniów diecezji świdnickiej.
Historia i architektura.
Jest to świątynia poewangelicka, wybudowana według projektu architekta Carla Gottharda Langhansa w latach 1795-1798 obok bramy świdnickiej na placu powstałym po rozebranym trzynastowiecznym zamku książęcym. Budowla Kościelna składa się z obszernej eliptycznej nawy, dookoła której biegną trzy balkony. Balkon najniższy spoczywa na masywnych filarach, a pozostałe na drewnianych kolumnach. Przez lata powojenne świątynia była nieczynna. W 1970 roku została przejęta przez Miejską Radę Narodową, która utworzyła tam czasowo magazyn mebli. W grudniu 1973 roku wybuchł pożar w magazynie przykościelnym, który strawił cześć dachu świątyni i górną część wieży. Budowla została odbudowana w latach 1975-1978, oddana do użytku wiernym w maju 1979 roku jako kościół parafialny rzymskokatolicki. Znajdujący się tu ołtarz z XVII wieku został przeniesiony z kościoła Niepokalanego Poczęcia Najświętszej Maryi Panny przy ulicy Klasztornej.

</doc>
<doc id="3686039" url="https://pl.wikipedia.org/wiki?curid=3686039" title="Kneesworth">
Kneesworth

Kneesworth – przysiółek w Anglii, w Cambridgeshire, w dystrykcie South Cambridgeshire, w civil parish Bassingbourn cum Kneesworth. Leży 17,8 km od miasta Cambridge i 63,2 km od Londynu. W 1961 roku civil parish liczyła 144 mieszkańców.

</doc>
<doc id="3686040" url="https://pl.wikipedia.org/wiki?curid=3686040" title="Ogólnopolski Festiwal Piosenki Żeglarskiej &quot;Zęza&quot;">
Ogólnopolski Festiwal Piosenki Żeglarskiej &quot;Zęza&quot;



</doc>
<doc id="3686041" url="https://pl.wikipedia.org/wiki?curid=3686041" title="Weeting">
Weeting

Weeting – wieś w Anglii, w Norfolk. Weeting jest wspomniana w Domesday Book (1086) jako "Wetinga"/"Wetinge".

</doc>
<doc id="3686043" url="https://pl.wikipedia.org/wiki?curid=3686043" title="Newton St Faith">
Newton St Faith

Newton St Faith – osada w Anglii, w Norfolk. Leży 9,1 km od miasta Norwich i 162,5 km od Londynu. W latach 1870–1872 miejscowość liczyła 273 mieszkańców.

</doc>
<doc id="3686044" url="https://pl.wikipedia.org/wiki?curid=3686044" title="Newton St. Faith">
Newton St. Faith



</doc>
<doc id="3686046" url="https://pl.wikipedia.org/wiki?curid=3686046" title="Festiwal Piosenki Żeglarskiej &quot;Keja&quot;">
Festiwal Piosenki Żeglarskiej &quot;Keja&quot;



</doc>
<doc id="3686050" url="https://pl.wikipedia.org/wiki?curid=3686050" title="Festiwal Piosenki Szantowej TRATWA">
Festiwal Piosenki Szantowej TRATWA



</doc>
<doc id="3686051" url="https://pl.wikipedia.org/wiki?curid=3686051" title="Philippe Grandrieux">
Philippe Grandrieux

Philippe Grandrieux (ur. 10 listopada 1954 w Saint-Étienne) – francuski reżyser, scenarzysta i operator filmowy. Jego film "Jezioro" (2008) zdobył Wyróżnienie Specjalne w sekcji "Horyzonty" na 65. MFF w Wenecji.

</doc>
<doc id="3686053" url="https://pl.wikipedia.org/wiki?curid=3686053" title="Halton (West Yorkshire)">
Halton (West Yorkshire)

Halton – dzielnica miasta Leeds, w Anglii, w West Yorkshire, w dystrykcie (unitary authority) Leeds. Leży 4,8 km od centrum miasta Leeds i 271 km od Londynu. W 2001 roku dzielnica liczyła 22 742 mieszkańców. Halton jest wspomniana w Domesday Book (1086) jako "Halletun(e)".

</doc>
<doc id="3686060" url="https://pl.wikipedia.org/wiki?curid=3686060" title="Eko-Tratwa">
Eko-Tratwa



</doc>
<doc id="3686062" url="https://pl.wikipedia.org/wiki?curid=3686062" title="Wyższa Szkoła Zarządzania &quot;Edukacja&quot; we Wrocławiu">
Wyższa Szkoła Zarządzania &quot;Edukacja&quot; we Wrocławiu



</doc>
<doc id="3686065" url="https://pl.wikipedia.org/wiki?curid=3686065" title="Wydział Turystyki Wyższej Szkoły Zarządzania &quot;Edukacja&quot; w Kłodzku">
Wydział Turystyki Wyższej Szkoły Zarządzania &quot;Edukacja&quot; w Kłodzku



</doc>
<doc id="3686084" url="https://pl.wikipedia.org/wiki?curid=3686084" title="Paul Mason">
Paul Mason

Paul James Mason (ur. 6 listopada 1962 w North Shields) – brytyjski duchowny rzymskokatolicki, ordynariusz polowy Wielkiej Brytanii od 2018.
Życiorys.
Święcenia kapłańskie przyjął 25 lipca 1998 i został inkardynowany do archidiecezji Southwark. Był m.in. kapelanem kilku londyńskich szpitali, wychowawcą w archidiecezjalnym seminarium oraz wikariuszem biskupim dla hrabstwa Kent.
23 kwietnia 2016 papież Franciszek mianował go biskupem pomocniczym archidiecezji Southwark, ze stolicą tytularną Skálholt. Sakry udzielił mu 31 maja 2016 arcybiskup Peter Smith.
9 lipca 2018 został mianowany ordynariuszem polowym Wielkiej Brytanii.

</doc>
<doc id="3686085" url="https://pl.wikipedia.org/wiki?curid=3686085" title="Tunel w Długopolu">
Tunel w Długopolu



</doc>
<doc id="3686098" url="https://pl.wikipedia.org/wiki?curid=3686098" title="Redenhall">
Redenhall

Redenhall – wieś w Anglii, w Norfolk. Leży 15,5 km od miasta Diss, 24,2 km od miasta Norwich i 139 km od Londynu. W latach 1870–1872 miejscowość liczyła 434 mieszkańców. Redenhall jest wspomniana w Domesday Book (1086) jako "Rada(na)halla"/"Radenhala"/"Redanaha(lla)".

</doc>
<doc id="3686099" url="https://pl.wikipedia.org/wiki?curid=3686099" title="Jaromír Nosek">
Jaromír Nosek

Jaromír Nosek (ur. 1 lutego 1978 w Jilemnice) – czeski aktor.
Życiorys.
Ukończył JAMU w Brnie. Brał udział w licznych produkcjach filmowych i telewizyjnych.

</doc>
<doc id="3686103" url="https://pl.wikipedia.org/wiki?curid=3686103" title="Liam McGeary">
Liam McGeary

Liam McGeary (ur. 4 października 1982 w King’s Lynn) – brytyjski zawodnik mieszanych sztuk walki (MMA). Były mistrz Bellator MMA w wadze półciężkiej. Rankingowany na 9 miejscu w kategorii półciężkiej na świecie przez portal sherdog.com.
Kariera.
McGeary trenować MMA zaczął w 2009 roku. W profesjonalnym MMA zadebiutował 8 maja 2010 na gali Battle of Jersey w starciu z Polakiem- Grzegorzem Janusem, którego pokonał przez poddanie w 3 rundzie. Po wygraniu 2 pierwszych pojedynków przez poddanie i kolejnego przez nokaut podpisał kontakt z amerykańską federacją Bellator MMA.
Wygrał turniej London 2010 Seni BJJ w super ciężkiej / niebieski pas dywizji.
Liam Mcgeary uczestniczył w Mistrzostwach Świata IBJJF 2013, gdzie wygrał 3 pierwsze walki przez dźwignię prostą na staw łociowy (1 i 3 walka) oraz przez duszenie trójkątne (2 walka), zaś 4 walkę przegrał na punkty.
W swoim debiucie dla Bellator MMA z Anton Talamantes wygrał w bardzo spektakularny sposób nokautując swojego rywala w 78 sekundzie pojedynku.
12 września 2015 wygrał turniej Bellator MMA wagi półciężkiej.
Na gali Bellator 134 stoczył walkę o pas mistrzowski w wadze połciężkiej z mistrzem Emanuelem Newtonem, który ku zdziwieniu fachowców z branży mma wygrał jednogłośną decyzją sędziów.
W pierwszej obronie pasa pokonał Tito Ortiza przez poddanie w 1 rundzie.
Osiągnięcia.
Mieszane sztuki walki:
MMAJunkie.com Awards:

</doc>
<doc id="3686106" url="https://pl.wikipedia.org/wiki?curid=3686106" title="Strug (ujednoznacznienie)">
Strug (ujednoznacznienie)

Osoby o tym nazwisku:

</doc>
<doc id="3686107" url="https://pl.wikipedia.org/wiki?curid=3686107" title="Farnley (West Yorkshire)">
Farnley (West Yorkshire)

Farnley – dzielnica miasta Leeds, w Anglii, w West Yorkshire, w dystrykcie (unitary authority) Leeds. Leży 5,4 km od centrum miasta Leeds i 273,1 km od Londynu. W 1901 roku civil parish liczyła 4351 mieszkańców. Farnley jest wspomniana w Domesday Book (1086) jako "Fernelei".

</doc>
<doc id="3686117" url="https://pl.wikipedia.org/wiki?curid=3686117" title="LW Bogdanka">
LW Bogdanka



</doc>
<doc id="3686125" url="https://pl.wikipedia.org/wiki?curid=3686125" title="Etyka prawnicza">
Etyka prawnicza

Etyka prawnicza – zespół norm, reguł, którymi powinni kierować się prawnicy w swojej pracy zawodowej. Normy te powinny mieć zabarwienie moralne, wskazując na to, jakie zachowania są słuszne (pożądane), a jakie naganne. 
W praktyce na ogół tzw. "kodeksy etyki prawniczej" uchwalane są przez korporacje zawodowe i nie stanowią przepisów powszechnie obowiązującego prawa. Niektóre z zawartych w takich kodeksach zasad mogą budzić wątpliwości pod względem tego, czy są przyjmowane w interesie społeczeństwa czy członków korporacji.
Do podstawowych zasada etycznych należą: zachowanie tajemnicy zawodowej, unikanie konfliktów interesów, strzeżenia godności i powagi zawodu, "koleżeńskość" wobec innych jego wykonawców (członków korporacji). 
W Polsce brak obowiązywania tej etycznej zasady znanej z obszaru krajów common law, zgodnie z którą prawnik musi wierzyć w słuszność sprawy, jakiej prowadzenia się podejmuje, jak i że może on odmówić obrony sprawy, w której słuszność nie wierzy. W konsekwencji brakuje tu klauzuli sumienia na rzecz pełnej realizacji prawa każdego obywatela do sądu (i bycia fachowo przed tym sądem reprezentowanym). 

</doc>
<doc id="3686131" url="https://pl.wikipedia.org/wiki?curid=3686131" title="Candyce McGrone">
Candyce McGrone

Candyce McGrone (ur. 24 marca 1989) – amerykańska lekkoatletka specjalizująca się w biegach sprinterskich.
W 2010 zdobyła brązowy medal młodzieżowych mistrzostw strefy NACAC. Czwarta zawodniczka biegu na 200 metrów podczas mistrzostw świata w Pekinie (2015).
Medalistka mistrzostw USA. Stawała na najwyższym stopniu podium mistrzostw NCAA.

</doc>
<doc id="3686133" url="https://pl.wikipedia.org/wiki?curid=3686133" title="Candyce Mcgrone">
Candyce Mcgrone



</doc>
<doc id="3686135" url="https://pl.wikipedia.org/wiki?curid=3686135" title="Hugo Wilhelm Conwentz">
Hugo Wilhelm Conwentz



</doc>
<doc id="3686138" url="https://pl.wikipedia.org/wiki?curid=3686138" title="Emmanuel Kipsang">
Emmanuel Kipsang

Emmanuel Kiprono Kipsang (ur. 13 czerwca 1991) – kenijski lekkoatleta specjalizujący się w biegach długodystansowych.
Srebrny i brązowy medalista światowych igrzysk wojskowych oraz uczestnik mistrzostw świata w Pekinie (2015).
Medalista mistrzostw Kenii.

</doc>
<doc id="3686140" url="https://pl.wikipedia.org/wiki?curid=3686140" title="Emmanuel Kiprono Kipsang">
Emmanuel Kiprono Kipsang



</doc>
<doc id="3686142" url="https://pl.wikipedia.org/wiki?curid=3686142" title="Su Xinyue">
Su Xinyue

Su Xinyue (; ur. 8 listopada 1991) – chińska lekkoatletka specjalizująca się w rzucie dyskiem.
Dwukrotna złota medalistka mistrzostw Azji (2013 i 2015). W 2015 zajęła 8. miejsce na mistrzostwach świata w Pekinie. Piąta zawodniczka igrzysk olimpijskich w Rio de Janeiro (2016) oraz siódma na światowym czempionacie w Londynie (2017).
Medalistka mistrzostw Chin w różnych kategoriach wiekowych.
Rekord życiowy: 65,59 (28 maja 2016, Neubrandenburg).

</doc>
<doc id="3686155" url="https://pl.wikipedia.org/wiki?curid=3686155" title="Steve Burtt sr.">
Steve Burtt sr.

 
Steven Dwayne Burtt (ur. 5 listopada 1962 w Nowym Jorku) – amerykański koszykarz, występujący na pozycji rozgrywającego, po zakończeniu trenerzy zawodniczej trener koszykarski.
Jego syn Steve Burtt jr. jest reprezentantem Ukrainy w koszykówce, występował też w Polsce, w Stelmecie Zielona Góra (2014). Wraz z synem są jedną z dwóch par ojciec-syn, z których każdy zdobył co najmniej 2000 punktów podczas kariery w NCAA Division I, druga para to Dell i Stephen Curry. Wraz z synem są także pierwszą i jedyną jak do tej pory parą ojciec-syn, która wystąpiła w jednej drużynie podczas rozgrywek letniej ligi streetballowej Rucker Parku – Entertainers Basketball Classic (EBC – 2002).
Jest liderem strzelców wszech czasów zespołu Iona Gaels w liczbie zdobytych punktów (2534), celnych (1003) i oddanych (1923) rzutów z gry. Ustanowił też wiele indywidualnych rekordów klubu. Przez trzy lata z rzędu był liderem strzelców Gaels.
Po ukończeniu uczelni grał zawodowo w koszykówkę przez 16 lat. W NBA reprezentował barwy: Golden State Warriors, Los Angeles Clippers, Phoenix Suns oraz Washington Bullets.
Podczas występów w Grecji w 1992 roku został zdyskwalifikowany dożywotnio w A1 Ethniki z powodu naruszenia przepisów dotyczących zażywania narkotyków. Po powrocie z USA wykryto w jego organizmie kokainę oraz haszysz.
Przez sześć lat występował we włoskiej Serie A, biorąc udział w 155 spotkaniach, podczas których zanotował średnie 28,4 punktu, 3,3 zbiórki i 2,6 asysty.
W 2002 roku został trenerem drużyny streetballowej promowanej przez markę AND 1. Podróżowała ona po USA oraz po świecie w ramach And 1 Mixtape Tour oraz And 1 Global Tour, rywalizując z zespołami, złożonymi z lokalnych streetballerów. Całą trasę relacjonowano co sezon (2002–2008) w stacji ESPN2, emitując 30 minutowe odcinki programu – Street Ball: The AND 1 Mix Tape Tour, podsumowujące rywalizacje w każdym z miast touru. W 2007 roku nastąpił rozłam w zespole And 1 i część zawodników wraz z nim opuściła go na korzyć podobnego projektu, o nazwie Ball4Real. W tym samym roku został wybrany najlepszym zagranicznym zawodnikiem ostatnich 20 lat izraelskiego klubu Maccabi Riszon le-Cijjon.

</doc>
<doc id="3686162" url="https://pl.wikipedia.org/wiki?curid=3686162" title="Tesla (album)">
Tesla (album)

Tesla – debiutancki album studyjny brytyjskiego producenta muzycznego Flux Paviliona, wydany 18 września 2015 roku przez Circus Records. Oprócz wersji digital download album został wydany na płycie winylowej.

</doc>
<doc id="3686168" url="https://pl.wikipedia.org/wiki?curid=3686168" title="Life Is a Flower">
Life Is a Flower

Life Is a Flower – singel szwedzkiego zespołu Ace of Base, promujący ich trzeci studyjny album zatytułowany "Flowers". Piosenka była najczęściej nadawaną w europejskich rozgłośniach radiowych w 1998. Singiel sprzedał się w nakładzie ponad 264 000 kopii w samej Wielkiej Brytanii a także uplasował się na 5. miejscu miejscowych list przebojów. Utwór został wydany także pod tytułem „Whenever You're Near Me” jako singiel promujący album "Cruel Summer".

</doc>
<doc id="3686171" url="https://pl.wikipedia.org/wiki?curid=3686171" title="J&amp;T Banka Prague Open 2016">
J&amp;T Banka Prague Open 2016

J&amp;T Banka Prague Open 2016 – tenisowy turniej WTA kategorii WTA International Series w sezonie 2016 z cyklu WTA Prague Open rozgrywany w dniach 25–30 kwietnia 2016 roku w Pradze na kortach ceglanych o puli nagród wynoszącej 500 000 dolarów amerykańskich.

</doc>
<doc id="3686172" url="https://pl.wikipedia.org/wiki?curid=3686172" title="Anna Jagiellonka (1523-1596)">
Anna Jagiellonka (1523-1596)



</doc>
<doc id="3686176" url="https://pl.wikipedia.org/wiki?curid=3686176" title="Piotr Kuczera (judoka)">
Piotr Kuczera (judoka)

Piotr Kuczera (ur. 25 lutego 1995 w Rybniku) – polski judoka rywalizujący w kategorii do 90 kg. Medalista mistrzostw Europy seniorów, a także mistrzostw świata i Europy juniorów. Wielokrotny mistrz kraju.
Kuczera dwukrotnie zdobywał medale juniorskich imprez mistrzowskich rangi międzynarodowej – w 2015 roku najpierw zdobył brązowy medal mistrzostw Europy juniorów, a następnie osiągnięcie to powtórzył w rozgrywanych w tym samym roku mistrzostwach świata juniorów.
W kwietniu 2016 roku zdobył brązowy medal mistrzostw Europy seniorów. Podczas tej samej imprezy, wraz z reprezentacją Polski, zdobył także brązowy medal w rywalizacji drużynowej mężczyzn.
Dwukrotnie (w 2014 i 2015 roku) został mistrzem Polski seniorów, wielokrotnie zdobywał także medale mistrzostw Polski w juniorskich kategoriach wiekowych (do lat 17, 20 i 21).
W 2020 poślubił judoczkę Annę Kuczerę.

</doc>
<doc id="3686178" url="https://pl.wikipedia.org/wiki?curid=3686178" title="Hagarcin">
Hagarcin



</doc>
<doc id="3686181" url="https://pl.wikipedia.org/wiki?curid=3686181" title="Anna Jagiellonka (1515-1520)">
Anna Jagiellonka (1515-1520)



</doc>
<doc id="3686182" url="https://pl.wikipedia.org/wiki?curid=3686182" title="Anna Jagiellonka (1503-1547)">
Anna Jagiellonka (1503-1547)



</doc>
<doc id="3686184" url="https://pl.wikipedia.org/wiki?curid=3686184" title="Anna Jagiellonka (1476-1503)">
Anna Jagiellonka (1476-1503)



</doc>
<doc id="3686186" url="https://pl.wikipedia.org/wiki?curid=3686186" title="Selfie stick">
Selfie stick



</doc>
<doc id="3686187" url="https://pl.wikipedia.org/wiki?curid=3686187" title="Bayerisches Fernsehen">
Bayerisches Fernsehen



</doc>
<doc id="3686188" url="https://pl.wikipedia.org/wiki?curid=3686188" title="Martin Kampmann">
Martin Kampmann

Martin Kampmann Frederiksen (ur. 17 kwietnia 1982 w Aarhus) – duński zawodnik mieszanych sztuk walki (MMA) w latach 2003-2013. Mistrz Danii w boksie tajskim z 2001 oraz Mistrz Cage Warriors w wadze średniej z 2005. Były wieloletni zawodnik Ultimate Fighting Championship.
Kariera sportowa.
Urodził się w Aarhus. W wieku 14 lat zaczął trenować karate, a następnie boks tajski, zostając w 2001 roku mistrzem Danii w tejże dyscyplinie. Od 2000 amatorsko startował w MMA, uzyskując bilans 8-1. W 2003 przeszedł na zawodowstwo. W przeciągu dwóch kolejnych lat stoczył osiem pojedynków, z czego przegrał tylko jeden (z Andriejem Siemionowem podczas turnieju M-1 Mix Fight). W tym czasie zdobył pas mistrza brytyjskiej organizacji Cage Warriors w wadze średniej (16 lipca 2005), który raz udanie obronił, po czym w 2006 zwakował mistrzostwo w związku z podpisaniem kontraktu z największą organizacją MMA na świecie - Ultimate Fighting Championship.
17 sierpnia 2006 zadebiutował w UFC, wygrywając z Craftonem Wallace’em przez poddanie. Do 2008 roku zanotował trzy zwycięskie starcia w organizacji m.in. z Thalesem Leitesem oraz notując porażkę z Nathanem Marquardtem. W następnych latach mierzył się z coraz bardziej wymagającymi zawodnikami, m.in. Carlosem Conditem, Paulem Daleyem, Jakem Shieldsem czy Diego Sanchezem, lecz większość tych starć przegrywał.
W latach 2011-2012 miał passe trzech zwycięstw nad Rickiem Storym, Thiago Alvesem oraz Jakem Ellenbergerem, otrzymując za wygrane starcia z dwoma ostatnimi bonusy finansowe od organizacji oraz dostał szansę walki z zawodnikiem ze ścisłej czołówki wagi półśredniej, Johnym Hendricksem (17 listopada 2012), jednak uległ mu, przegrywając błyskawicznie przez nokaut w 46. sekundzie pojedynku.
28 sierpnia 2013 zmierzył się w walce wieczoru w rewanżowym starciu z Conditem. Amerykanin zrewanżował mu się za porażkę z 2009 roku i wygrał z Duńczykiem przez TKO w 4. rundzie. Po tej przegranej Kampmann postanowił zawiesić karierę zawodniczą. Na początku stycznia 2016 oficjalnie zakończył karierę zawodnika MMA.
Osiągnięcia.
Mieszane sztuki walki:
Boks tajski:
Submission wrestling:

</doc>
<doc id="3686189" url="https://pl.wikipedia.org/wiki?curid=3686189" title="I’ll Go Crazy If I Don’t Go Crazy Tonight">
I’ll Go Crazy If I Don’t Go Crazy Tonight

I’ll Go Crazy If I Don’t Go Crazy Tonight – singel zespołu U2 wydany jako trzeci z dwunastego albumu studyjnego "No Line on the Horizon". W Internecie ukazał się jako digital download 25 sierpnia 2009, a fizyczna wersja została wydana 7 września 2009.

</doc>
<doc id="3686193" url="https://pl.wikipedia.org/wiki?curid=3686193" title="Santa Maria della Pietà al Colosseo">
Santa Maria della Pietà al Colosseo

Santa Maria della Pietà al Colosseo (pol. Kościół Matki Bożej Pobożnej w Koloseum) – katolickie miejsce kultu znajdujące się we wnętrzu rzymskiego Koloseum, w rione Celio.
Niewielki kościół zajmuje przestrzeń pod jedną z arkad starożytnego Amfiteatru Flawiuszów. Edykuła istniała już w tym samym miejscu w czasach papieża Pawła IV w XVI wieku. Zaułek służył najpierw jako garderoba dla aktorów wystawiających w amfiteatrze pasję Chrystusa. W 1622 pomieszczenie przejęła jedna z konfraterni. Po przerobieniu jej na cele kultu, w oratorium zamieszkał eremita i był utrzymywany jako strażnik miejsca. Kościół należał do konfraterni do 1936. W 1955 opiekę nad świątynią powierzono stowarzyszeniu Circolo di San Pietro (wł. Krąg św. Piotra). W kościele odprawiane są msze święte w każdą sobotę i niedzielę. W głównym ołtarzu kościoła znajduje się płaskorzeźba przedstawiająca Matkę Bożą Bolesną. W 1983 kościół odwiedził Jan Paweł II.

</doc>
<doc id="3686196" url="https://pl.wikipedia.org/wiki?curid=3686196" title="Single numer jeden w roku 2003 (Polska)">
Single numer jeden w roku 2003 (Polska)

Notowanie Polish Airplay Chart przedstawia najpopularniejsze utwory w polskich rozgłośniach radiowych. Dane w roku 2003 publikowane i kompletowane były przez firmę PiF PaF Production w oparciu o cotygodniową liczbę odegrań w radio. Poniżej znajdują się tabele prezentujące najpopularniejsze single we wszystkich rozgłośniach (Lista Krajowa) oraz najpopularniejsze single w stacjach lokalnych i regionalnych (Lista Regionalna) w roku 2003.

</doc>
<doc id="3686199" url="https://pl.wikipedia.org/wiki?curid=3686199" title="Eliso Wirsaladze">
Eliso Wirsaladze

Elisso Konstantines asuli Wirsaladze ( ელისო კონსტანტინეს ასული ვირსალაძე, ur. 14 września 1942 w Tbilisi, Gruzja) – gruzińska pianistka.
Pierwsze lekcje gry na fortepianie otrzymała od babki Anastasii Wirsaladze, znanej pianistki i nauczycielki muzyki. Następnie uczyła się u Heinricha i Stanisława Neuhausów. Profesor Konserwatorium Moskiewskiego i Hochschule für Musik und Theater München. Wygrała wiele międzynarodowych konkursów. Zdobyła trzecią nagrodę na Międzynarodowym Konkursie Muzycznym im. Piotra Czajkowskiego w Moskwie w 1962 roku i pierwszą na konkursie imienia Roberta Schumanna w Zwickau w 1966 roku.

</doc>
<doc id="3686200" url="https://pl.wikipedia.org/wiki?curid=3686200" title="Plan anakonda">
Plan anakonda



</doc>
<doc id="3686207" url="https://pl.wikipedia.org/wiki?curid=3686207" title="Andriej Korieszkow">
Andriej Korieszkow

Andriej Andriejewicz Korieszkow (ros. Андрей Андреевич Корешков; ur. 23 sierpnia 1990 w Omsku) – rosyjski zawodnik mieszanych sztuk walki (MMA) oraz pankrationu, mistrz świata w pankrationie z 2010 oraz mistrz Bellator MMA w wadze półśredniej z 2015.
Kariera sportowa.
Korieszkow od najmłodszych lat trenował sporty walki m.in. popularne w Rosji systemy walki, sambo oraz pankration - w tym ostatnim w 2010 na odbywających się w Krakowie Mistrzostwach Świata FILA w zapasach zdobył złoty medal w kat. -75 kg. W tym samym roku na I Igrzyskach Sportów Walki w Pekinie zajął 1. miejsce w kat. -80 kg.
Kariera MMA.
W październiku tego samego roku zadebiutował zawodowo w MMA pokonując Aleksieja Arianzajewa przez poddanie. Do końca 2011 uzyskał bilans 8-0 na lokalnych rosyjskich galach po czym na początku 2012 związał się z czołową amerykańską organizacją Bellator MMA. Na przestrzeni 2012 roku stoczył pięć pojedynków, wszystkie wygrane m.in. nad byłym mistrzem DREAM Mariusem Žaromskisem oraz Lymanem Goodem w ramach turnieju wagi półśredniej który wygrał zostając pretendentem do pasa mistrzowskiego. 31 lipca 2013 zmierzył się o tytuł z ówczesnym mistrzem Benem Askrenem ulegając mu w 4. rundzie przez techniczny nokaut notując tym samym pierwszą zawodową porażkę w MMA. 
W 2014 wygrał kolejny turniej wagi półśredniej, otrzymując kolejny raz szansę walki o mistrzostwo tym razem z nowym mistrzem Douglasem Limą. 17 lipca 2015 na gali Bellator 140 wypunktował Limę na przestrzeni pięciu rund i odebrał mu pas mistrzowski. W pierwszej obronie wywalczonego pasa 22 kwietnia 2016 na Bellator 153 pokonał byłego mistrza UFC Bensona Hendersona jednogłośnie na punkty. 
10 listopada 2016 na gali Bellator 164 w Tel Awiwie, stracił pas mistrzowski na rzecz Douglasa Limy, który w rewanżu znokautował go w 3. rundzie.
Osiągnięcia.
Mieszane sztuki walki:
Pankration:
Walka wręcz:

</doc>
<doc id="3686208" url="https://pl.wikipedia.org/wiki?curid=3686208" title="Władysław Ostaszewski (powstaniec)">
Władysław Ostaszewski (powstaniec)

Władysław Ostaszewski (ur. 2 marca 1827 w Brzozowo Nowe, zm. 13 maja 1863 Kietlanka) – inżynier, dowódca oddziału w powstaniu styczniowym.
Życiorys.
Urodził się 2 marca 1827 w miejscowości Brzozowo Nowe jako syn Wiktora Ostaszewskiego i Scholastyki Katarzyny z Klickich. 
Jego ojciec, pochodzący z rodziny szlacheckiej, był dzierżawnym posesorem dóbr Brzozowo Nowe; miał dom w Warszawie. Matka była związana z kręgiem Entuzjastek, pierwszą polską grupą feministyczną, działającą w Warszawie w latach 1830–1850 i dążącą do samorealizacji kobiet i zwiększenia ich aktywności w życiu publicznym. Utrzymywała związki z działaczami Organizacji 1848, którym przywoziła z Krakowa zakazane wydawnictwa. Jej warszawskie mieszkanie na ulicy Ogrodowej, następnie na Żelaznej, a wreszcie na Marszałkowskiej, było przez wiele miejscem spotkań młodzieży spiskowej i ośrodkiem konspiracji niepodległościowej. W 1850 znalazła się pod dozorem policyjnym. Komisja Śledcza w Warszawie, powołana przez rosyjskie władze zaborcze do tropienia przestępstw politycznych w Królestwie Polskim, nakazała w 1851 roztoczyć nad nią ścisły nadzór policyjny. Jej bratem stryjecznym był Stanisław Klicki (1775-1847), generał dywizji Królestwa Polskiego. 
Władysław Ostaszewski był pomocnikiem przy głównym mechaniku powstającej Warszawsko-Wiedeńskiej Drogi Żelaznej, pierwszej linii kolejowej na ziemiach Królestwa. Był działaczem niepodległościowej Organizacji 1848. W obawie przed aresztowaniem przez władze rosyjskie zbiegł za granicę. Wziął udział w powstaniu węgierskim (1848–1849). Komisja Śledcza w Warszawie nakazała w 1851, by w wypadku jego pojawienia się w Królestwie Polskim aresztować go i przywieźć do Cytadeli warszawskiej, więzienia śledczego i miejsca straceń polskich działaczy niepodległościowych. Przebywał następnie w Krakowie, a potem we Lwowie. W 1858 uzyskał zgodę na powrót do Królestwa Polskiego, wydaną zapewne ze względu na jego kwalifikacje inżynierskie, przydatne w budowie linii Kolei Warszawsko-Petersburskiej. Wraz z żoną, Karoliną z Przetockich, zamieszkał w Mianówku, w pobliżu budowanej kolei. Po oddaniu w 1862 roku Kolei Warszawsko-Petersburskiej do użytku, zamieszkał w Warszawie, przy ulicy Nowy Świat.
Wziął udział w powstaniu styczniowym 1863 roku jako porucznik, następnie kapitan, dowódca batalionu strzelców w oddziale Ignacego Mystkowskiego. Wyróżnił się w starciu z wojskami rosyjskimi pod Stokiem, gdzie dowodził częścią oddziału Mystkowskiego. 
Poległ 13 maja 1863 w starciu z wojskami rosyjskimi pod Kietlanką. Został pochowany w Zarębach Kościelnych, lub w Czyżewie
W Muzeum Wojska Polskiego znajduje się jego kamea portretowa, wykonana w muszli na podstawie fotografii w zbiorach Polskiej Akademii Umiejętności.

</doc>
<doc id="3686209" url="https://pl.wikipedia.org/wiki?curid=3686209" title="Opálenisko">
Opálenisko

Opálenisko (1143 m) – szczyt w północnej części Niżnych Tatr na Słowacji. Stanowi zakończenie północno-zachodniego ramienia szczytu Na jame. Jego północne stoki opadają do Kotliny Liptowskiej w miejscowości Pavčina Lehota, wschodnie i zachodnie do dwóch głębokich dolinek.
Opálenisko jest porośnięte lasem, ale na północno-wschodnich stokach opadających do dolinki między Opáleniskiem a Pálenicą znajduje się wyciąg linowy i działający w lecie zjazd bobslejowy (Horská bobová dráha).

</doc>
<doc id="3686211" url="https://pl.wikipedia.org/wiki?curid=3686211" title="Jake Arrieta">
Jake Arrieta

Jacob Joseph Arrieta (ur. 6 marca 1986) – amerykański baseballista występujący na pozycji miotacza w Philadelphia Phillies. Brązowy medalista z Igrzysk Olimpijskich w Pekinie w 2008.
College.
Po ukończeniu szkoły średniej, w czerwcu 2004 został wybrany w 31. rundzie draftu przez Cincinnati Reds, jednak nie podpisał kontraktu z organizacją tego klubu, gdyż zdecydował się podjąć studia na Weatherford College. Rok później został wybrany w 26. rundzie draftu przez Milwaukee Brewers, ale postanowił kontynuować uniwersytecką karierę. W latach 2006–2007 grał w drużynie uczelnianej TCU Horned Frogs. W 2006 wystąpił w reprezentacji Stanów Zjednoczonych na World University Baseball Championship, na którym zdobył złoty medal.
Kariera zawodowa.
Baltimore Orioles.
W czerwcu 2007 został wybrany w piątej rundzie draftu przez Baltimore Orioles i początkowo grał w klubach farmerskich. Zawodową karierę rozpoczął w 2008 od występów we Frederick Keys (poziom Class-A Advanced). Do czerwca 2009 grał w Bowie Baysox (Double-A), a następnie w Norfolk Tides (Triple-A). W styczniu 2010 został zaproszony do składu Baltimore Orioles na występy w spring training, jednak po jego zakończeniu został odesłany do Norfolk Tides. W MLB zadebiutował 10 czerwca 2010 w meczu przeciwko New York Yankees, w którym zanotował zwycięstwo.
Chicago Cubs.
2 lipca 2013 w ramach wymiany zawodników przeszedł do Chicago Cubs i początkowo grał w klubie farmerskim Iowa Cubs. 30 lipca 2013 w drugim meczu doubleheader przeciwko Milwaukee Brewers zaliczył debiut w MLB w barwach nowego zespołu, notując no-decision, jednak dzień później został odesłany do Iowa Cubs, w którym występował do połowy sierpnia. 16 września 2014 w meczu z Cincinnati Reds na Wrigley Field zaliczył pierwszy w MLB complete game shutout.
30 sierpnia 2015 w spotkaniu z Los Angeles Dodgers rozegranym na Dodger Stadium, zanotował pierwszego w karierze i czternastego w historii klubu no-hittera. W całym meczu zaliczył 12 strikeoutów i oddał jedną bazę za darmo. W sierpniu 2015 uzyskał bilans W-L 6–0, przy wskaźniku ERA 0,43 i został wybrany najlepszym miotaczem miesiąca w National League. W sezonie 2015 zaliczył najwięcej zwycięstw w MLB (22), najwięcej shutoutów (3) i otrzymał nagrodę Cy Young Award.
21 kwietnia 2016 w meczu przeciwko Cincinnati Reds na Great American Ball Park, zanotował drugiego w karierze no-hittera. W lipcu 2016 po raz pierwszy został powołany do NL All-Star Team. W World Series 2016 zanotował dwa zwycięstwa, a Cubs zdobyli pierwszy od 108 lat tytuł mistrzowski. W tym samym roku został wyróżniony spośród miotaczy, otrzymując po raz pierwszy w swojej karierze Silver Slugger Award
Philadelphia Phillies.
12 marca 2018 podpisał trzyletni kontrakt z Philadelphia Phillies.

</doc>
<doc id="3686213" url="https://pl.wikipedia.org/wiki?curid=3686213" title="Piotr Kuczera">
Piotr Kuczera



</doc>
<doc id="3686215" url="https://pl.wikipedia.org/wiki?curid=3686215" title="Włodzimierz Brzeziński">
Włodzimierz Brzeziński

Włodzimierz Brzeziński (ur. 11 maja 1929 w Bydgoszczy, zm. 22 sierpnia 2004 w Czaplinku) – polski nauczyciel wychowania muzycznego i wychowania fizycznego (głównie dzieci specjalnej troski), nauczyciel akademicki WSP w Szczecinie i dyrektor Instytutu Kultury Fizycznej Uniwersytetu Szczecińskiego, społecznik, organizator sportu i wypoczynku młodzieży, trener piłki ręcznej i koszykówki.
Życiorys.
Dzieciństwo i edukacja.
Urodził się w Bydgoszczy 11 maja 1929 roku jako drugie dziecko Julianny (z domu Jasińskiej) i Franciszka Brzezińskich (miał starszą siostrę, Bogumiłę). Ojciec był pracownikiem bankowym oraz naczelnikiem Bydgoskiego Towarzystwa Wioślarskiego, zawodnikiem i trenerem. Matka zmarła wkrótce z powodu choroby nowotworowej, co zapisało się boleśnie w pamięci syna, mimo że wówczas miał zaledwie rok życia. Dzieci zostały pod opieką 33-letniego ojca, który zabierał je na wszystkie treningi, obozy i zawody sportowe (koledzy nadali mu wówczas pseudonim „Tata”, nawiązując do nieustannych nawoływań córki i syna).
Włodzimierz naukę rozpoczął we wrześniu 1936 roku w Siedmioklasowej Publicznej
Szkole Powszechnej im. Tadeusza Kościuszki (zob. Plac Kościeleckich 8 w Bydgoszczy). W chwili wybuchu II wojny światowej (wrzesień 1939) miał rozpocząć czwartą klasę. Po wojnie, w roku 1946, zakończył podstawową edukację w trybie przyśpieszonym (jako 17-latek) i zapisał się do bydgoskiego Liceum Pedagogicznego, w którym najbardziej interesowały go przedmioty: „ćwiczenia cielesne”, „śpiew łącznie z chórem” i „gra instrumentalna na fortepianie”. Zdając maturę w roku 1950 grał na fortepianie, akordeonie i gitarze. Planował studia na AWF w Warszawie, jednak nie otrzymał rekomendacji szkolnej organizacji ZMP. Dostał nakaz pracy na Ziemiach Odzyskanych, w województwie szczecińskim.
Praca zawodowa.
Włodzimierz Brzeziński pracował w szkołach i placówkach szczecińskiego kuratorium oświaty w latach:
W następnych latach (1978–1994) był nauczycielem akademickim w szczecińskiej WSP i Uniwersytecie Szczecińskim.
Był zawodowo aktywny również po przejściu na emeryturę (1994), do dnia niespodziewanej śmierci w Czaplinku na Pojezierzu Drawskim, gdzie uczestniczył w obozie studentów Instytutu Kultury Fizycznej US.
Nowogard.
W roku szkolnym 1950/1951 zaczął pracować jako nauczyciel WF i muzyki w Państwowym Gimnazjum i Liceum w Nowogardzie (zob. lista szkół w Nowogardzie). W szkole organizował uczniowskie zespoły muzyczne, występujące na wieczornicach i okolicznościowych akademiach. Skończył kursy umożliwiające uzyskanie kwalifikacji sędziego sportowego w gimnastyce i lekkoatletyce oraz trenera koszykówki. We wrześniu 1953 roku złożył, na AWF w Warszawie, egzamin państwowy w dziedzinie wychowania fizycznego, uzyskując dyplom nauczyciela szkół średnich ogólnokształcących i zakładów kształcenia nauczycieli (tytuł otrzymywany po wyższych studiach zawodowych).
Police.
W kwietniu 1953 roku został przeniesiony w trybie nagłym (zob. uwaga "d" w „Rodzinny Dom Dziecka Dowlaszów”) do Polic, na stanowisko organizatora sportu w Państwowym Ośrodku Wychowawczym (POW) dla małych emigrantów z Grecji i Macedonii (zob. uwaga "d" w „Rodzinny Dom Dziecka Dowlaszów”). W skład POW wchodziło wówczas 12 domów dziecka, w których mieszkało ok. 1200 dzieci w różnym wieku. W Ośrodku zorganizowano szkołę podstawową, przedszkole i żłobek oraz place zabaw, basen kąpielowy itp. W otoczeniu znajdowały się – otoczone Puszczą Wkrzańską – zrujnowane tereny pofabryczne (zob. fabryka benzyny syntetycznej w Policach i Enklawa Policka).
Nowy młody nauczyciel i wychowawca (miał 24 lata) szybko nawiązywał serdeczny kontakt z dziećmi pozbawionymi rodzinnej opieki. Pomoc dzieciom, znajdującym się w trudnych sytuacjach życiowych, stała się głównym celem dalszej pracy zawodowej. Po zakończeniu „akcji greckiej” (1956) otrzymał stanowisko nauczyciela w Szkole Podstawowej nr 4 i funkcję kuratoryjnego wizytatora-metodyka w zakresie wychowania fizycznego. 
Jeden z jego wychowanków, Zbigniew Włodarczyk, wspominał po latach:
Działał społecznie w lokalnym środowisku. Był współzałożycielem i kierownikiem polickiego Klubu Nauczycielskiego, organizował Turnieje Polickich Rodzin, reżyserował widowiska publicystyczno-teatralne, takie jak „Dziecko oskarża” lub „Wszyscy jesteśmy sędziami” (popularyzowane przez Polskie Radio). Jego wychowankowie z polickich szkół („podstawówki” i polickiego Liceum Ogólnokształcącego) zdobywali liczne trofea sportowe; opiekował się dziecięcymi i młodzieżowymi zespołami artystycznymi. Pierwsze spektakle odbywały się w baraku położonym między szkołą i dziecięcym osiedlem mieszkaniowym, który pełnił funkcję sali widowiskowo-kinowej, oraz w Klubie Nauczycielskim).
Równocześnie uzupełniał własne kwalifikacje zawodowe – w roku 1967 uzyskał w AWF tytuł magistra na podstawie pracy nt. "Przyczynek do badań nad wychowaniem dzieci i młodzieży pozbawionej domu rodzinnego".
Podgrodzie.
W latach 1974–1978 Włodzimierz Brzeziński był zastępcą dyrektora ds. pedagogicznych w Państwowym Zespole Domów Młodzieżowych w Podgrodziu, który utworzono na terenie byłej „Republiki Dziecięcej” (utworzonej w roku 1952 na wzór Arteku i działającej do roku 1973). W placówce umieszczano pozbawione opieki rodzicielskiej dzieci i młodzież w wieku od 3 do 18 lat. Część wychowanków należała do tzw. młodzieży trudnej, która już zetknęła się z wymiarem sprawiedliwości, wymagała resocjalizacji. W Podgrodziu starano się im stworzyć warunki podobne do występujących w naturalnych zbiorowości społecznych. Zwracano uwagę na znaczenie wzajemnego zaufania wychowawców i wychowanków. Włodzimierz Brzeziński wykorzystywał możliwości, jakie daje uprawianie sportu i turystyki. Osiągnięcia w tym zakresie stały się częścią materiału badawczego, przedstawionego w rozprawie doktorskiej pt. "Rola wychowania fizycznego, sportu i turystyki w procesie resocjalizacji dzieci i młodzieży pozbawionej opieki domu rodzinnego". Stopień doktora nauk wychowania fizycznego otrzymał w AWF w roku 1977.
Szczecińskie uczelnie.
W roku 1978 został zatrudniony na stanowisku adiunkta w Wyższej Szkole Pedagogicznej w Szczecinie, na Wydziale Wychowania Fizycznego (w latach 1982–1984 pełnił funkcję prodziekana). Po powołaniu w roku 1985 Uniwersytetu Szczecińskiego, pracował w Instytucie Kultury Fizycznej. Prowadził wykłady „Wychowanie fizyczne specjalne” i wypromował kilkudziesięciu magistrów
wychowania fizycznego. Był członkiem senatu uczelni I kadencji. Pełnił funkcję wicedyrektora Instytutu Kultury Fizycznej (1985–1987). Kierował Studium Podyplomowym Wychowania Fizycznego (1987–1989) oraz Zakładem Teorii i Metodyki Wychowania Fizycznego (1987–1994). W roku 1990 Rada Wydziału Wychowania Fizycznego AWF w Warszawie jednomyślnie zaaprobowała wniosek o nadanie mu tytułu docenta kontraktowego, jednak zmiana polskich przepisów uniemożliwiła objęcie tej funkcji.
Kontynuując pracę naukową w dziedzinie pedagogiki specjalnej zamierzał przeprowadzić badania znaczenia rekreacji fizycznej jako środka przeciwdziałającego niedostosowaniu społecznemu osób odbywających kary pozbawienie wolności; opublikował pracę na temat potrzeby przeprowadzenia takiego eksperymentu. Opracowanego programu badawczego nie udało się zrealizować, mimo kilkuletnich starań (stawiane ograniczenia mogły wpłynąć na wyniki badań).
Działalność społeczna.
Społeczna aktywność Włodzimierza Brzezińskiego, którą charakteryzował się od okresu młodości, znajdowała liczne przejawy w późniejszym życiu, łącznie z okresem emerytalnym (po 1994).
Można to było zauważyć już wcześniej, kiedy pełnił funkcję radnego Wojewódzkiej
Rady Narodowej w Szczecinie.
Upowszechniał ruch i ideę olimpijską; należał do założycieli i był aktywnym członkiem Szczecińskiego Klubu Olimpijczyka (od roku 1980 pełnił przez wiele lat funkcję wiceprezesa), m.in. organizował inaugurację Centralnych Dni Olimpijczyka w Szczecinie w roku 1984. Był opiekunem naukowym paraolimpijczyków studiujących na Uniwersytecie Szczecińskim. Społecznie wspierał pracę Ośrodka Szkolno-Wychowawczego dla Dzieci Kalekich w Policach, który otwarto w roku 1959, a od roku 1975 działał pod kierownictwem twórcy rehabilitacji w Ośrodku – Edwarda Jędrucha (był wspomagany przez prof. Tomasza Żuka). Współpracował z polickimi domami dziecka, Ośrodkiem Opiekuńczym dla Dzieci i Młodzieży w Szczecinie i innymi placówkami. Brał udział w studenckich obozach sportowych, w czasie których m.in. kierował przygotowaniami programów artystycznych, które zachwycały profesjonalną reżyserią i wysokim poziomem wykonania.
Publikacje.
Jest autorem kilkudziesięciu prac, które wydawano od roku 1956, głównie w czasopismach nauczycielskich. Dotyczyły one m.in. praktycznej strony realizacji lekcji wychowania fizycznego, jego związków z wychowaniem ogólnym, lub problemom kultury w środowiskach nauczycielskich; 56 prac dotyczy wychowania fizycznego dzieci specjalnej troski, w tym książki:
Obserwacje i przemyślenia dotyczące okresu pracy w Policach zawarł m.in. w książkach:
Wyróżnienie i wspomnienia.
Marek Łyskawa, współpracownik Włodzimierza Brzezińskiego w US (m.in. współautor publikacji), swoje wspomnienie, opublikowane w uniwersyteckich Zeszytach Naukowych, zakończył:
Po ponad dziesięciu latach od tej chwili Zbigniew „Bitels” Włodarczyk mówił w czasie wywiadu, zatytułowanego "Najlepsze lata dzieciństwa - wiadomo, w Policach...": 
Życie rodzinne.
Ożenił się w roku 1956 z nauczycielką z polickiego Państwowego Ośrodka Wychowawczego. Włodzimierz i Halina Brzezińscy byli małżeństwem do śmierci Włodzimierza. Mieli dwóch synów, Andrzeja i Marka.

</doc>
<doc id="3686217" url="https://pl.wikipedia.org/wiki?curid=3686217" title="Sitieň">
Sitieň

Sitieň (1266 m) – szczyt w północnej części Niżnych Tatr na Słowacji. Znajduje się w zachodniej części, w tzw. ĎumbierskichTatrach, w północno-zachodnim grzbiecie szczytu Siná. Grzbiet ten opadając do doliny potoku Paludžanka tworzy prawe zbocza jej odnogi – doliny Mošnica.
Sitien jest porośnięty lasem, ale na zdjęciach lotniczych słowackiej mapy widoczne jest na nim kilka zarastających polan. W większości znajduje się w obrębie Parku Narodowego Niżne Tatry, tylko dolna część północnych stoków jest poza obrębem tego parku. Na grzbiecie występują skaliste partie, a na południowo-zachodnich stokach opadających do doliny Mošnica jest Mošnicka jaskyňa. Nie prowadzi przez niego żaden szlak turystyczny, ale na mapie zaznaczona jest ścieżka wiodąca z miejscowości Lazisko grzbietem i szczytem Sitieň na szczyt Siná, gdzie łączy się ze szlakiem turystycznym.
U północno-zachodnich podnóży szczytu Sitieň znajduje się odgałęziający się od niego szczyt Pod Dobákom (841 m). Znajduje się na obszarze Parku Narodowego Niżne Tatry i nie prowadzi nim żaden szlak turystyczny. Cały rejon doliny potoku Paludžanka jest zamknięty dla ruchu turystycznego.

</doc>
<doc id="3686218" url="https://pl.wikipedia.org/wiki?curid=3686218" title="Chatia Buniatiszwili">
Chatia Buniatiszwili

Chatia Buniatiszwili (ur. 21 czerwca 1987 w Tbilisi) – gruzińska pianistka.
Dzieciństwo i edukacja.
Chatia Buniatiszwili urodziła się 21 czerwca 1987 roku w Batumi, wówczas w Gruzińskiej Socjalistycznej Republice Radzieckiej. Ma starszą siostrę Gwancę. W wieku trzech lat razem z nią zaczęła pobierać lekcje gry na fortepianie, na które wysłała je matka.
Jako sześciolatka zagrała w towarzystwie orkiestry kameralnej swój pierwszy koncert publiczny, który odbył się w Tbilisi. W wieku dziesięciu lat zaczęła grać koncerty w krajach Europy, a także w Armenii, Izraelu, Chinach i Stanach Zjednoczonych.
Ukończyła naukę w szkole muzycznej w Tbilisi, a w 2004 roku zaczęła uczęszczać do państwowego konserwatorium w Tbilisi.
Kariera muzyczna.
W swojej karierze Chatia Buniatiszwili grała koncerty m.in. z orkiestrami: Orchestre de Paris (pod batutą ), Los Angeles Philharmonic, "Wiener Symphoniker", Orchestre National de France (pod batutą ) i Philharmonia Orchestra w Londynie.
W 2003 roku otrzymała nagrodę specjalną podczas Międzynarodowego Konkursu dla Młodych Pianistów im. Vladimira Horowitza organizowanym w Kijowie. Odebrała także pierwszą nagrodę podczas konkursu organizowanego przez Fundację Wspierającą Młodych Gruzińskich Muzyków. W 2008 roku zdobyła brązowy medal podczas 12. Mistrzowskiego Konkursu Pianistycznego im. Artura Rubinsteina, a także została wyróżniona statuetkami za wygraną w kategoriach "najlepszy wykonawca kompozycji Fryderyka Chopina" oraz "faworyt publiczności". W tym samym roku zagrała swój pierwszy koncert w amerykańskim Carnegie Hall. W latach 2009–2011 była mianowana "artystą nowego pokolenia" w plebiscycie BBC Radio 3.
W 2010 roku artystka podpisała kontrakt płytowy z wytwórnią Sony Classical Records. W tym samym roku otrzymała Borletti-Buitoni Trust Award. Rok później premierę miał jej debiutancki album studyjny zatytułowany "Franz Liszt", który został napisany ku pamięci Ferenca Liszta i wydany z okazji rocznicy jego dwusetnych urodzin. W tym samym roku razem z Gidoneme Kremerem i nagrała płytę pt. "Piano Trios", na której znalazły się ich wariacje kompozycji Piotra Czajkowskiego i Wiktora Kisina.
W latach 2011–2012 pianistka była nominowana w kategorii "wschodząca gwiazda" do nagrody Vienna Musikverein i Konzerthaus. We wrześniu 2012 roku wydała swoją drugą płytę studyjną zatytułowaną "Chopin", którą nagrała we współpracy z Orchestre de Paris pod batutą . W 2012 artystka otrzymała statuetkę Echo Klassik za wygraną w kategorii "najlepszy debiutant roku".
W 2014 roku premierę miał trzeci solowy album studyjny pianistki zatytułowany "Motherland", który artystka zadedykowała matce. W tym samym roku wyruszyła w trasę koncertową razem z projektem "Art on Ice", w ramach którego wzięła udział łącznie w trzynastu występach.
W 2016 ukazała się jej czwarta solowa płyta długogrająca zatytułowana "Kaleidoscope".
Życie prywatne.
Chatia Buniatiszwili rozmawia w pięciu językach: gruzińskim, rosyjskim, niemieckim, francuskim i angielskim. Pianistka mieszka na stałe w Paryżu.

</doc>
<doc id="3686220" url="https://pl.wikipedia.org/wiki?curid=3686220" title="Podpórka do pizzy">
Podpórka do pizzy

Podpórka do pizzy – niewielki, najczęściej plastikowy przedmiot zapobiegający przyklejaniu się wierzchu pizzy do pudełka oraz jej zgnieceniu podczas transportu.
Typowe podpórki do pizzy mają trzy nogi, zwykle są białe i umieszcza się je na środku pizzy. Dwa najpopularniejsze rodzaje to podpórki przypominające kształtem mały stolik oraz tak zwane „mercedesy” przypominające kształtem logo firmy Mercedes-Benz.
Podpórka została opatentowana w 1985 roku przez Amerykankę Carmelę Vitale, która nazwała ją wówczas "package saver".
Choć najpopularniejsze użycie podpórek wiąże się z dostawami pizzy, to mogą też być stosowane do transportu np. ciast lub innych produktów spożywczych w pudełkach.

</doc>
<doc id="3686224" url="https://pl.wikipedia.org/wiki?curid=3686224" title="Ketewan Topuria">
Ketewan Topuria

Ketewan Topuria, , znana także jako Keta Topuria, (ur. 9 września 1986 w Tbilisi) – gruzińska piosenkarka, wokalistka kazachskiego zespołu muzycznego A’Studio.
Dzieciństwo i edukacja.
Urodziła się 9 września 1986 w Tbilisi jako córka Andro (szefa gruzińskiej mafii) i Natalii (inżynier chemicznej). Jej rodzice mają polskie i włoskie korzenie.
W 1998 ukończyła naukę w Szkole Muzycznej im. Gogi Sudradze w Tbilisi, a w 2003 zakończyła naukę w szkole muzycznej na wydziale wokalnym. W tym samym roku została przyjęta na Wydział Psychologii Narodowego Uniwersytetu Gruzińskiego, jednak przerwała studia z powodu przeprowadzki do Moskwy, dokąd wyjechała po otrzymaniu propozycji zajęcia miejsca Poliny Griffith w charakterze wokalistki zespołu A-Studio.
Kariera muzyczna.
W marcu 2005 została oficjalnie ogłoszona nową wokalistką A-Studio, wkrótce wydała z zespołem album studyjny pt. "Uletaju...". W 2007 premierę miała ich druga, wspólna płyta pt. "905", a trzy lata później ukazał się album pt. "Wolny".
Życie prywatne.
Jest zamężna z przedsiębiorcą Leonem Gahmanem, z którym ma córkę Olivię (ur. 2015).

</doc>
<doc id="3686226" url="https://pl.wikipedia.org/wiki?curid=3686226" title="Stanisław Borowiczka">
Stanisław Borowiczka

Stanisław Tomasz Borowiczka (ur. 25 czerwca 1872 we Lwowie, zm. 20 lipca 1930 w Sanoku) – polski nauczyciel, profesor i dyrektor gimnazjalny, działacz społeczny, kapitan rezerwy artylerii Wojska Polskiego.
Życiorys.
Stanisław Tomasz Borowiczka urodził się 25 czerwca 1872 we Lwowie. Był synem Karola (c. k. profesor historii naturalnej w C. K. Gimnazjum w Stanisławowie) i Marii. Miał braci Kazimierza (ur. 1870, rewident rachunkowy w C. K. Krajowej Dyrekcji Skarbu we Lwowie), Tadeusza (1876-1934, także od 1899 nauczyciel i potem profesor gimnazjalny, również oficer c. k. armii oraz kapitan Wojska Polskiego, cztery lata młodszy i zmarły cztery lata później).
Kształcił się w C. K. Gimnazjum w Stanisławowie, gdzie w 1891 ukończył VIII klasę i zdał egzamin dojrzałości. Podjął studia na Uniwersytecie Lwowskim, najpierw studiował trzy lata na Wydziale Prawa, po czym przeniósł się na Wydział Filozoficzny, gdzie od 1896 do 1899 studiował historię i geografię.
Na przełomie 1896/1897 został mianowany jednorocznym ochotnikiem w artylerii c. k. armii. W rezerwie artylerii polowej został mianowany kadetem z dniem 1 stycznia 1897, potem awansowany na stopień podporucznika z dniem 1 stycznia 1899. Jako rezerwista był przydzielony do 31 pułku artylerii dywizyjnej w Stanisławowie do około 1904.
Z wykształcenia został nauczycielem historii i geografii jako przedmiotów głównych. 5 sierpnia 1899 został mianowany zastępcą nauczyciela w C. K. II Gimnazjum we Lwowie z językiem niemieckim wykładowym. Podjął pracę nauczyciela od 1 września 1899. Uczył języka łacińskiego, języka polskiego, języka niemieckiego, historii. 28 października 1902 został przeniesiony w tym samym charakterze do C. K. IV Gimnazjum we Lwowie. W oddziałach równorzędnych IV Gimnazjum uczył języka niemieckiego, języka polskiego, historii, geografii. Egzamin zawodowy złożył 22 listopada 1904. W tym celu do komisji egzaminacyjnej we Lwowie przedstawił w 1903 jako pracę domową pracę seminaryjną z 1900 pt. "Fryderyk II Hohenstauf a Innocenty IV (1243-1250)".
23 lipca 1906 został mianowany nauczycielem rzeczywistym w C. K. Gimnazjum w Sanoku i podjął tam pracę od 1 września 1906. W tej szkole nauczał historii i geografii, historii krajowej (dziejów ojczystych), był zawiadowcą zbiorów historycznych i geograficznych. W trakcie roku szkolnego 1907/1908 przebywał na urlopie. Reskryptem z 24 grudnia 1908 został zatwierdzony w zawodzie nauczycielskim i otrzymał tytuł c. k. profesora. W roku szkolnym 1913/1914 nadzorował także filię sanockiego gimnazjum.
Po wybuchu I wojny światowej od 28 września 1914 przebywał w Wullersdorf. Później podczas wojny w roku szkolnym 1915/1916, 1916/1917 i 1917/1918 pełnił służbę wojskową w C. K. Armii. 29 stycznia 1916 otrzymał tytuł profesora VIII rangi. Do pracy nauczycielskiej w sanockim gimnazjum powrócił w roku szkolnym 1918/1919, przy czym do stycznia 1919 przebywał na urlopie celem poratowania zdrowia
Po odzyskaniu przez Polskę niepodległości został przyjęty do Wojska Polskiego. Awansowany na stopień kapitana rezerwy artylerii ze starszeństwem z dniem 1 czerwca 1919. Około 1923 był oficerem rezerwowym 10 pułku artylerii ciężkiej w Przemyślu, a około 1924 oficerem pospolitego ruszenia, przydzielonym do tego pułku.
Po stałym powrocie do pracy nauczyciela w sanockiej szkole, przemianowanej Państwowe Gimnazjum, uczył języka niemieckiego, historii, geografii, od 1919/1920 nadzorował filię gimnazjum i był pomocnikiem kancelaryjnym dyrekcji. Od 1 kwietnia 1922 otrzymał zniżoną liczbę godzin lekcyjnych. Od 1 kwietnia do 30 czerwca 1923 oraz ponownie od 1 grudnia 1924 przebywał na urlopie dla poratowania zdrowia
Po przejściu na emeryturę dyrektora Stanisława Basińskiego, od 31 sierpnia 1925 do 1927 był kierownikiem sanockiego gimnazjum, w tym w roku szkolnym 1926/1927, gdy formalnie będący dyrektorem szkoły Stanisław Cebula sprawował inne stanowisko poza Sanokiem. W czasie jego urzędowania dokonano odrestaurowania budynku szkoły, dotkniętego zniszczeniami podczas I wojny światowej. W roku szkolnym 1927/1928 przebywał na urlopie dla poratowania zdrowia. W ostatnim okresie życia z uwagi na stan zdrowia nie był w stanie prowadzić intensywnej pracy nauczycielskiej.
W Sanoku udzielał się społecznie. Był członkiem sanockiego gniazda Polskiego Towarzystwa Gimnastycznego „Sokół” (1906, 1912). Pełnił funkcję członka i sekretarza wydziału Bursy Jubileuszowej im. Cesarza Franciszka Józefa w Sanoku. Przy C. K. Sądzie Obwodowym w Sanoku został wybrany przysięgłym zastępcą w 1910. Był działaczem sanockiego koła Towarzystwa Nauczycieli Szkół Wyższych: 4 grudnia 1910 został członkiem zarządu, 26 października 1919 zastępcą prezesa. Po przekształceniu 29 stycznia 1922 został wybrany zastępcą prezesa sanockiego koła Towarzystwa Nauczycieli Szkół Średnich i Wyższych.
25 lutego 1911 zawarł związek małżeński z Heleną Ludwiką Bośniacką (ur. 1885) córkę Antoniego Leona Grzymały Bośniackiego (radca C. K. Sądu Krajowego, adwokat przy C. K. Sądzie Obwodowym w Sanoku), a ślubu młodej parze udzielił katecheta sanockiego gimnazjum, ks. dr Józef Drozd w Kościele Przemienienia Pańskiego w Sanoku. Szwagrem S. Borowiczki był sanocki lekarz dr Jan Puzdrowski, od 1904 mąż Zofii Bośniackiej.
Stanisław Borowiczka zmarł 20 lipca 1930 w Sanoku. Został pochowany w grobowcu rodzin Bośniackich i Borowiczków na cmentarzu przy ul. Rymanowskiej w Sanoku 22 lipca 1930 po pogrzebie pod przewodnictwem ks. Franciszka Witeszczaka.
W roku szkolnym 1912/1913 uczniem II klasy był Karol Borowiczka (ur. 1901; wzgl. Władysław, zm. 1958), będący wówczas pod opieką Stanisława Borowiczki.
Odznaczenia.
austro-węgierskie

</doc>
<doc id="3686229" url="https://pl.wikipedia.org/wiki?curid=3686229" title="Amy (film 2015)">
Amy (film 2015)

Amy – brytyjsko-amerykański film dokumentalny z 2015 roku w reżyserii Asifa Kapadii. Obraz przedstawiał życie i przedwczesną śmierć brytyjskiej piosenkarki Amy Winehouse. 
Film okazał się jednym z najbardziej utytułowanych filmów roku, otrzymując Oscara, Europejską Nagrodę Filmową, nagrodę BAFTA czy Satelitę dla najlepszego filmu dokumentalnego. Obraz zarobił blisko 22 miliony dolarów ze sprzedanych biletów.
Amy Winehouse w filmie wspominali m.in. Tony Bennett, były mąż Blake Fielder-Civil, Mark Ronson, rodzice Janis i Mitch Winehouse, jak również najbliżsi przyjaciele i współpracownicy.
Światowa premiera filmu miała miejsce 16 maja 2015 roku podczas 68. MFF w Cannes, gdzie film prezentowany był w sekcji "Midnight Screenings". Polska premiera obrazu odbyła się w czwartą rocznicę śmierci artystki, 23 lipca 2015 roku, w ramach 15. MFF Nowe Horyzonty we Wrocławiu. Film został wyświetlony na otwarcie tego festiwalu.

</doc>
<doc id="3686233" url="https://pl.wikipedia.org/wiki?curid=3686233" title="Uniwersytet we Florencji">
Uniwersytet we Florencji



</doc>
<doc id="3686234" url="https://pl.wikipedia.org/wiki?curid=3686234" title="Stanisław Cebula (nauczyciel)">
Stanisław Cebula (nauczyciel)

Stanisław Cebula (ur. 1 grudnia 1877 w Odrzykoniu, zm. ?) – polski nauczyciel.
Życiorys.
Urodził się 1 grudnia 1877 w Odrzykoniu. Podjął pracę nauczyciela od 1 września 1904, egzamin zawodowy złożył 18 listopada 1907, a 24 stycznia 1908 został mianowany nauczycielem rzeczywistym. Był nauczycielem filologii klasycznej, uczył języka łacińskiego i języka greckiego. Pracował w C. K. Gimnazjum im. Franciszka Józefa w Drohobyczu, skąd postanowieniem z 27 września 1911 jako rzeczywisty nauczyciel został przeniesiony do założonej w tym roku Filii C. K. Gimnazjum w Samborze i w kolejnych latach uczył tam języka łacińskiego i języka greckiego oraz był zawiadowcą biblioteki nauczycielskiej. Rozporządzeniem C. K. Rady Szkolnej Krajowej z 26 stycznia 1912 został zatwierdzony w zawodzie nauczycielskim i otrzymał tytuł c. k. profesora. Był członkiem zarządu koła samborskiego Towarzystwa Nauczycieli Szkół Wyższych. Został odznaczony austro-węgierskim Krzyżem Jubileuszowym dla Cywilnych Funkcjonariuszów Państwowych.
Po odzyskaniu przez Polskę niepodległości, na początku istnienia II Rzeczypospolitej 8 listopada 1920 został mianowany kierownikiem II Państwowego Gimnazjum w Stanisławowie, gdzie uczył języka łacińskiego. Rozporządzeniem Ministra Wyznań i Oświecenia Publicznego z 20 marca 1926 ze stanowiska profesora i kierownika II Gimnazjum Państwowego w Stanisławowie został mianowany dyrektorem Państwowego Gimnazjum im. Królowej Zofii w Sanoku z ważnością od 1 kwietnia 1926. W roku szkolnym 1926/1927 formalnie był dyrektorem sanockiego gimnazjum, lecz w tym czasie stanowisko kierownika tej szkoły pełnił nadal Stanisław Borowiczka, zaś S. Cebula nadal był kierownikiem II Gimnazjum w Stanisławowie. W szkole uczył języka łacińskiego. Stanowisko dyrektora sanockiego gimnazjum pełnił od 1927 do 1930. Z dniem 27 czerwca 1930 został przeniesiony w stan nieczynny, a decyzją Ministra Wyznań Religijnych i Oświecenia Publicznego z 20 listopada 1930 został przeniesiony w stan spoczynku z dniem 31 grudnia 1930. Wśród sanockich gimnazjalistów zyskał przydomek „Cwibel”.
Był działaczem sanockiego koła Towarzystwa Szkoły Ludowej. Pełnił funkcję przewodniczącego Rady Opiekuńczej kierującej Katolickim Związkiem Młodzieży Rękodzielniczej i Przemysłowej w Sanoku, był członkiem wspierającym i został wybrany członkiem honorowym ZMRiP. W 1929 był jednym z założycieli sanockiego koła Polskiego Towarzystwa Tatrzańskiego.

</doc>
<doc id="3686235" url="https://pl.wikipedia.org/wiki?curid=3686235" title="Tamar Gwerdciteli">
Tamar Gwerdciteli

Tamar Gwerdciteli (, ), znana także jako Tamriko () (ur. 18 stycznia 1962 roku w Tbilisi) – gruzińska piosenkarka, autorka tekstów i aktorka, Zasłużona Artystka GSRR (1989), Narodowa Artystka Gruzji (1991), Narodowa Artystka Rosji (2004). 
Dzieciństwo i edukacja.
Tamar Gwerdciteli urodziła się 18 stycznia 1962 roku w Tbilisi, położonym ówcześnie na terenie Gruzińskiej Socjalistycznej Republiki Radzieckiej. Jej ojciec pochodził z gruzińskiej rodziny arystokratycznej, zaś jej matką była Inna Kofman, Żydówka i wnuczka rabina z Odessy. 
Gwerdciteli ukończyła szkołę muzyczną na wydziale fortepianu przy Konserwatorium w Tbilisi. Na początku 1970 roku została solistką dziecięcego zespołu muzycznego o nazwie Mziuri, z którym koncertowała po krajach ZSRR. Piosenkarka śpiewała w tej formacji przez kolejne siedem lat.
Kariera muzyczna.
W 1981 roku, czyli jako dziewiętnastolatka, wzięła udział w festiwalu muzycznym w Dniepropetrowsku, gdzie zajęła pierwsze miejsce. W tym samym roku wygrała Międzynarodowy Konkurs Muzyczny „Czerwony Goździk” organizowany w Soczi. W 1982 roku wzięła udział w konkursie muzyki popularnej w Dreźnie, gdzie zdobyła nagrodę „Złotego Orfeusza”.
W 1989 roku została wyróżniona tytułem Zasłużonej Artystki Gruzińskiej Socjalistycznej Republiki Radzieckiej, zaś w 1991 – Narodowej Artystki Gruzji. W tym samym roku zagrała swój pierwszy koncert w paryskiej hali muzycznej „Olympia”. W 2004 roku otrzymała tytuł Narodowej Artystki Rosji. 
W 2014 roku została mentorem w programie "Gołos strany", będącym ukraińską wersją formatu "The Voice". 
Kariera polityczna.
W latach 2007-2008 Tamar Gwerdciteli była członkinią liberalnej partii politycznej „Grażdanskaja siła”. Jest także członkiem rosyjskiego Kongresu Żydów.
Życie prywatne.
Trzykrotnie zamężna. Jej pierwszym mężem był Giorgi Kachabriszwili, reżyser i wiceprzewodniczący gruzińskiego nadawcy publicznego. Para pobrała się w 1984, a w 1986 roku doczekała się pierwszego syna – Aleksandra Kacabriszwilego. W 1995 roku para rozwiodła się po jedenastu latach małżeństwa. Drugim mężem Gwerdciteli był prawnik o imieniu Dmitrij, z którym przeprowadziła się do Bostonu. Kilka miesięcy później mężczyzna zmarł z powodu niewydolności serca. Trzecim małżonkiem artystki był kardiochirurg Siergiej G. Ambatjeło. Para rozwiodła się w grudniu 2005 roku.

</doc>
<doc id="3686236" url="https://pl.wikipedia.org/wiki?curid=3686236" title="Stanisław Cebula">
Stanisław Cebula



</doc>
<doc id="3686237" url="https://pl.wikipedia.org/wiki?curid=3686237" title="Rhodopechys sanguineus">
Rhodopechys sanguineus



</doc>
<doc id="3686238" url="https://pl.wikipedia.org/wiki?curid=3686238" title="Kaleb (król Aksum)">
Kaleb (król Aksum)

Kaleb (ur. ? – zm. około 540) – negus (czyli król) Aksum, rządzący w pierwszej połowie VI wieku. Jest uznawany za świętego w Kościele katolickim, prawosławnym i etiopskim teuahdo. Przykładowo cerkiew prawosławna wspomina Kaleba jako "św Elesbana, króla Etiopii" w dniu 24 października.
Kwestia imienia władcy.
Bizantyjski historyk Prokopiusz z Cezarei nazywał króla Kaleba "Hellestheaeus", co stanowi wariant jego imienia tronowego czyli Ylle Asbyha, lub Ylle Atsbyha. Warianty jego imienia są następujące: Hellesthaeus, Ellestheaeus, Eleshaah, Elle Atsbyha, Ellesboas i Elesboam – wszystkie pochodzą od greckiego Ελεσβόάς, co znaczy "ten, który przywołał poranek" lub "ten, który przyjął hołd". W mieście Aksum w inskrypcji RIE 191, imię władcy jest odtwarzane w niezwokalizowanym zapisie w języku gyyz jako "KLB 'L' SBH wld TZN", czyli "Kaleb'Ylle'Aṣbyḥa syn Tazeny". Z kolei w zwokalizowanym zapisie w gyyz imię króla brzmi "ካሌብ እለ አጽብሐ", czyli po transliteracji "Kaleb'Ǝllä'Aṣbəḥa". Imię Kaleb pochodzi od starotestamentowego Kaleba, syna Jefunnego. Jest ono chrześcijańskim imieniem władcy aksumskiego. Na obu swoich monetach, które zostawił w Aksum, a także w etiopskich źródłach hagiograficznych i jednym liście, król określił samego siebie jako syn Tazeny. Kaleb może być także Atsbyhą – jedną z postaci z późniejszej etiopskiej legendy.
Inwazja na Himjar.
Prokopiusz z Cezarei, Jan z Efezu i inni współcześni Kalebowi historycy wspomnieli w swoich dziełach o inwazji, jakiej ten dokonał w dzisiejszym Jemenie około 520 roku, przeciw zjudaizowanemu królowi Himjaru, o imieniu Yūsuf Thū Nuwās (يوسف ذو نواس), który był również znany jako Zu Nuwas (ذو نواس). Władca królestwa Himjaru prześladował chrześcijan w swoim królestwie, co zostało wspomniane w Koranie. W mieście Nadżran doszło do krwawej masakry wyznawców chrześcijaństwa. Po wielu walkach żołnierze Kaleba ostatecznie pokonali siły kierowane przez Zu Nuwasa i zabili go, co pozwoliło Kalebowi powołać chrześcijanina o imieniu Sumuafa Ashawa (Prokopiusz nazywał go "Esimphaios"), jako namiestnika Himjaru. W wyniku tej ekspedycji, mającej na celu obronę chrześcijan, Kaleb został później ogłoszony świętym o imieniu Elesban po tym, jak w XVI wieku kardynał Cezary Baroniusz umieścił go w edycji "Martyrologium Romanum", mimo iż władca nie był katolikiem, tylko miafizytą. Według polskiego historyka Andrzeja Bartnickiego, aksumski podbój terenów arabskich odbył się w porozumieniu z Cesarstwem Bizantyńskim i przy poparciu floty bizantyńskiej.
Koniec panowania w Arabii.
Kontrola Kaleba w Arabii Południowej trwała "de facto" aż do około 525 roku, gdy Sumuafa Ashawa został obalony przez Abrahę, który stał się królem. Prokopiusz z Cezarei stwierdził, że Kaleb dokonał kilku nieudanych prób odzyskania swojego zamorskiego terytorium, jednak jego następca wynegocjował później pokój z Abrahą, który uznał autorytet króla aksumskiego i złożył mu hołd. Według Andrzeja Bartnickiego około 570 roku Abraha przeprowadził nieudaną wyprawę wojenną przeciwko Kurajszytom w celu zdobycia Mekki. Bartnicki podał tę wersję za tradycją islamską, opisującą tak zwany "rok słonia", czyli okoliczności narodzin Mahometa. W tafsirze, czyli w komentarzu koranicznym w surze sto piątej, znanej jako Al-Fil (سورة الفيل), co znaczy po prostu "słoń", Abraha miał zginąć podczas najazdu. W 572 tereny Jemenu zdobyły wojska perskiego szachinszaha Chosrowa I Anoszirwana pod dowództwem wodza Wahraza, co niemal ostatecznie zakończyło panowanie Aksumu na Półwyspie Arabskim. Jeszcze dwukrotnie, bo w 575 i 578 Aksumczycy podnosili bunt na terenie Jemenu, co zmuszało Wahraza do chwilowej ucieczki wraz ze czterema tysiącami żołnierzy i ponownego stłumienia powstań.
Tradycja.
Według etiopskiej tradycji, Kaleb pod koniec panowania abdykował, a koronę oddał do Bazyliki Grobu Świętego w Jerozolimie, po czym wstąpił do klasztoru. Etiopski historyk Taddesse Tamrat odnotował tradycję zasłyszaną od wiekowego kapłana w mieście Lalibela. Wedle tej relacji Kaleb pochodził z prowincji Lasta i jego pałac mieścił się w Bugna, gdzie żyjący siedem wieków później władca Gebre Meskel Lalibela miał założyć swoją stolicę. Ponadto kilka inskrypcji nosi imię Kaleba. W Akum znajduje się również parę zrujnowanych budowli, a o jednej z nich mówi się, że jest grobem króla Kaleba i jego syna Gabre Maskala. Tradycja przypisuje Kalebowi także drugiego syna, Izraela, być może tożsamego z późniejszym władcą aksumskim Izraelem. Budowla w której najprawdopodobniej znajdują się szczątki Kaleba została po raz pierwszy zbadana przez brytyjczyka Henry'ego Salta, który na początku XIX wieku odbył w Etiopii misję dyplomatyczną i odwiedził między innymi rasa Uelde Syllasje.

</doc>
<doc id="3686239" url="https://pl.wikipedia.org/wiki?curid=3686239" title="Poluszko-pole (pieśń)">
Poluszko-pole (pieśń)

Poluszko-pole (ros. "Полюшко-поле") – radziecka pieśń z 1933 roku znana również jako "Pieśń pól". Opowiada o bohaterach Armii Czerwonej, którzy opuszczają dom, swoje dziewczyny i idą na wojnę.
Pieśń powstała w 1933 roku. Jej autorami są poeta Wiktor Gusiew i kompozytor Lew Knipper. Premiera miała miejsce w 1933 roku. Skrócona wersja pieśni została wykonana przez Wierę Duchowską w sali Radiokomitetu budynku Centralnego Telegrafu w Moskwie. Pieśń została włączona przez kompozytora do III symfonii pod nazwą "Poemat o wojowniku Komsomołu" ("Поэма о бойце-комсомольце") w 1934 roku.
"Poluszko-pole" do swojego repertuaru włączyli Irma Jaunziem (Ирма Яунзем), Leonid Utiosow i wojskowe chóry. W 1937 roku Chór Aleksandrowa zaśpiewał ją w Paryżu. Leopold Stokowski uznał ją za najlepszą pieśń XX wieku. W 1945 roku w Londynie na Powszechnej Konferencji Młodzieży zaśpiewało ją sześć tysięcy uczestników.

</doc>
<doc id="3686242" url="https://pl.wikipedia.org/wiki?curid=3686242" title="Amy (ujednoznacznienie)">
Amy (ujednoznacznienie)



</doc>
<doc id="3686245" url="https://pl.wikipedia.org/wiki?curid=3686245" title="Hilarion (Iwanow)">
Hilarion (Iwanow)

Hilarion, imię świeckie Iwan Iwanow (ur. 1800 w Gorni Czukali, zm. 31 stycznia 1884 w Kiustendile) – bułgarski biskup prawosławny.
Życiorys.
Edukację podstawową odebrał w monasterze św. Mikołaja w Kypinowie w pobliżu Tyrnowa, gdzie od dziesiątego roku życia był posłusznikiem, a w wieku dziewiętnastu lat został postrzyżony na mnicha. Następnie wyświęcono go na hierodiakona. Służył w soborze w Tyrnowie; jako że eparchia tyrnowska była w tym czasie obsadzana wyłącznie biskupami narodowości greckiej, nauczył się języka greckiego. Przed 1849 został archimandrytą, zaś w 1850 wyświęcono go na biskupa pomocniczego eparchii tyrnowskiej z tytułem biskupa aksiopolskiego. Ceremonia chirotonii miała miejsce w cerkwi św. Dymitra z Tesaloniki w Arbanasi.
W 1852, wskutek próśb wiernych eparchii łoweckiej o przysłanie na miejscowa katedrę biskupa bułgarskiego, został mianowany ordynariuszem tejże administratury. Od 1856 był równocześnie biskupem tyrnowskim. Włączył się w nurt bułgarskiego odrodzenia narodowego i walki o restytucję autokefalicznej Cerkwi bułgarskiej. W 1860 poparł gest biskupa makariopolskiego Hilariona, który podczas Świętej Liturgii w dniu Paschy nie wymienił w odpowiednim momencie imienia patriarchy konstantynopolitańskiego i tym samym wypowiedział mu posłuszeństwo. Mimo tego w 1868 doszło do sporu między biskupem a wiernymi eparchii łoweckiej, w rezultacie czego Hilarion opuścił Łowecz i zamieszkał w Konstantynopolu.
W 1870 rosyjski poseł Nikołaj Ignatjew przekonał sułtana Abdülaziza do wydania fermanu sankcjonującego utworzenie Egzarchatu Bułgarskiego (struktury autonomicznej podległej patriarsze Konstantynopola, a nie odrębnej Cerkwi) na ziemiach zamieszkanych przez ludność tej narodowości. Eparchia łowecka znalazła się w jego granicach. Podczas soboru, który ogłosił powstanie Egzarchatu, biskup Hilarion przewodniczył jego Tymczasowemu Synodowi, jako najstarszy chirotonią hierarcha. Dwa lata później został wybrany przez sobór cerkiewno-ludowy na egzarchę, jednak jego kandydatury nie zatwierdził sułtan. Według innego źródła Hilarion, z przyczyn politycznych i z powodu podeszłego wieku, sam odmówił przyjęcia urzędu, rezygnując równocześnie z katedry łoweckiej. Zwierzchnikiem egzarchatu został wybrany jako drugi metropolita widyński Antym.
W czerwcu 1872 został metropolitą kiustendolskim i pozostał na tej katedrze do śmierci w 1884. Został pochowany w przedsionku soboru Zaśnięcia Matki Bożej w Kiustendole.

</doc>
<doc id="3686250" url="https://pl.wikipedia.org/wiki?curid=3686250" title="Szwadron Czołgów Rozpoznawczych 10 Brygady Kawalerii">
Szwadron Czołgów Rozpoznawczych 10 Brygady Kawalerii



</doc>
<doc id="3686251" url="https://pl.wikipedia.org/wiki?curid=3686251" title="TCU Horned Frogs">
TCU Horned Frogs

TCU Horned Frogs – nazwa drużyn sportowych Texas Christian University w Fort Worth, biorących udział w akademickich rozgrywkach w Big 12 Conference, organizowanych przez National Collegiate Athletic Association. 
Sekcje sportowe uczelni.
"W nawiasie podano liczbę tytułów mistrzowskich NCAA (stan na 1 lipca 2015)"

</doc>
<doc id="3686253" url="https://pl.wikipedia.org/wiki?curid=3686253" title="Wyścig Szlakiem Bursztynowym 2016">
Wyścig Szlakiem Bursztynowym 2016

31. edycja kolarskiego Wyścigu Szlakiem Bursztynowym odbywała się od 8 do 10 kwietnia 2016 roku. Wyścig liczył 4 etapy, o łącznym dystansie 440 km.
Uczestnicy.
Lista drużyn uczestniczących w wyścigu:

</doc>
<doc id="3686255" url="https://pl.wikipedia.org/wiki?curid=3686255" title="Poluszko-pole">
Poluszko-pole



</doc>
<doc id="3686259" url="https://pl.wikipedia.org/wiki?curid=3686259" title="Odznaka Krajoznawcza „Wędrówki Dookoła Wrocławia”">
Odznaka Krajoznawcza „Wędrówki Dookoła Wrocławia”

Odznaka Krajoznawcza „Wędrówki Dookoła Wrocławia” – odznaka turystyczna ustanowiona w 1987, promująca szlak dookoła Wrocławia im. doktora Bronisława Turonia.
Historia odznaki.
Odznaka została ustanowiona w dniu 19.03.1987 uchwałą Zarządu Polskiego Towarzystwa Turystyczno-Krajoznawczego (PTTK) we Wrocławiu. Regulamin opracowali Bogusław Modelski, Marek Szot i Mieczysław Zandberg. Oznaka została zaprojektowana przez działaczy Oddziału PTTK Wrocław Fabryczna i członków Szkolnego Koła Krajoznawczo-Turystycznego (SKKT) przy Szkole Podstawowej nr 113 we Wrocławiu, a projekt zrealizowany przez Marię May-Majewską, Marię Modelską i Wandę Hass. Po raz pierwszy została zdobyta w 1990 przez Ryszarda Stręka.
Zasady zdobywania.
Odznaka jest zdobywana na szlaku dookoła Wrocławia im. doktora Bronisława Turonia, podczas wycieczek pieszych, przez osoby powyżej 10 roku życia. Podczas jednej wycieczki może zostać przebyty tylko jeden odcinek szlaku. Przebycie każdego odcinka powinno być potwierdzone w specjalnej opracowanej karcie potwierdzeń, zgodnie z regulaminem Odznaki Turystyki Pieszej.
Odznaka.
Odznaka składa się z 10 elementów odpowiadających odcinkom szlaku oraz elementu łącznikowego na którym znajduje się w otoku napis „WĘDRÓWKI DOOKOŁA WROCŁAWIA” oraz herb Wrocławia.

</doc>
<doc id="3686261" url="https://pl.wikipedia.org/wiki?curid=3686261" title="Góry Gomborskie">
Góry Gomborskie

Góry Gomborskie (gruz. გომბორის ქედი, "Gomboris Kedi") – pasmo górskie we wschodniej Gruzji, w Kachetii, w łańcuchu Wielkiego Kaukazu. Rozciągają się na długości 107 km, a ich najwyższy szczyt liczy 1991 m n.p.m.
Góry Gomborskie stanowią dział wodny oddzielający doliny rzek Alazani i Iori, tym samym dzieląc Kachetię na dwa tradycyjne regiony: wewnętrzny (Szida Kacheti) i zewnętrzny (Gare Kacheti). Zbocza górskie są poprzecinanie korytami kilku małych rzek. Alazani przechodzi przez pasmo górskie, wywierając tym samym wpływ na klimat tego pasma. Z Gór Gomborskich wypływają dwie rzeki, Czermischewi (35 km) i Lakbe (32 km).
W południowej części pasma położony jest rezerwat naturalny Mariamdżwari. Zarówno na północnych, jak i południowych stokach Gór Gomborskich występują lasy sosnowe. W rezerwacie można odnaleźć takich przedstawicieli flory, jak dąb "Quercus iberica", graby, jabłonie, śliwa wiśniowa, głóg, śliwa tarnina, róża rdzawa czy tamaryszki. W rezerwacie stwierdzono m.in. 25 gatunków ssaków i 114 gatunków ptaków. Do fauny rezerwatu należą m.in. sarny europejskie, borsuki, lis rudy, wiewiórka kaukaska ("Sciurus anomalus"), kosy, grzywacze, dudek, strzyżyk zwyczajny, dzięcioł zielony i krogulec zwyczajny.
Z całego terenu gór wykazano m.in. 221 gatunków mechowców z 57 rodzin i 239 gatunków nicieni z 34 rodzin.
Góry Gomborskie były wzmiankowane przez media jako możliwa lokalizacja amerykańskich baz z radarami wykrywającymi ABM, które to bazy mogłyby pozwalać nadzorować działania Iranu, a nawet terytorium Indii.

</doc>
<doc id="3686262" url="https://pl.wikipedia.org/wiki?curid=3686262" title="Memoriał Romana Ręgorowicza 2016">
Memoriał Romana Ręgorowicza 2016

29. edycja wyścigu kolarskiego Memoriał Romana Ręgorowicza / Ślężański Mnich odbyła się w dniu 3 kwietnia 2016 roku i liczyła 126 km. Start i meta wyścigu miały miejsce w Sobótce.
Klasyfikacja generalna.
Źródło:

</doc>
<doc id="3686264" url="https://pl.wikipedia.org/wiki?curid=3686264" title="Duane Chapman">
Duane Chapman

Duane Lee „Dog” Chapman Sr. (ur. 2 lutego 1953 w Denver) – amerykański łowca nagród i osobowość telewizyjna. Jego działalność została ukazana w programach telewizyjnych typu reality show: "Dog the Bounty Hounter" (skasowany w 2011 po ośmiu sezonach) i "Dog and Beth: On the Hunt" (2012–2015).
Życiorys.
Najstarszy z czworga rodzeństwa dorastał w Denver. W młodości był członkiem motocyklowego gangu i wielokrotnie trafiał do więzienia. W 1976 skazany na pięć lat więzienia za współudział w morderstwie pierwszego stopnia. W więzieniu w Huntsville w Teksasie spędził 18 miesięcy, pracując jako fryzjer i robotnik w polu. Podczas odsiadywania wyroku namówiony przez strażnika więziennego postanowił podjąć pracę jako łowca nagród. Zwolniony z więzienia w styczniu 1979, został łowcą nagród, przyjmując pseudonim „Dog”. Potrafił chwytać nawet pięciu przestępców dziennie, od początku swojej kariery złapał ich ponad 7 tysięcy.
Sprawa Andrew Lustera.
Do historii przeszła również akcja Chapmana, w której „Dog” miał dostarczyć do wymiaru sprawiedliwości Andrew Lustera (prawnuka Maxa Factora), oskarżonego o potrójny gwałt. W kwietniu 2003 Chapman oznajmił w wywiadzie dla „Los Angeles Times”, że zdoła ująć Lustera i postawić go przed wymiar sprawiedliwości. 18 czerwca 2003 Chapman wytropił Lustera w meksykańskim mieście Puerto Vallarta i jeszcze tego samego dnia o godz. 5 rano Chapman ujął Lustera, lecz dostarczenie go z Meksyku do USA udaremniła meksykańska policja, która zatrzymała Duane'a Chapmana, uznając, że zatrzymanie Lustera przez Chapmana było bezprawne.
Program telewizyjny.
W 2003 sylwetka Chapmana została zaprezentowana w programie "Take This Job", traktującym o nietypowych zawodach. W następnym roku telewizja A&amp;E zaproponowała Chapmanowi produkcję serii telewizyjnej, prezentującej jego pracę. "Dog: The Bounty Hunter" zadebiutował na antenie 31 sierpnia 2004. Wyprodukowano 246 odcinków w ośmiu sezonach. Program był emitowany do 2011. Nowy program z udziałem Chapmana "Dog and Beth: On the Hunt" emitowany był w telewizji CMT od 21 kwietnia 2013 do 22 sierpnia 2015. Wyprodukowano 47 odcinków w trzech sezonach.
Życie prywatne.
Był pięciokrotnie żonaty. Od 1 kwietnia 1972 do 27 października 1977 jego żoną była kosmetyczka LaFondą Sue Honeycutt, z którą ma dwóch synów: Duane’a Lee Chapmana, II (ur. 21 stycznia 1973) i Lelanda (ur. 14 grudnia 1976). Od 22 sierpnia 1979 do 1982 był żonaty z Anne M. Tegnell, z którą miał trójkę dzieci: Zebadiah'a (ur. 1 stycznia 1980, zm. 31 stycznia 1980), Wesleya (ur. 14 listopada 1980) i Jamesa Roberta (ur. 2 marca 1982). Od 22 czerwca 1982 do 20 listopada 1991 był w małżeństwie z Lyssą Rae Worthington, z którą miał troje dzieci: Barbarę Katie (ur. 8 czerwca 1982, zm. 19 maja 2006), Tuckera Dee (8 września 1983) i Lyssę Rae (10 czerwca 1987). 16 grudnia 1991 poślubił Tawny Marie Gillespie, lecz 5 lutego 2003 doszło do rozwodu. 20 maja 2006 ożenił się z Beth, która zmarła 26 czerwca 2019 w wieku 51 lat na raka gardła. Mieli dwoje dzieci: Bonnie Joanne (ur. 16 grudnia 1998) i Garry'ego (ur. 7 lutego 2001).
Synowie Duane i Leland oraz córka Lyssa współpracowali z Chapmanem w pracy łowcy nagród.

</doc>
<doc id="3686266" url="https://pl.wikipedia.org/wiki?curid=3686266" title="Denis D'Amour">
Denis D'Amour



</doc>
<doc id="3686268" url="https://pl.wikipedia.org/wiki?curid=3686268" title="Galaktyka grozy">
Galaktyka grozy

Galaktyka grozy (ang. "Galaxy of Terror") – film produkcji amerykańskiej z gatunku science fiction z 1981 roku w reżyserii Bruce'a D. Clarka.
Fabuła.
Załoga statku kosmicznego odkrywa tajemniczą piramidę, w której wszystkie koszmary stają się realne.

</doc>
<doc id="3686271" url="https://pl.wikipedia.org/wiki?curid=3686271" title="Tea Culukiani">
Tea Culukiani

Tea Culukiani (ur. 21 stycznia 1975 r. w Tbilisi) – gruzińska polityk, politolog i prawniczka, od października 2012 roku deputowana w Parlamencie Gruzji VIII kadencji, od 25 października 2012 roku minister sprawiedliwości Gruzji.
Życiorys.
Urodziła się 21 stycznia 1975 roku w Tbilisi. W 1992 roku ukończyła naukę w Collège-lycée Ampère w Lyonie i rozpoczęła studia na Tbiliskim Uniwersytecie Państwowym, na kierunku prawo międzynarodowe i stosunki międzynarodowe. W 1997 roku ukończyła studia, zaś w 1998 roku uzyskała dyplom Akademii Dyplomatycznej Ministerstwa Spraw Zagranicznych Gruzji. W latach 1997-1998 pracowała w Ministerstwie Spraw Zagranicznych Gruzji. W 1998 roku zdała egzamin wstępny do francuskiej École Nationale d'Administration (ENA). Podczas studiów we Francji pracowała w biurze prefekta departamentu Sarthe. W 2000 roku ukończyła studia w ENA z tytułem magistra administracji publicznej.
W latach 2000-2010 pracowała w Radzie Europy jako urzędnik służby cywilnej oraz w Europejskim Trybunale Praw Człowieka w Strasburgu jako prawnik. 24 lutego 2010 roku zrezygnowała ze swoich stanowisk by powrócić do Gruzji. 15 maja 2010 roku wstąpiła do partii Nasza Gruzja – Wolni Demokraci i została doradcą jej przewodniczącego w sprawach dotyczących praw człowieka. W ciągu kolejnych miesięcy została wiceprzewodniczącą partii.
1 października 2012 roku wystartowała w wyborach parlamentarnych z list koalicji Gruzińskie Marzenie. Zwyciężyła wówczas z wynikiem 72% głosów w jednomandatowym okręgu wyborczym Nadzaledevi i została deputowaną do Parlamentu Gruzji. 25 października 2012 roku została mianowana ministrem sprawiedliwości w rządzie Bidziny Iwaniszwilego. Stanowisko to piastowała również w rządach Irakli Garibaszwilego oraz Giorgiego Kwirikaszwilego.

</doc>
<doc id="3686272" url="https://pl.wikipedia.org/wiki?curid=3686272" title="Ambasada Republiki Czeskiej w Polsce">
Ambasada Republiki Czeskiej w Polsce



</doc>
<doc id="3686273" url="https://pl.wikipedia.org/wiki?curid=3686273" title="Ball4Real">
Ball4Real

Ball4Real – koszykarska trasa z udziałem streetballerów, powstała jako konkurencja dla And 1 Mixtape Tour, w wyniku konfliktu koszykarzy oraz generalnej menedżerki Lisy Fusco z firmą And 1. Funkcjonowała tylko przez jeden sezon letni (2007), zanim nie została rozwiązana.
W 2007 roku doszło do konfliktu w firmie And 1, na skutek którego część zawodników, menadżerka Lisa Fusco oraz trener Steve Burtt opuściło firmę na korzyć nowego, konkurencyjnego projektu o nazwie Ball4Real. Konflikt między zawodnikami a kierownictwem firmy zaczął narastać, od kiedy w maju 2005 roku, została ona przejęta przez American Sporting Goods od jej twórców – Setha Bergera i Jaya Gilberta. Drużynę opuścili wtedy: Owens, Dixon, Heyward, Holman, Humphrey, Chism, Fontenette, Woney, Harvey, Davis, Martin. Z czasem do konkurencyjnej trasy – Ball4Real World Tour dołączyli i inni streetballerzy, jednak nie posiadający wcześniej oficjalnych kontraktów z And 1 jak: Ryan "Special FX" Williams, Patrick "Pat Da Roc" Robinson, Earvin "I'll Be Right Back" Opong, Dashon "Killa" Kirby.
Zwycięzcą trasy oraz nagrody głównej, czyli kontraktu z Ball4Real, został Patrick "Pat Da Roc" Robinson, który pokonał w finale Joela „King Handles” Haywooda. W lutym 2008 roku trasa została rozwiązana ze względów finansowych, braku wsparcia medialnego oraz niskiej frekwencji na meczach.
Projekt chciał kontynuować Waliyy Dixon pod nową nazwą Ball4Life, jednak bez sukcesów.

</doc>
<doc id="3686276" url="https://pl.wikipedia.org/wiki?curid=3686276" title="Galaxy of Terror">
Galaxy of Terror



</doc>
<doc id="3686277" url="https://pl.wikipedia.org/wiki?curid=3686277" title="Lauquet">
Lauquet

Lauquet – rzeka we Francji, przepływająca w całości na terenie departamentu Aude. Ma długości 36,6 km. Stanowi prawy dopływ rzeki Aude. 
Geografia.
Rzeka ma swoje źródła w gminie Bouisse, w masywie Corbières, w pobliżu wzniesienia Milobre-de-Bouisse (878 m n.p.m.). W górnym biegu przepływa przez las Forêts des Corbières occidentales. Generalnie przyjmuje kierunek na północny zachód. Po 36,6 km uchodzi do Aude w miejscowości Couffoulens. 
Lauquet płynie na terenie 10 gmin. Wszystkie położone są na terenie departamentu Aude. Przepływa przez Bouisse (źródło), Villardebelle, Caunette-sur-Lauquet, Clermont-sur-Lauquet, Greffeil, Ladern-sur-Lauquet, Saint-Hilaire, Verzeille, Leuc i uchodzi w Couffoulens. 
Hydrologia.
Uśredniony roczny przepływ rzeki Lauquet wynosi 0,753 m³/s. Pomiary były przeprowadzone na przestrzeni ostatnich 34 lat w miejscowości Saint-Hilaire. Największy przepływ notowany jest w kwietniu (1,560 m³/s), a najmniejszy w sierpniu – 0,083 m³/s. 
Dopływy.
Lauquet ma 18 opisanych dopływów. Są to:

</doc>
<doc id="3686278" url="https://pl.wikipedia.org/wiki?curid=3686278" title="Óscar Murillo">
Óscar Murillo

Óscar Fabián Murillo Murillo (ur. 18 kwietnia 1988 w Cali) – kolumbijski piłkarz występujący na pozycji środkowego obrońcy, reprezentant Kolumbii, od 2016 roku zawodnik meksykańskiej Pachuki.
Kariera klubowa.
Murillo pochodzi z miasta Cali i jest wychowankiem tamtejszej znanej akademii młodzieżowej Boca Juniors de Cali. Jako nastolatek występował zarówno w kadrze departamentu Valle del Cauca, jak i w juniorskich reprezentacjach Kolumbii. Spędził również kilka miesięcy w Argentynie, gdzie terminował w akademiach juniorskich tamtejszych zespołów Club Atlético Boca Juniors i Club Atlético Lanús. Profesjonalną karierę piłkarską rozpoczął w 2007 roku jako zawodnik drugoligowego Centauros Villavicencio, z którego po upływie sezonu przeniósł się do występującego w najwyższej klasie rozgrywkowej Deportes Quindío z miasta Armenia. W Categoría Primera A zadebiutował w 2008 roku, szybko zostając kluczowym zawodnikiem tej nisko notowanej drużyny. Premierowego gola w lidze kolumbijskiej strzelił 18 marca 2009 w zremisowanym 2:2 spotkaniu z Realem Cartagena, grając w Quindío przez dwa lata.
W lutym 2010 Murillo został wypożyczony do amerykańskiego Colorado Rapids, którego barwy reprezentował przez kolejne cztery miesiące, jednak nie rozegrał żadnego ligowego spotkania. Po powrocie do ojczyzny spędził jeszcze w Quindío rok, po czym przeniósł się do Deportivo Pereira – tam grał przez sześć miesięcy, mimo podstawowego miejsca w składzie spadając z nim do drugiej ligi na koniec sezonu 2011. Sam pozostał jednak na najwyższym szczeblu, zostając zawodnikiem krajowego giganta – klubu Atlético Nacional z siedzibą w Medellín, gdzie szybko został kluczowym ogniwem odnoszącej liczne sukcesy drużyny Juana Carlosa Osorio. Jeszcze w tym samym roku zdobył z nią puchar Kolumbii – Copa Colombia, a także superpuchar kraju – Superliga Colombiana. W sezonie Apertura 2013 wywalczył z Atlético Nacional swoje pierwsze mistrzostwo Kolumbii, zaś kolejny tytuł mistrzowski zdobył sześć miesięcy później, z sezonie Finalización 2013.
W tym samym 2013 roku Murillo osiągnął kolejny puchar kraju, a w sezonie Apertura 2014, tworząc pewny duet stoperów ze Stefanem Mediną, wywalczył trzecie z rzędu mistrzostwo Kolumbii. Wówczas także zajął drugie miejsce w superpucharze oraz dotarł do finału południowoamerykańskich rozgrywek Copa Sudamericana. W sezonie Finalización 2015 po raz czwarty zdobył z Atlético Nacional – prowadzonym już przez Reinaldo Ruedę – mistrzostwo Kolumbii, tym razem grając na środku obrony z doświadczonym Alexisem Henríquezem, a także uplasował się na drugim miejscu w superpucharze kraju. Ogółem barwy Atlético Nacional reprezentował przez cztery lata, będąc uznawanym za czołowego piłkarza ligi kolumbijskiej.
Wiosną 2016 Murillo przeszedł do meksykańskiej ekipy CF Pachuca, gdzie z miejsca został podstawowym graczem linii obrony, wygrywając rywalizację z kapitanem zespołu i swoim rodakiem Aquivaldo Mosquerą. W Liga MX zadebiutował 8 stycznia 2016 w zremisowanej 1:1 konfrontacji z Tijuaną i już w swoim pierwszym, wiosennym sezonie Clausura 2016 wywalczył z drużyną prowadzoną przez Diego Alonso mistrzostwo Meksyku. Znalazł się wówczas także w wybranej przez władze ligi najlepszej jedenastce rozgrywek. W tym samym roku zajął też drugie miejsce w superpucharze kraju – Campeón de Campeones.
Kariera reprezentacyjna.
W seniorskiej reprezentacji Kolumbii Murillo zadebiutował za kadencji selekcjonera José Pekermana, 24 marca 2016 w wygranym 3:2 meczu z Boliwią w ramach eliminacji do Mistrzostw Świata 2018.

</doc>
<doc id="3686279" url="https://pl.wikipedia.org/wiki?curid=3686279" title="Oscar Murillo">
Oscar Murillo



</doc>
<doc id="3686282" url="https://pl.wikipedia.org/wiki?curid=3686282" title="Poziom organiczny">
Poziom organiczny

Poziom lub warstwa organiczna – poziom glebowy lub warstwa glebowa, w których nagromadzona materia organiczna, o różnym stopniu przeobrażenia i rozkładu, stanowi znaczną część objętości materiału i decyduje o ich strukturze i właściwościach fizykochemicznych.
Sposób wyróżniania i nazywania poziomów (warstw) organicznych zależy od zastosowanej klasyfikacji gleb, zmieniał się on również w czasie. W szerokim rozumieniu są to wszystkie poziomy (warstwy) składające się z materiału organicznego, tzn. zawierającego przynajmniej 12-20% węgla organicznego (20-35% materii organicznej). Od ich miąższości (grubości) zależy, czy dana gleba będzie zaliczona do gleb organicznych. W takim rozumieniu do poziomów organicznych zalicza się np. poziomy organiczny, torfowy, murszowy, bagienny lub niektóre poziomy osadów limnicznych. W zależności od zastosowanej klasyfikacji poziom organiczny (warstwa organiczna) w węższym rozumieniu, czyli posiadający nazwę "poziom organiczny" i zazwyczaj oznaczany dużą literą O, może składać się z większości typów materiałów organicznych (jak w piątym wydaniu systematyki gleb Polski) lub jedynie z niektórych (jak w Soil Taxonomy), gdy inne są wydzielane pod własnymi nazwami, jak pokazano powyżej.
Akumulacja dużej ilości materii organicznej odbywa się w dwóch typach środowisk:
Pierwotnie wszystkie poziomy lub warstwy zawierające mniej lub bardziej przetworzoną materię organiczną nazywano poziomem akumulacyjnym lub poziomem próchnicznym. Precyzując rodzaj próchnicy rozróżniano, czy jest to próchnica czarnoziemna, czarna, bielicowa, torfowa lub inna. W Polsce dopiero na początku lat 70. XX w., wraz z trzecim wydaniem systematyki gleb Polski, wyraźnie rozdzielono poziom ściółki (A0), poziom próchniczny (akumulacyjny; A1), poziom murszowy (M), torfowy (T), gytiowy (Gt) i mułowy (Mł). Do rozróżnienia pomiędzy nimi nie stosowano wartości liczbowych, a jedynie, ocenioną przez badacza, genezę danego poziomu. Poziom organiczny wyróżniany na podstawie konkretnej wartości procentowej materii organicznej wszedł do polskiego gleboznawstwa pod koniec lat 80. XX w. wraz z czwartym wydaniem systematyki gleb Polski.
Według systematyki gleb Polski (1989).
Poziom organiczny próchnic nadkładowych i gleb organicznych, według czwartego wydania systematyki gleb Polski, obowiązującego w latach 1989-2011, jest to poziom główny, który posiada powyżej 20% materii organicznej, świeżej lub częściowo rozłożonej. Jest on oznaczany dużą literą O. Jeżeli powierzchniowa część poziomu organicznego jest objęta procesem bagiennym (torfotwórczym, mułotwórczym), jest to wtedy poziom bagienny (P), zaś cześć profilu gleby, w której zachodzi proces murszenia, nazywamy poziomem murszenia (M). Zarówno poziom bagienny, jak i poziom murszenia mogą posiadać, podobnie jak poziom organiczny, &gt;20% materii organicznej. Od miąższości (grubości) poziomów organicznych zależało, czy dana gleba jest zaliczana do gleb mineralnych (&lt; 10 cm), organiczno-mineralnych (10-30 cm) lub organicznych (&gt;30 cm).
Poziom organiczny od poziomu próchnicznego (A) odróżnia procentowa zawartość materii organicznej. Oba poziomy leżą w przypowierzchniowej części gleby, ale poziom próchniczny posiada poniżej 20% materii organicznej. Nagromadzenie dużej ilości materii organicznej może być widoczne w poziomie wzbogacania (B), jednak jest to materia organiczna iluwialna, a nie akumulowana, jak w poziomach O lub A.
Według systematyki gleb Polski (2011).
Poziomy i warstwy organiczne według piątego wydania systematyki gleb Polski, obowiązującego od 2011 r., są poziomami głównymi lub warstwami glebowymi, w których nagromadziła się taka ilość materii organicznej, że ma ona decydujący wpływ na właściwości danego poziomu lub warstwy. Oznacza się je dużą literą O. Mogą one mieć dwojaką genezę:
Wszystkie utwory, zarówno organiczne, jak i mineralne, które powstają przez akumulację pod wodą szczątków organizmów wodnych lub wytrąconych minerałów, opisuje się jako poziomy i warstwy osadów podwodnych (limnicznych) i oznacza dużą literą L. Obejmują one ziemie koprogeniczne (torf osadowy, gytie, muły), ziemie okrzemkowe, kredę jeziorną oraz margle. Część z tych osadów może mieć zawartość węgla organicznego równie dużą jak poziomy i warstwy organiczne. Podobnie poziom iluwialny (wmycia), w którym zgromadziła się znaczna ilość próchnicy iluwialnej, nawet jeżeli zawiera powyżej kilkunastu % węgla organicznego jest opisywany jako poziom wzbogacania - B.
Według klasyfikacji gleb leśnych Polski (2000).
Opublikowana przez Lasy Państwowe w 2000 r. klasyfikacja gleb leśnych Polski wyróżnia trzy poziomy główne organiczne: 
Według systemu WRB (2014).
Międzynarodowa systematyka – WRB nie wydziela poziomów organicznych (), zamiast tego wydzielany jest materiał organiczny - . Jest to materiał składający się z dużej ilości glebowej materii organicznej zakumulowanej zarówno w warunkach dużej wilgotności jak i suchych (). Zawiera on ≥20% węgla organicznego w częściach ziemistych (&lt;2 mm). Z materiału organicznego składają się diagnostyczne poziomy "histic" (≈poziom torfowy) i "folic" (≈poziom ściółki), może też on występować (choć nie musi) w poziomie "cryic" (≈poziom kriogeniczny). Materiał organiczny jest charakterystyczny dla głównej grupy glebowej histosols.
Według amerykańskiej USDA Soil Taxonomy (1999).
Amerykańska klasyfikacja Soil Taxonomy opublikowana przez Departament Rolnictwa Stanów Zjednoczonych w 1999 r. wyróżnia poziomy organiczne (), inaczej poziomy O (), jednak rozumie je jedynie jako poziomy powierzchniowe składające się z glebowego materiału organicznego () powstałego w "suchych" warunkach (tzn. nasączonego wodą przez mniej niż 30 dni w normalnym roku), innymi słowy ściółkę leśną. Materiał ten zawiera ≥20% wagowych węgla organicznego.
Glebowy materiał organiczny może również powstawać w "mokrych" warunkach (tzn. nasączony wodą przynajmniej 30 dni w roku normalnym) i zawiera przynajmniej 12 do 18% wagowych węgla organicznego (w zależności od zawartości frakcji iłu), jednak poziomy zawierające taki materiał nie nazywa się już poziomami organicznymi, a torfem lub murszem ().

</doc>
<doc id="3686283" url="https://pl.wikipedia.org/wiki?curid=3686283" title="Bataceae">
Bataceae

Bataceae – rodzina z rzędu kapustowców ("Brassicales"). Jest to takson monotypowy z jednym rodzajem Batis obejmującym dwa gatunki. Rośliny te to halofity występujące na wybrzeżach mórz i oceanów w północnej Australii i na Nowej Gwinei ("B. argillicola") oraz w południowej części Ameryki Północnej i północnej Ameryki Południowej ("B. maritima"). Ten drugi gatunek inwazyjny jest poza tym na innych obszarach, m.in. na Hawajach. Owoce i nasiona rozprzestrzeniane są drogą morską – mogą przetrwać kilka miesięcy unosząc się w wodzie. Liście spożywane bywają w sałatkach.
Systematyka.
Jedna z rodzin w obrębie rzędu kapustowców. Dawniej ze względu na podobieństwa morfologiczne do zajmujących podobne siedliska halofilne roślin z rodziny komosowatych "Chenopodiaceae" rodzina ta zaliczana była do rzędu "Chenopodiales". Odkrycie istotnych różnic na poziomie biochemicznym, anatomicznym i różnic w liczbie chromosomów podważyło taką klasyfikację. Zresztą rodzaj klasyfikowano w sumie do 12 różnych rodzin. Stwierdzenie glukozynolanów i mirycetyny oraz pokrewieństwa na podstawie badań molekularnych pozwoliło zaliczyć tę rodzinę do kapustowców "Brassicales". W obrębie rzędu jest najbliżej spokrewniona z siostrzaną rodziną "Salvadoraceae".
Rodzaj "Batis" 

</doc>
<doc id="3686287" url="https://pl.wikipedia.org/wiki?curid=3686287" title="Linia Ch’ŏllima">
Linia Ch’ŏllima

Linia Ch'ŏllima jest jedną z dwóch linii metra w Pjongjangu. Linia przecina miasto w osi północ-południe. Składa się z 8 stacji. W godzinach szczytu pociągi odjeżdżają co 2 minuty, poza godzinami szczytu co 5-7 minut. Nazwa linii pochodzi od mitycznego skrzydlatego konia Ch'ŏllima.
Lista stacji.
Lista wymienia stacje kolejno z północy na południe.

</doc>
<doc id="3686296" url="https://pl.wikipedia.org/wiki?curid=3686296" title="Konkurs Piosenki Eurowizji dla Dzieci 2016">
Konkurs Piosenki Eurowizji dla Dzieci 2016

14. Konkurs Piosenki Eurowizji dla Dzieci który odbył się 20 listopada 2016 w Mediterranean Conference Centre w Valletcie na Malcie. Był to drugi konkurs Europejskiej Unii Nadawców (EBU), który odbył się w tym kraju oraz czwarty w historii Konkurs Piosenki Eurowizji dla Dzieci organizowany w państwie triumfującym rok wcześniej. Gospodarzem wydarzenia był maltański nadawca telewizyjny, Public Broadcasting Services (PBS).
Zwyciężczynią została Mariam Mamadaszwili, reprezentantka Gruzji z piosenką „Mzeo”.
Wybór miejsca organizacji.
Po zwycięstwie Destiny Chukunyere w Konkursie Piosenki Eurowizji dla Dzieci 2015, maltański nadawca PBS został ogłoszony jednym z kandydatów do organizacji konkursu w 2016. 13 kwietnia 2016 EBU, podała informacje, że konkurs odbędzie się 20 listopada o godzinie 16:00, a gospodarzem będzie Valletta.
Konkurs odbył się w Republic Hall w Mediterranean Conference Centre w stolicy Malty, Valletcie.
Przebieg konkursu.
Zmiana kierownika wykonawczego.
W grudniu 2015 poinformowano, że ówczesny kierownik wykonawczy konkursu Władisław Jakowlew zostaje zwolniony z pełnionej funkcji i jego miejsce zajmuje Jon Ola Sand, zostając kierownikiem wykonawczym wszystkich konkursów będących pod patronatem EBU.
Nowe zasady, zmiany czasu emisji oraz głosowania.
Wraz ze zmianą kierownika konkursu doszło do poważnych zmian zasad widowiska. Udział w konkursie mogą wziąć osoby w wieku od 9 do 14 lat, ponadto przesunięto czas emisji (z soboty z godziny 19:30 na niedzielę na godzinę 16:00). Doszło również do zmiany systemu głosowania, postanowiono zrezygnować z głosowania telewidzów i zastąpiono je jury składającym się z dzieci. Według nowego systemu sekretarze poszczególnych krajów będą podawać punkty od „dorosłego jury”, natomiast noty „dziecięcego jury” będą podawane przez prowadzących kolejno od najmniejszej ilości punktów jaką otrzymał dany kraj, aż do największej, podobnie jak w Konkursie Piosenki Eurowizji. Pomiędzy głosowaniem jury dorosłego i dziecięcego, swoje punkty podali członkowie „panelu ekspertów” – Mads Grimstad, Christer Björkman oraz Jedward.
Kraje uczestniczące.
W finale 14. Konkursu Piosenki Eurowizji dla Dzieci wzięło udział 17 nadawców z różnych krajów.
Pozostałe kraje.
Aby nadawca publiczny z danego kraju mógł wziąć udział w Konkursie Piosenki Eurowizji dla Dzieci, musi być aktywnym członkiem Europejskiej Unii Nadawców. Nie wiadomo, czy EBU zaprasza do uczestnictwa wszystkich 56 aktywnych członków stowarzyszenia, tak jak ma to miejsce w przypadku Konkursu Piosenki Eurowizji.

</doc>
<doc id="3686298" url="https://pl.wikipedia.org/wiki?curid=3686298" title="Kościół Św. Piotra w Leicesterze">
Kościół Św. Piotra w Leicesterze

Kościół Św. Piotra (ang. St Peter's Church) – kościół katolicki zbudowany XII lub XIII wieku w mieście Leicester w Wielkiej Brytanii. Pierwsze wzmianki o kościele pochodzą z 1168 r. Kościół położony w dzielnicy Braunstone.
Budynek kościoła składa się z niewielkiej kwadratowej wieży, nawy i prezbiterium. Pierwsza renowacja kościoła odbyła się w 1867 r. Zmieniono dach i przeprowadzono kilka drobnych renowacji. W 1937 kościół stał się parafią w dzielnicy Braunstone. Wokół kościoła znajduje się cmentarz, ostatnie pochówki odbyły się w latach sześćdziesiątych XX wieku. Kościół znajduje się przy ulicy Woodshawe Rise.

</doc>
<doc id="3686299" url="https://pl.wikipedia.org/wiki?curid=3686299" title="Dywizjon Rozpoznawczy 10 Brygady Kawalerii">
Dywizjon Rozpoznawczy 10 Brygady Kawalerii

Dywizjon Rozpoznawczy 10 Brygady Kawalerii – zmotoryzowany pododdział kawalerii Wojska Polskiego.
Historia dywizjonu.
Na podstawie rozkazu Departamentu Dowodzenia Ogólnego Ministerstwa Spraw Wojskowych L.dz. 6277/Org.Tjn.37 w 1937 roku przy 10 pułku strzelców konnych w Łańcucie miał być sformowany szwadron rozpoznawczy jako zalążek oddziału rozpoznawczego 10 Brygady Kawalerii. W praktyce rozkaz ten nie został wykonany.
Dywizjon rozpoznawczy 10 Brygady Kawalerii został sformowany w garnizonie Rzeszów na podstawie rozkazu Departamentu Dowodzenia Ogólnego MSWojsk. L.dz. 1525/tjn. z 20 kwietnia 1938 roku. Jednostka została zakwaterowana w koszarach byłego 10 Dywizjonu Artylerii Konnej. Dywizjon był organicznym pododdziałem rozpoznawczym 10 Brygady Kawalerii.
Oddziałem gospodarczym dla dywizjonu rozpoznawczego był dywizjon przeciwpancerny 10 Brygady Kawalerii. 15 sierpnia 1938 roku dywizjon liczył 12 oficerów, 24 podoficerów i około 150 ułanów. Od 8 do 18 września 1938 roku dyon wziął udział w manewrach wołyńskich, a bezpośrednio po ich zakończeniu w zajęciu Zaolzia. Do macierzystego garnizonu dyon powrócił dopiero 8 grudnia 1938 roku.
Dywizjon był jednostką mobilizującą. Zgodnie z planem mobilizacyjnym „W” mobilizował, w alarmie, w grupie jednostek oznaczonych kolorem czarnym, dywizjon rozpoznawczy 10 Brygady Kawalerii według organizacji wojennej L.3694/mob.org. i należności materiałowych L.5694/mob.mat.38. Pod względem mobilizacji materiałowej do dywizjonu przydzielone było Dowództwo 10 BK.
Organizacja wojenna we wrześniu 1939 roku.
Nazewnictwo pododdziałów podano na podstawie tabeli mobilizacyjnej nr 3B-X-4, w której symbol „3B” oznaczał dział „kawaleria zmotoryzowana”:
31 sierpnia 1939 roku dywizjon liczył 414 żołnierzy.
Obsada personalna w 1939 roku.
Żołnierze dywizjonu odznaczeni Krzyżem Srebrnym Orderu Virtuti Militari za kampanię wrześniową 1939:
Ponadto Krzyżem Walecznych po raz pierwszy i drugi zostali odznaczeni: por. kaw. Maciej Teodor Nowicki, por. kaw. Stefan Piklikiewicz i por. lek. Tadeusz Przeździecki.
Barwy dywizjonu.
Do 1939 roku żołnierze dyonu nosili na kołnierzach kurtek i płaszczy proporczyki projektu ówczesnego dowódcy 10 Brygady Kawalerii, pułkownika dyplomowanego Antoniego Trzaska-Durskiego – szkarłatno-pomarańczowe z białym trójkątem. W tym samym roku Minister Spraw Wojskowych zatwierdził nowy wzór proporczyka nawiązujący do barw kawalerii (amarant) i broni pancernych (pomarańczowy), a zielony pasek miał symbolizować rozpoznanie.

</doc>
<doc id="3686301" url="https://pl.wikipedia.org/wiki?curid=3686301" title="Pearl Mackie">
Pearl Mackie

Pearl Mackie (ur. 29 maja 1987 w Londynie) – brytyjska aktorka filmowa, telewizyjna, teatralna i radiowa, a także piosenkarka.
Kariera.
Mackie studiowała aktorstwo na University of Bristol. Włada językami hiszpańskim i francuskim. W 2010 ukończyła "Bristol Old Vic Theatre School" i rozpoczęła karierę aktorską w teatrze.
W 2014 wystąpiła w teledysku do piosenki "Real" zespołu Years &amp; Years.
23 kwietnia 2016 w przerwie meczu piłkarskiego, pomiędzy Everton F.C. a Manchester United F.C., poinformowano, że zagra ona w brytyjskim serialu science-fiction pt. "Doktor Who" jedną z głównych postaci, towarzyszkę Doktora, Bill. W późniejszym czasie wyszło na jaw, że wystąpi w tej roli od serii 10., która ma mieć swoją premierę w 2017 roku.
Filmografia.
"Źródło":

</doc>
<doc id="3686302" url="https://pl.wikipedia.org/wiki?curid=3686302" title="Federico Moroni">
Federico Moroni

Federico Moroni (ur. 8 września 1976 w San Marino) – sanmaryński piłkarz oraz futsalista występujący na pozycji obrońcy, reprezentant San Marino w piłce nożnej i futsalu.
Kariera klubowa.
Podczas kariery zawodniczej występował w sanmaryńskich klubach AC Juvenes/Dogana oraz SC Faetano.
Kariera reprezentacyjna.
Moroni występował w młodzieżowych i juniorskich reprezentacjach San Marino w kategoriach U-16, U-18 oraz U-21. We wrześniu 1992 roku zadebiutował w międzynarodowych rozgrywkach w przegranym 0:2 meczu z Polską U-16.
Rozegrał 1 mecz w seniorskiej reprezentacji San Marino. 15 listopada 1995 roku wystąpił w przegranym 0:5 meczu przeciwko Szkocji w ramach eliminacji EURO 1996.
Futsal.
W 2010 roku rozpoczął występy w sekcji futsalowej klubu SC Faetano. Od 2012 roku jest graczem SS Cosmos. W 2011 roku zaliczył 3 spotkania w reprezentacji San Marino w ramach eliminacji Mistrzostw Świata w Futsalu 2012.

</doc>
<doc id="3686303" url="https://pl.wikipedia.org/wiki?curid=3686303" title="Vittorio Valentini">
Vittorio Valentini

Vittorio Valentini (ur. 9 października 1973) – sanmaryński piłkarz występujący na pozycji obrońcy, 17-krotny reprezentant San Marino.
Kariera klubowa.
Podczas kariery zawodniczej występował w sanmaryńskich klubach grających w Campionato Sammarinese oraz amatorskich włoskich zespołach Polisportiva Ponte Verucchio i ASD Taverna. Od 2003 roku jest zawodnikiem SC Faetano.
Kariera reprezentacyjna.
Valentini występował w młodzieżowych reprezentacjach San Marino w kategoriach U-16 oraz U-21. 7 marca 1990 roku zadebiutował w międzynarodowych rozgrywkach w przegranym 0:3 meczu z Portugalią U-16.
11 października 1995 roku zadebiutował w seniorskiej reprezentacji Szkocji w przegranym 1:3 meczu przeciwko Wyspom Owczym w ramach eliminacji EURO 1996. Ogółem w latach 1995-2001 rozegrał w drużynie narodowej 17 spotkań, nie zdobył żadnej bramki.

</doc>
<doc id="3686306" url="https://pl.wikipedia.org/wiki?curid=3686306" title="Yevgeniy Valitskiy">
Yevgeniy Valitskiy

Yevgeniy Borisovich Valitskiy, uzb. cyr. Евгений Борисович Валицкий, ros. Евгений Борисович Валицкий, "Jewgienij Borisowicz Walicki" (ur. 15 stycznia 1929, Uzbecka SRR) – uzbecki piłkarz pochodzenia rosyjskiego, grający na pozycji napastnika, trener piłkarski.
Kariera piłkarska.
W 1947 rozpoczął karierę piłkarską w amatorskim zespole Trud Taszkent, w którym występował do 1955, a potem bronił barw klubu Spartak Taszkent, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. W 1961 prowadził SKA Taszkent, a w 1962 trenował Sokol Taszkent. Na początku 1964 stał na czele Spartaka Andijon, a latem 1964 dołączył do sztabu trenerskiego Paxtakoru Taszkent, w którym pomagał trenować. Prowadził kluby FK Yangiariq (1972-1973), FK Yangiyer (1973), Spartak Semipałatyńsk (od 1975 do sierpnia 1978), Aktiubiniec Aktiubińsk (od sierpnia 1978 do 1980), Neftyanik Fergana (1981-1983), Narimanovets Bogʻot (1984), Soxibkor Xalqobod (1985-1986) i SKA-RSzWSM Taszkent (1999). Również pracował jako asystent trenera w klubach Shaxtyor Angren, Umida Taszkent, Navbahor Namangan, MHSK Taszkent, Łada Togliatti, Doʻstlik Yangibozor, Metallurg Bekobod i Qizilqum Zarafshon.

</doc>
<doc id="3686314" url="https://pl.wikipedia.org/wiki?curid=3686314" title="Peter O'Leary">
Peter O'Leary



</doc>
<doc id="3686315" url="https://pl.wikipedia.org/wiki?curid=3686315" title="William O'Leary">
William O'Leary



</doc>
<doc id="3686317" url="https://pl.wikipedia.org/wiki?curid=3686317" title="Ball Up Tour">
Ball Up Tour

Ball Up Tour lub Ball Up Streetball Tour – koszykarska trasa z udziałem streetballerów, promująca sportową markę koszykarską Ball Up, powstała w 2009 roku, jej twórcami są bliźniacy Demetrius i Nicholas Spencerowie.
Ball Up Celebrity Streetball Games.
Ball Up organizuje też Ball Up Celebrity Streetball Games, na które to spotkania są zapraszani aktorzy, piosenkarze, sportowcy oraz rozmaici celebryci. W przeszłości w spotkaniach tych brali udział m.in.: 
Skład drużyny tworzą w większości byli gracze And 1 Mixtape Tour.
Zawodnicy Ball Up.
† – oznacza, iż zawodnik nie żyje

</doc>
<doc id="3686320" url="https://pl.wikipedia.org/wiki?curid=3686320" title="Cesse (rzeka)">
Cesse (rzeka)

Cesse – rzeka we Francji, przepływająca w całości na terenie departamentów Hérault i Aude. Ma długości 53,5 km. Stanowi prawy dopływ rzeki Aude.
Geografia.
Rzeka ma swoje źródła w górach Montagne Noire, w gminie Cassagnoles, w pobliżu miejscowości Ferrals-les-Montagnes, w departamencie Hérault. Początkowo płynie na południe, a potem odwraca się gwałtownie w kierunku wschodnim. Na tym odcinku przyjmuje wiele małych dopływów, które również mają swoje źródła w górach Montagne Noire. Po przepłynięciu niewielkiej miejscowości Agel zmienia swój bieg w kierunku południowym i południowo-wschodnim. W gminie Mirepeisset krzyżuje się z Canal du Midi, by niedługo potem ujść do Aude w miejscowości Sallèles-d’Aude.
Cesse płynie na terenie 16 gmin. Położone są na terenie departamentów Hérault i Aude. Przepływa przez Cassagnoles (źródło), Ferrals-les-Montagnes, La Caunette, Minerve, Aigues-Vives, Agel, La Livinière, Siran, Cesseras, Azillanet, Aigne, Ginestas, Mirepeisset, Saint-Marcel-sur-Aude, Bize-Minervois i uchodzi w Sallèles-d’Aude.
Hydrologia.
Uśredniony roczny przepływ rzeki Cesse wynosi 2,690 m³/s. Pomiary były przeprowadzone na przestrzeni ostatnich 37 lat w miejscowości Mirepeisset. Największy przepływ notowany jest w lutym (5,060 m³/s), a najmniejszy w sierpniu – 0,503 m³/s.
Dopływy.
Cesse ma 35 opisanych dopływów. Są to:

</doc>
<doc id="3686322" url="https://pl.wikipedia.org/wiki?curid=3686322" title="Twardziak orzęsiony">
Twardziak orzęsiony

Twardziak orzęsiony, żagiew orzęsiona ("Lentinus substrictus" (Bolton) Zmitr. &amp; Kovalenko) – gatunek grzybów należący do rodziny żagwiowatych ("Polyporaceae").
Systematyka i nazewnictwo.
Pozycja w klasyfikacji według Index Fungorum: "Lentinus, Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1792 r. James Bolton nadając mu nazwę "Boletus substrictus". W 2016 r. Iwan Zmitrowicz i A.E. Kowalenko przenieśli go do rodzaju "Lentinus" i jest to nazwa uznana przez Index Fungorum.
Synonimy:
W 1967 r. Stanisław Domański podał polską nazwę żagiew orzęsiona, wcześniej Franciszek Błoński opisywał ten gatunek pod nazwą huba brunatnawa. Obydwie nazwy polskie są niespójne z aktualną nazwą naukową. W 2021 r. Komisja ds. Polskiego Nazewnictwa Grzybów zarekomendowała nazwę twardziak orzęsiony.
Morfologia.
Średnica 1–12 cm, grubość 0,2–0,8 cm, kształt okrągły, płasko lub nieco wypukły, czasami z czubkiem, rzadko wklęsły. Brzeg ostry, cienki, podwinięty, czasami pofalowany lub płatowaty. Powierzchnia matowa, pokryta mniejszymi lub większymi łuskami, a u starszych okazów pokryta siateczką spękań. Jest szczeciniasto owłosiona na całej powierzchni lub tylko przy brzegach. Barwa bardzo zmienna; może być żółta, rdzawa, szarobrunatna, tabaczkowa, płowa lub niemal czarna.
Rurkowy. Rurki o długości 0,5–2 mm, z bardzo cienkimi ściankami i nieco zbiegające. Pory bardzo drobne, regularne. Mają średnicę 0,05–0,2 mm (na 1 mm mieści się ich 4-6). Barwa wyraźnie jaśniejsza od kapelusza.
Zazwyczaj centralny, rzadziej ekscentryczny. Wysokość 2–3 (wyjątkowo do 6) cm, grubość 0,2–0,7 cm. Jest twardy, czasami łukowato wygięty, walcowaty, czasami ze zgrubiałą podstawą. Powierzchnia gładka, włóknisto-łuskowata lub pokryta krótkimi, szczeciniastymi włoskami, kolor orzechowy, żółtoszary do jasnokasztanowego.
System strzępkowy dymityczny, strzępki generatywne cienkościenne, bezbarwne, z widocznymi sprzążkami, o średnicy do 10 μm. Strzępki szkieletowe bezbarwne do jasnobrązowych, grubościenne, bez przegród, o średnicy do 8 μm. Podstawki zgrubiałe, 4-sterygmowe, o rozmiarach 16–22 × 4–6,5 μm ze sprzążkami w podstawie. Zarodniki o kształcie od kiełbaskowatego do cylindrycznego i rozmiarach 5–7 × 2 μm.
Występowanie i siedlisko.
W Europie jest szeroko rozprzestrzeniony, zanotowano jego występowanie w większości krajów. Poza Europą podano jego występowanie także w Argentynie, Paragwaju, Brazylii i na Tajwanie. W Polsce jest pospolity.
Występuje w różnego typu lasach, w parkach i ogrodach na opadłych gałęziach drzew, na pniach drzew liściastych. Owocniki występują przez cały sezon wegetacyjny, ale najczęściej pojawiają się wiosną, od kwietnia do maja, rzadziej jesienią – od sierpnia do listopada. Na drzewach iglastych spotykany jest rzadko.

</doc>
<doc id="3686324" url="https://pl.wikipedia.org/wiki?curid=3686324" title="Lentinus ciliatus">
Lentinus ciliatus



</doc>
<doc id="3686325" url="https://pl.wikipedia.org/wiki?curid=3686325" title="Ball Up Streetball Tour">
Ball Up Streetball Tour



</doc>
<doc id="3686326" url="https://pl.wikipedia.org/wiki?curid=3686326" title="Ball Up Celebrity Streetball Game">
Ball Up Celebrity Streetball Game



</doc>
<doc id="3686328" url="https://pl.wikipedia.org/wiki?curid=3686328" title="Next Space Technologies for Exploration Partnerships">
Next Space Technologies for Exploration Partnerships

Next Space Technologies for Exploration Partnerships (NextSTEP) – program NASA ogłoszony w październiku 2014, skierowany do prywatnych przedsiębiorstw, dotyczący opracowania koncepcji technicznych załogowej misji na Księżyc, asteroidy i Marsa. Beneficjenci poszczególnych rund programu są wyłaniani w drodze konkursów.
Ogólne założenia programu.
Przyjęto następujące założenia dla misji:
Runda NextSTEP.
Program NextSTEP został ogłoszony przez NASA 28 października 2014, z terminem zgłaszania propozycji do 12 grudnia 2014. NASA oczekiwała od uczestników przeprowadzenia studiów koncepcyjnych, rozpoznania dostępnych technologii oraz opracowania koncepcji wykorzystania EAM. Dwunastu zwycięzców konkursu ogłoszono 30 marca 2015. Zwycięskie projekty zostały podzielone na trzy kategorie: zaawansowane napędy, moduły EAM, małe satelity do badań księżycowych. Przedsiębiorstwa te uzyskały kontrakty o wartości około miliona USD każdy, na okres jednego roku, przeznaczone na rozwinięcie zaprezentowanych zwycięskich koncepcji.
Zaawansowane napędy:
Moduł mieszkalny EAM:
Małe satelity:
W grupie modułów mieszkalnych EAM wybrano koncepcje habitatów autorstwa następujących czterech firm:
Bigelow Aerospace.
Bigelow Aerospace zaproponował wykorzystanie projektowanych przez siebie modułów B330. EAM składałby się z dwóch takich modułów. Jest to jedyny projekt wykorzystujący elastyczne (nadmuchiwane) moduły, w których chce specjalizować się firma Roberta Bigelowa. Kilkukrotne zwiększenie objętości modułu już na orbicie oraz jego niska masa pozwalają uzyskać przestrzeń życiową niedostępną dla tradycyjnych metalowych modułów. Powodzenie tej koncepcji będzie w dużej mierze zależeć od wyników testów mniejszego modułu BEAM, które przez dwa lata będą prowadzone na Międzynarodowej Stacji Kosmicznej (ISS) od maja 2016.
Boeing.
Boeing proponuje zastosować nowy sprzęt – prosty i tani metalowy habitat, którego wielomodułowość pozwoli na elastyczną konfigurację. Projekt ma korzystać z rozwiązań stosowanych już przez NASA i przedsiębiorstwa komercyjne.
Lockheed Martin.
Lockheed Martin chce wykorzystać możliwości zmodyfikowanego statku Orion budowanego przez tę firmę dla NASA, co ma obniżyć koszty, oraz dołożyć do niego niewielki metalowy moduł, który wykonałby potentat w tej dziedzinie – europejska firma Thales Alenia Space, wytwarzająca m.in. moduły dla statków dostawczych do stacji ISS, takich jak MPLM i Cygnus (eksploatowany obecnie przez Orbital ATK). Koncepcja opiera się zatem na wykorzystaniu dobrze sprawdzonych już rozwiązań.
Orbital ATK.
Orbital ATK również proponuje wykorzystać sprawdzone rozwiązania – statki Cygnus w obecnie stosowanym kształcie. Kilka takich statków, po odpowiednim wyposażeniu, utworzyłoby kompleks zbliżony strukturą do dawnej rosyjskiej stacji Mir.
Systemy podtrzymywania życia załogi.
W tej grupie zadań programu NextSTEP kontrakty otrzymały trzy firmy: Dynetics Inc., Hamilton Sundstrand oraz Orbital Technologies.
Runda NextSTEP-2.
W marcu 2016 NASA poinformowała o przystąpieniu do kontynuacji programu NextSTEP, nazwanej NextSTEP-2. Program został ogłoszony w kwietniu 2016. Jego celem jest kontynuacja wybranych projektów, łącznie z tymi, które przeszły zwycięsko przez rundę NextSTEP i zostały nagrodzone kontraktami. Druga runda obejmie także walidację prototypów tych modułów. Czas trwania poszczególnych kontraktów będzie różny w zależności od ich złożoności, i maksymalnie może wynosić do 5 lat. Kwota wstępnie przeznaczona na tę rundę wynosi ok. 65 mln USD.

</doc>
<doc id="3686330" url="https://pl.wikipedia.org/wiki?curid=3686330" title="Karapet Parizjan">
Karapet Parizjan

Karapet "Karo" Parizjan (orm. Կարապետ Փարիզյան; ur. 28 sierpnia 1982 w Erywaniu) – ormiański judoka oraz zawodnik mieszanych sztuk walki (MMA). Srebrny medalista Mistrzostw Panamerykańskich w judo z 2001. Były mistrz World Extreme Cagefighting w wadze półśredniej z 2004. Posiadacz czarnego pasa w judo oraz brazylijskim jiu-jitsu
Kariera sportowa.
Urodził się w stolicy Armenii, Erywaniu. W wieku 6 lat wraz z rodzicami wyemigrował do Stanów Zjednoczonych. Po dwóch latach spędzonych w USA zaczął trenować judo pod okiem Gokora Cziwiczjana. W 2001 roku zajął 2. miejsce na organizowanych w Acapulco Mistrzostwach Panamerykańskich w judo. Rok później wygrywał m.in. Puchar Kanady. W 2003 zdobył brąz na Mistrzostwach USA. W 2003 zakwalifikował się na Igrzyska Olimpijskie w Atenach. W tym samym czasie otrzymał również propozycję kontraktu z największą organizacją MMA w Stanach Ultimate Fighting Championship – wybrał to drugie.
Kariera MMA.
Między startami startami w judo, toczył zarobkowo pojedynki w MMA. W 1999 wygrywał dwukrotnie turniej Kage Kombat. W 2000 i 2001 przegrywał z zapaśnikiem Seanem Sherkiem. W 2003 związał się z UFC. W debiucie dla nowej organizacji 26 września 2003 poddał kluczem na rękę (kimurą) Dave'a Strassera. W drugim pojedynku otrzymał szansę walki z Kanadyjczykiem Georges’em St-Pierre’em. 31 stycznia 2004 na UFC 46 przegrał z St-Pierre’em wysoko na punkty. Po tej dotkliwej porażce stoczył walkę dla World Extreme Cagefighting (WEC), pokonując 21 maja 2004 obieżyświata Shoniego Cartera i zostając mistrzem WEC w wadze półśredniej. Po tym sukcesie natychmiastowo wrócił do UFC jeszcze w tym samym roku, pokonując Nicka Diaza.
Na przestrzeni kolejnych dwóch lat zwyciężał kolejno Chrisa Lytle'a (UFC 51), Matta Serrę (UFC 53) oraz Nicka Thompsona (UFC 59). Passę pięciu zwycięstw przerwała porażka z Diego Sanchezem 17 sierpnia 2006.
Mimo porażki z Sanchezem Parizjan nie zwalniał tempa wygrywając następne trzy pojedynki w UFC m.in. z Ryō Chōnanem. Będąc już blisko walki o pas mistrzowski 2 kwietnia 2008 przegrał przez ciężki nokaut z Thiago Alvesem, a w następnym pojedynku zaliczył wpadkę dopingową z Koreańczykiem Dong Hyun Kimem po wygranej walce zostając przez to zawieszonym na dziewięć miesięcy. W listopadzie 2010 przegrał przed czasem z Dennisem Hallmanem grzebiąc swoje szanse na utrzymanie w UFC i zostając zwolniony z niej.
W latach 2011-2012 walczył na lokalnych, mniejszych galach przegrywając m.in. z Johnem Gundersonem walkę o pas ShoFIGHT. W 2013 związał się z Bellator MMA zaliczając nieudany debiut dla niej – porażka z Rickiem Hawnem przez nokaut. Następne dwa pojedynki wygrywał – oba przez KO (notując pierwszy raz w karierze wygraną przez KO/TKO). 3 października na Bellator 127 przegrał z Fernando Gonzalezem. Po walce okazało się, że w organizmie Gonzaleza wykryto zabronioną substancję THC (marihuana). Mimo to wynik starcia nie został zmieniony na no contest, a sam zawodnik został ukarany tylko miesięcznym zawieszeniem.

</doc>
<doc id="3686331" url="https://pl.wikipedia.org/wiki?curid=3686331" title="NeXTStep">
NeXTStep



</doc>
<doc id="3686332" url="https://pl.wikipedia.org/wiki?curid=3686332" title="Single numer jeden w roku 2004 (Polska)">
Single numer jeden w roku 2004 (Polska)

Notowanie Polish Airplay Chart przedstawia najpopularniejsze utwory w polskich rozgłośniach radiowych. Dane w roku 2004 publikowane i kompletowane były przez firmę PiF PaF Production w oparciu o cotygodniową liczbę odegrań w radio. Poniżej znajdują się tabele prezentujące najpopularniejsze single we wszystkich rozgłośniach (Lista Krajowa) oraz najpopularniejsze single w stacjach lokalnych i regionalnych (Lista Regionalna) w roku 2004.

</doc>
<doc id="3686334" url="https://pl.wikipedia.org/wiki?curid=3686334" title="NextSTEP">
NextSTEP



</doc>
<doc id="3686335" url="https://pl.wikipedia.org/wiki?curid=3686335" title="Park Narodowy Bałkanów Środkowych">
Park Narodowy Bałkanów Środkowych

Park Narodowy Bałkanów Środkowych – park narodowy w Bułgarii, obejmuje środkową i najwyższą część Starej Płaniny, w samym centrum Bułgarii. Od 2011 roku figuruje na liście wstępnej Światowego Dziedzictwa UNESCO, a od 2005 roku uznawany jest przez BirdLife International za ostoję ptaków IBA.
Utworzony został 31 października 1991 na mocy dekretu nr 843; pomysł na jego utworzenie pojawił się już 10 lat wcześniej.
Warunki naturalne.
Park ma położenie równoleżnikowe, ciągnie się ze wschodu na zachód przez około 85 km; zajmuje pas o szerokości blisko 10 km. Powierzchnia parku wynosi  ha (720,2 km²) (w 1991 wynosiła  ha). Park obejmuje tereny położone od 550 m n.p.m. do 2376 m n.p.m. (szczyt Botew); około 20 szczytów sięga wysokości 2000 m n.p.m. lub większej. W parku występują wapienne formy krasowe i różnorodne formacje skalne. Na terenie parku leży najgłębsza jaskinia Bułgarii, Rajczowa dupka, głęboka na 377 m. W krajobrazie Parku Narodowego Bałkanów Środkowych odnaleźć można również wysokogórskie łąki, kaniony, klify, urwiska i wodospady.
Flora.
W parku stwierdzono występowanie ponad połowy gatunków i podgatunków roślin odnotowanych w Bułgarii – stwierdzono tu 697 gatunków, w tym 676 należy do roślin naczyniowych. Charakterystycznym elementem parku są stare lasy bukowe ("Fagus sylvatica") i inne lasy liściaste, np. z przedstawicielami rodzajów: grab ("Carpinus"), dąb ("Quercus") i chmielograb ("Ostrya"), niektóre stare na około 250 lat (stan w 2005). Niekiedy lasy te występują z domieszką sosen ("Pinus") i jodeł ("Abies"). Przykłady gatunków drzew i krzewów tu rosnących to jodła pospolita ("Abies alba"), klon Heldreicha ("Acer heldreichii"), grab pospolity ("Carpinus betulus"), cis pospolity ("Taxus baccata"), świerk pospolity ("Picea abies"), jałowiec pospolity ("Juniperus communis"), sosny: rumelijska ("Pinus peuce") i czarna ("Pinus nigra"); z mniejszych roślin wymienić można takie jak: szarotka alpejska ("Leontopodium alpinum"), "Lilium jankae", goryczka żółta ("Gentiana lutea"), "Primula frondosa", śnieżyczka przebiśnieg ("Galanthus nivalis"), pełnik europejski ("Trollius europaeus"), pokrzyk wilcza jagoda ("Atropa belladonna"), knieć błotna ("Caltha palustris") i widłak goździsty ("Lycopodium clavatum"). Lasy zajmują 61% powierzchni parku.
Fauna.
W Parku Narodowym Bałkanów Środkowych odnotowano 2387 gatunków i podgatunków bezkręgowców; są to np. przedstawiciele rodzaju tęcznik ("Calosoma") i niepylaki apollo ("Parnassius apollo"). W parku stwierdzono 59 gatunków ssaków, 14 gatunków gadów i 123 gatunki ptaków lęgowych (to 45% awifauny Bułgarii) i 8 gatunków płazów (m.in. rzekotka drzewna "Hyla arborea"). Z rzadszych w Europie gatunków ssaków wymienić można wilka szarego ("Canic lupus"), wydry ("Lutra lutra"), nietoperze: mroczek orzęsiony ("Myotis emarginatus") i podkasaniec zwyczajny ("Miniopterus schreibersii"), orzesznica leszczynowa ("Muscardinus avellanarius"), kozica północna ("Rupicapra rupicapra"), niedźwiedź brunatny ("Ursus arctos"). Występuje tu też kuna leśna ("Martes martes"), żbiki ("Felis silvestris"), suseł moręgowany ("Spermophilus citellus") i ślepiec mały ("Spalax leucodon").
Awifauna.
Od 2005 roku BirdLife International uznaje Park Narodowy Bałkanów Środkowych za ostoję ptaków IBA. Występują tu m.in. 2 podgatunki endemiczne dla Bałkanów: płochacz halny ("Prunella collaris" podg. "subalpina") i górniczek zwyczajny ("Eremophila alpestris" podg. "balcanica"). BirdLife International wymienia 31 gatunków, których występowanie w parku zaważyło na uznaniu go za ostoję. Należy do nich jeden zagrożony gatunek, raróg zwyczajny ("Falco cherrug"), jeden narażony – orzeł cesarski ("Aquila heliaca") i bliska zagrożenia góropatwa skalna ("Alectoris graeca"). Pozostałe gatunki mają status LC (najmniejszej troski). Są to:
Do gatunków nieuznanych za „trigger species” należą m.in. puchacz zwyczajny ("Bubo bubo"), uszatka zwyczajna ("Asio otus") i kurhannik ("Buteo rufinus").

</doc>
<doc id="3686337" url="https://pl.wikipedia.org/wiki?curid=3686337" title="IWP">
IWP



</doc>
<doc id="3686339" url="https://pl.wikipedia.org/wiki?curid=3686339" title="Linia Hyŏksin">
Linia Hyŏksin

Linia Hyŏksin jest jedną z dwóch linii metra w Pjongjangu. Linia przecina miasto w osi zachód-wschód. Składa się z 9 stacji, z czego jedna ze stacji (Kwangmyŏng) została zamknięta w 1995 roku. W godzinach szczytu pociągi odjeżdżają co 2 minuty, poza godzinami szczytu co 5-7 minut.
Lista stacji.
Lista wymienia stacje kolejno ze wschodu na zachód.

</doc>
<doc id="3686342" url="https://pl.wikipedia.org/wiki?curid=3686342" title="Narimanovets Bogʻot">
Narimanovets Bogʻot

Narimanovets Bogʻot (uzb. «Narimanovets» Bogʻot futbol klubi, ros. Футбольный клуб «Наримановец» Багат, "Futbolnyj Kłub "Narimanowiec" Bagat") – uzbecki klub piłkarski, mający siedzibę w mieście Bogʻot na zachodzie kraju.
Historia.
Chronologia nazw:
Piłkarska drużyna została założona w miejscowości Bogʻot, w obwodzie chorezmijskim w 1968 roku i reprezentowała miejscowy Kolxoz Narimanova.
W 1968 zespół debiutował w Klasie B, strefie środkowoazjatyckiej. W 1970 klub zmienił nazwę na Narimanovets Bogʻot. Po zakończeniu sezonu zajął wysokie 4 miejsce w grupie, ale w związku z reorganizacją systemu lig ZSRR został zdeklasowany do rozgrywek amatorskich. Potem uczestniczył w rozgrywkach Mistrzostw Uzbeckiej SRR. W 1978 nazywał się Xorazm Bogʻot i zdobył mistrzostwo i Puchar Uzbeckiej SRR, ale w następnym roku przywrócił nazwę Narimanovets Bogʻot i ponownie otrzymał prawo gry w Drugiej Lidze, strefie 5. W Drugiej Lidze występował do 1985 roku. Po rozpadzie ZSRR klub został rozwiązany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-05-2015).
Stadion.
Klub rozgrywa swoje mecze domowe na stadionie Markaziy w Bogʻot, który może pomieścić 1,000 widzów.
Piłkarze.
Znani piłkarze:

</doc>
<doc id="3686354" url="https://pl.wikipedia.org/wiki?curid=3686354" title="Rory Williams">
Rory Williams

Rory Arthur Williams – postać fikcyjna związana z brytyjskim serialem science-fiction pt. "Doktor Who", w którą wcielił się Arthur Darvill. Rory był towarzyszem jedenastej inkarnacji Doktora, głównej postaci serialu. Postać ta pojawiała się regularnie w latach 2010-2012, występując w serii piątej, szóstej i w pierwszej części siódmej. Łącznie postać Rory'ego wystąpiła w 27 odcinkach, składających się na 23 historie.
Za kulisami.
Podczas castingu Darvill miał do przedstawienia dwie sceny z odcinka "Jedenasta godzina" oraz jedną z odcinka "Wampiry w Wenecji". Wówczas wiedział o postaci Rory'ego tylko tyle, że jest chłopakiem Amy. Moffat stwierdził, że to, co przedstawił podczas castingu, było „po prostu śmieszne”. Darvill stwierdził, że czuł „zaszczyt” być częścią tego programu i był zadowolony z rozwoju postaci. Darvill wcześniej wystąpił już z odtwórcą głównej postaci, Mattem Smithem w sztuce "Swimming with Sharks".
Historia postaci.
Rory w młodości mieszkał w miejscowości Leadworth i był przyjacielem Amy oraz Mels. Tak jak duża część mieszkańców Leadworth, wysłuchiwał opowieści Amy o jej tajemniczym „Doktorze w łachmanach”. Rory już od młodych lat wykazywał potajemne uczucia względem Amy.
W 2008 roku Rory pracował jako pielęgniarz w Royal Leadworth Hospital. Pewnego dnia zauważył, że nieprzytomni pacjenci zachowują się nietypowo, o czym powiadomił dyrekcję. Jednak dyrekcja nie uwierzyła i został zwolniony. Po wyjściu ze szpitala robił zdjęcia osobie, która powinna być w szpitalu w śpiączce, jednak nie jest. W tym momencie podbiegają do niego Amy i Doktor i wówczas ma okazję po raz pierwszy zobaczyć Doktora, o którym bardzo dużo mówiła dawniej Amy. W zespole z Doktorem i Amy rozwiązują problem „Więźnia Zero” i tym samym ratują świat. Jednak po skończonej akcji Doktor biegnie do TARDIS zobaczyć nowe wnętrze i nie pojawia się później przez 2 lata. Po tych wydarzeniach Rory zaręczył się z Amy i razem poszukiwali najnowszych teorii naukowych, mając nadzieję, że wkrótce znajdą Doktora
W 2010 do Amy przyleciał Doktor i zabrał ją w podróż, jednak Rory o niczym początkowo nie wiedział, bo wówczas był poza Leadworth. Dopiero kiedy Rory spędza czas na wieczorze kawalerskim, to z tortu wyskakuje Doktor i zaprasza go do TARDIS na wycieczkę, mającą być prezentem ślubnym. Razem z Doktorem i Amy odbył wówczas podróż do Wenecji w 1580 roku. Po tej wycieczce pod namową Amy Rory zgadza się kontynuować podróż i odwiedza m.in. walijską wieś Cwmtaff w 2020 roku. Podróż jednak do Cwmtaff okazała się dla niego być bardzo pechowa, ponieważ wskutek różnych wydarzeń zostaje postrzelony przez siluriankę, Alaya'ę, a zaraz po tym usunięty z historii, przez co o jego istnieniu pamięta tylko Doktor.
Rory odradza się jako centurion przez koalicję wrogów Doktora, składających się m.in. z Daleków, Cybermenów oraz Judoonów, którzy na podstawie wspomnień Amy oraz jej książce o rzymskich wojownikach stworzyli rzymski legion. Rory, kiedy rozpoznaje Amy od razu ratuje ją przed Cybermenem, po czym przypomina Amy kim jest. Jednak przez to, że rzymski legion, w tym Rory na nowo zostali podporządkowani koalicji, która właśnie uwięziła Doktora w Pandorice, nie z własnej woli zabija on Amy. Jakiś czas po tym Rory, na których rękach znajduje się Amy, spotyka Doktora pochodzącego z przyszłości, który nakazuje mu, aby wydostał jego samego z Pandoriki za pomocą śrubokrętu sonicznego, a na jego miejsce wsadził Amy, która dzięki Pandorice ożyje. Rory tak zrobił, a Doktor, który wyszedł z Pandoriki zaproponował mu, by przeniósł się z nim o 2000 lat, jednak on się nie zgadza, tłumacząc, że dzięki temu Amy w Pandorice będzie bezpieczniejsza. Po 2000 lat Rory stał się strażnikiem w muzeum, w którym znajduje się Pandorika. W pewnym momencie na miejsce przybywa Doktor oraz młodsza Amy, a sama Pandorika z Amy się otwiera. Po pewnym czasie Doktor zostaje zabity i końcówką swoich sił doczołguje się do Pandoriki, by wraz z nią wlecieć do stale eksplodującej TARDIS. W ten sposób cofa oraz zmienia on czas, a Rory budzi się w dniu swojego ślubu z Amy. On sam, w przeciwieństwie do Amy kompletnie nic nie pamięta o Doktorze i dopiero dźwięk TARDIS przypomina mu o nim. Po zabawie weselnej wraz z Amy odlatuje w TARDIS.
Po weselu Amy i Rory powiedzieli swoim przyjaciołom, że udali się na tzw. miesiąc miodowy do Tajlandii, lecz zamiast tego podróżowali przez czas i przestrzeń. Noc poślubną spędzili oni w swojej kwaterze na TARDIS-ie, kiedy to TARDIS przechodziło przez wir czasowy. W tym momencie nieświadomie Amy poczęła dziecko, a fakt poczęcia na TARDIS sprawił pewne mutacje. Późniejszy czas Amy i Rory spędzili bez Doktora na asteroidzie, a potem na pokładzie międzygwiezdnego statku kosmicznego, który w pewnym momencie, gdyby nie Doktor, zderzyłby się z planetą.
Amy i Rory w pewnym momencie wrócili na Ziemię i zaczęli prowadzić normalne życie. Wkrótce dostali zaproszenie od Doktora na wyjazd nad jezioro Silencio w Utah na 22 kwietnia 2011. Rory i Amy udali się we wskazane miejsce i spotkali tam Doktora i River. Chwilę później byli świadkami śmierci Doktora z rąk tajemniczego astronauty, wychodzącego z jeziora. Jak się później okazało, była to przyszła wersja Doktora, który rozesłał zaproszenia, wiedząc, że umrze, natomiast młodsza wersja Doktora również dostała zaproszenie, spotkała się z towarzyszami i razem poznała Zakon Ciszy. Razem z młodszym Doktorem i Amy, Rory był na statku pirackim z XVII wieku, poznał uczłowieczoną TARDIS oraz zapoznał się z problemem klonowania w XXII wieku. Po pewnym czasie Doktor odkrył, że w rzeczywistości podróżuje z klonem Amy, dlatego zniszczył klona i tym samym obudził Amy, która tak naprawdę od momentu sprzed wyjazdu nad jezioro Silencio spała na asteroidzie "Demons Run".
Doktor i Rory, wraz z różnymi znajomymi Doktora zaplanowali atak na "Demons Run", gdzie Amy wraz z jej właśnie urodzonym dzieckiem byli przetrzymywani przez Zakon Ciszy i Madame Kovarian. Ich atak udał się częściowo, bo udało się wymusić ucieczkę żołnierzy i pracowników "Demons Run", a także odzyskać Amy, jednak wspólne dziecko Amy i Rory'ego, nazwane przez Amy „Melody” zostało zabrane przez Madame Kovarian. W późniejszym czasie Doktor, Amy i Rory razem postanowili szukać Melody w wieku dziecięcym. Uniemożliwiła im to przyjaciółka Amy i Rory'ego, Mels, która później okazała się tą samą osobą co Melody oraz River, tylko że w innym wcieleniu. W następnych przygodach Doktor, Amy i Rory poznają tajemniczy świat dużych lalek wykreowany przez dziecko, planetę Apalapucia, gdzie Amy przez pewien czas samotnie musiała się bronić przed robotami oraz hotel, z którego nie było wyjścia. W pewnym momencie Doktor, wiedząc o tym, że za niedługo umrze, postanowił rozstać się z Amy i Rory'm. Rory, tak samo, jak Amy oraz Doktor pojawia się w alternatywnej rzeczywistości stworzonej przez River poprzez odmowę w zabiciu Doktora. Kiedy udaje się przywrócić normalny bieg wydarzeń, River przychodzi do domu Amy i Rory'ego z informacją, że Doktor nie został zabity.
Doktor około 2 lata po tych wydarzeniach odwiedza Amy i Rory'ego w święta. Po tym Doktor przez pewien czas nie odwiedzał ich. W tym czasie Amy rozstała się z Rorym, bez jakichkolwiek wyjaśnień. W pewnym momencie Doktor, a także Amy i Rory zostali uprowadzeni przez Daleków, by im pomóc. Podczas tej przygody Amy zwierza się Rory'emu, że zostawiła go z powodu swojej niepłodności, która była skutkiem wydarzeń na "Demons Run". Skutkiem wspólnej rozmowy było to, że Amy i Rory wrócili do siebie, a także Doktor postanowił częściej odwiedzać ich i zabierać na kolejne przygody Po tym wydarzeniu odwiedzili m.in. opuszczony statek kosmiczny Silurian, na którym są dinozaury oraz miasteczko Mercy. Byli także świadkami inwazji małych, czarnych sześcianów, które po pewnym czasie spowodowały śmierć wielu milionów ludzi.
W pewnym momencie Doktor zabiera Amy i Rory'ego do Nowego Jorku w 2012 roku. Po pewnym czasie Rory zostaje wysłany w przeszłość, do roku 1938 przez Płaczące Anioły. Doktor i Amy, w ekipie z River chcą mu pomóc, jednak przez to, że zobaczył własną śmierć, nie może nic zrobić i dlatego postanawia skoczyć z wysokiego budynku i tym samym zniszczyć wszystkie Anioły, a widząc to Amy postanawia skoczyć wraz z nim. Razem budzą się na cmentarzu nowojorskim w 2012, jednak jeden z niedobitych Aniołów cofa Rory'ego i już tego nie można cofnąć, ponieważ taki paradoks zniszczyłby cały Nowy Jork. Zrozpaczona po stracie swojego męża Amy postanawia również dotknąć Anioła, by przeżyć resztę życia z Rory'm. Umarł ostatecznie w wieku 82 lat i został pochowany w tym samym miejscu co Amy.

</doc>
<doc id="3686355" url="https://pl.wikipedia.org/wiki?curid=3686355" title="Wybory generalne w Republice Środkowoafrykańskiej w latach 2015–2016">
Wybory generalne w Republice Środkowoafrykańskiej w latach 2015–2016

Wybory generalne w Republice Środkowoafrykańskiej w 2015 i 2016 roku odbyły się 30 grudnia 2015 (I tura wyborów prezydenckich), 14 lutego 2016 (II tura wyborów prezydenckich i I tura wyborów parlamentarnych) i 31 marca 2016 (II tura wyborów parlamentarnych). Wybrany został nowy prezydent Republiki Środkowoafrykańskiej i 131 członków Zgromadzenia Narodowego.
Nowym prezydentem został wybrany były premier Faustin-Archange Touadéra. Najwięcej, 56 miejsc, w parlamencie zdobyli kandydaci niezależni.

</doc>
<doc id="3686356" url="https://pl.wikipedia.org/wiki?curid=3686356" title="Wybory prezydenckie w Republice Środkowoafrykańskiej w 2015 i 2016 roku">
Wybory prezydenckie w Republice Środkowoafrykańskiej w 2015 i 2016 roku



</doc>
<doc id="3686357" url="https://pl.wikipedia.org/wiki?curid=3686357" title="Wybory parlamentarne w Republice Środkowoafrykańskiej w 2016 roku">
Wybory parlamentarne w Republice Środkowoafrykańskiej w 2016 roku



</doc>
<doc id="3686360" url="https://pl.wikipedia.org/wiki?curid=3686360" title="Iori">
Iori

Iori (gruz. იორი; azer. "Qabırlı") – rzeka w Gruzji i Azerbejdżanie, lewy dopływ Kury. Wypływa z góry Borbalo na wysokości 2600 m n.p.m., liczy 320 km długości, zaś jej zlewnia – 4,6 tys. km². Płynie w kierunku południowo-wschodnim.
Większość, bo 88,4% długości rzeki obejmuje Gruzję (313 km w Gruzji, 7 km w Azerbejdżanie). Na obszarach, na których Iori wylewa, można napotkać topole. Iori wylewa w okresie wiosennym wskutek roztopu śniegów i intensywniejszych opadów, które zwykle zaczynają się w marcu. Rzeka wpada do Zbiornika Mingeczaurskiego. Deltę rzeki porastają tamaryszki i szuwary.
Tradycyjnie rzeka Iori była używana, podobna jak wody Alazani, do nawadniania. W Gruzji są 3 (stan w 2007) zbiorniki na rzece Iori używane do nawadniania: Sioni (325 mln m³); Zbiornik Tbiliski (308 mln m³) i zbiornik Dalimta (180 mln m³). Gruzińskie Ministerstwo Środowiska ocenia stan rzeki pod kątem zanieczyszczeń jako „dobry”.

</doc>
<doc id="3686365" url="https://pl.wikipedia.org/wiki?curid=3686365" title="Augusta Reuss-Schleiz-Köstritz">
Augusta Reuss-Schleiz-Köstritz

Auguste Reuss-Schleiz-Köstritz (ur. 26 maja 1822 w Klipphausen, zm. 3 marca 1862 w Schwerinie) – księżniczka Reuss-Köstritz i poprzez małżeństwo wielka księżna Meklemburgii-Schwerin.
Była drugą córką (trzecim dzieckiem) księcia Reuss-Köstritz – Henryka LXIII i jego pierwszej żony, księżnej Eleonory. 3 listopada 1849 w Ludwigsluście poślubiła wielkiego księcia Meklemburgii-Schwerin – Fryderyka Franciszka II. Para miała sześcioro dzieci:

</doc>
<doc id="3686368" url="https://pl.wikipedia.org/wiki?curid=3686368" title="Idgay Tazetdinov">
Idgay Tazetdinov

Idgay Borisovich Tazetdinov, uzb. cyr. Идгай Борисович Тазетдинов, ros. Идгай Борисович Тазетдинов, "Idgaj Borisowicz Tazietdinow" (ur. 13 stycznia 1933, Uzbecka SRR; zm. 11 sierpnia 1979 w Dnieprodzierżyńsku, Ukraińska SRR) – uzbecki piłkarz, grający na pozycji pomocnika, trener piłkarski.
Kariera piłkarska.
W 1948 rozpoczął karierę piłkarską w amatorskim zespole Trud Taszkent. W 1953 został piłkarzem Spartaka Taszkent. W 1955 został zaproszony do Paxtakoru Taszkent, w którym występował do 1963. Potem bronił barw klubu Politotdel Yangibozor, w którym zakończył karierę piłkarza w roku 1965.
Kariera trenerska.
Jeszcze będąc piłkarzem rozpoczął pracę szkoleniowca. Najpierw w latach 1964-1965 łączył funkcje zawodnika i trenera w klubie Politotdel Yangibozor, a potem do 1969 pomagał trenować piłkarzy klubu. Od 1971 do 1972 prowadził FK Yangiyer. W 1973 trenował Andijanes Andijon, a w 1974 stał na czele FK Yangiariq. W 1977 dołączył do sztabu trenerskiego Paxtakoru Taszkent, w którym pracował jako asystent trenera.
Zginął w katastrofie lotniczej, do której doszło 11 sierpnia 1979 w okolicach Dnieprodzierżyńska. W zderzeniu dwóch samolotów Tu-134A zginęło także 13 zawodników Pachtakoru oraz 2 innych członków sztabu szkoleniowego .

</doc>
<doc id="3686369" url="https://pl.wikipedia.org/wiki?curid=3686369" title="Jan Józef Fitzke">
Jan Józef Fitzke



</doc>
<doc id="3686371" url="https://pl.wikipedia.org/wiki?curid=3686371" title="Nic">
Nic



</doc>
<doc id="3686373" url="https://pl.wikipedia.org/wiki?curid=3686373" title="Angelina Michajłowa">
Angelina Michajłowa

Angelina Trifunowa Michajłowa (bułg. Ангелина Трифунова Михайлова; ur. 9 czerwca 1960 w Płowdiwie) – bułgarska koszykarka, medalistka olimpijska.
Uczestniczka turnieju eliminacyjnego do igrzysk olimpijskich w Moskwie. Olimpijka z Moskwy, gdzie uzyskała wicemistrzostwo olimpijskie zdobywając 41 punktów.
Uczestniczka juniorskich mistrzostw Europy z 1977. Bułgarki zajęły dziewiątą pozycję (Michajłowa osiągnęła 54 punkty w siedmiu meczach).

</doc>
<doc id="3686374" url="https://pl.wikipedia.org/wiki?curid=3686374" title="Siłwija Germanowa">
Siłwija Germanowa

Siłwija Germanowa (bułg. Силвия Германова; ur. 19 lipca 1959 w Goce Dełczewie) – bułgarska koszykarka, medalistka olimpijska.
Uczestniczka turnieju eliminacyjnego do igrzysk olimpijskich w Moskwie i Los Angeles. Olimpijka z Moskwy, gdzie uzyskała wicemistrzostwo olimpijskie, zdobywając 11 punktów (wystąpiła jedynie w trzech spotkaniach).
Zdobyła brązowy medal mistrzostw Europy kadetek w 1976 roku (19 punktów). Uczestniczka juniorskich mistrzostw Europy z 1977. Bułgarki zajęły dziewiątą pozycję (Germanowa osiągnęła 26 punktów).

</doc>
<doc id="3686378" url="https://pl.wikipedia.org/wiki?curid=3686378" title="Kościół św. Piotra w Leicester">
Kościół św. Piotra w Leicester

Kościół Św. Piotra (ang. "St. Peter’s Church") – zabytkowy kościół parafialny w mieście Leicester w Wielkiej Brytanii. Pod fundamenty kościoła położono kamień węgielny 14 listopada 1872 r. przez Biskupa Peterborough. Kościół zbudowany i konsekrowany 18 kwietnia 1874 r.
W kościele znajdują się organy wpisane w National Pipe Organ Register zbudowane przez Joshua Porritt w 1875 r., zmodyfikowane w 1910 przez Stephena Taylora.

</doc>
<doc id="3686381" url="https://pl.wikipedia.org/wiki?curid=3686381" title="Tanja Dimitrowa">
Tanja Dimitrowa

Tanja Georgiewa Dimitrowa-Todorowa (bułg. "Таня Димитровa-Тодорова"; ur. 15 marca 1957 w Perniku) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski, Dimitrowa wystąpiła w trzech spotkaniach.

</doc>
<doc id="3686382" url="https://pl.wikipedia.org/wiki?curid=3686382" title="Sriracha">
Sriracha

Sriracha (taj. ศรีราชา, wym. [sǐːrāːt͡ɕʰāː]) – tajski sos z przetartych papryczek chili z dodatkiem czosnku, octu, cukru i soli. Nazwa sosu pochodzi od nazwy miejscowości Si Racha.

</doc>
<doc id="3686383" url="https://pl.wikipedia.org/wiki?curid=3686383" title="Anneke Wills">
Anneke Wills

Anneke Wills (ur. jako Anna Katarina Willys 20 października 1941 w hrabstwie Berkshire) – brytyjska aktorka filmowa i telewizyjna.
Najbardziej jest znana z roli Polly w brytyjskim serialu science-fiction pt. "Doktor Who". Rolę tę odgrywała w latach 1966-1967 i łącznie wystąpiła w 36 odcinkach. Od 2009 współpracuje z "Big Finish Productions", którzy produkują słuchowiska umieszczone w uniwersum serialu "Doktor Who", gdzie kontynuuje wcielanie się w postać Polly. W 2013 w związku z 50-leciem istnienia serialu wystąpiła w komedio-parodii pt. "The Five(ish) Doctors Reboot" w roli samej siebie oraz w filmie dokumentalnym pt. "An Adventure in Space and Time", gdzie w występie cameo zagrała gościa na imprezie.
Anneke Wills jest córką kapitana British Army Alarica Willsa oraz gospodyni domowej, Anny Wills. Jest absolwentką Royal Academy of Dramatic Art w Londynie. W 1962 wzięła ślub z aktorem Michaelem Goughem, ale jednak w 1979 wzięła rozwód z nim.
Filmografia.
"Źródło":

</doc>
<doc id="3686385" url="https://pl.wikipedia.org/wiki?curid=3686385" title="Walentina Iliewa">
Walentina Iliewa

Walentina Iliewa-Charałampiewa (bułg. " Валентина Илиева-Харалампиева"; ur. 12 marca 1962) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Iliewa zagrała w dwóch spotkaniach.

</doc>
<doc id="3686387" url="https://pl.wikipedia.org/wiki?curid=3686387" title="Siłwija Petrunowa">
Siłwija Petrunowa

Siłwija Petrunowa (bułg. "Силвия Петрунова"; ur. 13 lutego 1956) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Petrunowa zagrała we wszystkich pięciu spotkaniach.

</doc>
<doc id="3686389" url="https://pl.wikipedia.org/wiki?curid=3686389" title="Anka Christołowa">
Anka Christołowa

Anka Tomowa Christołowa, -Uzunowa, -Tomowa (bułg. "Анка Томова Христолова (-Узунова, -Томова)"; ur. 12 stycznia 1955) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Christołowa zagrała we wszystkich pięciu spotkaniach.

</doc>
<doc id="3686390" url="https://pl.wikipedia.org/wiki?curid=3686390" title="Wiera Strojewa">
Wiera Strojewa

Wiera Pawłowna Strojewa (ros. Ве́ра Па́вловна Стро́ева; ur. 1903, zm. 1991) – radziecka reżyserka filmowa i dramaturg. Ludowa Artystka RFSRR (1973). Była żoną reżysera Grigorija Roszala. Pochowana na Cmentarzu Kuncewskim w Moskwie.

</doc>
<doc id="3686393" url="https://pl.wikipedia.org/wiki?curid=3686393" title="Werka Borisowa">
Werka Borisowa

Werka Borisowa-Stojanowa, bułg. Верка Борисова-Стоянова (ur. 26 lutego 1955) – bułgarska siatkarka, medalistka olimpijska, dwukrotna medalistka mistrzostw Europy.
Podczas igrzysk w Moskwie w lipcu 1980 roku zdobyła brązowy medal olimpijski w turnieju kobiet. Bułgarska reprezentacja zajęła wówczas trzecie miejsce, przegrywając z zespołami ze Związku Radzieckiego i NRD. Borisowa wystąpiła we wszystkich pięciu meczach – w fazie grupowej przeciwko Rumunii (wygrana 3:1), Brazylii (wygrana 3:0) i Węgrom (przegrana 1:3), w półfinale przeciwko NRD (przegrana 2:3) i w meczu o 3. miejsce ponownie przeciwko Węgrom (wygrana 3:2).
W 1979 roku zdobyła brązowy medal mistrzostw Europy we Francji, a dwa lata później złoty medal mistrzostw Europy w Bułgarii.

</doc>
<doc id="3686395" url="https://pl.wikipedia.org/wiki?curid=3686395" title="Rumjana Kaiszewa">
Rumjana Kaiszewa

Rumjana Kaiszewa (bułg. "Румяна Каишева"; ur. 26 grudnia 1955) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Kaiszewa zagrała we wszystkich pięciu spotkaniach.
Kaiszewa jest również mistrzynią Europy z 1981 roku.

</doc>
<doc id="3686396" url="https://pl.wikipedia.org/wiki?curid=3686396" title="Maja Georgiewa">
Maja Georgiewa

Maja Władimirowa Georgiewa-Stoewa (bułg. "Мая Владимирова Георгиева-Стоева"; ur. 7 maja 1955 w Sofii) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Georgiewa zagrała we wszystkich pięciu spotkaniach.
Georgiewa jest również mistrzynią Europy z 1981 roku.

</doc>
<doc id="3686399" url="https://pl.wikipedia.org/wiki?curid=3686399" title="Tanja Gogowa">
Tanja Gogowa

Tanja Gogowa-Ajszinowa (bułg. "Таня Гоговa-Айшинова"; ur. 28 kwietnia 1950 w Kyrdżali) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Gogowa zagrała we wszystkich pięciu spotkaniach.
Gogowa jest również mistrzynią Europy z 1981 roku.

</doc>
<doc id="3686400" url="https://pl.wikipedia.org/wiki?curid=3686400" title="Rosica Dimitrowa">
Rosica Dimitrowa

Rosica Dimitrowa (bułg. " Росица Димитрова"; ur. 21 lutego 1955) – bułgarska siatkarka, medalistka olimpijska.
Uczestniczka turnieju siatkarskiego podczas igrzysk olimpijskich w Moskwie. Wraz z drużyną narodową zdobyła brązowy medal olimpijski; Dimitrowa zagrała w czterech spotkaniach.
Dimitrowa jest również mistrzynią Europy z 1981 roku.

</doc>
<doc id="3686402" url="https://pl.wikipedia.org/wiki?curid=3686402" title="Więźniowie (film)">
Więźniowie (film)

Więźniowie (oryg. "Заключённые") – radziecki film propagandowy z 1936 roku w reżyserii Jewgienija Czerwiakowa. Ekranizacja sztuki Nikołaja Pogodina pt. "Aristokraty". 
Opis fabuły.
ZSRR lat 30. XX wieku. Do obozu Gułag-u na budowie Kanału Białomorsko-Bałtyckiego przybywa nowy transport więźniów – przeciwników władzy radzieckiej. Są wśród nich m.in. inż. Sadowski – skazany za "szkodnictwo", wytrawny złodziej Kostia oraz Sonia – kobieta "lekkich obyczajów". Wszyscy oni są początkowo jak najbardziej negatywnie nastawieni do idei resocjalizacji poprzez uczciwą pracę na rzecz socjalistycznej ojczyzny. Jednak z czasem komendanturze obozu, której główną metodą postępowania z więźniami jest ufność w ich pozytywne cechy charakteru, udaje się pozyskać ich do współpracy na rzecz budowy kanału jako autentycznych liderów więziennej społeczności. Kulminacją tych starań jest dzień otwarcia kanału – skrócenie wyroków i przyznanie odznaczeń państwowych ludziom, którzy jeszcze niedawno byli przestępcami, lecz dzięki resocjalizacji w obozie stali się przodownikami pracy socjalistycznej. 
Obsada aktorska.
i inni.

</doc>
<doc id="3686404" url="https://pl.wikipedia.org/wiki?curid=3686404" title="Poziom główny">
Poziom główny



</doc>
<doc id="3686409" url="https://pl.wikipedia.org/wiki?curid=3686409" title="Mukopolisacharydoza typu IV">
Mukopolisacharydoza typu IV



</doc>
<doc id="3686417" url="https://pl.wikipedia.org/wiki?curid=3686417" title="Łuskwiak wypaleniskowy">
Łuskwiak wypaleniskowy

Łuskwiak wypaleniskowy ("Pholiota highlandensis" (Peck) Quadr. &amp; Lunghini) – gatunek grzybów należący do rodziny pierścieniakowatych ("Strophariaceae").
Systematyka i nazewnictwo.
Pozycja w klasyfikacji według Index Fungorum: "Pholiota, Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1872 r. Charles Horton Peck nadając mu nazwę "Agaricus highlandensis". Obecną, uznaną przez Index Fungorum nazwę nadali mu w 1990 r. Quadr. &amp; Lunghini.
Synonimów naukowych ma ponad 20.
W 1888 r. Franciszek Błoński opisywał ten gatunek pod nazwą bedłka zgliszczowa. Obecną nazwę polską nadali w 1983 r. Barbara Gumińska i Władysław Wojewoda. 
Morfologia.
Średnica 1,5–5 cm. U młodych osobników jest półkulisty, później łukowaty, u starszych płaski z płytko wklęsłym środkiem lub z niewielkim garbem. Powierzchnia naga, o barwie żółtooliwkowej, pomarańczowej do mięsnobrązowej lub czerwonawej. Podczas suchej pogody jest sucha i jedwabista, podczas wilgotnej gładka, błyszcząca i śliska. 
Szerokie i zbiegające ząbkiem na trzon. Ostrza ząbkowane. Barwa początkowo kremowa, później brudnożółtawa, w końcu szarocynamonowa.
Wysokość 2-5 cm, grubość do 1,5–4 mm. Jest walcowaty, twardy i sprężysty, początkowo pełny, później pusty w środku. Powierzchnia jasnożółtawa z żółtymi lub żółtoobrązowymi łuskami i włókienkami. U młodych okazów występuje strefa pierścieniowa, powyżej której trzon jest białawo oprószony.
Białawy, cienki. Zapach grzybowy, smak lekko gorzkawy.
Wysyp zarodników brązowy. Zarodniki o rozmiarach 6–8 × 4–4,5 μm, mniej więcej eliptyczne, gładkie, o barwie bladobrązowej. Pleurocystydy wrzecionowate i wybrzuszone, cienkościenne, o rozmiarach 70 × 15 μm, pod działaniem KOH brązowe. Kaulocystydy również wrzecionowate i wybrzuszone lub tylko cylindryczne, o rozmiarach 90 × 15 μm. Na strzępkach występują sprzążki. 
Występowanie i siedlisko.
Opisano występowanie tego gatunku w Ameryce Północnej, Europie, Australii i niektórych regionach Azji (Korea i Japonia). W Polsce jest dość pospolity.
Saprotrof występujący głównie w lasach iglastych. Rozwija się na ziemi, na drewnie wypaleniskowym. Jest najbardziej pospolitym gatunkiem wśród grzybów rozwijających się na wypaleniskach. Owocniki pojawiają się od kwietnia do listopada. Czasami rośnie w gęstych skupiskach. Masowo pojawia się po pożarach lasów.
Grzyb niejadalny.
Gatunki podobne.
Jest wiele podobnych gatunków grzybów, jednak charakterystyczne miejsce występowania łuskwiaka wypaleniskowego (na wypaleniskach) pozwala go łatwo odróżnić.

</doc>
<doc id="3686418" url="https://pl.wikipedia.org/wiki?curid=3686418" title="MZK w Bielsku-Białej">
MZK w Bielsku-Białej



</doc>
<doc id="3686420" url="https://pl.wikipedia.org/wiki?curid=3686420" title="Pholiota highlandensis">
Pholiota highlandensis



</doc>
<doc id="3686423" url="https://pl.wikipedia.org/wiki?curid=3686423" title="Respimat">
Respimat

Respimat ("inhalator miękkiej mgły" ) – inhalator typu MDLI ("inhalator atomizujący w pojedynczym impulsie dawkę ciekłego leku", ) dostarczający aerozol leczniczy o mniejszej prędkości i dłuższym czasie powstawania niż dawkujący inhalator ciśnieniowy (pMDI), do swojego działania nie wymagający gazu nośnego, stosowany w leczeniu przewlekłej obturacyjnej choroby płuc (POChP) oraz astmy oskrzelowej. 
Zasada działania.
Inhalator Respimat jest inhalatorem całkowicie mechanicznym i do swojego działania nie wymaga gazu nośnego. Zasada jego pracy polega na przetłaczaniu pod ciśnieniem do 250 bar roztworu leku przez specjalnie zaprojektowaną głowicę ceramiczną o wymiarach 2x2,5 mm, w której wnętrzu znajdują się mikrokanały. Opuszczające głowicę dwa strumienie cieczy zderzają się pod ściśle określonym kątem. Efektem tego procesu jest powstanie porcji aerozolu o prędkości 0,8 m/s i czasie powstawania 1,3 s i o wielkości 65-80% kropel &lt; 5,8 μm (dla dawkujących inhalatorów ciśnieniowych (pMDI) liczby te wynoszą odpowiednio prędkość aerozolu 2–6 m/s, czas powstawania 0,15-0,4 s, wielkość kropel 20-30 μm). Tak powstający aerozol został określony terminem „miękka mgła” .
Zastosowanie kliniczne.
Respimat jest zarejestrowany do stosowania u pacjentów przewlekłą obturacyjną chorobą płuc (POChP) oraz astmą oskrzelową. Przez Respimat mogą być dostarczane następujące leki (2016): tiotropium, olodaterol oraz złożone preparaty zawierające tiotropium i olandaterol, ipratropium i fenoterol oraz ipratropium i salbutamol. 
Podawanie tiotropium przez Respimat w porównaniu do podawania przez inhalator proszkowy (DPI) nie jest związane ani z różną częstością działań ubocznych, ani też z poprawą w zakresie przebiegu przewlekłej obturacyjnej choroby płuc. Podawanie leku przez Respimat ma pozytywny wpływ na systematyczność leczenia, a inhalator jest postrzegany dobrze przez pacjentów. Depozycja leku podawanego przez Respimat jest znacząco lepsza u pacjentów mających nieprawidłową technikę inhalacyjną.

</doc>
<doc id="3686425" url="https://pl.wikipedia.org/wiki?curid=3686425" title="Herondas">
Herondas

Herondas lub Herodas (Ἡρώδας) – grecki poeta tworzący w okresie hellenistycznym. 
Żył i działał w III wieku p.n.e. Pochodził najprawdopodobniej z wyspy Kos. Z jego twórczości zachowało się 8 "mimów" – pisanych w jambach realistycznych scenek rodzajowych (wyd. polskie 1988). Utwory te odkryte zostały w 1891 roku na jednym z egipskich papirusów.

</doc>
<doc id="3686426" url="https://pl.wikipedia.org/wiki?curid=3686426" title="Herodas">
Herodas



</doc>
<doc id="3686427" url="https://pl.wikipedia.org/wiki?curid=3686427" title="Uhlisko (Niżne Tatry)">
Uhlisko (Niżne Tatry)

Uhlisko (1229 m) – szczyt w północnej części Niżnych Tatr na Słowacji. Znajduje się w zakończeniu północno-zachodniego grzbietu masywu Bôr. Grzbiet ten oddziela Krížską dolinę ("Krížska dolina") od dolinki Mošnica. Północne stoki Uhliska opadają do Kotliny Liptowskiej w miejscowości Lazisko, stoki południowo-zachodnie do dolinki bezimiennego potoku zasilającego Palúdžankę w Krížskiej dolinie. U wylotu tego potoku znajduje się leśniczówka Kováčová.
Uhlisko jest porośnięte lasem i nie prowadzi przez niego żaden szlak turystyczny. Stoki wschodnie, opadające do dolinki Mošnica znajdują się w obrębie Parku Narodowego Niżne Tatry, stoki zachodnie (w Krížskiej dolinie) są poza terenem tego parku. Granica parku narodowego prowadzi na tym odcinku północno-zachodnim grzbietem Bôru przez szczyt Jaloviarki i Uhliska.

</doc>
<doc id="3686436" url="https://pl.wikipedia.org/wiki?curid=3686436" title="Władysław Kraiński">
Władysław Kraiński

Władysław Marian Walenty Kraiński (ur. 15 sierpnia 1841 w Woli Sękowej, zm. 2 grudnia 1926 w Niebocku) – polski ziemianin, polityk i poseł na galicyjski Sejm Krajowy i do austriackiej Rady Państwa
Życiorys.
Uczył się w gimnazjach w Przemyślu (1851–1855) i Lwowie (1855–1859). Ukończył studia prawnicze na Uniwersytecie Franciszkańskim we Lwowie (1859–1863), uzyskując stopień doktora prawa w 1864. Był właścicielem majątku Jabłonka. Członek i działacz Galicyjskiego Towarzystwa Gospodarskiego, członek jego Komitetu (30 czerwca 1900 - 10 czerwca 1906). Pełnił funkcję prezesa dyrekcji Galicyjskiego Towarzystwa Kredytowego Ziemskiego.
Pełnił mandat posła Rady Państwa kadencji VIII (1891-1897) oraz do Sejmu Krajowego Galicji: kadencji VII (1899-1901, wybrany w miejsce zmarłego Stefana Zamoyskiego, 1901-1907) i VIII (1901-1907). W 1902 został dożywotnim członkiem Izby Panów w Wiedniu.
W 1898 został odznaczony Krzyżem Komandorskim z Gwiazdą Orderu Franciszka Józefa, a w 1908 Krzyżem Wielkim tego orderu.
Jego żoną była Maria z domu Trzecieska (1853-1932), a ich dziećmi byli Antoni (1883-1975), żonaty z Zofią z Włodków (1890-1961) oraz Zofia, zamężna z Aleksandrem Fedorowiczem, matka Tadeusza Fedorowicza.

</doc>
<doc id="3686445" url="https://pl.wikipedia.org/wiki?curid=3686445" title="Ognon (dopływ Aude)">
Ognon (dopływ Aude)

Ognon – rzeka we Francji, przepływająca na terenie departamentów Hérault i Aude. Ma długości 23,2 km. Stanowi lewy dopływ rzeki Aude. 
Geografia.
Rzeka ma swoje źródła w górach Montagne Noire, w gminie Cassagnoles, w departamencie Hérault, na północny wschód od wzniesienia Labeouradou (614 m n.p.m.). Początkowo płynie na południe, lecz między miejscowościami Félines-Minervois i La Livinière zmienia bieg na kierunek wschodni. W dolnym odcinku krzyżuje się z Canal du Midi, by niedługo potem ujść do Aude w miejscowości Homps. 
Ognon płynie na terenie 7 gmin. Położone są na terenie departamentów Hérault i Aude. Przepływa przez Cassagnoles (źródło), Félines-Minervois, La Livinière, Siran, Pépieux, Olonzac i uchodzi w Homps. 
Hydrologia.
Uśredniony roczny przepływ rzeki Ognon wynosi 0,233 m³/s. Pomiary były przeprowadzone na przestrzeni ostatnich 38 lat w miejscowości Pépieux. Największy przepływ notowany jest w lutym (0,462 m³/s), a najmniejszy w sierpniu – 0,031 m³/s. 
Dopływy.
Ognon ma 11 opisanych dopływów. Są to:

</doc>
<doc id="3686446" url="https://pl.wikipedia.org/wiki?curid=3686446" title="Party Girl (film)">
Party Girl (film)



</doc>
<doc id="3686454" url="https://pl.wikipedia.org/wiki?curid=3686454" title="Kocmeuch">
Kocmeuch

Kocmeuch (przezw. kocmołuch – brudas, niechluj) – negatywny demon domowy z wierzeń Lasowiaków, szkodzący ludziom poprzez podkradanie mleka krowom.
Kocmeuch w ciągu dnia przesiadywał ukryty w stajni pod progiem, a w nocy podpełzał w niewidzialny sposób pod wymię krowy, aby ją doić. Wyobrażano go sobie jako niedużego, zdeformowanego człowieka, pozbawionego odzieży, z dużą jajowatą głową osadzoną na cienkiej szyi, z dużymi i obwisłymi uszami, skośnymi oczami oraz z mocno wydętym brzuchem i sterczącym do przodu pępkiem, jednakowo wypukłymi pośladkami oraz cienkimi rękami i nogami uzbrojonymi w ptasie szpony. O prawdopodobnym usadowieniu się tego demona w jakimś gospodarstwie miało świadczyć stopniowe zmniejszanie się każdorazowych udojów mleka. Zapobiec temu mogły jedynie przedmioty poświęcone, które odstraszały kocmeucha i przepędzały ze stajni.

</doc>
<doc id="3686465" url="https://pl.wikipedia.org/wiki?curid=3686465" title="Party Girl (film 2014)">
Party Girl (film 2014)

Party Girl – francuski film dramatyczny z 2014 roku w reżyserii i według scenariusza tria Marie Amachoukeli, Claire Burger i Samuela Theisa. 
Opowieść zainspirowana życiem Angélique Litzenburger, grającej główną rolę w filmie. Podstarzała barmanka, żyjąca wiecznymi imprezami, otrzymuje ofertę małżeństwa od stałego klienta. Przed kobietą staje dylemat, zmienić tryb życia i się ustatkować, czy też kontynuować dotychczasowe życie.
Światowa premiera filmu miała miejsce 15 maja 2014 podczas 67. MFF w Cannes, w ramach którego obraz brał udział w sekcji Un Certain Regard. Na festiwalu tym film otrzymał Złotą Kamerę dla najlepszego debiutu reżyserskiego.
Polska premiera filmu miała miejsce 11 października 2014 w ramach 30. Warszawskiego Międzynarodowego Festiwalu Filmowego, gdzie film był prezentowany w sekcji „Odkrycia”. Do ogólnopolskiej dystrybucji kinowej film trafił 15 maja 2015.
Obsada.
i inni

</doc>
<doc id="3686466" url="https://pl.wikipedia.org/wiki?curid=3686466" title="Ludwik Ćwiklicer">
Ludwik Ćwiklicer

Ludwik Ćwiklicer, także Cwiklicer (ur. 1849 w Krakowie, zm. 7 grudnia 1911 tamże) – polski lekarz z tytułem doktora, burmistrz, działacz społeczny i ochotniczych straży pożarnych.
Życiorys.
Urodził się w 1849 w Krakowie. W Krakowie ukończył gimnazjum i studia medyczne na Uniwersytecie Jagiellońskim uzyskując tytuł naukowy doktora w 1878. Jako lekarz był przypisany w Krakowie do ulicy Floriańskiej 266. Praktykował w Szpitalu św. Łazarza we Krakowie. Został lekarzem i kierownikiem szpitala w Podhajcach, gdzie wybrano go także burmistrzem miasta. Pod koniec 1881 przeniósł się do Dobromila, gdzie objął funkcję lekarza miejskiego, a w 1882 lekarza salinarnego i pozostawał na tym stanowisku do 1906. W 1895 pracował jako lekarz w c. k. zarządzie salinarnym w Lacku. W 1893 został wybrany na urząd burmistrza Dobromila i sprawował go do śmierci. Podczas urzędowania założył w mieście kasę oszczędności, w tym czasie wybudowano dwie szkoły, rzeźnię, kółko rolnicze, ochronkę dla sierot, nowe budynki. Podczas gdy obejmując urząd zastał miasto Dobromil z deficytem, pozostawił je z majątkiem ok. miliona koron. Był członkiem wydziału powiatu dobromilskiego. Jednocześnie pracował jako lekarz przy urzędzie miejskim. W mieście był autorem pomysłu stróżowania publicznych drzew w mieście przez woźniców. Pełniąc funkcję burmistrza działał w Związku 37 Miast.
Został członkiem pierwszej Rady Izby Lekarskiej w Krakowie w 1893, później wybrany w 1902. W sierpniu 1905 został wybrany na kolejne trzechlecie na członka Izby Lekarskiej Zachodnio-Galicyjskiej z okręgu Sanok-Brzozów-Lisko-Dobromil (jego zastępcą był dr Karol Zaleski), był członkiem wydziału Izby Lekarskiej Zachodnio-Galicyjskiej. Był członkiem Towarzystwa Lekarzy Galicyjskich, działał w sekcji TLG w Sanoku i w 1901 został wybrany jej przewodniczącym. Brał udział Zjazdach Lekarzy i Przyrodników Polskich w Krakowie. Jako reprezentant zarządu powiatowych kółek rolniczych był członkiem Chrześcijańskiego Stowarzyszenia Spożywczego w Przemyślu. Był delegatem i członkiem rady nadzorczej ludowego Towarzystwa Wzajemnych Ubezpieczeń „Wisła”. W 1905 był sygnatariuszem odezwy lekarzy polskich o charakterze antyalkoholowym.
Podczas studiów uniwersyteckich wstąpił do ochotniczej straży pożarnej. Został działaczem i organizatorem ochotniczych straży pożarnych na obszarze zaboru austriackiego w ramach autonomii galicyjskiej. Był współorganizatorem Krajowego Związku Ochotniczych Straży Pożarnych w Galicyi i Lodomeryi z Wielkim Księstwem Krakowskiem, w którym był członkiem rady zawiadowczej od 1887, od 1900 drugim zastępcą naczelnika, od 1904 zastępcą naczelnika. Był założycielem oddziałów o. s. p. w miastach i na wsiach. Był założycielem Związku Straż Pożarnych we Lwowie. Działał na rzecz ujednolicenia, unowocześnienia oraz wyposażenia oddziałów strażackich. W 1872 pełnił funkcję sekretarza podczas zjazdu straży ogniowych galicyjskich w Wieliczce. Pełnił stanowisko naczelnika ochotniczej straży pożarnej w Dobromilu od 1884. Działał w związku okręgowym ochotniczej straży pożarnej w Przemyślu. W 1903 zasiadł w zarządzie OSP VII okręgu Tarnopolskiego. W sierpniu 1903 uczestniczył w zjeździe ochotniczy straży ogniowych w Pradze, gdzie przemawiał w imieniu Polaków. Działał w komisjach podczas Krajowego Zjazdu Strażackiego w Sanoku 23 lipca 1904. W maju 1906 był dyrektorem powiatowego kursu pożarniczego w Dobromilu. Kierował komitetem redakcyjnym czasopisma „Przewodnik Pożarniczy".
W 1897 został odznaczony odznaką za 30-letnią bez przerwy „wierną i walną” służbę strażacką. W tym czasie był najstarszym strażakiem w Galicji. Otrzymał tytuły honorowego obywatelstwa Podhajec i Dobromila. W 1898 został odznaczony Złotym Krzyżem Zasługi Cywilnej z Koroną. Przed 1900 został odznaczony ustanowioną w 1896 honorową odznaką Krajowego Związku Ochotniczych Straży Pożarnych w Galicji za nieprzerwaną, walką i wierną służbę przez 30 lat. W 1906, z okazji jubileuszu 40-lecia służby otrzymał medal cesarski.
Zmożony chorobą pod koniec listopada 1911 został przewieziony z Dobromila do Krakowa. Zmarł na serce 7 grudnia 1911 w Krakowie. 10 grudnia 1911 został pochowany w grobowcu rodzinnym na Cmentarzu Rakowickim w Krakowie (kwatera XIVA, rząd północno-wschodni).

</doc>
<doc id="3686470" url="https://pl.wikipedia.org/wiki?curid=3686470" title="Bramham">
Bramham

Bramham – wieś w Anglii, w West Yorkshire, w dystrykcie (unitary authority) Leeds. Leży 15,6 km od miasta Leeds i 277 km od Londynu. W 2001 miejscowość liczyła 1571 mieszkańców. Bramham jest wspomniana w Domesday Book (1086) jako "Brameham"/"Bra(m)ham".

</doc>
<doc id="3686471" url="https://pl.wikipedia.org/wiki?curid=3686471" title="Leda Milewa">
Leda Milewa

Leda Milewa ( "Леда Милева", ur. 5 lutego 1920 w Sofii, zm. 5 lutego 2013 tamże) – bułgarska poetka, dramaturg, tłumaczka, dyplomata.
Autorka ponad 30 zbiorów poezji dla dzieci, teatralnych i słuchowisk, przetłumaczonych na wiele języków. Jest także autorem artykułów na temat literatury, tłumaczeń i międzynarodowej współpracy kulturalnej; tłumacz na język bułgarski poezji amerykańskiej, brytyjskiej i afrykańskiej.
Życiorys.
Jej ojcem był znany bułgarski poeta, Geo Milew. Leda ukończyła amerykańską szkołę w Sofii w 1938. W 1940 ukończyła studium nauczycielskie. W latach 1938–1941 studiowała na Wydziale Prawa Uniwersytetu Sofijskiego im. św. Klemensa z Ochrydy.
Po II wojnie światowej (1944–1951) była kierowniczką sekcji dziecięco-młodzieżowej Bułgarskiego Radia. W latach 1951–1956 wydawca i redaktorka pism „Narodna mładeż” i „Byłgarski pisateł”. 1966-1970 dyrektor generalny Bułgarskiej Telewizji Narodowej. Od 1970 do 1972 była zastępcą szefa działu prasowego i współpracy kulturalnej bułgarskiego Ministerstwa Spraw Zagranicznych, po czym do 1978 roku stałym przedstawicielem Bułgarii w UNESCO. 1960-1980 wiceprezes i prezes bułgarskiego PEN Clubu. 1979-1989 Przewodnicząca Związku Tłumaczy Bułgarii. Założycielka i redaktor naczelny (1980-1991) magazynu literatury obcej "Panorama".
Zmarła 5 lutego 2013 w Sofii na raka.

</doc>
<doc id="3686477" url="https://pl.wikipedia.org/wiki?curid=3686477" title="Cold Hiendley">
Cold Hiendley

Cold Hiendley – przysiółek w Anglii, w West Yorkshire, w dystrykcie (unitary authority) Wakefield. Leży 8,2 km na zachód od miasta Wakefield, 20,7 km od miasta Leeds i 251,8 km na północny wschód od Londynu. Cold Hiendley jest wspomniana w Domesday Book (1086) jako "Hindelei(a)".

</doc>
<doc id="3686478" url="https://pl.wikipedia.org/wiki?curid=3686478" title="Informacja przetworzona">
Informacja przetworzona



</doc>
<doc id="3686483" url="https://pl.wikipedia.org/wiki?curid=3686483" title="Hessle (West Yorkshire)">
Hessle (West Yorkshire)

Hessle – przysiółek w Anglii, w West Yorkshire, w dystrykcie (unitary authority) Wakefield. Leży 11 km na zachód od miasta Wakefield, 20,8 km od miasta Leeds i 252,8 km na północny wschód od Londynu. W 1881 roku civil parish liczyła 119 mieszkańców. Hessle jest wspomniana w Domesday Book (1086) jako "Asele"/"Hasele".

</doc>
<doc id="3686485" url="https://pl.wikipedia.org/wiki?curid=3686485" title="Herbert Rudolf von Bismarck">
Herbert Rudolf von Bismarck

Herbert Rudolf von Bismarck (ur. 29 sierpnia 1884 w Szczecinie, zm. 30 marca 1955 w Wiesbaden) – niemiecki prawnik, urzędnik, parlamentarzysta, polityk i bratanek stryjeczny kanclerza Ottona von Bismarcka, który miał w Łobzie pomnik i ulicę swojego imienia.
Służył w niemieckiej armii jako oficer na I i II wojnie światowej. W latach 1903–1906 studiował prawo w Monachium, Lozannie, Berlinie i Greifswaldzie. Od roku 1913 związany z ziemią łobeską, gdzie miał majątek ziemski po swoim ojcu (Philipp von Bismarck (1844-1894)) w miejscowości Łosośnica. W latach 1918–1931 był starostą Powiatu Regenwalde (obecnie powiat łobeski). W latach 1930–1933 był posłem do Reichstagu (Republika Weimarska) z ramienia DNVP, a w roku 1933 został sekretarzem w Ministerstwie Spraw Wewnętrznych.
Po II wojnie światowej w latach 1948–1952 był rzecznikiem pomorskiego Ziomkostwa Pomorskiego ("Pommersche Landsmannschaft"), organizacji skupiającej Niemców wysiedlonych z Pomorza.
W roku 1912 poślubił w Szczecinie Marię von Bismarck, autorkę scenariusza "Jasełek Łobeskich", z którą miał kilkoro dzieci.

</doc>
<doc id="3686490" url="https://pl.wikipedia.org/wiki?curid=3686490" title="Ostatni wspólny przodek szympansa i człowieka">
Ostatni wspólny przodek szympansa i człowieka

Ostatni wspólny przodek szympansa i człowieka – gatunek będący ostatnim przodkiem wspólnym dla "Homo" (człowieka) oraz "Pan" (szympansa), dwóch rodzajów z plemienia Hominini. Z uwagi na złożoną specjację przez krzyżowanie nie jest możliwe oszacowanie wieku tego gatunku. Choć pierwsze rozbieżności pomiędzy gatunkami mogły zachodzić już 13 milionów lat temu (w miocenie), krzyżowanie się obu gatunków mogło mieć miejsce aż do okresu pliocenu (4 miliony lat temu).
Powstanie odrębnych linii "Pan" i "Homo" zdaje się być zatem długo trwającym procesem. Zdaniem Pattersona (2006) oprócz pojawiania się pierwszych różnic gatunkowych bywały również okresy krzyżowania się osobników obu linii. Miał miejsce także proces naprzemiennych różnic, który trwał co najmniej kilka milionów lat. Z czasem – pod koniec miocenu lub w początkowym okresie pliocenu – najwcześniejsi przedstawiciele linii ludzkiej całkowicie odłączyli się od populacji, która dała później początek szympansom. Zjawisko to datuje się w przybliżeniu na 13 do 4 milionów lat temu. Wakeley odrzuca tę drugą datę oraz neguje przypadki krzyżowania się przedstawicieli obu linii.
Richard Wrangham (2001) twierdzi, iż ostatni wspólny przodek obu gatunków był podobny do współczesnego szympansa zwyczajnego ("Pan troglodytes") tak bardzo, że powinien być on zaliczany do rodzaju "Pan", a jego nazwa naukowa powinna brzmieć "Pan prior". Nigdy nie odnaleziono szczątków, które można by było zidentyfikować jako te należące do "Pan prior".
Obecne szacunki.
Od końcówki lat 90. XX wieku szacunki dotyczące wieku ostatniego wspólnego przodka szympansa i człowieka stały się mniej pewne. Badania paleontologiczne i genetyczne wskazują na wiek od 5 do 7 milionów lat – tak jak ustalono to w latach 70. i 80. XX wieku. W 1998 określono wiek na 10 – 13 milionów lat. W 2009 White i in. założyli, że prawidłowy wiek to od 7 do 10 milionów lat:
Źródło niezgodności w ustaleniu wieku rozłączenia się "Pan" i "Homo" jest dowodem na bardziej złożony proces powstawania gatunków niż proste rozejście się obu populacji. Każdy chromosom wykazuje inną datę izolacji obu gatunków na przestrzeni ponad 4 milionów lat, co świadczy o długim procesie specjacji oraz krzyżowania się tych gatunków na ogromną skalę, co, zdaniem Pattersona i in. (2006), miało miejsce 6,3 – 5,4 miliona lat temu. Założenie dotyczące późnego krzyżowania się zostało oparte w głównej mierze na podobieństwach chromosomu X u szympansów i ludzi, co wskazuje na rozłączenie się gatunków około 4 milionów lat temu. W 2008 Wakeley odrzucił ten wniosek, nazywając go nieuzasadnionym. Zaproponował alternatywne wyjaśnienia, między innymi nacisk selekcyjny na chromosom X w populacjach wspólnego przodka szympansa i człowieka.
Taksonomia.
Uważali oni, iż "Homo" wraz z pozostałymi dwunożnymi człekokształtnymi wlicza się do podplemienia Hominina, natomiast "Pan" należy do podplemienia Panina. W 2010 Wood podjął temat różnych wersji taksonomii. W 2001 Richard Wrangham stwierdził, że ostatni wspólny przodek szympansa i człowieka o wiele bardziej przypominał szympansa ("Pan troglodytes") – tak bardzo, iż powinien być on przypisany do rodzaju "Pan" i otrzymać nazwę naukową "Pan prior".
Potomkowie ostatniego wspólnego przodka, którzy stali się pierwszymi ludźmi, zaliczani są do członków plemienia Hominini, które jest częścią rodzaju "Homo" i zawiera blisko spokrewniony z nim gatunek "Australopithecus", jednak jest odrębne od rodzaju "Pan". Oznacza to, że do Hominini wliczają się wszystkie blisko spokrewnione z człowiekiem gatunki, które pojawiły się po wyodrębnieniu się rodzaju "Pan". Taka systematyzacja wyróżnia „człowieczy klad”, a jego członkowie nazywani są homininami. Wood i Richard zaklasyfikowali „szympansi klad” do plemienia Panini, które wywodziło się z rodziny Hominidae opartej o dychotomiczne w myśleniu postrzeganie podrodzin.
Zostało odkrytych kilka skamieniałości należących do linii szympansiej. Pierwsza z nich została znaleziona przez McBrearty’ego w 2005 w dolinie ryftowej w Kenii.

</doc>
<doc id="3686496" url="https://pl.wikipedia.org/wiki?curid=3686496" title="Ostatni wspólny przodek człowieka i szympansa">
Ostatni wspólny przodek człowieka i szympansa



</doc>
<doc id="3686500" url="https://pl.wikipedia.org/wiki?curid=3686500" title="Grand Prix de SAR La Princesse Lalla Meryem 2016">
Grand Prix de SAR La Princesse Lalla Meryem 2016

Grand Prix de SAR La Princesse Lalla Meryem 2016 – tenisowy turniej WTA kategorii WTA International Series w sezonie 2016 z cyklu Grand Prix de SAR La Princesse Lalla Meryem rozgrywany w dniach 25–30 kwietnia 2016 roku w Rabacie na kortach ceglanych o puli nagród wynoszącej 250 000 dolarów amerykańskich.

</doc>
<doc id="3686501" url="https://pl.wikipedia.org/wiki?curid=3686501" title="Salvadoraceae">
Salvadoraceae

Salvadoraceae – rodzina z rzędu kapustowców ("Brassicales"). Obejmuje 3 rodzaje z 9 gatunkami. Rośliny te występują często na glebach zasolonych, a ich zasięg obejmuje tropikalną Afrykę i Azję.
Systematyka.
Jedna z rodzin w obrębie rzędu kapustowców. Stanowi grupę siostrzaną dla rodziny "Bataceae".

</doc>
<doc id="3686503" url="https://pl.wikipedia.org/wiki?curid=3686503" title="South Kirkby">
South Kirkby

South Kirkby – osada w Anglii, w West Yorkshire, w dystrykcie (unitary authority) Wakefield. Leży 15,8 km od miasta Wakefield, 27,3 km od miasta Leeds i 245,9 km od Londynu. W 2016 miejscowość liczyła 8774 mieszkańców. W 1961 roku civil parish liczyła 12 222 mieszkańców. South Kirkby jest wspomniana w Domesday Book (1086) jako "Cherchebi"/"Chirchebi".

</doc>
<doc id="3686506" url="https://pl.wikipedia.org/wiki?curid=3686506" title="Paul D'Amour">
Paul D'Amour



</doc>
<doc id="3686509" url="https://pl.wikipedia.org/wiki?curid=3686509" title="Outlandos d'Amour">
Outlandos d'Amour



</doc>
<doc id="3686512" url="https://pl.wikipedia.org/wiki?curid=3686512" title="Tellement j'ai d'amour...">
Tellement j'ai d'amour...



</doc>
<doc id="3686513" url="https://pl.wikipedia.org/wiki?curid=3686513" title="Moorthorpe">
Moorthorpe

Moorthorpe – osada w Anglii, w West Yorkshire, w dystrykcie (unitary authority) Wakefield. Leży 16,6 km od miasta Wakefield, 27,7 km od miasta Leeds i 245,8 km od Londynu. Moorthorpe jest wspomniana w Domesday Book (1086) jako "Torp".

</doc>
<doc id="3686514" url="https://pl.wikipedia.org/wiki?curid=3686514" title="Juste une question d'amour">
Juste une question d'amour



</doc>
<doc id="3686516" url="https://pl.wikipedia.org/wiki?curid=3686516" title="Livre du Coeur d'amour épris">
Livre du Coeur d'amour épris



</doc>
<doc id="3686522" url="https://pl.wikipedia.org/wiki?curid=3686522" title="Warmfield">
Warmfield

Warmfield – przysiółek w Anglii, w West Yorkshire, w dystrykcie (unitary authority) Wakefield. Leży 4,9 km na zachód od miasta Wakefield, 14,8 km od miasta Leeds i 257,9 km na północny wschód od Londynu. Warmfield jest wspomniana w Domesday Book (1086) jako "Warnesfeld".

</doc>
<doc id="3686523" url="https://pl.wikipedia.org/wiki?curid=3686523" title="Podkasańcowate">
Podkasańcowate

Podkasańcowate (Miniopteridae) – monotypowa rodzina ssaków z podrzędu mroczkokształtnych w rzędzie nietoperzy (Chiroptera). 
Zasięg występowania.
Rodzina obejmuje gatunki występujące w Afryce, Eurazji oraz Australii i Oceanii.
Morfologia.
Długość ciała (bez ogona) 33,5–75 mm, długość ogona 34–66 mm, długość ucha 7,2–17 mm, długość tylnej stopy 5–13 mm, długość przedramienia 33,3–54 mm; masa ciała 2,9–22 g.
Systematyka.
Etymologia.
"Miniopterus" ("Minyopterus", "Miniopteris", "Minneopterus"): "minus", μινυoς "minuos" „mały”; -πτερος "-pteros" „-skrzydły”, od πτερον "pteron" „skrzydło”.
Podział systematyczny.
Miniopteridae w niektórych ujęciach były traktowane w randze podrodziny w rodzinie mroczkowatych ("Vespertilionidae"), lecz opublikowane w 2013 roku wyniki badań naukowych wykazały znaczne zróżnicowane gatunków z rodzaju "Miniopterus" od mroczkowatych pod względem morfologii, embriologii, immunologii, a także genetyki. Autorzy wskazali na konieczność utworzenia dla tej grupy odrębnej, siostrzanej w stosunku do Vespertilionidae rodziny Miniopteridae, z jednym rodzajem podkasaniec ("Miniopterus"). Do rodziny należy jeden rodzaj podkasaniec ("Miniopterus") wraz z czterdziestoma występującymi współcześnie gatunkami:
Opisano również gatunki wymarłe:

</doc>
<doc id="3686524" url="https://pl.wikipedia.org/wiki?curid=3686524" title="Boris Legran">
Boris Legran

Boris Wasiljewicz Legran (ros. Бори́с Васи́льевич Легра́н, ur. 1884 w Moskwie, zm. w lutym 1936 w Leningradzie) – bolszewik, radziecki dyplomata i działacz partyjny, dyrektor Ermitażu (1930-1934).
Życiorys.
W 1901 wstąpił do SDPRR, później służył w rosyjskiej armii, 1915 skończył szkołę chorążych. Od 9 do 23 listopada 1937 był członkiem Rady Komisarzy Ludowych ds. Wojskowych i Morskich Rosyjskiej Republiki Radzieckiej, potem od 6 grudnia 1917 do 1918 zastępcą ludowego komisarza ds. wojskowych Rosyjskiej Republiki Radzieckiej/RFSRR, następnie komisarzem Piotrogrodzkiego Sądu Okręgowego. Brał udział w wojnie domowej w Rosji, od 10 listopada do 18 grudnia 1918 był członkiem Rady Wojskowo-Rewolucyjnej Frontu Południowego, od 18 grudnia 1918 do 3 maja 1919 członkiem Rady Wojskowo-Rewolucyjnej 10 Armii Frontu Południowego, od 30 kwietnia 1919 do lutego 1920 przewodniczącym Rewolucyjnego Trybunału Wojskowego RFSRR, od lutego do lipca 1920 pracował w Ludowym Komisariacie Spraw Zagranicznych (NKID) RFSRR. Od lipca do 29 listopada 1920 był pełnomocnym przedstawicielem (ambasadorem) RFSRR w Armenii, od marca 1921 do marca 1922 pełnomocnym przedstawicielem Rady Komisarzy Ludowych RFSRR przy Radzie Komisarzy Ludowych Zakaukaskiej FSRR, od sierpnia 1922 członkiem Środkowoazjatyckiego Biura KC RKP(b), potem do listopada 1922 przewodniczącym NKID RFSRR w Turkiestańskiej ASRR. Później kierował gubernialnym oddziałem oświaty politycznej w Kursku, 1925-1926 pracował w Leningradzkiej Gubernialnej Radzie Związków Zawodowych, od września 1926 do 1927 był konsulem generalnym ZSRR w Harbinie, następnie był funkcjonariuszem partyjnym na Dalekim Wschodzie, od kwietnia 1930 do maja 1934 był dyrektorem Państwowego Ermitażu w Leningradzie, a 1934-1935 zastępcą dyrektora Wszechzwiązkowej Akademii Sztuk Pięknych. Został pochowany w Leningradzie.

</doc>
<doc id="3686535" url="https://pl.wikipedia.org/wiki?curid=3686535" title="Złoty Anioł (budynek)">
Złoty Anioł (budynek)

Złoty Anioł (cz. "Zlatý Anděl") – kompleks biurowy znajdujący się w dzielnicy Smíchov w Pradze. Autorem projektu architektonicznego budynku, uznawanego za cenny klejnot praskiego modernizmu, jest francuski architekt, laureat Nagrody Priztkera Jean Nouvel.

</doc>
<doc id="3686536" url="https://pl.wikipedia.org/wiki?curid=3686536" title="Ununsept">
Ununsept



</doc>
<doc id="3686537" url="https://pl.wikipedia.org/wiki?curid=3686537" title="Zespół Parry'ego-Romberga">
Zespół Parry'ego-Romberga



</doc>
<doc id="3686538" url="https://pl.wikipedia.org/wiki?curid=3686538" title="Łuki Parry'ego">
Łuki Parry'ego



</doc>
<doc id="3686539" url="https://pl.wikipedia.org/wiki?curid=3686539" title="Wyspy Parry'ego">
Wyspy Parry'ego



</doc>
<doc id="3686540" url="https://pl.wikipedia.org/wiki?curid=3686540" title="Sól ziemi (film 2014)">
Sól ziemi (film 2014)

Sól ziemi (ang. "The Salt of the Earth") – francusko-brazylijsko-włoski dokumentalny film biograficzny z 2014 roku w reżyserii Juliano Ribeiro Salgado i Wima Wendersa. Obraz przedstawia życie i twórczość fotografa Sebastião Salgado.
Światowa premiera filmu miała miejsce 20 maja 2014 podczas 67. MFF w Cannes. Obraz zaprezentowano w ramach sekcji "Un Certain Regard". Następnie film został pokazany na MFF w San Sebastián, gdzie otrzymał Nagrodę Publiczności.
Polska premiera filmu miała miejsce 8 maja 2015 w ramach 12. Festiwalu Filmowego Docs Against Gravity w Warszawie. Następnie film był prezentowany na polskich festiwalach T-Mobile Nowe Horyzonty oraz Dwa Brzegi. Do ogólnopolskiej dystrybucji kinowej obraz trafił wraz z dniem 23 października 2015.

</doc>
<doc id="3686541" url="https://pl.wikipedia.org/wiki?curid=3686541" title="Wyspa Ellesmere'a">
Wyspa Ellesmere'a



</doc>
<doc id="3686543" url="https://pl.wikipedia.org/wiki?curid=3686543" title="Wyspa Melville'a">
Wyspa Melville'a



</doc>
<doc id="3686544" url="https://pl.wikipedia.org/wiki?curid=3686544" title="Wyspa Melville'a (Ocean Arktyczny)">
Wyspa Melville'a (Ocean Arktyczny)



</doc>
<doc id="3686545" url="https://pl.wikipedia.org/wiki?curid=3686545" title="Półwysep Melville'a">
Półwysep Melville'a



</doc>
<doc id="3686546" url="https://pl.wikipedia.org/wiki?curid=3686546" title="CBRE">
CBRE



</doc>
<doc id="3686547" url="https://pl.wikipedia.org/wiki?curid=3686547" title="Zatoka Melville'a">
Zatoka Melville'a



</doc>
<doc id="3686548" url="https://pl.wikipedia.org/wiki?curid=3686548" title="Wyspa Melville'a (Australia)">
Wyspa Melville'a (Australia)



</doc>
<doc id="3686549" url="https://pl.wikipedia.org/wiki?curid=3686549" title="Jezioro Melville'a">
Jezioro Melville'a



</doc>
<doc id="3686550" url="https://pl.wikipedia.org/wiki?curid=3686550" title="Koeberliniaceae">
Koeberliniaceae

Koeberliniaceae – rodzina z rzędu kapustowców ("Brassicales"). Jest to takson monotypowy z jednym rodzajem Koeberlinia obejmującym dwa gatunki. Rośliny te występują w południowo-zachodniej części Stanów Zjednoczonych, w północnym Meksyku oraz w Boliwii. 
Systematyka.
Jedna z rodzin w obrębie rzędu kapustowców. Rodzaj tradycyjnie zaliczany był do rodziny kaparowatych "Capparidaceae" (np. w systemie Cronquista z 1981). Badania molekularne ujawniły bliskie pokrewieństwo tych roślin z rodzinami "Bataceae" i "Salvadoraceae" oraz opisaną w 2020 roku rodziną "Tiganophytaceae".
Rodzaj "Koeberlinia" 

</doc>
<doc id="3686551" url="https://pl.wikipedia.org/wiki?curid=3686551" title="Indywidualne mistrzostwa świata na żużlu (długi tor)">
Indywidualne mistrzostwa świata na żużlu (długi tor)



</doc>
<doc id="3686554" url="https://pl.wikipedia.org/wiki?curid=3686554" title="Indywidualne Mistrzostwa Europy na Żużlu (długi tor) 1957">
Indywidualne Mistrzostwa Europy na Żużlu (długi tor) 1957



</doc>
<doc id="3686555" url="https://pl.wikipedia.org/wiki?curid=3686555" title="Indywidualne Mistrzostwa Europy na Żużlu (długi tor) 1958">
Indywidualne Mistrzostwa Europy na Żużlu (długi tor) 1958



</doc>
<doc id="3686556" url="https://pl.wikipedia.org/wiki?curid=3686556" title="Indywidualne Mistrzostwa Europy na Żużlu (długi tor) 1959">
Indywidualne Mistrzostwa Europy na Żużlu (długi tor) 1959



</doc>
<doc id="3686557" url="https://pl.wikipedia.org/wiki?curid=3686557" title="Indywidualne Mistrzostwa Europy na Żużlu (długi tor) 1960">
Indywidualne Mistrzostwa Europy na Żużlu (długi tor) 1960



</doc>
<doc id="3686558" url="https://pl.wikipedia.org/wiki?curid=3686558" title="Indywidualne Mistrzostwa Europy na Żużlu (długi tor) 1961">
Indywidualne Mistrzostwa Europy na Żużlu (długi tor) 1961



</doc>
<doc id="3686559" url="https://pl.wikipedia.org/wiki?curid=3686559" title="Single numer jeden w roku 2005 (Polska)">
Single numer jeden w roku 2005 (Polska)

Notowanie Polish Airplay Chart przedstawia najpopularniejsze utwory w polskich rozgłośniach radiowych. Dane w roku 2005 publikowane i kompletowane były przez firmę PiF PaF Production w oparciu o cotygodniową liczbę odegrań w radio. Poniżej znajdują się tabele prezentujące najpopularniejsze single we wszystkich rozgłośniach (Lista Krajowa) oraz najpopularniejsze single w stacjach lokalnych i regionalnych (Lista Regionalna) w roku 2005.
Notowanie w roku 2005 sporządzane było do 38. tygodnia roku. Od tego tygodnia zaprzestano publikacji listy Polish Airplay Chart w dotychczasowej formie, zaś monitoringiem stacji radiowych zajęła się firma Nielsen Music Control.

</doc>
<doc id="3686560" url="https://pl.wikipedia.org/wiki?curid=3686560" title="Indywidualne Mistrzostwa Europy na Żużlu (długi tor) 1962">
Indywidualne Mistrzostwa Europy na Żużlu (długi tor) 1962



</doc>
<doc id="3686561" url="https://pl.wikipedia.org/wiki?curid=3686561" title="Indywidualne Mistrzostwa Europy na Żużlu (długi tor) 1963">
Indywidualne Mistrzostwa Europy na Żużlu (długi tor) 1963



</doc>
<doc id="3686562" url="https://pl.wikipedia.org/wiki?curid=3686562" title="Indywidualne Mistrzostwa Europy na Żużlu (długi tor) 1964">
Indywidualne Mistrzostwa Europy na Żużlu (długi tor) 1964



</doc>
<doc id="3686563" url="https://pl.wikipedia.org/wiki?curid=3686563" title="Indywidualne Mistrzostwa Europy na Żużlu (długi tor) 1965">
Indywidualne Mistrzostwa Europy na Żużlu (długi tor) 1965



</doc>
<doc id="3686564" url="https://pl.wikipedia.org/wiki?curid=3686564" title="Indywidualne Mistrzostwa Europy na Żużlu (długi tor) 1966">
Indywidualne Mistrzostwa Europy na Żużlu (długi tor) 1966



</doc>
<doc id="3686565" url="https://pl.wikipedia.org/wiki?curid=3686565" title="Indywidualne Mistrzostwa Europy na Żużlu (długi tor) 1967">
Indywidualne Mistrzostwa Europy na Żużlu (długi tor) 1967



</doc>
<doc id="3686566" url="https://pl.wikipedia.org/wiki?curid=3686566" title="Indywidualne Mistrzostwa Europy na Żużlu (długi tor) 1968">
Indywidualne Mistrzostwa Europy na Żużlu (długi tor) 1968



</doc>
<doc id="3686567" url="https://pl.wikipedia.org/wiki?curid=3686567" title="Indywidualne Mistrzostwa Europy na Żużlu (długi tor) 1969">
Indywidualne Mistrzostwa Europy na Żużlu (długi tor) 1969



</doc>
<doc id="3686568" url="https://pl.wikipedia.org/wiki?curid=3686568" title="Indywidualne Mistrzostwa Europy na Żużlu (długi tor) 1970">
Indywidualne Mistrzostwa Europy na Żużlu (długi tor) 1970



</doc>
<doc id="3686569" url="https://pl.wikipedia.org/wiki?curid=3686569" title="Indywidualne Mistrzostwa Świata na Żużlu (długi tor) 1971">
Indywidualne Mistrzostwa Świata na Żużlu (długi tor) 1971



</doc>
<doc id="3686575" url="https://pl.wikipedia.org/wiki?curid=3686575" title="Lac à l'Eau Claire">
Lac à l'Eau Claire



</doc>
<doc id="3686610" url="https://pl.wikipedia.org/wiki?curid=3686610" title="Indywidualne Mistrzostwa Świata na Żużlu (długi tor) 1972">
Indywidualne Mistrzostwa Świata na Żużlu (długi tor) 1972



</doc>
<doc id="3686611" url="https://pl.wikipedia.org/wiki?curid=3686611" title="Indywidualne Mistrzostwa Świata na Żużlu (długi tor) 1973">
Indywidualne Mistrzostwa Świata na Żużlu (długi tor) 1973



</doc>
<doc id="3686613" url="https://pl.wikipedia.org/wiki?curid=3686613" title="Indywidualne Mistrzostwa Świata na Żużlu (długi tor) 1974">
Indywidualne Mistrzostwa Świata na Żużlu (długi tor) 1974



</doc>
<doc id="3686614" url="https://pl.wikipedia.org/wiki?curid=3686614" title="Indywidualne Mistrzostwa Świata na Żużlu (długi tor) 1975">
Indywidualne Mistrzostwa Świata na Żużlu (długi tor) 1975



</doc>
<doc id="3686616" url="https://pl.wikipedia.org/wiki?curid=3686616" title="Indywidualne Mistrzostwa Świata na Żużlu (długi tor) 1976">
Indywidualne Mistrzostwa Świata na Żużlu (długi tor) 1976



</doc>
<doc id="3686621" url="https://pl.wikipedia.org/wiki?curid=3686621" title="Indywidualne Mistrzostwa Świata na Żużlu (długi tor) 1977">
Indywidualne Mistrzostwa Świata na Żużlu (długi tor) 1977



</doc>
<doc id="3686623" url="https://pl.wikipedia.org/wiki?curid=3686623" title="Indywidualne Mistrzostwa Świata na Żużlu (długi tor) 1978">
Indywidualne Mistrzostwa Świata na Żużlu (długi tor) 1978



</doc>
<doc id="3686624" url="https://pl.wikipedia.org/wiki?curid=3686624" title="Indywidualne Mistrzostwa Świata na Żużlu (długi tor) 1979">
Indywidualne Mistrzostwa Świata na Żużlu (długi tor) 1979



</doc>
<doc id="3686626" url="https://pl.wikipedia.org/wiki?curid=3686626" title="Indywidualne Mistrzostwa Świata na Żużlu (długi tor) 1980">
Indywidualne Mistrzostwa Świata na Żużlu (długi tor) 1980



</doc>
<doc id="3686630" url="https://pl.wikipedia.org/wiki?curid=3686630" title="Indywidualne Mistrzostwa Świata na Żużlu (długi tor) 1981">
Indywidualne Mistrzostwa Świata na Żużlu (długi tor) 1981



</doc>
<doc id="3686635" url="https://pl.wikipedia.org/wiki?curid=3686635" title="Sól ziemi (ujednoznacznienie)">
Sól ziemi (ujednoznacznienie)



</doc>
<doc id="3686654" url="https://pl.wikipedia.org/wiki?curid=3686654" title="Indywidualne Mistrzostwa Świata na Żużlu (długi tor) 1982">
Indywidualne Mistrzostwa Świata na Żużlu (długi tor) 1982



</doc>
<doc id="3686655" url="https://pl.wikipedia.org/wiki?curid=3686655" title="Indywidualne Mistrzostwa Świata na Żużlu (długi tor) 1983">
Indywidualne Mistrzostwa Świata na Żużlu (długi tor) 1983



</doc>
<doc id="3686656" url="https://pl.wikipedia.org/wiki?curid=3686656" title="Indywidualne Mistrzostwa Świata na Żużlu (długi tor) 1984">
Indywidualne Mistrzostwa Świata na Żużlu (długi tor) 1984



</doc>
<doc id="3686657" url="https://pl.wikipedia.org/wiki?curid=3686657" title="Indywidualne Mistrzostwa Świata na Żużlu (długi tor) 1986">
Indywidualne Mistrzostwa Świata na Żużlu (długi tor) 1986



</doc>
<doc id="3686658" url="https://pl.wikipedia.org/wiki?curid=3686658" title="Indywidualne Mistrzostwa Świata na Żużlu (długi tor) 1985">
Indywidualne Mistrzostwa Świata na Żużlu (długi tor) 1985



</doc>
<doc id="3686661" url="https://pl.wikipedia.org/wiki?curid=3686661" title="Indywidualne Mistrzostwa Świata na Żużlu (długi tor) 1987">
Indywidualne Mistrzostwa Świata na Żużlu (długi tor) 1987



</doc>
<doc id="3686662" url="https://pl.wikipedia.org/wiki?curid=3686662" title="Indywidualne Mistrzostwa Świata na Żużlu (długi tor) 1988">
Indywidualne Mistrzostwa Świata na Żużlu (długi tor) 1988



</doc>
<doc id="3686663" url="https://pl.wikipedia.org/wiki?curid=3686663" title="Indywidualne Mistrzostwa Świata na Żużlu (długi tor) 1989">
Indywidualne Mistrzostwa Świata na Żużlu (długi tor) 1989



</doc>
<doc id="3686664" url="https://pl.wikipedia.org/wiki?curid=3686664" title="Indywidualne Mistrzostwa Świata na Żużlu (długi tor) 1990">
Indywidualne Mistrzostwa Świata na Żużlu (długi tor) 1990



</doc>
<doc id="3686665" url="https://pl.wikipedia.org/wiki?curid=3686665" title="Indywidualne Mistrzostwa Świata na Żużlu (długi tor) 1991">
Indywidualne Mistrzostwa Świata na Żużlu (długi tor) 1991



</doc>
<doc id="3686668" url="https://pl.wikipedia.org/wiki?curid=3686668" title="Indywidualne Mistrzostwa Świata na Żużlu (długi tor) 1992">
Indywidualne Mistrzostwa Świata na Żużlu (długi tor) 1992



</doc>
<doc id="3686669" url="https://pl.wikipedia.org/wiki?curid=3686669" title="Indywidualne Mistrzostwa Świata na Żużlu (długi tor) 1993">
Indywidualne Mistrzostwa Świata na Żużlu (długi tor) 1993



</doc>
<doc id="3686670" url="https://pl.wikipedia.org/wiki?curid=3686670" title="Indywidualne Mistrzostwa Świata na Żużlu (długi tor) 1994">
Indywidualne Mistrzostwa Świata na Żużlu (długi tor) 1994



</doc>
<doc id="3686671" url="https://pl.wikipedia.org/wiki?curid=3686671" title="Indywidualne Mistrzostwa Świata na Żużlu (długi tor) 1995">
Indywidualne Mistrzostwa Świata na Żużlu (długi tor) 1995



</doc>
<doc id="3686672" url="https://pl.wikipedia.org/wiki?curid=3686672" title="Indywidualne Mistrzostwa Świata na Żużlu (długi tor) 1996">
Indywidualne Mistrzostwa Świata na Żużlu (długi tor) 1996



</doc>
<doc id="3686676" url="https://pl.wikipedia.org/wiki?curid=3686676" title="Indywidualne Mistrzostwa Świata na Żużlu (długi tor i na trawie) 1997">
Indywidualne Mistrzostwa Świata na Żużlu (długi tor i na trawie) 1997



</doc>
<doc id="3686677" url="https://pl.wikipedia.org/wiki?curid=3686677" title="Grand Prix IMŚ na Żużlu (długi tor) 1998">
Grand Prix IMŚ na Żużlu (długi tor) 1998



</doc>
<doc id="3686678" url="https://pl.wikipedia.org/wiki?curid=3686678" title="Grand Prix IMŚ na Żużlu (długi tor) 1999">
Grand Prix IMŚ na Żużlu (długi tor) 1999



</doc>
<doc id="3686679" url="https://pl.wikipedia.org/wiki?curid=3686679" title="Grand Prix IMŚ na Żużlu (długi tor) 2000">
Grand Prix IMŚ na Żużlu (długi tor) 2000



</doc>
<doc id="3686680" url="https://pl.wikipedia.org/wiki?curid=3686680" title="Grand Prix IMŚ na Żużlu (długi tor) 2001">
Grand Prix IMŚ na Żużlu (długi tor) 2001



</doc>
<doc id="3686687" url="https://pl.wikipedia.org/wiki?curid=3686687" title="Grand Prix IMŚ na Żużlu (długi tor) 2002">
Grand Prix IMŚ na Żużlu (długi tor) 2002



</doc>
<doc id="3686688" url="https://pl.wikipedia.org/wiki?curid=3686688" title="Grand Prix IMŚ na Żużlu (długi tor) 2003">
Grand Prix IMŚ na Żużlu (długi tor) 2003



</doc>
<doc id="3686689" url="https://pl.wikipedia.org/wiki?curid=3686689" title="Grand Prix IMŚ na Żużlu (długi tor) 2008">
Grand Prix IMŚ na Żużlu (długi tor) 2008



</doc>
<doc id="3686691" url="https://pl.wikipedia.org/wiki?curid=3686691" title="Grand Prix IMŚ na Żużlu (długi tor) 2009">
Grand Prix IMŚ na Żużlu (długi tor) 2009



</doc>
<doc id="3686694" url="https://pl.wikipedia.org/wiki?curid=3686694" title="Grand Prix IMŚ na Żużlu (długi tor) 2013">
Grand Prix IMŚ na Żużlu (długi tor) 2013



</doc>
<doc id="3686697" url="https://pl.wikipedia.org/wiki?curid=3686697" title="Grand Prix IMŚ na Żużlu (długi tor) 2014">
Grand Prix IMŚ na Żużlu (długi tor) 2014



</doc>
<doc id="3686701" url="https://pl.wikipedia.org/wiki?curid=3686701" title="Elżbieta Wroniewska-Rejf">
Elżbieta Wroniewska-Rejf

Elżbieta Wroniewska - Rejf (ur. 22 stycznia 1950 roku we Wrocławiu) – polska dziennikarka radiowa i telewizyjna, realizatorka filmów dokumentalnych i programów telewizyjnych.
Wykształcenie.
Absolwentka kierunku filologia polska na Uniwersytecie Warszawskim, specjalizacja - teatrologia.
Doświadczenie zawodowe.
Pod koniec studiów rozpoczęła pracę dla Programu I Polskiego Radia. Była autorką takich programów jak "Warszawski Merkury", "Dom i My", "O zdrowiu dla zdrowia", " W kilku taktach, w kilku słowach". Tworzyła programy społeczne, w tym pierwszą w Polsce audycję poświęconą problemom alkoholowym - "Alkohol, alkoholizm". Była inspiratorką programu telewizyjnego "Wódko, pozwól żyć". Równolegle pracowała dla programu drugiego Telewizji Polskiej, gdzie w 1990 roku wspólnie z Ewą Banaszkiewicz-Purzycką stworzyła i realizowała pierwszy w historii TVP cykliczny program poświęcony zwierzętom - ”Animals”. Była także pierwszym prezesem założonej przy programie fundacji o tej samej nazwie, której celem było przeciwdziałanie znęcaniu się nad zwierzętami i propagowanie lepszego stosunku ludzi względem zwierząt.
W 1992 roku założyła firmę producencką "Studio Beta", w którym zrealizowała ponad 30 filmów przyrodniczych i edukacyjnych, w większości emitowanych w TVP.
Elżbieta Wroniewska-Rejf jest również autorką wielu artykułów prasowych poświęconych ekologii.

</doc>
<doc id="3686705" url="https://pl.wikipedia.org/wiki?curid=3686705" title="Jacob Svinggaard">
Jacob Svinggaard

 
Jacob Svinggaard (ur. 27 września 1967 w Næstved) – duński piłkarz występujący na pozycji pomocnika.
Kariera klubowa.
Svinggaard karierę rozpoczynał w sezonie 1985 w pierwszoligowym zespole Vejle BK. Jego graczem był przez 7 lat. Następnie w sezonie 1992/1993 występował w innym pierwszoligowcu, B 1909. W 1993 roku przeszedł do niemieckiej Fortuny Kolonia, grającej w 2. Bundeslidze. Zadebiutował w niej 27 lipca 1993 w zremisowanym 1:1 meczu z SV Waldhof Mannheim. W Fortunie spędził 3 sezony. W tym czasie rozegrał tam 79 spotkań i zdobył 15 bramek.
W 1996 roku Svinggaard wrócił do Danii, gdzie został graczem klubu FC København. W sezonie 1996/1997 zdobył z nim Puchar Danii, po czym zakończył karierę.
Kariera reprezentacyjna.
W reprezentacji Danii Svinggaard zadebiutował 5 lutego 1990 w zremisowanym 1:1 towarzyskim meczu ze Zjednoczonymi Emiratami Arabskimi. Jednocześnie było to jedyne spotkanie rozegrane przez niego w drużynie narodowej.

</doc>
<doc id="3686710" url="https://pl.wikipedia.org/wiki?curid=3686710" title="Instytut Zachodni">
Instytut Zachodni



</doc>
<doc id="3686714" url="https://pl.wikipedia.org/wiki?curid=3686714" title="Virgin EMI Records">
Virgin EMI Records

Virgin EMI Records – brytyjska wytwórnia płytowa należąca do Universal Music Group, założona w marcu 2013 r. w wyniku połączenia dwóch wytwórni: Mercury Records UK oraz Virgin Records.

</doc>
<doc id="3686717" url="https://pl.wikipedia.org/wiki?curid=3686717" title="Pulgŭnbyŏl">
Pulgŭnbyŏl

Pulgŭnbyŏl (kor. 붉은별역, pol. "Czerwona Gwiazda") – stacja początkowa linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 6 września 1973 roku.

</doc>
<doc id="3686718" url="https://pl.wikipedia.org/wiki?curid=3686718" title="Drużynowe mistrzostwa świata na żużlu (na lodzie)">
Drużynowe mistrzostwa świata na żużlu (na lodzie)



</doc>
<doc id="3686722" url="https://pl.wikipedia.org/wiki?curid=3686722" title="Indywidualne mistrzostwa świata na żużlu (na lodzie)">
Indywidualne mistrzostwa świata na żużlu (na lodzie)



</doc>
<doc id="3686724" url="https://pl.wikipedia.org/wiki?curid=3686724" title="Indywidualne Mistrzostwa Świata na Żużlu 1966 (na lodzie)">
Indywidualne Mistrzostwa Świata na Żużlu 1966 (na lodzie)



</doc>
<doc id="3686725" url="https://pl.wikipedia.org/wiki?curid=3686725" title="Indywidualne Mistrzostwa Świata na Żużlu 1967 (na lodzie)">
Indywidualne Mistrzostwa Świata na Żużlu 1967 (na lodzie)



</doc>
<doc id="3686726" url="https://pl.wikipedia.org/wiki?curid=3686726" title="Indywidualne Mistrzostwa Świata na Żużlu 1968 (na lodzie)">
Indywidualne Mistrzostwa Świata na Żużlu 1968 (na lodzie)



</doc>
<doc id="3686727" url="https://pl.wikipedia.org/wiki?curid=3686727" title="Indywidualne Mistrzostwa Świata na Żużlu 1969 (na lodzie)">
Indywidualne Mistrzostwa Świata na Żużlu 1969 (na lodzie)



</doc>
<doc id="3686728" url="https://pl.wikipedia.org/wiki?curid=3686728" title="Chŏnu">
Chŏnu

Chŏnu (kor. 전우역, pol. "Towarzysz") – stacja linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 6 września 1973 roku. Jest to stacja przesiadkowa na linię Hyŏksin.

</doc>
<doc id="3686729" url="https://pl.wikipedia.org/wiki?curid=3686729" title="Indywidualne Mistrzostwa Świata na Żużlu 1970 (na lodzie)">
Indywidualne Mistrzostwa Świata na Żużlu 1970 (na lodzie)



</doc>
<doc id="3686731" url="https://pl.wikipedia.org/wiki?curid=3686731" title="Indywidualne Mistrzostwa Świata na Żużlu 2010 (na lodzie)">
Indywidualne Mistrzostwa Świata na Żużlu 2010 (na lodzie)



</doc>
<doc id="3686732" url="https://pl.wikipedia.org/wiki?curid=3686732" title="Indywidualne Mistrzostwa Świata na Żużlu 2011 (na lodzie)">
Indywidualne Mistrzostwa Świata na Żużlu 2011 (na lodzie)



</doc>
<doc id="3686736" url="https://pl.wikipedia.org/wiki?curid=3686736" title="Kaesŏn">
Kaesŏn

Kaesŏn (kor. 개선역, pol. "Zwycięstwo") – stacja linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 6 września 1973 roku.

</doc>
<doc id="3686737" url="https://pl.wikipedia.org/wiki?curid=3686737" title="Ultratop">
Ultratop

Ultratop – organizacja publikująca zestawienia list przebojów w Belgii. Ultratop jest organizacją non-proft, która została założona przez Belgian Entertainment Association (BEA), będącą członkiem stowarzyszenia International Federation of the Phonographic Industry.
Ultratop publikuje notowania dla regionów flamandzkiego i walońskiego.

</doc>
<doc id="3686740" url="https://pl.wikipedia.org/wiki?curid=3686740" title="Peter Dahl">
Peter Dahl

 
Peter Dahl (ur. 14 lutego 1948 w Kopenhadze) – duński piłkarz występujący na pozycji napastnika.
Kariera klubowa.
Dahl karierę rozpoczynał w sezonie 1967 w pierwszoligowym zespole Akademisk BK. W debiutanckim sezonie zdobył z nim mistrzostwo Danii. Potem występował tam jeszcze przez dwa sezony. W 1970 roku odszedł do innego pierwszoligowca, Hvidovre IF. W sezonie 1970 zajął z nim 3. miejsce w lidze. W 1971 roku przeszedł do niemieckiego Rot-Weiss Essen, grającego w Regionallidze West. Spędził tam sezon 1971/1972.
W 1972 roku Dahl odszedł do belgijskiego Lierse SK. Grał tam przez 1,5 roku, a potem przeniósł się do niemieckiego Hannoveru 96. W Bundeslidze zadebiutował w niej 5 stycznia 1974 w zremisowanym 2:2 meczu z MSV Duisburg. W sezonie 1973/1974 spadł z zespołem do 2. Bundesligi Nord. W kolejnym awansował z nim jednak z powrotem do Bundesligi. W sezonie 1975/1976 Dahl ponownie spadł z Hannoverem do 2. Bundesligi. Po sezonie 1976/1977 zakończył karierę.
Kariera reprezentacyjna.
W reprezentacji Danii Dahl zadebiutował 29 czerwca 1972 w przegranym 0:2 meczu Mistrzostw Nordyckich ze Szwecją. 26 kwietnia 1973 w przegranym 1:2 towarzyskim pojedynku ze Szwecją, strzelił pierwszego gola w kadrze. W latach 1972-1975 w drużynie narodowej rozegrał 7 spotkań i zdobył 3 bramki.

</doc>
<doc id="3686741" url="https://pl.wikipedia.org/wiki?curid=3686741" title="T’ŏngil">
T’ŏngil

T'ŏngil (kor. 통일역, pol. "Zjednoczenie") – stacja linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 6 września 1973 roku.

</doc>
<doc id="3686746" url="https://pl.wikipedia.org/wiki?curid=3686746" title="Pierre Lochet">
Pierre Lochet

Pierre-Charles Lochet, (ur. 24 lutego 1767 w Châlons-en-Champagne, zm. 8 lutego 1807 w Bitwie pod Pruską Iławą) – francuski generał podczas Rewolucji i I Cesarstwa francuskiego, komandor Legii Honorowej, uwieczniony na Łuku Triumfalnym w Paryżu.
Kariera.
Syn kupca, wszedł do wojska w 1784 i służył 5 lat w Régiment de La Reine (1661) – regimencie królowej. W 1789 powrócił do rodzinnego domu aby pomóc ojcu w interesach. Lecz kiedy wkroczyły wojska niemieckie na teren Francji, poczuł się znów powołany do obrony ojczyzny. W 1792 awansował na stopień kapitana w II batalionie ochotników Marny, którego został komendantem w 1794. Jako szef brygady piechoty, (94-a brygada piechoty), pokonał 3000 Anglików, mając tylko 300 ludzi; otrzymał gratulacje Dyrektoriatu.
Następnie służył w Armii dunajskiej, gdzie odnotowano jego dzielność i brawurę. W 1803 awansował na generała brygady oraz odznaczony włączeniem do Legii Honorwej w stopniu komandora, 1804. Pod Austerlitz walczył jako szef brygady Wielkiej Armii jak również pod Auerstedt, gdzie jego adiutantem był młody jego kuzyn, Pierre Galichet, później osiadły w Polsce. Na polu bitwy w pruskiej Iławię kula mu trafiła w czoło 8 lutego 1807. Został pochowany na miejscu.

</doc>
<doc id="3686747" url="https://pl.wikipedia.org/wiki?curid=3686747" title="Indywidualne mistrzostwa Europy na żużlu (tor trawiasty)">
Indywidualne mistrzostwa Europy na żużlu (tor trawiasty)



</doc>
<doc id="3686749" url="https://pl.wikipedia.org/wiki?curid=3686749" title="Indywidualne Mistrzostwa Europy na torze trawiastym 1978">
Indywidualne Mistrzostwa Europy na torze trawiastym 1978



</doc>
<doc id="3686750" url="https://pl.wikipedia.org/wiki?curid=3686750" title="Indywidualne Mistrzostwa Europy na torze trawiastym 1979">
Indywidualne Mistrzostwa Europy na torze trawiastym 1979



</doc>
<doc id="3686751" url="https://pl.wikipedia.org/wiki?curid=3686751" title="Indywidualne Mistrzostwa Europy na torze trawiastym 1980">
Indywidualne Mistrzostwa Europy na torze trawiastym 1980



</doc>
<doc id="3686752" url="https://pl.wikipedia.org/wiki?curid=3686752" title="Indywidualne Mistrzostwa Europy na torze trawiastym 1992">
Indywidualne Mistrzostwa Europy na torze trawiastym 1992



</doc>
<doc id="3686755" url="https://pl.wikipedia.org/wiki?curid=3686755" title="Campo de O'Donnell">
Campo de O'Donnell



</doc>
<doc id="3686759" url="https://pl.wikipedia.org/wiki?curid=3686759" title="Bunny Brunel">
Bunny Brunel

Bernard "Bunny" Brunel (ur. 2 marca 1950 w Nicei) – amerykański basista francuskiego pochodzenia. Od 1979 roku prowadzi solową działalność artystyczną. Współpracował ponadto m.in. z takimi wykonawcami jak: Didier Lockwood, Chick Corea, Michel Polnareff oraz Kazumi Watanabe. Ponadto od 2000 roku współtworzy supergrupę CAB.

</doc>
<doc id="3686760" url="https://pl.wikipedia.org/wiki?curid=3686760" title="Indywidualne Mistrzostwa Europy na torze trawiastym 1994">
Indywidualne Mistrzostwa Europy na torze trawiastym 1994



</doc>
<doc id="3686761" url="https://pl.wikipedia.org/wiki?curid=3686761" title="Indywidualne Mistrzostwa Europy na torze trawiastym 1998">
Indywidualne Mistrzostwa Europy na torze trawiastym 1998



</doc>
<doc id="3686762" url="https://pl.wikipedia.org/wiki?curid=3686762" title="Indywidualne Mistrzostwa Europy na torze trawiastym 2000">
Indywidualne Mistrzostwa Europy na torze trawiastym 2000



</doc>
<doc id="3686763" url="https://pl.wikipedia.org/wiki?curid=3686763" title="Indywidualne Mistrzostwa Europy na torze trawiastym 2005">
Indywidualne Mistrzostwa Europy na torze trawiastym 2005



</doc>
<doc id="3686764" url="https://pl.wikipedia.org/wiki?curid=3686764" title="Anatolij Nikulin">
Anatolij Nikulin

Anatolij Rodionowicz Nikulin (ros. Анатолий Родионович Никулин, ur. 11 lipca 1912 w Krasnej Polanie w Kraju Stawropolskim, zm. 16 marca 1983 w Ałmaty) – radziecki działacz partyjny, Bohater Pracy Socjalistycznej (1957).
Życiorys.
W 1931 ukończył technikum rolnicze w Taszkencie, potem pracował kolejno jako agronom, główny agronom sowchozu, starszy agronom - hodowca buraków w stanicy maszynowo-traktorowej i (1947–1952) I zastępca szefa obwodowego oddziału rolniczego w Dżambule (obecnie Taraz). Od 1941 należał do WKP(b), 1952-1954 był I sekretarzem rejonowego komitetu KPK w obwodzie akmolińskim, 1954-1955 kierownikiem wydziału Komitetu Obwodowego KPK w Akmole (obecnie Astana), 1955-1962 I sekretarzem rejonowego komitetu KPK w Akmole/Celinogradzie. W latach 1962-1965 był I zastępcą przewodniczącego Komitetu Wykonawczego Celinogradzkiej Rady Obwodowej, 1965-1973 przewodniczącym Komitetu Wykonawczego Kokczetawskiej Rady Obwodowej, 1973-1979 głównym inżynierem i zastępcą szefa ds. zaopatrzenia w produkty naftowe przy Radzie Ministrów Kazachskiej SRR, a 1979-1981 zastępcą przewodniczącego Państwowego Komitetu Kazachskiej SRR ds. Zaopatrzenia w Produkty Ropopochodne, następnie przeszedł na emeryturę.
Odznaczenia.
I medale.

</doc>
<doc id="3686765" url="https://pl.wikipedia.org/wiki?curid=3686765" title="Indywidualne Mistrzostwa Europy na torze trawiastym 2012">
Indywidualne Mistrzostwa Europy na torze trawiastym 2012



</doc>
<doc id="3686766" url="https://pl.wikipedia.org/wiki?curid=3686766" title="Indywidualne Mistrzostwa Europy na torze trawiastym 2013">
Indywidualne Mistrzostwa Europy na torze trawiastym 2013



</doc>
<doc id="3686767" url="https://pl.wikipedia.org/wiki?curid=3686767" title="Indywidualne Mistrzostwa Europy na torze trawiastym 2014">
Indywidualne Mistrzostwa Europy na torze trawiastym 2014



</doc>
<doc id="3686768" url="https://pl.wikipedia.org/wiki?curid=3686768" title="Bruno O'Ya">
Bruno O'Ya



</doc>
<doc id="3686771" url="https://pl.wikipedia.org/wiki?curid=3686771" title="Joseph Kirsner">
Joseph Kirsner

Joseph Barnett Kirsner (ur. 21 września 1909 w Bostonie, zm. 7 lipca 2012 w Chicago) – amerykański gastroenterolog.
Życie.
Urodzony w 1909 roku w Bostonie Kirsner był najstarszym z piątki dzieci pary żydowskich imigrantów z terenu Ukrainy.
W latach 1929-1933 studiował medycynę na Uniwersytecie Tuftsa. Dwuletni staż podyplomowy odbył w chicagowskim Woodlawn Hospital.
Od roku 1935 związany był z Uniwersytetem Chicagowskim poświęcając się pracy zawodowej i naukowej w dziedzinie gastroenterologii. Innym polem zainteresowań zawodowych Kirsnera była dydaktyka w zakresie relacji między lekarzem a pacjentem. W roku 1942 uzyskał doktorat w dziedzinie biologii (za pracę pod tytułem "A Study of Alkalosis with Special Reference to the Electrolyte Composition of the Blood Serum and the Role of the Kidney"), a w 1947 otrzymał tytuł profesora.
W czasie drugiej wojny światowej, od roku 1943, służył w armii amerykańskiej jako lekarz szpitala polowego. Brał udział w działaniach wojennych w Europie i na Dalekim Wschodzie. Służbę wojskową zakończył w roku 1946 w stopniu majora. W latach 1976-1999 opiekował się jako gastroenterolog królem Maroka Hasanem II i jego rodziną.
Dokonania zawodowe.
Kirsner był pionierem badań nad zrozumieniem i leczeniem nieswoistych zapaleń jelit - zwrócił między innymi uwagę na rolę związku między florą bakteryjną jelit a systemem odpornościowym w rozwoju tych chorób. W latach 40. wykazał, że niezależnie od ciężkości przebiegu choroby, pacjenci z zapaleniami jelit tracą duże ilości białka, co zwróciło uwagę lekarzy na kwestię żywienia tych chorych. Był twórcą pierwszego modelu zwierzęcego nieswoistych chorób zapalnych jelit. Jako jeden z pierwszych wykazał związek między wrzodziejącym zapaleniem jelita grubego a wzrostem ryzyka zachorowania na raka jelita grubego, a także konieczność obecności kwasu w soku żołądkowym dla rozwoju wrzodów.
Brał udział w pracach przy zakładaniu Amerykańskiego Stowarzyszenia Gastroenterologicznego ("American Gastroenterological Association"), Amerykańskiego Towarzystwa Endoskopii Gastroenterologicznej ("American Society for Gastrointestinal Endoscopy") oraz Amerykańskiego Stowarzyszenia dla Badań nad Chorobami Wątroby ("American Association for the Study of Liver Diseases").
W roku 1962 grupa jego wdzięcznych pacjentów założyła fundację Gastro-Intestinal Research Foundation wspierającą finansowo badania naukowe Kirsnera na Uniwersytecie Chicagowskim.
Był autorem ponad 750 artykułów i współautorem 18 prac książkowych, w tym podręcznika "Inflammatory Bowel Disease". Znany był z nawiązywania silnych relacji z pacjentami, którymi opiekował się jeszcze mając 95 lat.

</doc>
<doc id="3686775" url="https://pl.wikipedia.org/wiki?curid=3686775" title="Aktorka (ujednoznacznienie)">
Aktorka (ujednoznacznienie)



</doc>
<doc id="3686779" url="https://pl.wikipedia.org/wiki?curid=3686779" title="Annette O'Toole">
Annette O'Toole



</doc>
<doc id="3686781" url="https://pl.wikipedia.org/wiki?curid=3686781" title="Peter O'Toole">
Peter O'Toole



</doc>
<doc id="3686783" url="https://pl.wikipedia.org/wiki?curid=3686783" title="Gary O'Toole">
Gary O'Toole



</doc>
<doc id="3686784" url="https://pl.wikipedia.org/wiki?curid=3686784" title="Mo O'Toole">
Mo O'Toole



</doc>
<doc id="3686785" url="https://pl.wikipedia.org/wiki?curid=3686785" title="Milan Bandić 365">
Milan Bandić 365

Milan Bandić 365 – Partia Pracy i Solidarności (chorw. "Bandić Milan 365 – Stranka rada i solidarnosti") – chorwacka partia polityczna o profilu socjaldemokratycznym.
Partia powstała 28 marca 2015. Założył je burmistrz Zagrzebia Milan Bandić wraz ze swoimi zwolennikami. W wyborach w 2015 ugrupowanie otrzymało 3,3% głosów w skali kraju, co pozwoliło na wprowadzenie do Zgromadzenia Chorwackiego VIII kadencji 2 posłów. Partia dołączyła do parlamentarnej centroprawicowej większości popierającej rząd Tihomira Oreškovicia. W przedterminowych wyborach w 2016 skupiona wokół burmistrza Zagrzebia koalicja dostała 4,1% głosów, co ponownie przełożyło się na 2 mandaty poselskie. W 2020 partia nie wprowadziła żadnych przedstawicieli do chorwackiego parlamentu kolejnej kadencji. Lider ugrupowania zmarł w następnym roku.

</doc>
<doc id="3686786" url="https://pl.wikipedia.org/wiki?curid=3686786" title="Milan Bandić 365 – Partia Pracy i Solidarności">
Milan Bandić 365 – Partia Pracy i Solidarności



</doc>
<doc id="3686791" url="https://pl.wikipedia.org/wiki?curid=3686791" title="Grand Prix (anime)">
Grand Prix (anime)

Grand Prix (jap. アローエンブレム　グランプリの鷹, "Arrow Emblem Grand Prix no Taka", ang. "Arrow Emblem: Hawk of Grand Prix") – japoński serial anime wyprodukowany w 1977 roku przez Toei Animation. W Polsce był emitowany w latach 90. XX wieku na kanale Polsat i Polsat 2 oraz Polonia 1. Był to jeden z dwóch seriali anime, które stacja nadawała z francuskim dubbingiem i polskim lektorem. Drugim z nich jest "Księga dżungli".
Opis fabuły.
Serial opowiada o tym, jak młody chłopak z Tokio bierze udział w zawodach Grand Prix.
Ekipa.
Produkcja: Toei Animation
Rok produkcji: 1977
Reżyser: Rintarō
Scenariusz: Masaki Tsuji
Muzyka: Hiroshi Miyagawa
Wykonawca piosenki w wersji francuskojęzycznej: Bernard Minet

</doc>
<doc id="3686798" url="https://pl.wikipedia.org/wiki?curid=3686798" title="Red Hot Chili Peppers 1984 Tour">
Red Hot Chili Peppers 1984 Tour

Red Hot Chili Peppers 1984 Tour – druga trasa koncertowa Red Hot Chili Peppers, która promowała ich debiutancki album "Red Hot Chili Peppers".
Program koncertów.
Covery:

</doc>
<doc id="3686802" url="https://pl.wikipedia.org/wiki?curid=3686802" title="Jason O'Mara">
Jason O'Mara



</doc>
<doc id="3686804" url="https://pl.wikipedia.org/wiki?curid=3686804" title="Kate O'Mara">
Kate O'Mara



</doc>
<doc id="3686808" url="https://pl.wikipedia.org/wiki?curid=3686808" title="Marek Opielak">
Marek Opielak

Marek Ireneusz Opielak (ur. 20 listopada 1950 w Lublinie) – polski inżynier i nauczyciel akademicki, profesor nauk rolniczych, rektor Politechniki Lubelskiej (2008–2012).
Życiorys.
Z wykształcenia inżynier mechanik (specjalista w zakresie eksploatacji pojazdów samochodowych), w 1974 ukończył studia w Wyższej Szkole Inżynierskiej w Lublinie. Studia magisterskie z techniki rolniczej odbył na Wydziale Techniki Rolniczej Akademii Rolniczej w Lublinie. Na lubelskiej AR uzyskiwał kolejne stopnie naukowe – doktora nauk technicznych w 1980 na podstawie pracy pt. "Metodyczne kryteria pomiaru gęstości usypowej materiałów spożywczych" oraz doktora habilitowanego nauk rolniczych w 1997 w oparciu o rozprawę zatytułowaną "Wybrane zagadnienia rozdrabniania materiałów w przemyśle rolno-spożywczym". 30 czerwca 2003 otrzymał tytuł profesora nauk rolniczych.
Pracę zawodową rozpoczął jako inżynier ds. badań w Instytucie Budownictwa Mechanizacji i Elektryfikacji Rolnictwa w Warszawie. Od 1976 zatrudniony w lubelskiej Wyższej Szkole Inżynierskiej i następnie na Politechnice Lubelskiej, od 2006 na stanowisku profesora zwyczajnego. W latach 2000–2011 był kierownikiem Katedry Inżynierii Procesowej, Spożywczej i Ekotechniki na Wydziale Mechanicznym. W latach 2002–2008 pełnił funkcję prorektora ds. ogólnych, zaś od 2008 do 2012 zajmował stanowisko rektora PL.
Został także wykładowcą Państwowej Wyższej Szkoły Zawodowej w Chełmie. Był wiceprezesem Polskiego Naukowo-Technicznego Towarzystwa Eksploatacji oraz Polskiego Towarzystwa Inżynierii i Techniki Przemysłu Spożywczego „SPOMASZ”. Powoływany w skład rad programowych czasopism „Postępy techniki przetwórstwa spożywczego”, „Inżynieria Przetwórstwa Spożywczego”, „Nauka i Technika” i innych, a także w skład Komitetu Techniki Rolniczej Polskiej Akademii Nauk.
W pracy naukowej zajął się zagadnieniami z zakresu budowy i eksploatacji maszyn i pojazdów, inżynierii rolniczej, maszyn przemysłu spożywczego. Opublikował jako autor bądź współautor około 200 publikacji naukowych (w tym 20 książek), a także 12 patentów i wzorów użytkowych.
Odznaczony m.in. Złotym Krzyżem Zasługi (2004) i Medalem Komisji Edukacji Narodowej (2003). Otrzymał tytuł doktora honoris causa Drohobyckiego Państwowego Uniwersytetu Pedagogicznego (2006) oraz Sumskiego Uniwersytetu Państwowego na Ukrainie (2017).

</doc>
<doc id="3686811" url="https://pl.wikipedia.org/wiki?curid=3686811" title="Ruža Pospiš Baldani">
Ruža Pospiš Baldani

Ruža Pospiš Baldani (ur. 25 lipca 1942 w Varaždinskich Toplicach) – chorwacka śpiewaczka operowa, mezzosopran.
Życiorys.
Jako śpiewaczka operowa zadebiutowała w 1961 rolą Kończakównej w operze Aleksandra Borodina "Kniaź Igor" na scenie Chorwackiego Teatru Narodowego w Zagrzebiu. W latach 60. występowała także w Teatrze Narodowym w Belgradzie. W 1965 wystąpiła na scenie Metropolitan Opera w Nowym Jorku w roli Maddaleny w operze "Rigoletto" Giuseppe Verdiego.
W latach 1970–1978 związana z Bawarską Operą Państwową w Monachium, często występowała także w Operze Wiedeńskiej (głównie w repertuarze wagnerowskim). W 1976 zadebiutowała w Operze Paryskiej jako Amneris w "Aidzie" G.Verdiego, a także w Operze w Monte Carlo, gdzie zagrała tytułową rolę w operze "Carmen" Georgesa Bizeta. W swojej karierze występowała także w Atenach, Hamburgu, Rzymie, Sofii, San Francisco i w Teatrze Miejskim w Rio de Janeiro.
Jest mężatką (mąż Jan Cuco Baldani).

</doc>
<doc id="3686816" url="https://pl.wikipedia.org/wiki?curid=3686816" title="Frette-sur-Seine">
Frette-sur-Seine



</doc>
<doc id="3686819" url="https://pl.wikipedia.org/wiki?curid=3686819" title="Marija Smirnowa">
Marija Smirnowa

Marija Nikołajewna Smirnowa (ros. Мария Николаевна Смирно́ва; ur. 1 kwietnia 1905, zm. 4 maja 1993) – radziecka scenarzystka. Laureatka Nagrody Stalinowskiej (1948).
Życiorys.
W 1927 roku ukończyła GTK (klasa Lwa Kuleszowa). Od 1929 roku pracowała jako scenarzysta.

</doc>
<doc id="3686820" url="https://pl.wikipedia.org/wiki?curid=3686820" title="Mošnica (dolina)">
Mošnica (dolina)

Mošnica – dolina w północnej części Niżnych Tatr na Słowacji. Jej stoki tworzą dwa grzbiety odgałęziające się od szczytu Bôr (1888 m):
Dolina spod szczytu Bôr opada w kierunku północno-zachodnim i ma wylot na Kotlinie Liptowskiej w miejscowości Lazisko. Dnem doliny spływa potok Mošnica. Niemal w całości znajduje się w obrębie Parku Narodowego Niżne Tatry. Jest w większości porośnięta lasem, ale na stokach Jaloviarki i na dnie doliny znajdują się duże polany – to pozostałości dawnych hal pasterskich. Nie prowadzą przez nią żadne szlaki turystyczne.
Mošnica wyżłobiona jest w skałach węglanowych. Wśród drzew na jej wschodnich stokach znajdują się liczne wapienne skały i turnie. Są w niej dwie jaskinie: Mošnicka jaskyňa i Augustova jaskyňa.

</doc>
<doc id="3686822" url="https://pl.wikipedia.org/wiki?curid=3686822" title="Rame">
Rame



</doc>
<doc id="3686827" url="https://pl.wikipedia.org/wiki?curid=3686827" title="Liga Sprawiedliwości (film)">
Liga Sprawiedliwości (film)

Liga Sprawiedliwości (oryg. "Justice League") – amerykański fantastycznonaukowy film akcji na podstawie serii komiksów o grupie superbohaterów o tej samej nazwie wydawnictwa DC Comics. Za reżyserię odpowiadał Zack Snyder, a za scenariusz Chris Terrio i Joss Whedon. Whedon dokończył pracę za Snydera, który odszedł w trakcie postprodukcji. W rolach głównych wystąpili: Ben Affleck, Henry Cavill, Amy Adams, Gal Gadot, Ezra Miller, Jason Momoa, Ray Fisher, Jeremy Irons, Diane Lane, Connie Nielsen, J.K. Simmons i Ciarán Hinds.
Jest to piąty film należący do franczyzy DC Extended Universe. Światowa premiera miała miejsce 26 października 2017 w Pekinie. W Polsce zadebiutował on 17 listopada tego samego roku. Film przy budżecie 300 milionów dolarów zarobił niecałe 658 milionów. Otrzymał on mieszane recenzje od krytyków.
Film borykał się z wieloma trudnościami w trakcie produkcji. Scenariusz przeszedł wiele korekt, a w maju 2017 roku Snyder zrezygnował z prac nad filmem na etapie postprodukcji ze względu na śmierć córki. Jego pracę przejął Joss Whedon, który nadzorował dalsze prace, w tym dokrętki. Warner Bros. zadecydowało o skróceniu filmu do 120 minut. Film został negatywnie przyjęty przez fanów, a jego wynik finansowy nie spełnił oczekiwań studia. Członkowie obsady i ekipy produkcyjnej oraz fani złożyli petycję o wydanie wersji Snydera. W maju 2020 roku reżyser poinformował, że zostanie ona wydana na platformie HBO Max. "Liga Sprawiedliwości Zacka Snydera" (oryg. "Zack Snyder’s Justice League") zadebiutowała w Stanach Zjednoczonych i w Polsce 18 marca 2021 roku. Za reżyserię w pełni odpowiadał Snyder na podstawie scenariusza napisanego wspólnie z Terrio.
Streszczenie fabuły.
Tysiące lat wcześniej Steppenwolf chciał zawładnąć Ziemią i przy pomocy legionów Parademonów zaatakował ją przy użyciu energii z połączonych trzech Mother Boxów. Próba ta została udaremniona przez sojusz Bogów olimpijskich, Amazonek, Atlantydy, ludzkośći i istot pozaziemskich. Po odparciu armii Steppenwolfa, Mother Boxy zostały rozdzielone i ukryte. Współcześnie ludzkość od dwóch lat pogrążona była w żałobie po śmierci Supermana. To spowodowało reaktywację Mother Boxów i powrót Steppenwolfa na Ziemię, którego celem było odzyskanie przychylności swojego mistrza Darkseida poprzez zebranie i połączenie Mother Boxów, które zniszczą ekosystem Ziemi i przekształcą ją na wzór ojczystej planety Steppenwolfa.
Steppenwolf odnalazł pierwszy Mother Box w Themyscirze, co spowodowało, że królowa Amazonek, Hippolita ostrzegła swoją córkę Dianę o jego powrocie na Ziemię. Diana łączy siły z Bruce’em Wayne’em. Postanawiają oni odnaleźć innych superludzi do pokonania Steppenwolfa. Wayne odnajduje Arthura Curry’ego i Barry’ego Allena / Flasha, a Diana, Victora Stone’a. Bruce’owi nie udaje się przekonać Curry’ego, aby do nich dołączył. Diana również nie przekonuje Stone’a, jednak ten mimo to decyduje się im pomóc w zlokalizowaniu zagrożenia. Stone później zmienia zdanie i przyłącza się, po tym, jak jego ojciec Silas i kilku jego pracowników ze S.T.A.R. Labs zostało porwanych przez Steppenwolfa.
Później Steppenwolf zaatakował Atlantydę, aby odzyskać drugi Mother Box. To zmusiło Curry’ego do działania. Zespół otrzymał informacje od komisarza Jamesa Gordona, które doprowadziły ich do armii Steppenwolfa znajdującej się w opuszczonym budynku w porcie Gotham. Grupie udało się uratować pracowników S.T.A.R. Labs, jednak budynek został zalany podczas walki i zespół został w nim uwięziony. Dzięki Curry’emu udało się im wydostać. Stone oddał drużynie ostatni, ukryty przez siebie Mother Box, aby został zbadany. Stone wyjawił, że jego ojciec użył Mother Boxu do odbudowania jego ciała po wypadku. Wayne zdecydował, aby użyć Mother Box do wskrzeszenia Clarka Kenta / Supermana. Powodami były jego pomoc w odparciu inwazji Steppenwolfa i przywrócenie nadziei ludzkości. Diana i Curry nie byli przekonani do tego pomysłu, ale Wayne przygotował plan, na wypadek, gdyby Superman stał się wobec nich wrogi po odrodzeniu.
Ciało Clarka Kenta zostało ekshumowane i umieszczone w płynie owodniowym komory kryptońskiego statku zwiadowczego razem z Mother Boxem. Urządzenie zostało aktywowane przy użyciu mocy Flasha, a Superman został pomyślnie wskrzeszony. Okazuje się, że wspomnienia Supermana nie powróciły, zaatakował on grupę, po tym jak Stone przypadkowo wystrzelił w niego pocisk. Wayne po walce z Supermanem postanowił uruchomić swój plan awaryjny i sprowadził Lois Lane. Dzięki temu Superman uspokoił się i zabrał Lane do swojego rodzinnego domu w Smallville. Tam odzyskał swoje wspomnienia. Podczas zamieszania Mother Box pozostał niestrzeżony, dzięki czemu Steppenwolf pozyskał ostatni z nich. Piątka superbohaterów, bez Supermana, udała się do wioski w Rosji, gdzie Steppenwolf planował połączyć Mother Boxy, aby przeobrazić Ziemię. Udało im się przedrzeć przez legiony Parademonów i dotrzeć do Steppenwolfa, ale nie byli w stanie odwrócić jego uwagi, aby Stone mógł je rozdzielić. Na miejscu pojawił się Superman, który pomógł Allenowi w ewakuacji miasta, a później Stone’owi w rozdzieleniu Mother Boxów. Pokonali Steppenwolfa, który został zaatakowany również przez swoją armię, a następnie razem z nią się teleportował. 
Po bitwie Bruce i Diana zdecydowali się na utworzenie bazy operacyjnej dla Ligi Sprawiedliwości z miejscem dla większej liczby członków. Diana kontynuowała swoje zadania jako superbohaterka, Allen zatrudnił się w wydziale policji w Central City, Victor Stone zdecydował się na doskonalenie swoich umiejętności pod okiem swojego ojca w S.T.A.R. Labs, Curry postanowił odzyskać swoje dziedzictwo i nadal chronić ludzi na morzach, Superman powrócił do swojego dawnego życia jako reporter i obrońca Ziemi, a Bruce odzyskał swoją posiadłość.
W trakcie napisów końcowych Superman i Flash podjęli przyjacielskie wyzwanie, które celem było wykazanie szybszego z nich. W scenie po napisach Lex Luthor uciekł z Arkham Asylum, a następnie zrekrutował Slade’a Wilsona z zamiarem utworzenia własnej ligi.
Obsada.
Ponadto w filmie wystąpili: Amber Heard jako Mera, wychowywana przez królową Atlannę wojowniczka Atlantis, która posiada zdolności hydrokinetyczne i telepatyczne i Joe Morton jako Silas Stone, ojciec Victora i szef S.T.A.R. Labs.
Olimpijskich bogów zagrali: Sergi Constance jako Zeus, Nick McKinless jako Ares i Aurore Lauzeral jako Artemis. Twarz McKinlessa została zastąpiona Davidem Thewlisem, który ostatecznie został wymieniony w napisach jako Ares. Julian Lewis Jones wystąpił jako Atlan, król podwodnego miasta Atlantis, a Francis Magee jako Arthur Pendragon, król Anglii. W rolach cameo wystąpili: Billy Crudup jako Henry Allen, ojciec Barry’ego; Kobna Holdbrook-Smith jako Crispus Allen; Marc McClure jako oficer Ben Sadowsky, a w scenie po napisach Joe Manganiello jako Slade Wilson / Deathstroke i Jesse Eisenberg jako Lex Luthor. Eleanor Matsuura jako Epione, Samantha Jo jako Euboea, Lisa Loven Kongsli jako Menalippe, Brooke Ence jako Penthiselea, Ann Ogbomo jako Philippus, Hari James jako Trigona i Doutzen Kroes jako Venelia powtórzyły swoje role wojowniczek Amazonek z filmu "Wonder Woman".
Produkcja.
Rozwój projektu.
W lutym 2007 roku poinformowano, że Warner Bros. zatrudniło małżeństwo Michele i Kierana Mulroney’ów do napisania scenariusza do filmu "Justice League: Mortal". W lipcu 2008 roku studio zdecydowało się zawiesić projekt poświęcając swoją uwagę na solowych filmach o superbohaterach z komiksów DC Comics. 
Po wydaniu "Człowieka ze stali" w 2013 roku, Zack Snyder nakreślił podstawy DC Extended Universe (DCEU), które skupiały się wokół pięciu filmów, w tym "Człowieka ze Stali", "" z 2016 roku i trylogię o Lidze Sprawiedliwości. W czerwcu 2013 roku David S. Goyer został zatrudniony do napisania scenariusza kontynuacji "Człowieka ze stali" i do "Justice League". W kwietniu 2014 roku ujawniono, że Snyder został zatrudniony na stanowisku reżysera, a w lipcu Chrisa Terrio do napisania scenariusza. W październiku Warner Bros. oficjalnie ogłosiły plany dotyczące franczyzy. Wśród nich znalazły się dwa filmy o Lidze Sprawiedliwości. Amerykańska data premiery pierwszej części została wyznaczona na 17 listopada 2017 roku. Wydanie drugiej części zaplanowano na 2019 rok. 
W lipcu 2015 roku ujawniono, że Terrio zakończył prace nad scenariuszem pierwszego filmu. W maju 2016 roku poinformowano, że Ben Affleck będzie producentem wykonawczym, a Geoff Johns i Jon Berg producentami obok Debory Snyder i Charlesa Rovena. Miesiąc później Johns poinformował, że film będzie miał tytuł "Justice League".
Casting.
W kwietniu 2014 roku Ray Fisher został obsadzony jako Victor Stone / Cyborg. W maju tego samego roku poinformowano, że Henry Cavill, Ben Affleck i Gal Gadot powtórzą swoje role z "". W październiku 2014 roku do obsady dołączyli Jason Momoa jako Arthur Curry / Aquaman i Ezra Miller jako Barry Allen / The Flash oraz poinformowano, że Amy Adams powtórzy rolę Lois Lane z poprzednich filmów. 
W marcu 2016 roku ujawniono, że Amber Heard zagra Merę, a J.K. Simmons, komisarza Jamesa Gordona. W kwietniu do obsady dołączył Willem Dafoe jako Nuidis Vulko i Jeremy Irons jako Alfred Pennyworth. W maju poinformowano, że Jesse Eisenberg powróci jako Lex Luthor, a w czerwcu do obsady dołączył Julian Lewis Jones. W listopadzie 2016 roku ujawniono, że Ciarán Hinds zagra Steppenwolfa.
Ostatecznie rola Dafoe została wycięta na etapie postprodukcji, a poza nim również: Kiersey Clemons jako Iris West, Karen Bryson jako Elinore Stone, Zheng Kai jako Ryan Choi, Peter Guinness jako DeSaad, Ray Porter jako Uxas / Darkseid i Harry Lennix jako Calvin Swanwick.
Zdjęcia i postprodukcja.
Zdjęcia rozpoczęły się 11 kwietnia 2016. Film kręcono w studiach Warner Bros. w Leavesden w Wielkiej Brytanii pod roboczym tytułem "Caveman". Film kręcono w Londynie, na terenie Szkocji oraz w Djúpavíku na Islandii. Za zdjęcia odpowiadał Fabian Wagner. Scenografię przygotował Patrick Tatopoulos, a nad kostiumami pracował Michael Wilkinson. 
Podczas zdjęć dochodziło do nieporozumień pomiędzy Chrisem Terrio, a Geoffem Johnsem dotyczących zmian w scenariuszu. Przedstawiciele Warner Bros. byli niezadowoleni z kształtu filmu Snydera ze względu na negatywny odbiór "". To spowodowało kolejne poprawki w scenariuszu, a Joss Whedon został zatrudniony przez studio do prac nad filmem. Prace na planie zakończyły się 7 października 2016 roku.
Montażem zajął się David Brenner. W maju 2017 roku Zack Snyder zrezygnował z prac nad filmem na etapie postprodukcji po samobójczej śmierci córki. Jego miejsce zajął wtedy Whedon. W lipcu 2017 roku poinformowano, że film jest w trakcie dwumiesięcznych dokrętek w Londynie i Los Angeles. 
Ray Fisher ujawnił, że studio okłamało obsadę i ekipę filmową, że Snyder osobiście wybrał Whedona do ukończenia filmu. Aktor również wyjawił, że zachowanie Whedona było nieprofesjonalne i niedopuszczalne. Scenariusz został przypisany Terrio i Whedonowi, a reżyseria w całości Snyderowi. Wagner stwierdził, że wykorzystano tylko 10% materiału nakręconego przez Snydera. Prezes Warner Bros. Kevin Tsujihara zlecił, aby czas trwania filmu był ograniczony do 2 godzin.
Muzyka.
W czerwcu 2016 roku poinformowano, że Tom Holkenborg skomponuje muzykę do filmu. Rok później został on zastąpiony przez Danny’ego Elfmana. "Justice League: Original Motion Picture Soundtrack" z muzyką Elfmana został wydany 8 grudnia 2017 roku przez WaterTower Music.
Wydanie.
Światowa premiera filmu "Liga Sprawiedliwości" miała miejsce 26 października 2017 roku w Pekinie. Podczas wydarzenia uczestniczyła obsada i produkcja filmu oraz zaproszeni specjalni goście. Premierze tej towarzyszył czerwony dywan oraz szereg konferencji prasowych. 
W Stanach Zjednoczonych i w Polsce zadebiutował on 17 listopada tego samego roku.
Odbiór.
Box office.
Film przy budżecie 300 milionów dolarów zarobił prawie 658 milionów, z czego niecałe 230 milionów w Stanach Zjednoczonych i Kanadzie oraz prawie 1,5 miliona w Polsce.
Krytyka w mediach.
Film spotkał się z mieszaną reakcją krytyków. W serwisie Rotten Tomatoes 40% z 396 recenzji jest pozytywnych, a średnia ocen wyniosła 5,3/10. Na portalu Metacritic średnia ocen z 52 recenzji wyniosła 45 punktów na 100.
Wersja reżyserska.
Wersja kinowa filmu otrzymała mieszane recenzje krytyków, a wynik finansowy nie spełnił oczekiwań studia, został on uznany za finansową porażkę. Zaraz po premierze, w listopadzie 2017 roku fani złożyli petycję "#ReleaseTheSnyderCut" z prośbą o wydanie wersji Zacka Snydera. Zostali oni poparci przez członków obsady i ekipy filmowej. Do marca 2019 roku petycja ta zebrała prawie 180 tysięcy podpisów. W maju 2020 roku Snyder poinformował, że jego wersja zostanie wydana na platformie HBO Max. DO tej wersji zrealizowano dokrętki w październiku, gdzie Snyder nakręcił 4 minuty dodatkowego materiału.
"Liga Sprawiedliwości Zacka Snydera" została wydana 18 marca 2021 roku w serwisie HBO Max w Stanach Zjednoczonych. W Polsce pojawiła się tego samego dnia na HBO Go.
Kontynuacja.
W 2013 roku Zack Snyder nakreślił plany na trylogię o Lidze Sprawiedliwości. W październiku Warner Bros. oficjalnie ogłosiły plany dotyczące franczyzy. Wśród nich znalazły się dwa filmy o Lidze Sprawiedliwości. Amerykańska data premiery drugiej części została wyznaczona na 14 czerwca 2019 roku. Zapowiedziano wtedy również, że Snyder zajmie się reżyserią. Ostatecznie została ona opóźniona na nieokreślony czas.

</doc>
<doc id="3686828" url="https://pl.wikipedia.org/wiki?curid=3686828" title="Wonder Woman (film 2017)">
Wonder Woman (film 2017)

Wonder Woman – amerykański fantasy film akcji na podstawie serii komiksów o superbohaterce o tym samym imieniu wydawnictwa DC Comics. Za reżyserię odpowiadała Patty Jenkins, a za scenariusz Allan Heinberg. W rolach głównych wystąpili: Gal Gadot, Chris Pine, Robin Wright, Danny Huston, David Thewlis, Connie Nielsen i Elena Anaya.
Jest to czwarty film należący do franczyzy DC Extended Universe. Jego światowa premiera miała miejsce 15 maja 2017 roku w Szanghaju, natomiast w Polsce zadebiutował 2 czerwca tego samego roku. Kontynuacja, "Wonder Woman 1984", miała premierę w 2020 roku.
Obsada.
W filmie wystąpili również: Lisa Loven Kongsli jako Menalippe, porucznik Antiope; Lucy Davis jako Etta Candy, przyjaciółka Diany; Saïd Taghmaoui jako Sameer, tajny agent i sojusznik Trevora; Ewen Bremner jako Charlie, mający problem z alkoholem Szkot, sojusznik Trevora oraz Mayling Ng, Florence Kasumba, Madeleine Vall, Ann Wolfe, Doutzen Kroes i Samantha Jo jako Amazonki: Orana, Acantha, Egeria, Artemis, Venelia i Euboea.
Produkcja.
Rozwój projektu.
Pierwsze plany produkcji filmu "Wonder Woman" pojawiły się w 1996 roku z Ivanem Reitmanem jako producentem i reżyserem. W październiku 1999 roku ujawniono, że Jon Cohen przygotowuje adaptację dla producenta Joela Silvera i studia Warner Bros, gdzie do tytułowej roli była brana pod uwagę Sandra Bullock. W styczniu 2001 roku Silver zaproponował Toddowi Alcottowi napisanie scenariusza oraz poinformowano, że Silver Pictures będzie współprodukowało film. Na tym etapie było kilka projektów scenariusza, które stworzyli Alcott, Jon Cohen, Becky Johnston i Philip Levens. W sierpniu 2003 roku Levns został zastąpiony przez Laetę Kalogridis.
W marcu 2005 roku Warner Bros. i Silver Pictures ogłosili, że Joss Whedon napisze scenariusz i wyreżyseruje film. W 2006 roku poinformowano, że Priyanka Chopra negocjuje tytułową rolę w filmie. W lutym 2007 roku Whedon porzucił projekt. W tym samym miesiącu zatrudniono Matthew Jennisona i Brenta Stricklanda do napisania scenariusza. W 2010 roku szef Warner Bros. poinformował, że "Wonder Woman" jest nadal w trakcie rozwoju razem z dwoma innymi filmami na podstawie DC Comics, "The Flash" i "Aquaman".
W październiku 2014 roku Warner Bros. ujawniło listę produkcji na podstawie komiksów DC Comics, z których zbuduje własne uniwersum filmowe. Wśród nich znalazł się film "Wonder Woman" z premierą w czerwcu 2017 roku. W tym samym miesiącu poinformowano, że studio poszukuje kobiety na stanowisko reżysera filmu, wśród nich brane były pod uwagę Kathryn Bigelow, Catherine Hardwicke, Mimi Leder, Karyn Kusama, Julie Taymor, Michelle MacLaren i Tricia Brock. W listopadzie tego samego roku poinformowano, że studio wybrało MacLaren do wyreżyserowania filmu oraz Charles Roven, Zack Snyder i Deborah Snyder będą odpowiedzialni za produkcję. W grudniu tego samego roku poinformowano, że Jason Fuchs jest rozważany do napisania scenariusza. W kwietniu 2015 roku MacLaren opuściła projekt z powodu różnic twórczych między nią a studiem. Kilka dni później poinformowano, że za reżyserię odpowiedzialna będzie Patty Jenkins. W lipcu 2016 roku ujawniono, że scenariusz został napisany przez Allana Heinberga i Geoffa Johnsa.
Casting.
W listopadzie 2013 roku poinformowano, że Gal Gadot, Élodie Yung i Olga Kurylenko były przesłuchiwane do ważnej roli kobiecej w filmie "". W grudniu 2013 roku Gal Gadot podpisała kontrakt na udział w filmie oraz obejmujący solowy film i dwie części "Justice League". W maju 2015 roku poinformowano, że Chris Pine negocjuje ze studiem rolę Steve'a Trevora. W lipcu tego samego roku poinformowano, że aktor podpisał kontrakt na kilka filmów. W listopadzie 2015 roku do obsady dołączyli: Saïd Taghmaoui, Robin Wright, Danny Huston, David Thewlis, Ewen Bremner, Elena Anaya i Lucy Davis. W styczniu 2016 roku Connie Nielsen dołączyła do obsady jako królowa Hippolita. W lutym 2016 roku poinformowano, że Davis zagra Ettę Candy. W marcu tego samego roku ujawniono, że Wright zagra Antiope oraz w filmie zagra Lisa Loven Kongsli jako Menalippe.
Zdjęcia i postprodukcja.
W sierpniu 2015 roku poinformowano, że Bill Westenhofer będzie odpowiadał za efekty specjalne. W listopadzie tego samego roku, ogłoszono, że Matthew Jensen odpowiadać będzie za zdjęcia, Martin Walsh za montaż, Aline Bonetto za scenografię, a Lindy Hemming za kostiumy. Zdjęcia do filmu rozpoczęły się 14 listopada 2015 roku. Większość filmu kręcona była w studiach Warner Bros. w Leavesden w Wielkiej Brytanii. W marcu 2016 roku zdjęcia przeniosły się do Włoch, a następnie do Francji. Zdjęcia zakończyły się 9 maja 2016 roku.
Promocja.
23 lipca 2016 roku Jenkins, Gadot, Pine, Nielsen pojawili się podczas panelu na San Diego Comic-Conie, gdzie zaprezentowano pierwszy zwiastun filmu.
Wydanie.
Jego światowa premiera miała miejsce 15 maja 2017 roku w Szanghaju. Amerykańska i polska premiera została odbyła się 2 czerwca tego samego roku. Początkowo data ta wyznaczona była na 23 czerwca tego samego roku.
Odbiór.
Box office.
W Stanach Zjednoczonych i Kanadzie film zarobił blisko 413 mln USD. W innych krajach przychody wyniosły ponad 409, a łączny zysk blisko 822 miliony dolarów.
Krytyka w mediach.
Film spotkał się z dobrą reakcją krytyków. W serwisie Rotten Tomatoes 93% z 444 recenzji jest pozytywne, a średnia ocen wyniosła 7,64/10. Na portalu Metacritic średnia ocen z 50 recenzji wyniosła 76 punktów na 100.

</doc>
<doc id="3686830" url="https://pl.wikipedia.org/wiki?curid=3686830" title="Mošnica (potok)">
Mošnica (potok)

Mošnica – potok w dorzeczu Wagu na Słowacji. Ma źródła pod północnymi stokami szczytu Bôr w Niżnych Tatrach. Najwyżej położone z nich znajduje się na wysokości około 1440 m. Spływa dnem doliny Mošnica w kierunku północno-zachodnim. W dolnej części biegu zmienia kierunek na północny, potem północno-wschodni i wypływa na Kotlinę Liptowską. Przepływa przez miejscowość Lazisko i na wysokości około 650 m uchodzi do Palúdžanki jako jej prawy dopływ.

</doc>
<doc id="3686834" url="https://pl.wikipedia.org/wiki?curid=3686834" title="Kamienica Jana Petera w Łodzi">
Kamienica Jana Petera w Łodzi

Kamienica Jana Petera – kamienica znajdująca się przy narożniku ulic Piotrkowskiej 13 i Próchnika 2 w Łodzi. Kamienica pochodzi z wczesnego okresu rozwoju miasta.
Historia.
Pierwotnie na działce istniał drewniany dom, w którym (od początku lat 40. XIX wieku) właściciel, Jan Peter, prowadził handel towarami korzennymi, rybami oraz mydłem. Murowana, piętrowa kamienica powstała w 1862 roku u zbiegu ulic Piotrkowskiej i Próchnika. Autorem projektu był Jan Karol Mertsching, który zaprojektował budynek na planie litery L. Kamienica pełniła funkcję mieszkalną i handlową: mieszkali tu, oprócz rodziny właściciela, rejent Konstanty Płachecki, a także nauczyciele szkoły powiatowej realnej, a część handlowa zajęta była przez szynk oraz cukiernię Jana Petera. W latach 90. XIX w. w budynku istniało sześć sklepów oraz księgarnia Juliusza Arndta.
Architektura.
Budynek został wzniesiony w stylu klasycystycznym. Od strony ul. Piotrkowskiej kamienica posiada ryzalit z czterema pilastrami w porządku jońskim, który jest zakończony fryzem gałązkowym i trójkątnym tympanonem. Narożnik z żeliwną balustradą jest ścięty, a od strony ul. Próchnika elewacja posiada również ryzalit zwieńczony tympanonem.
Kamienica została wpisana do rejestru zabytków nieruchomych województwa łódzkiego: 24 lutego 1964 roku z numerem kl. III-4/9-64/ZS-1/19 oraz 20 marca 1971 roku z numerem 9.

</doc>
<doc id="3686839" url="https://pl.wikipedia.org/wiki?curid=3686839" title="Tkacz iluzji">
Tkacz iluzji



</doc>
<doc id="3686840" url="https://pl.wikipedia.org/wiki?curid=3686840" title="Błękit maga">
Błękit maga



</doc>
<doc id="3686843" url="https://pl.wikipedia.org/wiki?curid=3686843" title="Penghu 1">
Penghu 1

Penghu 1 – skamieniały fragment żuchwy należący do jednego z wymarłych gatunków homininów, który żył w plejstocenie na terenie obecnego Tajwanu.
Skamieniałość została odkryta przed rokiem 2008 przez rybaków pracujących przy Cieśninie Peskadorskiej, pomiędzy Peskadorami a Tajwanem. Szczątki zostały opisane w 2015 przez międzynarodowy zespół naukowców z Japonii, Tajwanu i Australii. Wiek Penghu 1 szacuje się na 190 000 – 10 000 lat.
Okaz składa się z niemalże kompletnej prawej połowy żuchwy i czterech zębów, w tym trzonowców i zębów przedtrzonowych. Egzemplarz został przypisany do rodzaju "Homo" na podstawie proporcji żuchwy i zębów. Najbardziej przypomina on szczątki "Homo erectusa" znalezione w powiecie He w prowincji Anhui, jednak nie jest możliwe ani przyporządkowanie go do konkretnego gatunku, ani ustalenie jego taksonomicznych powiązań, z uwagi na ograniczony materiał. Współautor badań, Yōsuke Kaifu, stwierdził, iż większa część szkieletu jest niezbędna, by móc określić gatunek skamieliny. Paleontolog Mark McMenamin uważa, że zęby tego fragmentu żuchwy są na tyle charakterystyczne, iż można na ich podstawie wydzielić nowy gatunek zwany "Homo tsaichangensis". Chińscy antropolodzy Wu Xinzhi i Tong Haowen wstępnie przyporządkowali Penghu 1 do archaicznego "Homo sapiens". Nie wykluczyli jednak możliwości, że może być to nowy, osobny gatunek, choć do takiego wniosku niezbędna jest większa liczba kości.
W 2015 Lelo Suvad ogłosił w prasie, że zgadza się z istnieniem nowego gatunku "Homo tsaichangensis".
Pengu 1 jest przechowywany w Muzeum Narodowym Nauki Naturalnej w Taizhongu na Tajwanie.

</doc>
<doc id="3686844" url="https://pl.wikipedia.org/wiki?curid=3686844" title="Carsten Nielsen">
Carsten Nielsen

 
Carsten Kjeldsen Nielsen (ur. 12 sierpnia 1955 w Kopenhadze) – duński piłkarz występujący na pozycji pomocnika.
Kariera klubowa.
Nielsen karierę rozpoczynał w sezonie 1974 w pierwszoligowym zespole B 1903. W sezonie 1976 zdobył z nim mistrzostwo Danii. Po tym sukcesie przeszedł do niemieckiej Borussii Mönchengladbach. W Bundeslidze zadebiutował 28 sierpnia 1976 w wygranym 4:2 meczu z VfL Bochum. W sezonie 1976/1977 wywalczył z zespołem mistrzostwo Niemiec, a w sezonie 1977/1978 wicemistrzostwo Niemiec. 31 sierpnia 1977 w przegranym 2:4 spotkaniu z Eintrachtem Frankfurt strzelił pierwszego gola w Bundeslidze. Graczem Borussii był przez pięć sezonów.
W 1981 roku Nielsen odszedł do francuskiego RC Strasbourg. W Première Division zadebiutował 24 lipca 1981 w przegranym 0:1 pojedynku z AS Monaco. W RC Strasbourg występował przez cztery sezony. W 1985 roku przeszedł do szwajcarskiego Neuchâtel Xamax. W sezonie 1985/1986 wywalczył z nim wicemistrzostwo Szwajcarii. Następny sezon spędził w drugoligowym CS Chênois, a potem wrócił do Neuchâtel. W sezonie 1987/1988 zdobył z nim mistrzostwo Szwajcarii.
W 1990 roku Nielsen wrócił do Danii, gdzie został graczem klubu KB. W tym samym roku zakończył karierę.
Kariera reprezentacyjna.
W reprezentacji Danii Nielsen zadebiutował 12 października 1975 w przegranym 0:2 meczu Mistrzostw Europy 1976 z Hiszpanią. W latach 1975–1979 w drużynie narodowej rozegrał 4 spotkania.

</doc>
<doc id="3686846" url="https://pl.wikipedia.org/wiki?curid=3686846" title="Matthias Freihof">
Matthias Freihof

Matthias Freihof (ur. 25 listopada 1961 w Plauen) – niemiecki aktor teatralny, telewizyjny i filmowy.

</doc>
<doc id="3686850" url="https://pl.wikipedia.org/wiki?curid=3686850" title="Modrak śródziemnomorski">
Modrak śródziemnomorski



</doc>
<doc id="3686876" url="https://pl.wikipedia.org/wiki?curid=3686876" title="Diecezja Skálholtu">
Diecezja Skálholtu

Diecezja Skálholtu (łac. "Dioecesis Scalholtensis") – historyczna diecezja rzymskokatolicka na Islandii, obejmująca swoim zasięgiem południową część wyspy. Obecnie katolickie biskupstwo tytularne.
Historia.
Diecezja powstała w 1056. Początkowo podlegała ona archidiecezji Bremy, a potem Lund. Z jej terenów wydzielono w 1106 diecezję Hólaru. W 1153 podporządkowano ją archidiecezji Nidarosu. Diecezja zanikła w wyniku reformacji w 1540.
Stolica tytularna.
W 1968 papież Paweł VI ustanowił stolicę tytularną nawiązującą do średniowiecznego biskupstwa Skálholtu.

</doc>
<doc id="3686957" url="https://pl.wikipedia.org/wiki?curid=3686957" title="Norbert Hofer">
Norbert Hofer

Norbert Hofer (ur. 2 marca 1971 w Vorau) – austriacki polityk, działacz partyjny i samorządowiec, działacz Wolnościowej Partii Austrii (FPÖ) i od 2019 do 2021 lider tego ugrupowania, parlamentarzysta krajowy, kandydat w wyborach prezydenckich w 2016, w latach 2017–2019 minister transportu, innowacji i technologii.
Życiorys.
W 1990 ukończył szkołę średnią techniczną HTBLA Eisenstadt. Do 1994 pracował w liniach lotniczych Lauda Air. Zaangażował się w działalność polityczną w ramach Wolnościowej Partii Austrii w Burgenlandzie, stając się etatowym działaczem tego ugrupowania. Pracował m.in. przy kampaniach wyborczych i jako wykładowca na kursach prowadzonych przez swoje ugrupowanie. W latach 1996–2007 pełnił funkcję sekretarza FPÖ w Burgenlandzie, od 2000 do 2006 był równocześnie dyrektorem klubu poselskiego w landtagu. Kierował strukturami partii w mieście Eisenstadt i powiecie Eisenstadt-Umgebung. W latach 1997–2007 był radnym miasta Eisenstadt. W 2005 powołany na wiceprzewodniczącego Wolnościowej Partii Austrii na szczeblu krajowym, a w 2006 również na szczeblu regionalnym.
W 2006 po raz pierwszy uzyskał mandat posła do Rady Narodowej (XXIII kadencji). Z powodzeniem ubiegał się o reelekcję w 2008, 2013, 2017 i 2019 na XXIV, XXV, XXVI i XXVII kadencję. W 2013 objął stanowisko jednego z wiceprzewodniczących (trzeciego przewodniczącego) niższej izby austriackiego parlamentu, utrzymał tę funkcję również po wyborach w 2017.
28 stycznia 2016 został przedstawiony jako kandydat FPÖ w wyborach prezydenckich. W pierwszej turze głosowania z 24 kwietnia 2016 zajął pierwsze miejsce z wynikiem 35,1% głosów, przechodząc do drugiej tury wyborów. W drugiej turze przegrał w rywalizacji z Alexandrem Van der Bellenem różnicą około 31 tys. głosów, otrzymując poparcie na poziomie 49,7%. Wyniki tej tury zostały jednak unieważnione decyzją Trybunału Konstytucyjnego z 1 lipca 2016.
8 lipca 2016, w związku z końcem kadencji Heinza Fischera i unieważnieniem wyników drugiej tury wyborów jego następcy, z urzędu został tymczasowo jednym z pełniących obowiązki prezydenta Austrii (wraz z przewodniczącą Rady Narodowej Doris Bures i jej pierwszym zastępcą Karlheinzem Kopfem) (pełnił tę funkcję do stycznia 2017). W powtórce drugiej tury głosowania z 4 grudnia 2016 zdobył 46,2% głosów, tym samym przegrywając wybory ze swoim kontrkandydatem.
18 grudnia 2017 objął stanowisko ministra transportu, innowacji i technologii w rządzie Sebastiana Kurza. 19 maja 2019 został nominowany do objęcia funkcji nowego przewodniczącego Wolnościowej Partii Austrii; dzień wcześniej dotąd kierujący partią Heinz-Christian Strache ustąpił w atmosferze skandalu, co doprowadziło do rozpadu koalicji rządowej. 22 maja 2019 Norbert Hofer zakończył w związku z tym sprawowanie urzędu ministra. We wrześniu tegoż roku formalnie stanął na czele swojego ugrupowania. W październiku wybrany ponownie na trzeciego przewodniczącego Rady Narodowej. W czerwcu 2021 zrezygnował z funkcji przewodniczącego partii.
Życie prywatne.
Urodził się w rodzinie katolickiej, później przeszedł na protestantyzm. Dwukrotnie żonaty, ma czwórkę dzieci. Deklaruje znajomość języka angielskiego.
W sierpniu 2003 miał poważny wypadek podczas uprawiania paralotniarstwa. Groził mu paraliż, po półrocznej rehabilitacji odzyskał sprawność, poruszając się jednak od tego czasu o lasce.

</doc>
<doc id="3686974" url="https://pl.wikipedia.org/wiki?curid=3686974" title="Marco Mendoza">
Marco Mendoza

Marco Mendoza (ur. 3 maja 1963 w San Diego, Kalifornia) – amerykański basista. Były członek zespołów Thin Lizzy, Whitesnake, Soul Sirkus, Black Star Riders, Blue Murder oraz Lynch Mob. Współpracował ponadto z takimi wykonawcami jak: Ted Nugent, Oliver Weers, Bill Ward i John Sykes. W 2007 roku nakładem wytwórni muzycznej Frontiers Records ukazał się debiutancki album solowy muzyka zatytułowany "Live For Tomorrow".

</doc>
<doc id="3686976" url="https://pl.wikipedia.org/wiki?curid=3686976" title="Strathernia">
Strathernia

Strathernia (łac. "Stratherniensis", ang. "Strathearn") – stolica historycznej diecezji w Szkocji, erygowanej w roku 1155, a zlikwidowanej około 1570. Współcześnie miejscowość Strathearn w hrabstwie Perth. Obecnie katolickie biskupstwo tytularne.

</doc>
<doc id="3686977" url="https://pl.wikipedia.org/wiki?curid=3686977" title="Mistrzostwa Rumunii w rugby union (2005/2006)">
Mistrzostwa Rumunii w rugby union (2005/2006)

Divizia Națională 2005/2006 – dziewięćdziesiąte mistrzostwa Rumunii w rugby union. Zawody odbywały się w dniach 13 sierpnia 2005 – 20 maja 2006 roku, a tytułu broniła drużyna CSA Steaua Bukareszt.
Promowany z niższej klasy rozgrywkowej wraz z CS Iași zespół CSM Sibiu nie przystąpił do zawodów, a jego miejsce zajęła drużyna z Suczawy. Również ze względów finansowych udział w mistrzostwach rozważał RC Bârlad, potwierdził jednak ostatecznie swój udział. Składy zespołów. Rozkład gier opublikowano na początku lipca 2005 roku, a dla dalszych faz w późniejszych terminach.
Trzy z czterech meczów fazy pucharowej były transmitowane w telewizji, półfinały odbyły się na boiskach wyżej rozstawionej drużyny, a mecze o medale rozegrano na neutralnych boiskach. W przypadku remisu po regulaminowym czasie gry organizowana miała być dogrywka składająca się z dwóch pięciominutowych części, z uwzględnieniem reguły "nagłej śmierci", a jeśli i ona nie przyniosłaby rozstrzygnięcia o zwycięstwie decydowałby konkurs karnych kopów.
W półfinałach lepsze okazały się drużyny wyżej rozstawione. Brąz zdobyli zawodnicy stołecznego Dinama, w finale lepsi od drużyny z Aradu okazali się obrońcy tytułu ze Steauy. Ostatecznie zatem końcowa klasyfikacja mistrzostw kraju okazała się taka sama jak po fazie zasadniczej.
Kilka spotkań zakończyło się decyzjami komisji dyscyplinarnej: w kolejkach piątej, ósmej i jedenastej.

</doc>
<doc id="3686979" url="https://pl.wikipedia.org/wiki?curid=3686979" title="Zygmunt Edward Raczyński">
Zygmunt Edward Raczyński

Zygmunt Edward Kazimierz Anastazy z Małuszyna i Raczyna hr. Raczyński (ur. 1861 w Mitawie, zm. 1937 w Obrzycku) – polski magnat i polityk. Syn Wilhelma Leopolda. III ordynat obrzycki od 13 marca 1899.
Życiorys.
Otrzymał staranne wykształcenie w duchu niemieckim (był przewidywany jako główny zarządca dóbr wielkopolskich rodu). Naukę w gimnazjum odbywał w Erfurcie, ale przerwał ją z uwagi na postanowienie zostania oficerem. Rodzina przeniosła się w celu kontynuowania nauki do Poczdamu, ale i ta ścieżka kariery okazała się chybiona, gdyż z uwagi na powiększona tarczycę, uznano go za niezdolnego do służby wojskowej. 
Rozczarowany niepowodzeniami udał się na Śląsk, gdzie pracował jako wolontariusz w różnych zakładach rolniczych, a następnie pojechał do Genewy, gdzie brał udział w wykładach ogólnokształcących na tamtejszym uniwersytecie. 
Podróżował wiele po Europie, w Rzymie poznając baronównę Antoninę Józefę Marię Paulinę von Bönninghausen gennant von Budberg, z którą się ożenił w 1894. Zamieszkali w Dreźnie. W 1899 odziedziczył po Karolu Raczyńskim ordynację obrzycką rodu Raczyńskich. Rodzina przebywała tam okresowo, by w 1902 osiąść tu na stałe, w tzw. "Augustusburgu" na Zielonejgórze. 
27 stycznia 1905 otrzymał pruski tytuł hrabiego. Z majątkiem wiązał się przywilej zasiadania w pruskiej Radzie Panów, z którego korzystał (jako bezpartyjny) do 1918, tj. do czasu rozwiązania tego ciała. Wspomagał instytucje dobroczynne i żył bardzo skromnie. 
Zmarł z powodu chorób serca, pozostawiając pięcioro dzieci: Cecylię Karolinę (ur. 1895), Teresę Marię (ur. 1897), Zygmunta Emeryka (ur. 1901), Andrzeja (ur. 1910) i Wilhelma Józefa. Został pochowany w kościele ewangelickim w Obrzycku, do którego powstania w 1911 przyczynił się pomocą finansową.

</doc>
<doc id="3686984" url="https://pl.wikipedia.org/wiki?curid=3686984" title="Krzywa Rzeka">
Krzywa Rzeka



</doc>
<doc id="3686988" url="https://pl.wikipedia.org/wiki?curid=3686988" title="Jan Saenredam">
Jan Saenredam

Jan Saenredam (ur. 1565 w Zaandam, zm. 6 kwietnia 1607 w Assendelft) – holenderski manierystyczny malarz, rytownik, rysownik i kartograf. Wykonywał prace o tematyce biblijnej i mitologicznej. Był ojcem malarza wnętrz kościołów Pietera Saenredama.

</doc>
<doc id="3686990" url="https://pl.wikipedia.org/wiki?curid=3686990" title="Kiedy tylko spojrzę">
Kiedy tylko spojrzę

Kiedy tylko spojrzę – singel Sylwii Grzeszczak, promujący trzeci album piosenkarki pt. "Komponując siebie". Utwór został napisany przez Marcina Piotrowskiego, a skomponowała go Sylwia Grzeszczak.
Na potrzeby singla utwór został nagrany ponownie z gościnnym udziałem chóru Sound'n'Grace
Pierwszy raz na żywo utwór został wykonany podczas Polsat Sopot Festival 2014. Można go było również usłyszeć podczas gali Telekamery 2015 czy Polsat SuperHit Festiwal 2015 w Sopocie. 
Utwór reprezentował Polskę w konkursie OGAE Song Contest, czyli międzynarodowym plebiscycie organizowanym przez kluby fanów Konkursu Eurowizji, gdzie zajął wysokie 3 miejsce
Do utworu powstał teledysk zrealizowany przez Cam-L Studio w Chrzypsku Wielkim i Chrzypsku Małym (most kolejowy z lat 1907-1908, wybudowany dla linii Szamotuły - Międzychód 15 metrów nad lustrem rzeki Osiecznicy).

</doc>
<doc id="3686993" url="https://pl.wikipedia.org/wiki?curid=3686993" title="Franciszek Mycielski">
Franciszek Mycielski



</doc>
<doc id="3687002" url="https://pl.wikipedia.org/wiki?curid=3687002" title="P.J. Carlesimo">
P.J. Carlesimo

Peter John "P. J." Carlesimo (ur. 30 maja 1949 w Scranton) – amerykański trener, analityk i komentator koszykarski (ESPN, The NBA on TNT', Westwood One, CSN New England).
Jest synem trenera akademickiego Petera A. Carlesimo.
Podczas jednego z treningów w sezonie 1997/1998, będąc głównym trenerem Golden State Warriors, został zaatakowany przez zawodnika tej drużyny – Latrella Sprewella. Sprewell dusił go przez około 15 sekund zanim nie został powstrzymany przez kilku kolegów z zespołu. Po 20 minutach powrócił by ponowić atak. Warriors rozwiązali kontrakt ze Sprewellem, a liga NBA zawiesiła go na rok (później zredukowano karę do zawieszenia na 68 spotkań).

</doc>
<doc id="3687009" url="https://pl.wikipedia.org/wiki?curid=3687009" title="Windows Server Update Service">
Windows Server Update Service

Windows Server Update Service (WSUS) – program komputerowy, który daje możliwość zarządzania dystrybucją aktualizacji oraz poprawek dotyczących produktów firmy Microsoft, przeznaczonych dla komputerów (stacji roboczych) w środowisku korporacyjnym. WSUS pobiera aktualizacje ze strony Microsoft Update, a następnie dystrybuuje je na komputery docelowe poprzez sieć. Wcześniejsza wersja aplikacji WSUS nosiła nazwę Software Update Services (SUS).
Linki zewnętrzne.
Strona domowa WSUS: http://technet.microsoft.com/en-us/windowsserver/bb332157.aspx

</doc>
<doc id="3687013" url="https://pl.wikipedia.org/wiki?curid=3687013" title="LEO Express">
LEO Express



</doc>
<doc id="3687015" url="https://pl.wikipedia.org/wiki?curid=3687015" title="Alex Rose">
Alex Rose

Alex Rose (ur. 17 listopada 1991) – samoański lekkoatleta specjalizujący się w rzucie dyskiem.
Na początku kariery reprezentował Stany Zjednoczone. W 2010 bez awansu do finału startował na mistrzostwach świata juniorów w Moncton. Po zmianie barw narodowych, zajął 6. miejsce podczas uniwersjady w Kazaniu. Pięciokrotnie startował na mistrzostwach świata, w 2022 awansował do finału zajmując w nim 8. miejsce.
Wielokrotny złoty medalista mistrzostw Oceanii oraz igrzysk Pacyfiku (również w pchnięciu kulą i rzucie młotem).
Rekord życiowy w rzucie dyskiem: 67,48 (22 maja 2021, Tucson) – rekord Samoa. Rose jest także aktualnym rekordzistą kraju w rzucie młotem (58,66 w 2015).

</doc>
<doc id="3687017" url="https://pl.wikipedia.org/wiki?curid=3687017" title="Alexander Rose">
Alexander Rose



</doc>
<doc id="3687018" url="https://pl.wikipedia.org/wiki?curid=3687018" title="Nicolas Schmit">
Nicolas Schmit

Nicolas Schmit (ur. 10 grudnia 1953 w Differdange) – luksemburski polityk, dyplomata i ekonomista, deputowany, działacz Luksemburskiej Socjalistycznej Partii Robotniczej, minister w kilku rządach, poseł do Parlamentu Europejskiego IX kadencji, od 2019 członek Komisji Europejskiej.
Życiorys.
Absolwent studiów ekonomicznych w Institut d'études politiques d'Aix-en-Provence, uzyskał również dyplom DEA w zakresie stosunków międzynarodowych. Pod koniec lat 70. pracował na Université d’Aix-Marseille III. W 1979 został zatrudniony w luksemburskiej administracji państwowej, początkowo w biurze premiera, w 1983 przeszedł do służby dyplomatycznej. W 1984 objął stanowisko szefa gabinetu politycznego ministra spraw zagranicznych Jacques’a Poosa.
W 1989 został sekretarzem parlamentarnym Luksemburskiej Socjalistycznej Partii Robotniczej, a rok później radcą w stałym przedstawicielstwie Luksemburga przy Wspólnotach Europejskich w Brukseli. Od 1992 do 1998 kierował w MSZ departamentem zajmującym się międzynarodowymi stosunkami gospodarczymi i kooperacją. W 1998 został ambasadorem Luksemburga przy Unii Europejskiej, jako zastępca członka brał udział w pracach Konwentu Europejskiej.
W 2004 wszedł w skład rządu Jeana-Claude’a Junckera jako minister delegowany w resorcie spraw zagranicznych, odpowiadając także za kwestie imigracji. W 2009, 2013 i 2018 był wybierany na posła do Izby Deputowanych.
W 2009 został ministrem pracy, zatrudnienia i imigracji w kolejnym gabinecie Jeana-Claude’a Junckera. W 2013 u Xaviera Bettela powierzono mu funkcję ministra pracy. Zakończył urzędowanie w 2018. W 2019 został wybrany na eurodeputowanego IX kadencji.
W tym samym roku dołączył do Komisji Europejskiej kierowanej przez Ursulę von der Leyen (z kadencją od 1 grudnia 2019) jako komisarz do spraw miejsc pracy i praw socjalnych.

</doc>
<doc id="3687021" url="https://pl.wikipedia.org/wiki?curid=3687021" title="Jerzy Fierich">
Jerzy Fierich

Jerzy Fierich (ur. 20 września 1900 w Krakowie, zm. 9 sierpnia 1965 tamże) – polski historyk nauk ekonomicznych, statystyk i ekonometryk rolnictwa. Profesor doktor habilitowany Uniwersytetu Jagiellońskiego.
Życiorys.
Syn profesora Uniwersytetu Jagiellońskiego Franciszka Fiericha i Heleny z Hupków. W 1918 ukończył krakowskie gimnazjum klasyczne im. Jana III Sobieskiego, a następnie studiował na Wydziale Rolniczym Uniwersytetu Jagiellońskiego. W 1920 przeniósł się na Politechnikę Lwowską, gdzie cztery lata później uzyskał dyplom inżyniera rolnika. Równocześnie studiował na Wydziale Filozoficznym UJ pod kierunkiem prof. Tadeusza Garbowskiego, a następnie na Uniwersytecie Lwowskim u prof. Kazimierza Twardowskiego. W 1932 na Wydziale Rolniczym Uniwersytetu Jagiellońskiego przedstawił dysertację pt. "Broniszów, wieś powiatu ropczyckiego" i na jej podstawie uzyskał tytuł doktora nauk matematycznych. Od 1935 prowadził na Wydziale Rolniczym Uniwersytetu Jagiellońskiego wykłady ze wstępu do nauk rolniczych, rok później po obronie pracy pt. "Stanowisko nauk rolniczych" otrzymał stopień doktora habilitowanego i wykładał również ekonomię polityczną. W drugiej połowie 1936 został profesorem nadzwyczajnym ekonomii, powierzono mu wówczas stanowisko kierownika Katedry Ekonomii Politycznej w krakowskiej Akademii Handlowej. Okres II wojny światowej spędził w rodzinnym majątku ziemskim w Broniszowie Tarnowskim. W 1945 powrócił do Krakowa i objął wcześniej zajmowane stanowisko w Akademii Ekonomicznej, od 1946 po uzyskaniu tytułu profesora zwyczajnego przez trzy lata stał na czele Katedry Historii Doktryn Ekonomicznych i Społecznych na Wydziale Rolniczym Uniwersytetu Jagiellońskiego. W 1950 względy polityczne sprawiły, że Jerzy Fierich został pozbawiony stanowiska kierowniczego na Akademii Ekonomicznej, nominowano go wówczas na kierownika Katedry Statystyki w Wyższej Szkole Ekonomicznej. W 1953 został kierownikiem Zakładu Ekonomiki Produkcji Zwierzęcej w Instytucie Zootechniki i piastował tę funkcję przez dziesięć lat. Od 1957 do 1961 był prorektorem i dziekanem na Wydziale Produkcji i Obrotu Towarowego Akademii Ekonomicznej w Krakowie, od 1958 do 1963 pełnił funkcję wiceprzewodniczącego Rady Naukowej i konsultanta Ośrodka Badań Prasoznawczych RSW „Prasa” oraz zasiadał w komitecie redakcyjnym "Zeszytów Prasoznawczych".
Zmarł w 1965, spoczywa na Cmentarzu Rakowickim (kwatera AB-zach-3).
Dorobek naukowy.
Jest uważany za twórcę krakowskiej szkoły statystyków i ekonometryków, pozostawił po sobie ponad 60 prac, w tym 10 podręczników z zakresu ekonomii, metodologii nauk, ekonometrii i statystyki matematycznej. Jako pierwszy zastosował metodę taksonomiczną i metodę programowania matematycznego przy ustaleniu rejonów produkcji rolniczej.
Na prośbę Stanisława Kota napisał hasło "rolnictwo" do Encyklopedii staropolskiej Brücknera wydanej w latach 1937-1939.

</doc>
<doc id="3687023" url="https://pl.wikipedia.org/wiki?curid=3687023" title="Monanthotaxis chasei">
Monanthotaxis chasei

Monanthotaxis chasei R.E.Fr. – gatunek rośliny z rodziny flaszowcowatych ("Annonaceae" Juss.). Występuje naturalnie w Zimbabwe, Malawi oraz Mozambiku. 
Biologia i ekologia.
Rośnie w wiecznie zielonych lasach. Występuje na wysokości do 900 m n.p.m.

</doc>
<doc id="3687028" url="https://pl.wikipedia.org/wiki?curid=3687028" title="Franciszek Mycielski (1832–1901)">
Franciszek Mycielski (1832–1901)

Franciszek Cyrjak Cyprjan Mycielski hrabia, herbu Dołęga (ur. 15 marca 1832 w Chociszewicach k. Krobi, zm. 2 marca 1901 w Wiśniowej) – ziemianin, działacz gospodarczy, prezes Krakowskiego Towarzystwa Rolniczego, polityk konserwatywny, poseł do Sejmu Krajowego Galicji, członek austriackiej Izby Panów.
Życiorys.
Nauki pobierał w Krakowie na pensji Józefa Kremera, a następnie w Gimnazjum Św. Anny, gdzie w 1848 uzyskał maturę. Studiował na Uniwersytecie Jagiellońskim najpierw na Wydziale Filozoficznym (1848-1850), następnie na Wydziale Prawa (1851-1852), studiów jednak nie ukończył. Po odbyciu podróży zagranicznych do Francji i Włoch (1853, 1855) osiadł początkowo w Wielkopolsce gdzie gospodarował w latach 1856-1867 w majątku Wziąchów w pow. krobskim. Związany był wówczas z konserwatystami wielkopolskimi i obracał się w kręgu rodzin Chłapowskich, Mielżyńskich i Koźmianów. Poseł do Pruskiego Sejmu Krajowego. 
Po sprzedaży majątku w 1867 przeniósł się do Galicji, gdzie zakupił Wiśniową oraz Jazową, Kozłówek, Cieszynę w pow. jasielskim i Pstrągową w pow. ropczyckim. W latach 1870–1884 był także współwłaścicielem dóbr Końskie Wielkie, w pow. koneckim gub. radomskiej w Królestwie Polskim. Uznawany przez sąsiadów za jednego z najlepszych właścicieli ziemskich, unowocześnił swój majątek, przeprowadzając meliorację i zakładając wzorową hodowlę bydła, jedną z najrentowniejszych w Galicji. Produkował m.in. doskonałe sery. W latach 1871-1872 przeprowadził remont i przebudowę pałacu w Wiśniowej według projektu krakowskiego architekta Filipa Pokutyńskiego, który zachował dawny prostokątny rzut planu z pokojami w dwóch traktach, zmieniając zarazem wewnętrzne podziały, zbudował także klatkę schodową na piętro, które podwyższył. Cały budynek został nakryty niskim czterospadowym dachem z profilowanym gzymsem. Otaczający pałac ogród dworski zamieniono w park krajobrazowy typu  angielskiego. Wraz z żoną Walerią stworzyli z pałacu w Wiśniowej miejsce skupiające ówczesną elitę intelektualną i artystyczną. 
Był koncesjonariuszem a także członkiem rady zawiadowczej (1874-1876) Kolei Dniestrzańskiej. W I. 1887-1892 był członkiem Rady Nadzorczej Kolei Karola Ludwika. Działał w różnych stowarzyszeniach. Członek Galicyjskiego Towarzystwa Kredytowego Ziemskiego, w latach 1870-1873 z ramienia oddziału w Ropczycach delegat na ogólne zgromadzenia. Członek rady zawiadowczej Galicyjskiego Banku Kredytowego we Lwowie (1874). Był zastępcą dyrektora (1886-1888) Towarzystwa Wzajemnych Ubezpieczeń w Krakowie. W latach 1870-1901 był członkiem Towarzystwa Rolniczego Krakowskiego, oraz prezesem (1882-1886, 1895) i członkiem wydziału (1887-1892) Okręgowego Towarzystwa Rolniczego (filii TRKr.) w Jaśle. W latach 1894-1899 prezes a w latach 1900-1901 prezes honorowy Towarzystwa Rolniczego Krakowskiego, w 1899 wybrany dożywotnim prezesem honorowym.Za jego prezesury Towarzystwo zorganizowało praktyczne kursy rolnicze, zdobyło od władz krajowych większe fundusze na melioracje i stacje doświadczalne, organizowało wystawy rolnicze i ożywiło działalność kół terenowych. Przyczynił się do powstania Wydziale Filozoficznym UJ Studium Rolniczego (1890), przekazując na jego rzecz bibliotekę i zbiory po rozwiązanej szkole rolniczej w Żabikowie, w zaborze pruskim. Opublikował szereg artykułów o melioracji, przemyśle spożywczym i szkolnictwie rolniczym głównie w "Tygodniku Rolniczym" i "Przeglądzie Polskim".
Członek Rady Powiatowej z grupy większej własności w Ropczycach (1870). Członek z grupy większej własności, od 1880 z gmin wiejskich Rady Powiatowej (1875-1883) oraz zastępca członka (1875), prezes (1876-1879) Wydziału Powiatowego w Jaśle. Członek Podkomisji Reklamacyjnej podatku gruntowego w Krakowie (1883).
Konserwatysta, czynny w życiu politycznym. Był posłem do Sejmu Krajowego Galicji: kadencji IV (1877–1882, wybrany w IV kurii w okręgu Jasło-Brzostek-Frysztak), V (3 września 1888 został wybrany w miejsce Feliksa Buchwalda w okręgu Jasło-Brzostek-Frysztak, kadencja trwała do 1889) oraz VII (wybrany w 1895 w I kurii w obwodzie tarnowskim, złożył mandat w 1898, a na jego miejsce 30 listopada 1898 obrano Jana Hupkę). Zasiadał w komisjach: drogowej, kolejowej i gospodarstwa krajowego. 12 stycznia 1895 został dożywotnim członkiem Izby Panów w Radzie Państwa.
Zmarł 2 marca 1901 w Wiśniowej, po czym pierwotnie został pochowany w Niewodnej, a po 10 latach jego szczątki zostały przeniesiony do krypty kaplicy grobowej Mycielskich w Wiśniowej.
Odznaczony.
W 1898 został odznaczony Krzyżem Komandorskim Orderu Leopolda.
Rodzina.
Syn hrabiego Józefa (1794-1867) i Karoliny Ludwiki z domu Wodzickiej. Brat Marii, Michała, Karoliny, Feliksa, Anny i Józefa. Jego żoną była Waleria z Tarnowskich (1830–1914, córkę Jana Bogdana Tarnowskiego i siostrę Stanisława Tarnowskiego). Mieli dzieci: synów ziemianina Jana (1858-1926), historyka sztuki Jerzego (1856–1928) i Kazimierza (1860-1863) oraz córki: Cecylię Marię (1864-1942) i Karolinę Joannę (1867-1941) żonę Henryka Mariana Morstina (1859-1922). 

</doc>
<doc id="3687029" url="https://pl.wikipedia.org/wiki?curid=3687029" title="Beda Ostaszewski">
Beda Ostaszewski

Beda Ostaszewski (ur. 13 grudnia 1764, Żebry-Wiatraki, zm. 6 lipca 1834, Lubiń) – przeor klasztoru benedyktynów w Pułtusku 1802-1815, doktor teologii, ostatni opat klasztoru w Lubiniu 1815-1834 przed likwidacją opactwa lubińskiego przez władze pruskie.
Życiorys.
Jan od Krzyża Beda Ostaszewski urodził się 13 grudnia 1764 w miejscowości Żebry-Wiatraki w szlacheckiej rodzinie Ostaszewskich herbu Ostoja. Po ukończeniu szkoły publicznej nadzorowanej przez Komisję Edukacji Narodowej wstąpił do klasztoru benedyktynów w Pułtusku (dokąd zakon benedyktynów przeniósł się w 1781 z Płocka). W 1783 przyjął w Pułtusku profesję zakonną. Kolejne trzy lata spędził w klasztorze horodyskim benedyktynów (Horodyszcze niedaleko Pińska), gdzie pobierał nauki teologiczne. W latach 1786–1792 przebywał ponownie w Pułtusku, skierowany przez władze zakonne do pracy w szkole publicznej, której prowadzenie zostało powierzone benedyktynom. W latach 1792–1795 przebywał w Lubiniu, gdzie sprawował funkcję profesora teologii przy studium generalnym. Po powrocie do Pułtuska został wybrany w 1799 przez kapitułę elekcyjną pułtuskich benedyktynów sekretarzem konwentu i kustoszem kościoła w Pułtusku. W 1802 benedyktyni pułtuscy wybrali go swoim przeorem. W późniejszych latach był ponownie wybierany przez nich na tę funkcję jeszcze czterokrotnie, sprawując przeorat przez dwanaście lat, do roku 1815. Był przeorem i administratorem opactwa klaustralnego płockiego w latach 1807-1817
Przykładał dużą wagę do działalności edukacyjnej, dążąc do tego, by prowadzona przez benedyktynów szkoła w Pułtusku stała na najwyższym poziomie. Była ona największą pod względem liczby uczniów szkołą na Mazowszu. Pruski wizytator tej zakonnej placówki edukacyjnej donosił władzom w swoim raporcie, że Beda Ostaszewski to człowiek "“bardzo wykształcony, skromny, w kilku gałęziach nauki doskonale obeznany.”"
W 1810 zwrócił się do konwentów benedyktyńskich Sieciechowa, Św. Krzyża i Tyńca z propozycją utworzenia wspólnego związku wszystkich sześciu opactw benedyktyńskich na ziemiach polskich, jako kontynuacji kongregacji sprzed zaborów. Myśl tę przedstawił także opatowi w Lubiniu, Stanisławowi Kieszkowskiemu. Do realizacji tego pomysłu nie doszło jednak, m.in. z powodu polityki zaborców zmierzającej do kasacji zakonów w Polsce.
W uznaniu jego dokonań benedyktyni lubińscy wybrali go 17 kwietnia 1815, po śmierci Stanisława Kieszkowskiego, na swego opata (jak się okazało - już ostatniego) i proboszcza. Dopiero jednak w 1818 został na tych funkcjach oficjalnie zatwierdzony przez niechętny benedyktynom rząd pruski. W międzyczasie, w 1816 r., rząd pruski zabronił składać śluby w klasztorze i przyjmować nowicjuszów. Decyzja władz pruskich skazywała tym samym wspólnotę zakonną w Lubiniu na powolne wymarcie.
Umarł w klasztorze w Lubiniu dnia 6 lipca 1834, w siedemdziesiątym roku życia, "“z sercem skrwawionym na widok opustoszenia miejsca świętego”", skazanego przez zaborcę na wymarcie. Zostawił po sobie opinię człowieka, który był "“zawsze szczery w przyjacielskiem oświadczeniu, przykładny w obyczajnej ludzkości, wierny i pilny w swych obowiązkach [i] udzielał się ubóstwu”". Został pochowany w Lubiniu w grobie zakonnym. Był ostatnim opatem lubińskim. 
W 1835 zabrał rząd pruski archiwum i bibliotekę klasztorną, a następnego roku dobra klasztorne; skonfiskowany majątek w wysokoci 39 221 talarów przekazano na potrzeby państwa pruskiego. Fundusz sekularyzacyjny, który powstał w wyniku kasaty wielkopolskich klasztorów, władze pruskie przeznaczyły na wsparcie budowy i utrzymania gimnazjum ewangelickiego w Poznaniu, ponadto z pieniędzy wypłacano stypendia dla młodzieży niemieckiej z Wielkiego Księstwa Poznańskiego studiującej w gimnazjach i wszechnicach, których ukończenie otwierało możliwość pracy w administracji rządowej lub szkolnictwie. W 1838 roku 5525 najcenniejszych woluminów podzielono między Bibliotekę Królewską w Berlinie i Bibliotekę Uniwersytetu Berlińskiego. Benedyktyni powrócili do Lubinia dopiero w 1924 r.

</doc>
<doc id="3687030" url="https://pl.wikipedia.org/wiki?curid=3687030" title="Calopogon">
Calopogon

Calopogon – rodzaj roślin z rodziny storczykowatych ("Orchidaceae"). Występują we wschodniej części Ameryki Północnej, we wschodnich i centralnych stanach USA oraz Kanady, także na Bahamach i Kubie. Rosną na wilgotnych i kwasowych glebach bagiennych oraz na sawannach.
Morfologia.
Roślina naziemna, kłącze eliptyczne, rosochowate. Liście pojedyncze i lancetowate. Kwiatostan pojedynczy z dużą liczbą kwiatów. Kwiaty nie odwrócone, pachnące w różnym stopniu. Warżka trójklapowa. Prętosłup biały do karmazynowego, pylnik blado żółty do różowego. Kwity posiadają cztery pyłkowiny. Torebka cylindryczna.
Systematyka.
Rodzaj sklasyfikowany do podplemienia "Arethusinae" w plemieniu "Arethuseae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3687031" url="https://pl.wikipedia.org/wiki?curid=3687031" title="Kapela Hanki Wójciak">
Kapela Hanki Wójciak

Kapela Hanki Wójciak – zespół powstały w Krakowie, grający muzykę z pogranicza world music, folku, piosenki autorskiej.
O Kapeli.
Za początek działalności zespołu uważa się 16 października 2010, kiedy Anna Wójcik po wygranej w 46. Studenckim Festiwalu Piosenki (prezentując autorskie utwory „Modlitwa” oraz „Artyści”) rozpoczęła działalność w zespole nazywającym się wówczas „Hanka Wójciak z zespołem”.
Kapela prezentuje muzykę folkową z elementami muzyki orientalnej, celtyckiej, polskiej. Wykorzystuje elementy improwizacji, tworząc muzykę bliską melodiom ludowym i tanecznym. W swoich tekstach Hanka Wójciak opisuje współczesny świat, wykorzystując przy tym słownictwo z gwar góralskich i archaizmy.
29 czerwca 2014 roku nakładem Radia Kraków ukazała się debiutancka płyta Kapeli Hanki Wójciak, zatytułowana „Znachorka”, zawierająca 14 autorskich utworów. Płytę zarekomendowali m.in. Muniek Staszczyk i Piotr Metz. W czerwcu 2016 r. ukazała się edycja specjalna płyty „Znachorka” ze zmienioną szatą graficzną oraz dwoma dodatkowymi utworami – „Janicku mój” oraz „Krew nie woda”. Wydawcą i producentem płyty jest Anna Wójciak Muzyczna Agencja.
W 2016 roku utwór „Do syta” Kapeli znalazła się na składance „Gitarą i piórem 4”.
W listopadzie 2017 ukazała się kolejna płyta, „Zasłona”. Znajduje się na niej dziesięć autorskich piosenek i jeden utwór zakopiańskiej poetki Beaty Skulskiej–Papp. Na płycie znalazły się zarówno utwory już znane („Ja”, Czarodziej”, „Jak dwa Michały”) jak i nowe („Za-słona” czy „Taniec”). Utwór „Gody” w całości śpiewany jest po góralsku.
Muzycy.
Obecny skład Kapeli:
muzyka, aranże:
Byli członkowie zespołu:

</doc>
<doc id="3687032" url="https://pl.wikipedia.org/wiki?curid=3687032" title="Tadeusz Świtała">
Tadeusz Świtała

Tadeusz Świtała (ur. 24 stycznia 1922 w Nowym Tomyślu, zm. 18 lutego 1991 w Poznaniu) – polski historyk i dziennikarz, w latach 1959-1984 roku sekretarz redakcji, a następnie w latach 1984-1990 redaktor Kroniki Miasta Poznania.
Życiorys.
Syn powstańca wielkopolskiego Feliksa Świtały (1895-1939) i Antoniny z domu Wolnej (1895-1955). Uczęszczał do Szkoły Dokształcającej Zawodowej w Grodzisku Wielkopolskim, której nie ukończył z uwagi na wybuch II wojny światowej. W latach 1938-1939 pracował jako biuralista w grodziskiej kancelarii notarialnej Olgierda Niebieszczańskiego. Był związany z harcerstwem. W latach 30. należał do Drużyny Harcerskiej im. Juliusza Słowackiego w Nowym Tomyślu, Drużyny Harcerskiej im. Tadeusza Kościuszki w Grodzisku Wielkopolskim, w której pełnił funkcję zastępowego, sekretarza i kronikarza. Prowadził również zastęp harcerski w Bukowcu k. Nowego Tomyśla, należący do drużyny w Porażynie, której opiekunką była generałowa Jadwiga Sosnkowska (1901-1993). 
Od 29 sierpnia do 2 września 1939 roku, jako zastępowy grodziskiej drużyny harcerskiej dowodził placówką obserwacyjno-meldunkową w majątku Piaski (obecnie dzielnica Grodziska Wielkopolskiego), nadając telegramy o ruchach lotnictwa hitlerowskiego w kierunku Poznania. W majątku stacjonowała 71. Kompania rozpoznawcza czołgów pod dowództwem Stanisława Skibniewskiego. 2 września na prośbę Tadeusza Świtały cały zastęp drużyny harcerskiej został przyjęty do jednostki, jako żołnierze. 17-letni wziął udział w Bitwie nad Bzurą, podczas której został ranny, następnie znalazł się w przejściowym obozie jenieckim, z którego uciekł do domu w Grodzisku Wielkopolskim. Brat Tadeusza, Marian Świtała (1923-1999), również harcerz grodziskiej drużyny harcerskiej, podczas kampanii wrześniowej zdołał przedostać się do Warszawy i wziął udział w obronie stolicy 
Podczas okupacji hitlerowskiej, od listopada 1939 roku do stycznia 1945 roku, był pracownikiem rolnym w gospodarstwie w okolicach Świebodzina (niem. Schwiebus). Następnie powrócił do Grodziska Wielkopolskiego. W 1945 roku wstąpił do Związku Walki Młodych w Grodzisku Wielkopolskim, którego został przewodniczącym. W czerwcu 1945 roku wyjechał zo Zielonej Góry, znajdując pracę w Komendzie Powiatowej Milicji Obywatelskiej. W swoim zielonogórskim mieszkaniu utworzył Komendę Hufca Związku Harcerstwa Polskiego, pełniąc w latach 1946-1947 funkcję hufcowego.
Pracę dziennikarską rozpoczął w maju 1948 roku jako korespondent "Gazety Lubuskiej", będącej oddziałem "Gazety Zachodniej". "Gazetą Lubuską" kierował w latach 1948-1950. Następnie w latach 1950-1951 pełnił funkcję sekretarza redakcji "Gazety Poznańskiej", 1952-1958 sekretarza redakcji "Gazety Zielonogórskiej. W latach 1951-1952 studiował w Ośrodku Szkolenia Dziennikarzy w Warszawie. Był inicjatorem powołania w Zielonej Górze oddziału Stowarzyszenia Dziennikarzy Polskich, członkiem zarządu Lubuskiego Towarzystwa Kulturalnego i Komitetu Winobraniowego. W 1957 wydano z jego inicjatywy pierwszy po wojnie "Zielonogórski Informator Gospodarczo-Turystyczny". W 1964 roku ukończył w Wyższą Szkołę Nauk Społecznych w Warszawie. 
W 1958 roku zamieszkał w Poznaniu, w którym W latach 1958-1973 pełnił funkcję kierownika poznańskiego oddziału Polskiej Agencji Prasowej. W latach 1973-1982 pracował w poznańskim tygodniku "Tydzień", w którym pełnił funkcję sekretarza redakcji oraz publikował felietony, skąd przeszedł na emeryturę.
Pełnił funkcję kierownika Biura Prasowego Międzynarodowego Konkursu Skrzypcowego im. Henryka Wieniawskiego w Poznaniu. Był członkiem Towarzystwa Muzycznego im. Henryka Wieniawskiego w Poznaniu, Wielkopolskiego Towarzystwa Kulturalnego, Towarzystwa Miłośników Miasta Poznania. 
30 stycznia 1991 roku otrzymał Nagrodę imienia im. Edwarda Raczyńskiego przyznawaną za wybitną działalność na rzecz miasta Poznania.
Został pochowany w Alei Zasłużonych na Cmentarzu Junikowskim w Poznaniu. 
Publikacje.
Był współtwórcą "Kroniki Miasta Poznania", od 1 lutego 1959 był sekretarzem redakcji, a od 1 stycznia 1984 redaktorem. Wprowadził pełne sprawozdania z imprez poznańskich w formie ilustrowanej kroniki. Zainicjował tzw. "Mottyniana", czyli cykl artykułów o znaczących Wielkopolanach. Był ponadto autorem książek i publikacji o Poznaniu i Wielkopolsce, m.in.:

</doc>
<doc id="3687036" url="https://pl.wikipedia.org/wiki?curid=3687036" title="Quail ADM-20B">
Quail ADM-20B

Quail ADM-20B – amerykański lotniczy kierowany pocisk odrzutowy, służący do zakłócania pracy stacji radiolokacyjnych. Pocisk imituje samolot typu B-52, wyposażony w system nawigacji bezwładnościowej. Pocisk używany w lotnictwie strategicznym, w samolotach B-52.

</doc>
<doc id="3687038" url="https://pl.wikipedia.org/wiki?curid=3687038" title="Oddział I">
Oddział I

Oddział I – komórki organizacyjne sztabu właściwe w sprawach organizacji Wojska Polskiego:

</doc>
<doc id="3687042" url="https://pl.wikipedia.org/wiki?curid=3687042" title="Mieczysław Cichoń">
Mieczysław Cichoń

Mieczysław Cichoń – polski matematyk, doktor habilitowany nauk matematycznych. Specjalizuje się w inkluzjach różniczkowych oraz równaniach różniczkowych. Adiunkt na Wydziale Matematyki i Informatyki Uniwersytetu im. Adama Mickiewicza w Poznaniu.
Życiorys.
Stopień naukowy doktora uzyskał w 1992 na podstawie pracy pt. "Zastosowanie miar niezwartości w teorii inkluzji różniczkowych w przestrzeniach Banacha", przygotowanej pod kierunkiem prof. Ireneusza Kubiaczyka. Habilitował się w 2006 na podstawie dorobku naukowego i rozprawy pt. "O rozwiązaniach równań i inkluzji różniczkowych w przestrzeniach Banacha". Pracuje jako adiunkt w Zakładzie Równań Różniczkowych Wydziału Matematyki i Informatyki UAM.
Artykuły publikował w takich czasopismach jak m.in. "Nonlinear Analysis: Theory, Methods &amp; Applications", "Journal of Mathematical Analysis and Applications", "Applied Mathematics and Computation" czy "Applied Mathematics Letters".

</doc>
<doc id="3687043" url="https://pl.wikipedia.org/wiki?curid=3687043" title="Zygmunt Jan Grabowski">
Zygmunt Jan Grabowski

Zygmunt Jan Władysław Grabowski (ur. 10 lutego 1898 w Korczynie, zm. wiosną 1940 w Katyniu) – polski żołnierz, obrońca Lwowa i porucznik artylerii Wojska Polskiego. Ofiara zbrodni katyńskiej.
Życiorys.
Urodził się 10 lutego 1898 Korczynie koło Krosna w rodzinie Władysława i Antoniny z Marischlerów. W szeregach austro-węgierskiej armii brał udział w I wojnie światowej. W 1918 zgłosił się na ochotnika do formującego się Wojska Polskiego. Następnie walczył w obronie polskości Lwowa. W okresie międzywojennym (do 1934) służył w jednostkach artylerii WP. Po ukończeniu kursu intendentów w Wyższej Szkole Wojennej w Warszawie od października 1934 pracował w Składnicy Materiałów Intendentury nr 9.
Życie prywatne.
Żonaty z Marią z Zarańskich.

</doc>
<doc id="3687045" url="https://pl.wikipedia.org/wiki?curid=3687045" title="Lukáš Příkazký">
Lukáš Příkazký

Lukáš Příkazký (ur. 5 marca 1985 w Strážnicy) – czeski aktor teatralny, filmowy i telewizyjny.
Życiorys.
Ukończył Konserwatorium w Brnie. W latach 2008-2010 pracował w Teatrze Miejskim w Pradze. Od 2010 pracuje w Teatrze na Vinohradach.

</doc>
<doc id="3687047" url="https://pl.wikipedia.org/wiki?curid=3687047" title="Jan Dylewski">
Jan Dylewski

Jan Dylewski (ur. ok. 1845, zm. 16 stycznia 1924 we Lwowie) – polski sędzia, działacz społeczny.
Życiorys.
Pochodził z Bukowiny. Był synem ziemianina i lekarza z Czerniowiec. Ukończył studia prawnicze uzyskując tytuł naukowy doktora. W okresie zaboru austriackiego w ramach autonomii galicyjskiej wstąpił do służby wymiaru sprawiedliwości. W 1885 był radcą c. k. sądu krajowego w Czerniowcach. Sprawował urząd wiceprezydenta c. k. sądu krajowego wyższego (apelacji). Po 40 latach pracy zawodowej w 1908 ustąpił ze stanowiska.
Weteran 1863 roku. Był prezesem Czytelni Polskiej w Czerniowcach, Kasyna Miejskiego we Lwowie, towarzystwa „Związek Rodzicielski”. Pełnił mandat radnego rady miejskiej we Lwowie.
W 1898 został odznaczony Krzyżem Kawalerskim Orderu Leopolda i Krzyżem Komandorskim z Gwiazdą Orderu Franciszka Józefa w 1908. Pochowany na Cmentarzu Łyczakowskim.

</doc>
<doc id="3687049" url="https://pl.wikipedia.org/wiki?curid=3687049" title="Szamil Zawurow">
Szamil Zawurow

Szamil Magomiedowicz Zawurow (ros. Шамиль Магомедович Завуров; ur. 4 lipca 1984 w Kirowaułach) – rosyjski zawodnik mieszanych sztuk walki (MMA) oraz sambista pochodzenia awarskiego, trzykrotny mistrz świata w sambo bojowym z 2004, 2005 i 2007 oraz mistrz M-1 Global w wadze półśredniej z 2011.
Kariera sportowa.
Urodził się w Kirowaułach w Republice Dagestanu. Od młodości trenował popularne na kaukazie zapasy oraz sambo. Zainteresował się również wushu oraz sanda. W 2002 został mistrzem Dagestanu w sanda, a w 2004, 2005 oraz 2007 zdobywał złoto na Mistrzostwach Świata w sambo bojowym. W 2010 został Mistrzem Rosji w sambo.
Kariera MMA.
W 2004 zadebiutował zawodowo w MMA. W 2010 wygrał eliminacje wschodnioeuropejskie M-1 Selection, które miały wyłonić pretendenta do walki o inauguracyjne mistrzostwo M-1 Global w wadze półśredniej (w finale eliminacji pokonał Magomiedrasuła Chasbułajewa). 10 grudnia 2010 pokonał zwycięzcę zachodnioeuropejskich eliminacji Hiszpana Abnera Lloverasa przez TKO zdobywając mistrzowski pas M-1. Na przestrzeni 2011 bronił tytułu dwukrotnie pokonując m.in. Szwajcara Yasubeya Enomoto na punkty. W rewanżu 9 grudnia 2011 stracił pas na rzecz Szwajcara który poddał go duszeniem gilotynowym w ostatniej, piątej rundzie mistrzowskiego boju.
21 czerwca 2013 ponownie spotkał się w klatce z Enomoto na gali Fight Nights w Moskwie, przegrywając z nim jednogłośnie na punkty. W latach 2013-2015 zanotował sześć zwycięskich pojedynków z rzędu m.in. nad byłym mistrzem WEC Hermesem Françą. 4 października 2015 po raz czwarty Zawurow zmierzył się z Enomoto lecz kolejny raz zszedł z klatki pokonany (przegrana przez poddanie – duszenie gilotynowe).
W marcu 2016 wziął udział w Grand Prix organizacji World Fighting Championship Akhmat, dochodząc ostatecznie do finału w którym przegrał przez nokaut z Huseinem Chaliewem.
23 lutego 2019 w turnieju Road FC przegrał z Mansourem Barnaouim, który trafił Zamurowa latającym kolanem. Główną nagrodą było wygranie 1 miliona dolarów.
Osiągnięcia.
Mieszane sztuki walki:
Sambo:
Sanda:

</doc>
<doc id="3687050" url="https://pl.wikipedia.org/wiki?curid=3687050" title="Ganowce">
Ganowce



</doc>
<doc id="3687051" url="https://pl.wikipedia.org/wiki?curid=3687051" title="Szuniawa">
Szuniawa



</doc>
<doc id="3687053" url="https://pl.wikipedia.org/wiki?curid=3687053" title="Jan (Rudenko)">
Jan (Rudenko)

Jan, imię świeckie Władimir Nikołajewicz Rudenko (ur. 8 listopada 1966 w Nowosybirsku) – rosyjski biskup prawosławny.
Życiorys.
Urodził się w rodzinie urzędniczej. Ukończył studia w Nowosybirskim Instytucie Elektrotechnicznym w 1988, następnie pracował w laboratorium naukowo-badawczym instytutu. W 1994 uzyskał stopień kandydata nauk w dziedzinie radiofizyki. Do 1998 wykładał w instytucie, który ukończył, w katedrze fizyki stosowanej i teoretycznej, od 1996 do 1998 jako docent. 
W 1996 w soborze św. Aleksandra Newskiego w Nowosybirsku przyjął chrzest. W roku następnym zamieszkał w Szartomskim Monasterze św. Mikołaja we Wwiedienju jako świecki pracownik, zaś w 1998 został w nim posłusznikiem. 17 kwietnia 1998 złożył wieczyste śluby mnisze przed przełożonym wspólnoty archimandrytą Nikonem, przyjmując imię zakonne Jan na cześć św. Jana Chrzciciela. 24 maja tego samego roku arcybiskup iwanowski i kineszemski Ambroży wyświęcił go na diakona, zaś 4 października tego samego roku, w soborze Przemienienia Pańskiego w Iwanowie, na kapłana. Od 1998 do 1999 nauczał w Instytucie Teologicznym św. Jana Teologa w Iwanowie, następnie został jego prorektorem. W latach 2000–2005 był wykładowcą Państwowego Uniwersytetu w Iwanowie i Państwowego Instytutu Pedagogicznego w Szui, zaś od 2005 do 2014 nauczał w seminarium duchownym w Iwanowie. Równocześnie w 1999 został p.o. proboszcza budowanej właśnie cerkwi Wszystkich Świętych przy uniwersytecie w Iwanowie. W latach 2005–2006 był proboszczem cerkwi Ikony Matki Bożej „Wszystkich Strapionych Radość” w tym samym mieście. Od 2009 do 2011 służył w soborze Zmartwychwstania Pańskiego w Szui.
W 2001 w trybie zaocznym ukończył seminarium duchowne w Moskwie, zaś w 2005 – studia teologiczne na Moskiewskiej Akademii Duchownej, gdzie w 2006 uzyskał stopień kandydata nauk teologicznych.
W 2011 został dziekanem monasteru Nikoło-Szartomskiego. Pięć lat później Święty Synod Rosyjskiego Kościoła Prawosławnego nominował go na biskupa workuckiego i usińskiego. W związku z tym otrzymał godność archimandryty. Jego chirotonia biskupa odbyła się 24 kwietnia 2016 w soborze Chrystusa Zbawiciela w Moskwie, pod przewodnictwem patriarchy moskiewskiego i całej Rusi Cyryla.
Postanowieniem Świętego Synodu, przeniesiony 28 grudnia 2017 r. do eparchii moskiewskiej miejskiej jako jej wikariusz, z tytułem biskupa domodiedowskiego. Od lipca 2018 r. jest namiestnikiem Monasteru Nowospasskiego w Moskwie.
W 2019 r. przeniesiony na katedrę urżumską.

</doc>
<doc id="3687054" url="https://pl.wikipedia.org/wiki?curid=3687054" title="Szlakiem Walk Majora Hubala 2016">
Szlakiem Walk Majora Hubala 2016

11. edycja Międzynarodowego Wyścigu Kolarskiego Szlakiem Walk Majora Hubala odbywała się od 21 do 24 kwietnia 2016 roku. Wyścig liczył 4 etapy, o łącznym dystansie 468 km.

</doc>
<doc id="3687055" url="https://pl.wikipedia.org/wiki?curid=3687055" title="Osiedle Jedliny">
Osiedle Jedliny

Osiedle Jedliny – osiedle w północno-wschodniej części Koszalina.
Teren Osiedla Jedliny jest ograniczony ulicami Gdańską, Juliana Fałata, Aleją Monte Cassino, Tadeusza Kościuszki i marsz. Józefa Piłsudskiego, wschodnią granicę stanowi las wchodzący w skład Koszalińskiego Pasa Nadmorskiego.
Do 1945 niem. "Königsthal", to obecnie Jedliny o współrzędnych należące do Osiedla Jedliny.
Na terenie Osiedla Jedliny znajdują się m.in.:

</doc>
<doc id="3687057" url="https://pl.wikipedia.org/wiki?curid=3687057" title="Emma Oudiou">
Emma Oudiou

Emma Oudiou (ur. 2 stycznia 1995) – francuska lekkoatletka specjalizująca się w biegach długodystansowych.
Uczestniczka juniorskich mistrzostw Europy z Rieti (2013). W 2014 zajęła 15. miejsce w biegu na 3000 metrów z przeszkodami podczas mistrzostw świata juniorów z Eugene. Brązowa medalistka młodzieżowych mistrzostw Europy (2015). W tym samym roku zdobyła srebrny medal w drużynie młodzieżowców podczas mistrzostw Europy w przełajach. W 2017 sięgnęła po swój drugi brąz młodzieżowego czempionatu Europy.
Złota medalistka mistrzostw Francji. Reprezentantka kraju na drużynowych mistrzostwach Europy.

</doc>
<doc id="3687059" url="https://pl.wikipedia.org/wiki?curid=3687059" title="Mrówinek ciemny">
Mrówinek ciemny

Mrówinek ciemny ("Cercomacroides tyrannina") – gatunek małego ptaka z rodziny chronkowatych (Thamnophilidae). Występuje w Meksyku, Ameryce Centralnej i północnej części Ameryki Południowej. Nie jest zagrożony wyginięciem.
Taksonomia.
Gatunek opisał po raz pierwszy Philip Lutley Sclater. Opis ukazał się w 1855 na łamach "Proceedings of the Zoological Society of London", załączona była do niego tablica barwna opatrzona numerem XCVIII. Holotyp pochodził z Kolumbii. Autor nadał nowemu gatunkowi nazwę "Pyriglena tyrannina". Obecnie (2020) akceptowana przez Międzynarodowy Komitet Ornitologiczny (IOC) nazwa to "Cercomacroides tyrannina". Rodzaj "Cercomacroides" został w 2014 wydzielony z "Cercomacra". Prawdopodobnie najbliżej spokrewnionym z mrówinkiem ciemnym jest mrówinek śniady ("C. laeta"), z którym był niegdyś traktowany jako jeden gatunek. IOC wyróżnia 4 podgatunki; opisany został również "C. t. rufiventris", jednak różnice w upierzeniu nie są znaczące i włączany jest do podgatunku nominatywnego.
Podgatunki i zasięg występowania.
IOC wyróżnia następujące podgatunki:
Morfologia.
Długość ciała wynosi 11,7–14,5 cm, masa ciała 15–19 g. Wymiary szczegółowe dla 2 podgatunków przedstawia tabelka (w mm):
Występuje dymorfizm płciowy w upierzeniu. Opis dotyczy podgatunku nominatywnego. Samiec podgatunku nominatywnego na wierzchu ciała porośnięty jest piórami barwy łupkowoszarej, ma nieco ciemniejsze skrzydła i ogon oraz białą plamę między barkówkami. Pokrywy skrzydłowe i zewnętrzne sterówki mają białe zakończenia. Spód ciała jaśniejszy, najbardziej na brodzie; z tyłu spodu ciała występuje odcień gliniasty. Tęczówka czekoladowobrązowa. U samicy wierzch głowy i wierzch ciała ciemne, oliwkowobrązowe, z płowym odcieniem; plama między barkówkami niemal niewidoczna. Pokrywy skrzydłowe mają cynamonowe krawędzie. Sterówki szarobrązowe, brew, gardło i spód ciała żółtopłowe. Boki ciała z oliwkowym odcieniem. Kolor tęczówki zależy od wieku ptaka: u pierwszorocznych jest szara lub szarobrązowa, w 3. roku życia staje się czekoladowobrązowa. Młode w 1. roku życia przypominają upierzeniem samicę.
Samce z podgatunku "C. t. crepera" są ciemniejsze, mają bardziej zredukowane białe końcówki sterówek i pokryw skrzydłowych; samice są bardziej rdzawe. U samców "C. t. vicina" skrzydła mają bardziej brązowooliwkowe skrzydła, ogon i boki; samce "C. t. saturatior" wyróżniają się bardziej czarnym upierzeniem i białymi końcówkami piór wokół kloaki, zaś samice – bardziej szarymi piórami z wierzchu ciała.
Środowisko życia.
Środowiskiem życia mrówinków ciemnych jest gęsty podszyt skrajów i przecinek oraz okolic strumieni lasów wiecznie zielonych, zarówno tych nizinnych, jak i na zboczach górskich. Zamieszkuje również lasy wtórne z gęstymi krzewami i winoroślami. Stwierdzany głównie poniżej 1200 m n.p.m., okazjonalnie do 1900 m n.p.m. W Ameryce Centralnej przeważnie poniżej 750 m n.p.m., okazjonalnie do 1200 m n.p.m.; w Panamie sporadycznie wyżej. W Kolumbii do 750 m n.p.m.; rzekome stwierdzenia na wysokościach 1130–1850 m n.p.m. najprawdopodobniej są błędne i odnoszą się do mrówinków samotnych ("C. parkeri"). W Ekwadorze głównie do 800 m n.p.m., lokalnie do 1400 m n.p.m. Mrówinki ciemne rzadko zapuszczają się w głąb lasów.
Zachowanie.
Mrówinki ciemne żywią się różnorodnymi bezkręgowcami, w tym chrząszczami (Coleoptera; m.in. kózkowatymi), larwami motyli, błonkoskrzydłymi, pluskwiakami (w tym równoskrzydłymi), prostoskrzydłymi, karaczanowatymi i pajęczakami. Mrówinki ciemne są ze sobą blisko, zarówno w parach jak i stadach; żerują do około 5 m nad ziemią. Zwykle rzadko dołącza do wielogatunkowych stad, jednak w Panamie dość często dołącza do żerujących mrowińców ("Myrmeciza longipes"). Podczas żerowania mrówinki ciemne są aktywne, poruszają się krótkimi skokami, z częstymi przerwami po 1–3 s na rozglądanie się. Przeważnie ogon trzymany jest w jednej linii z ciałem. Ptak często potrząsa skrzydłami. Żeruje głównie w cienistych zaroślach i w pnączach, czasami na ziemi. Pokarm zbiera głównie z obydwu stron liści, pnączy i gałęzi. Możliwe, że czasem przeszukuje martwe liście, jednak zwykle ignoruje je. W Panamie regularnie obserwowany podczas podążania za wędrownymi mrówkami.
Śpiewają zarówno samce, jak i samice. Liczba dźwięków w pieśni, jak i długość ich trwania, różnią się w zależności od miejsca życia ptaków; przykładowo, w Meksyku jest to 8 dźwięków w 1 sekundę, w Gujanie 2 dźwięki w 2 sekundy.
Lęgi.
Okres lęgowy w Kostaryce i Panamie trwa od lutego do października, od sierpnia do listopada w amazońskiej części Brazylii. Znane są również opisy gniazd i jaj z Nikaragui i Kolumbii oraz samych jaj z Meksyku i Wenezueli. Gniazdo u ptaków badanych w Ameryce Centralnej ma formę głębokiej, wiszącej sakiewki ze skośnym wejściem przy górze gniazda. Na budulec składają się martwe liście, włókna roślinne, źdźbła traw, liście palmowe, uzupełnione strzępkami grzybni; gniazdo zawieszone jest 0,6–3 m nad ziemią. Typowe zniesienie składa się z 2 jaj; inkubacja trwa 18–20 dni w Panamie, co najmniej 14 dni w Brazylii; w nocy wysiaduje tylko samica, za dnia ptaki zmieniają się. Pisklęta przebywają w gnieździe przez około 11 dni w Kostaryce i 9–11 dni w Panamie.
Stwierdzono niszczenie jaj przez inne gatunki. 30 maja 1993 odkryto w Panamie gniazdo z dwoma jajami. Zaobserwowano pręgostrzyżyka skromnego ("Cantorchilus modestus"), który wtykał głowę do gniazda; następnie zauważono połyskującą substancję na jego dziobie i resztki skorupki – jedno z jaj miało dziurkę w skorupie. Pręgostrzyżyk został przegoniony przez samicę mrówinka ciemnego. Innym razem, 27 maja, odkryto gniazdo również z dwoma jajami. Dwa dni później jaj nie było; mrówinki zakładały nowe gniazdo, zaś strzyżale czarnobrzuche ("Pheugopedius fasciatoventris") nosiły materiał na gniazdo w okolicach opuszczonego gniazda mrówinków.
Status i zagrożenia.
IUCN uznaje mrówinka ciemnego za gatunek najmniejszej troski (LC, "Least Concern") nieprzerwanie od 2000 roku (stan w 2020). Trend liczebności populacji uznawany jest za stabilny. Są to ptaki dość pospolite, w swym zasięgu mają również obszary chronione. Do tego dodatkowym zabezpieczeniem jest dla nich akceptowanie roślinności wtórnej.

</doc>
<doc id="3687060" url="https://pl.wikipedia.org/wiki?curid=3687060" title="Żakowce">
Żakowce



</doc>
<doc id="3687064" url="https://pl.wikipedia.org/wiki?curid=3687064" title="Veľký Slavkov">
Veľký Slavkov



</doc>
<doc id="3687066" url="https://pl.wikipedia.org/wiki?curid=3687066" title="Jeziersko">
Jeziersko



</doc>
<doc id="3687067" url="https://pl.wikipedia.org/wiki?curid=3687067" title="Wielka Frankowa">
Wielka Frankowa



</doc>
<doc id="3687069" url="https://pl.wikipedia.org/wiki?curid=3687069" title="Wojnany">
Wojnany



</doc>
<doc id="3687070" url="https://pl.wikipedia.org/wiki?curid=3687070" title="Rokitnica (dopływ Łupawy)">
Rokitnica (dopływ Łupawy)



</doc>
<doc id="3687071" url="https://pl.wikipedia.org/wiki?curid=3687071" title="Kirił Petkow (skoczek narciarski)">
Kirił Petkow (skoczek narciarski)

Kirił Petkow (bułg. Кирил Петков; ur. 18 kwietnia 1961) – bułgarski skoczek narciarski, reprezentant Bułgarii w latach 1982–1988. Uczestnik mistrzostw świata z 1987, na których zajął 28. miejsce na skoczni normalnej.
Największe sukcesy odnosił w konkursach Pucharu Europy (zawody niższej rangi od Pucharu Świata). 26 grudnia 1985 był siódmy w St. Moritz, a trzy dni później zajął najwyższe w karierze piąte miejsce w konkursie w St. Aegyd. W czołowej dziesiątce plasował się jeszcze pięciokrotnie (w tym szóste miejsce w hiszpańskiej La Molinie w marcu 1986).
Najwyższe miejsce w Pucharze Świata osiągnął 11 grudnia 1988 w Lake Placid. Po skoku na 62 m zajął 62. miejsce. Był to również jego ostatni start w zawodach międzynarodowych.
Przebieg kariery.
W marcu 1982 wystartował w zawodach międzynarodowych w Oberhofie (nie zaliczanych do żadnego cyklu zawodów FIS). W pierwszym konkursie rozegranym 5 marca na skoczni normalnej zajął 16. miejsce po skokach na 61 i 68,5 m (wśród 27 zawodników). Dzień później na większym obiekcie osiągnął 36. lokatę. Pod koniec marca wystąpił w zawodach międzynarodowych w Oberwiesenthal, gdzie zajmował 60. i 45. miejsce. 20 lutego 1983 pojawił się w konkursie Pucharu Europy w Travniku, jednak nie zdobył punktów (31. miejsce).
W 1983 wystąpił na uniwersjadzie rozgrywanej w Bułgarii. Po skokach na 72,5 m i 74 m zajął 27. miejsce, wyprzedzając siedmiu zawodników. 13 marca 1983 uczestniczył w mistrzostwach świata juniorów. Zajął 47. miejsce na skoczni normalnej (66,5 i 62 m), wyprzedził pięciu zawodników (w tym Roberta Witkego i Jana Kowala). W sezonie tym wystąpił jeszcze w zawodach w Oberwiesenthal (24. i 29. miejsce).
W Turnieju Czterech Skoczni i Pucharze Świata zadebiutował 30 grudnia 1984 w Oberstdorfie. Po skoku na 94 m osiągnął 71. miejsce (skakało 95 zawodników) – był to jego najlepszy wynik w karierze w konkursach Turnieju Czterech Skoczni. W Garmisch-Partenkirchen był 78., w Innsbrucku ukończył konkurs cztery miejsca niżej, a w Bischofshofen nie startował. W klasyfikacji generalnej zajął 90. miejsce z notą 192,0 pkt.
We wrześniu 1985 wystąpił w licznie obsadzonych zawodach letnich we Frenštácie (Grand Prix Frenštát). Zajął 40. miejsce, będąc najlepszym z Bułgarów (startowało 88 skoczków). Miesiąc później zajął 22. miejsce w zawodach międzynarodowych rozgrywanych w tym samym mieście (Pohár Národní Fronty).
W sezonie 1985/1986 wziął udział w największej liczbie konkursów w karierze. Skakał jednak wyłącznie w Pucharze Europy. 26 grudnia 1985 uzyskał siódmą pozycję w zawodach w St. Moritz, trzy dni później był piąty w St. Aegyd. 10 stycznia 1986 był ósmy w Tarvisio. Tej zimy jeszcze czterokrotnie plasował się w czołowej dziesiątce – był ósmy w Les Rousses, siódmy w Sarajewie, dziewiąty w Travniku i szósty w La Molinie. Poza tymi konkursami nie plasował się w czołowej piętnastce. Zdobył w tym sezonie 62 punkty i zajął w klasyfikacji generalnej szóste miejsce – najwyższe w karierze.
W sezonie 1986/1987 również skakał wyłącznie w Pucharze Europy, jednak nie zdobywał punktów (23. miejsce w Planicy było jego najlepszym wynikiem). W lutym 1987 roku po raz pierwszy i ostatni wystąpił na mistrzostwach świata w narciarstwie klasycznym. Zawody rozpoczął od 56. pozycji na skoczni dużej (89 i 101,5 m). W konkursie drużynowym reprezentacja Bułgarii zajęła ostatnią, 17. pozycję. Największy sukces odniósł jednak w ostatnim konkursie na skoczni normalnej, w którym po skokach na 83,5 i 85 m zajął 28. lokatę. Był w tym konkursie najlepszym bułgarskim skoczkiem (wyprzedził bezpośrednio Władimira Brejczewa).
We wrześniu 1987 zajął 31. miejsce w zawodach w Kandersteg i 34. miejsce we Frenštácie. Wystąpił również w Turnieju Czterech Skoczni 1987/88, jednak zajmował miejsca poza pierwszą setką (w łącznej klasyfikacji był 98. zawodnikiem). W styczniu 1988 wystąpił w czterech konkursach Pucharu Europy, punkty zdobył tylko w słabo obsadzonym konkursie w Borowcu (14. miejsce). W generalnej klasyfikacji PE zajął 130. miejsce.
W sierpniu 1988 w zawodach letnich w Hinterzarten zajął 96. miejsce. Tydzień później był 76. w Kandersteg. W grudniu 1988 poleciał na północnoamerykańskie konkursy Pucharu Świata. Dwukrotnie był 67. w Thunder Bay. 10 i 11 grudnia 1988 w Lake Placid wystąpił w ostatnich w swojej karierze konkursach Pucharu Świata. W pierwszym był 63., w drugim po skoku na 62 m uplasował się jedno miejsce wyżej. Po tych zawodach nie brał udziału w większych imprezach międzynarodowych.
Statystyki.
"Opracowano na podstawie:"
Puchar Europy.
Miejsca w poszczególnych konkursach Pucharu Europy.
W zawodach Pucharu Europy, podobnie jak w ówczesnych zawodach Pucharu Świata, obowiązywała inna punktacja.

</doc>
<doc id="3687072" url="https://pl.wikipedia.org/wiki?curid=3687072" title="Gęśnik">
Gęśnik



</doc>
<doc id="3687073" url="https://pl.wikipedia.org/wiki?curid=3687073" title="Lemonade">
Lemonade

Lemonade – szósty album studyjny amerykańskiej piosenkarki Beyoncé. Wydawnictwo ukazało się 23 kwietnia 2016 roku nakładem wytwórni muzycznej Parkwood Entertainment i rozprowadzany przez Columbia Records. Każdemu z nagrań na płycie towarzyszy teledysk, czyli jest to drugi „album wizualny” artystki, po "Beyoncé" z 2013 roku. 23 kwietnia 2016 roku na platformie HBO, został zaprezentowany 60-minutowy film, zatytułowany „Lemonade”, w którym zostały ujęte teledyski do wszystkich piosenek. Koncepcja płyty odnosi się do „wewnętrznej podróży kobiety celem samopoznania i samouzdrowienia”. Album obejmuje wiele gatunków, w tym pop, R&amp;B, blues, rock, hip-hop, soul, funk, country, gospel oraz trap. Na albumie znajdują się duety z takimi artystami jak: James Blake, Kendrick Lamar, The Weeknd oraz Jack White.
"Lemonade" został udostępniony do odsłuchu za pośrednictwem serwisu streamingowego Tidal. Album otrzymał pozytywne recenzje od krytyków muzycznych, którzy chwalili śmiałe przesłanie utworów. Wydawnictwo zadebiutowało na szczycie amerykańskiego zestawienia "Billboard" 200, stając się szóstym albumem Beyoncé na pierwszym miejscu tej listy. Promocję albumu rozpoczęto w lutym 2016 roku, wraz z premierą pierwszego promującego singla – „Formation”. 3 maja 2016 roku wydany został drugi singel, „Sorry”. Album promowany był na trasie koncertowej The Formation World Tour.
Lista utworów.
Opracowano na podstawie materiału źródłowego.

</doc>
<doc id="3687076" url="https://pl.wikipedia.org/wiki?curid=3687076" title="Kędzierzyn Koźle Przystanek">
Kędzierzyn Koźle Przystanek



</doc>
<doc id="3687077" url="https://pl.wikipedia.org/wiki?curid=3687077" title="Kędzierzyn Koźle Zachodnie">
Kędzierzyn Koźle Zachodnie



</doc>
<doc id="3687078" url="https://pl.wikipedia.org/wiki?curid=3687078" title="Chociszewice">
Chociszewice



</doc>
<doc id="3687079" url="https://pl.wikipedia.org/wiki?curid=3687079" title="Sora Amamiya">
Sora Amamiya

 – japońska seiyū związana z Music Ray'n. Zwyciężczyni Seiyū Awards.
Życiorys.
Urodziła się 28 sierpnia 1993 w Tokio. Będąc w szkole średniej postanowiła zostać seiyū, pod wpływem zapoznania się z kolekcją ról głosowych Miyuki Sawashiro. Swój debiut jako aktorka głosowa zaliczyła w 2012 roku, natomiast dwa lata później otrzymała główną rolę Kaori Fujimiyi w anime Isshūkan Friends, gdzie wykonywała także tyłówkę pt. „Kanade”. W tym samym roku podkładała także głos do tytułowej bohaterki Akame ga Kill! i wykonywała czołówkę anime zatytułowaną „Skyreach”.
Role.
Ważniejsze role w anime:

</doc>
<doc id="3687080" url="https://pl.wikipedia.org/wiki?curid=3687080" title="Osiedle Lechitów">
Osiedle Lechitów

Osiedle Lechitów (do 1945 niem. "Hohetor Vorstadt") – osiedle w południowej części Koszalina. 
Granice osiedla od wschodu stanowią ulice Krakusa i Wandy i Gnieźnieńska, od południa ulica Seminaryjna, od zachodu granica miasta, a od północy ulica Szczecińska.
Przez teren Osiedla Lechitów przebiega linia Koszalińskiej Kolei Wąskotorowej, środkowa (Osiedle Wenedów, Osiedle Lechitów i Sarzyno) i północna część (tzw. Podgórze) pełni funkcje mieszkaniowe. W południowo-wschodniej części nazywanej przez krótki czas po 1945 "Żalno", a obecnie Wilkowo znajduje się Cmentarz Komunalny oraz tor kartingowy należący do Ośrodka Sportów Motorowych Motopark.
Przy ul. Łużyckiej 12a znajduje się Parafia św. Józefa Rzemieślnika, a przy ul. Słowiańskiej 6 znajduje się Zakonna Parafia Katolicka pod Wezwaniem Zesłania Ducha Świętego.

</doc>
<doc id="3687081" url="https://pl.wikipedia.org/wiki?curid=3687081" title="Supersynchrotron protonowy">
Supersynchrotron protonowy

Supersynchrotron protonowy – akcelerator cykliczny, rodzaj synchrotronu, przystosowany do przyśpieszania protonów i antyprotonów.
Egzemplarz znajdujący się w CERN ma 7 kilometrów obwodu i przyśpiesza protony do energii 450 GeV, skąd wiązka protonów zostaje przekierowana bezpośrednio do LHC.

</doc>
<doc id="3687082" url="https://pl.wikipedia.org/wiki?curid=3687082" title="Budynek Stacji Pomp Wodociągu Miejskiego w Radomiu">
Budynek Stacji Pomp Wodociągu Miejskiego w Radomiu

Budynek Stacji Pomp Wodociągu Miejskiego – zabytkowy budynek znajdujący się w Radomiu przy ulicy 25 Czerwca 70.
Historia.
Modernistyczny budynek powstał w latach 1926–1928 jako część systemu wodociągów miejskich, wybudowanych w latach 20. XX wieku w oparciu o projekt Williama H. Lindleya z 1912 roku. Obok wieży ciśnień był jednym z dwóch charakterystycznych obiektów sieci wodociągowej, zbudowanych według projektu warszawskiego architekta Feliksa Michalskiego, autora m.in. projektu odbudowy Radzymina po zniszczeniach wojennych. Budynek wciąż pełni swoją pierwotną funkcję.
Architektura.
Budynek jest pierwszym obiektem w Radomiu wybudowanym w stylistyce modernistycznej. Na elewacji frontowej umieszczono napis:
"STACJA POMP"
"WODOCIĄGU MIEYSKIEGO"
Zachował się pierwotny układ wnętrz i ich wyposażenie – w sali filtrów posadzka, spiralne schody i suwnica, a w części biurowej klatka schodowa.

</doc>
<doc id="3687084" url="https://pl.wikipedia.org/wiki?curid=3687084" title="Mathieu Ganio">
Mathieu Ganio

Mathieu Ganio (ur. 16 marca 1984 roku w Marsylii) – francuski tancerz Baletu Opery Paryskiej.
Rozpoczął naukę baletu w wieku siedmiu lat. Ukończył École Nationale Supérieure de Danse de Marseille, a następnie podjął naukę w Paris Opera Ballet School. Dołączył do zespołu Opery Paryskiej w 2001 roku. W 2004 otrzymał tytuł "danseur étoile", najwyższy rangą stopień w Balecie Paryskiej Opery. W 2005 roku za rolę w Jamesa w "Sylfidzie" otrzymał nagrodę Benois de la Danse przyznawaną wybitnym tancerzom. Do jego licznych ról należą m.in. książę Albert w "Giselle", Frantz w "Coppélia", Basilio w "Don Kichocie", książę Desire w "Śpiącej Królewnie", książę Zygrfyd w "Jeziorze Łabędzim", Eros w "Psyche" oraz Saint-Loop w "Proust, czyli bicie serca".
Jest synem tancerki Dominique Khalfouni oraz tancerza Denisa Ganio. Jego siostra Marine Ganio również wstępuje w Balecie Opery Paryskiej.

</doc>
<doc id="3687086" url="https://pl.wikipedia.org/wiki?curid=3687086" title="Kościół Świętej Trójcy w Dzierżoniowie">
Kościół Świętej Trójcy w Dzierżoniowie

Kościół pw. Świętej Trójcy – rzymskokatolicki kościół filialny należący do parafii Maryi Matki Kościoła w Dzierżoniowie.
Jest to stara kaplica cmentarna, zbudowana zapewne w 1265 roku, połączona z Bramą Świdnicką tworząc człon obronnego systemu miasta. Świątynia została częściowo przebudowana w 1598 roku, a kolejnych przebudów dokonano w latach 1851-1853 (po pożarze dachu w 1834 roku). Świątynia jest niewielką budowlą o ciekawej, zróżnicowanej sylwetce, złożonej z ośmiokątnego muru z podporami i kwadratowej wieży. Obok świątyni jest umieszczona figura św. Jana Nepomucena z 1733 roku.

</doc>
<doc id="3687087" url="https://pl.wikipedia.org/wiki?curid=3687087" title="Jesteśmy snem">
Jesteśmy snem

Jesteśmy snem (oryg. tytuł: "Lathe of Heaven") – powieść Ursuli K. Le Guin z 1971 roku, z pogranicza science fiction i fantasy, poruszająca problem światów alternatywnych i możliwości ludzkiego wpływu na rzeczywistość, nominowana do nagród Nebuli w 1971 i Hugo w 1972, laureatka nagrody Locusa w 1972.
Fabuła.
Rzecz dzieje się w Portland, w 2002 roku, czyli w stosunkowo bliskiej przyszłości względem daty wydania książki (1971). Opisany świat jest mocno zbliżony do rzeczywistości lat 1970. z jej wieloma problemami. George Orr uważa, że jego sny mają możliwość zmiany świata (z której tylko on zdaje sobie sprawę, albowiem po zmianie zmieniają się wspomnienia wszystkich ludzi). Przerażony swoją mocą stara się powstrzymać od śnienia, nadużywa środków farmakologicznych i w efekcie trafia na terapię do dr. Williama Habera. Psychiatra początkowo nie wierzy Orrowi, ale wkrótce orientuje się, że możliwości pacjenta są prawdziwe. Haber, wykorzystując skonstruowaną przez siebie maszynę mającą zdolność analizy i wzmacniania snów, stara się kierować snami Orra, by rozwiązywać gnębiące ludzkość problemy. Okazuje się jednak, że nie ma prostych rozwiązań złożonych problemów: przeludnienie śniący Orr „rozwiązuje” wywołując pandemię zabijającą 6/7 ludzkości, konflikty międzypaństwowe – sprowadzając Obcych, przeciw którym jednoczy się ludzkość itp. Ostatecznie Orr stara się uwolnić spod wpływu Habera, który – uważając, że zbadał zjawisko dostatecznie – postanawia samemu „śnić aktywnie”, co niemal doprowadza do zagłady świata. Orr, mobilizując ukrytą siłę woli, dociera na czas i wyłącza wzmacniacz snów ocalając świat, który wszakże jest „potrzaskany”, z różnymi fragmentami rzeczywistości nie do końca do siebie pasującymi. Haber przeżywa kosztem demencji.
Tytuł.
Oryginalny tytuł pochodzi z księgi taoistycznego filozofa Zhuangzi (rozdział XXIII "Gengsang chu", par. 7), fragmentu cytowanego jako motto rozdziału trzeciego. W oryginale brzmi on: 
W polskim tłumaczeniu brzmi on: 
W polskim wydaniu jako tytułu użyty został zamiast tego fragment z rozdz. II "Zhuangzi", w książce Le Guin będący mottem do rozdziału pierwszego:
Analiza.
Powieść, aczkolwiek zaliczana do fantastyki naukowej ma silne elementy magiczne - w szczególności możliwości głównego bohatera. Można ją uznać za wariant opowieści o dżinie z lampy, zadającej pytanie o umiejętność mądrego wyboru w obliczu posiadania ogromnych możliwości. Haber, aczkolwiek działa z zasadniczo altruistycznych pobudek, próbując ulepszyć jeden aspekt rzeczywistości pogarsza, lub przynajmniej zmienia w nieoczekiwany sposób - inny. Efektem posiadania nadmiernej mocy, nawet gdy usiłuje się czynić dobrze, jest zniszczenie posiadającego.
Nazwisko głównego bohatera jest najprawdopodobniej aluzją do George'a Orwella, do którego dystopii "Rok 1984" powieść kilkakrotnie nawiązuje, choć w ironiczny sposób: fatalne warunki życia są raczej wynikiem bałaganu i przeludnienia niż totalitaryzmu, a Orr przez swe (sterowane przez Habera) śnienie sam jest autorem kilku dystopii. Orr nie jest szczególnie przenikliwy, myśli i działa raczej intuicyjnie, trzyma się konkretów, ale równocześnie posiada głęboką łączność ze światem i "dao". Haber, błyskotliwy, operuje abstrakcjami i traktuje świat instrumentalnie, jako coś, co on - kierownik i przywódca, jest w stanie ulepszyć; w rzeczywistości zaś jest emocjonalnie i moralnie pusty.
Przekłady i ekranizacje.
Polski przekład wydało w 1991 wydawnictwo Phantom Press, w tłumaczeniu Agnieszki Sylwanowicz.
Powieść była dwukrotnie ekranizowana, w obydwu przypadkach na potrzeby telewizji: w 1980 i 2002 roku.

</doc>
<doc id="3687089" url="https://pl.wikipedia.org/wiki?curid=3687089" title="Chelonistele">
Chelonistele

Chelonistele – rodzaj roślin z rodziny storczykowatych ("Orchidaceae"). Występują one na Jawie, Borneo, Sumatrze, na Półwyspie Malajskim oraz na Filipinach. Są to epifity rosnące na pniach oraz gałęziach drzew. Bardzo rzadko rosną na ziemi wśród skał. Występują w wilgotnych i ciepłych górskich lasach, na stanowiskach od nasłonecznionych po zacienione, na wysokościach od około 500 do 3500 m n.p.m.
Morfologia.
Kłącze pnące, pseudobulwy rosnące w zwartych grupach, spłaszczone. Jeden lub dwa liście, twarde i skręcone. Kwiatostan rozgałęziony, kwiaty otwierają się w tym samym czasie. Warżka skierowana w dół. Kwiaty posiadają cztery pyłkowiny. Torebka eliptyczna.
Systematyka.
Rodzaj sklasyfikowany do podplemienia "Coelogyninae" w plemieniu "Arethuseae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3687092" url="https://pl.wikipedia.org/wiki?curid=3687092" title="Enzo Amore">
Enzo Amore

Eric Arndt (ur. 8 grudnia 1986 w Hackensack w New Jersey) – amerykański wrestler występujący w federacji WWE w brandzie Raw w dywizji cruiserweight pod pseudonimem ringowym Enzo Amore. Jest byłym posiadaczem WWE Cruiserweight Championship.
Kariera wrestlera.
NXT (2012–2016).
Przed podpisaniem kontraktu z WWE, Arndt nie miał żadnego doświadczenia w ringu. Arndt nagrał kilka krótkich filmików promujących siebie. Te trafiły do dyrektora operacyjnego WWE, Triple H'a, który postanowił zakontraktować Arndta. Pod koniec 2012, Arndt przyjął pseudonim ringowy Enzo Amore i został przydzielony do rozwojówki NXT Amore zadebiutował w telewizji 22 maja 2013 w przegranym pojedynku z Masonem Ryanem. Niedługo potem, Amore uformował tag-team z Colinem Cassadym, który również przegrał walkę z Ryanem.
Cassady i Amore kontynuowali rywalizację z Masonem Ryanem; obydwoje zostali pokonani w solowych walkach, lecz udało im się wygrać z Ryanem w 2-on-1 handicap matchu. Niedługo potem, Amore i Cassady rozpoczęli rywalizację z Alexandrem Rusevem, Sylvestrem Lefortem i Scottem Dawsonem. 25 września, Amore i Cassady wzięli udział w Gauntlet matchu o miana pretendenckie do tytułów NXT Tag Team Championship; zostali pokonani przez The Ascension.
W listopadzie 2013, podczas jednego z treningów, Amore złamał nogę. Do telewizji powrócił 26 czerwca 2014 w odcinku "NXT", ratując Cassady'ego od ataku ze strony Sylvestra Leforta i Marcusa Louisa. Na początku sierpnia 2014 Amore i Cassady wzięli udział w turnieju o NXT Tag Team Championship. W pierwszej rundzie pokonali Jasona Jordana i Tye'a Dillingera, lecz w kolejnej ulegli tag-teamowi The Vaudevillains (Aiden English i Simon Gotch).
Jesienią 2014 do Amore i Cassady'ego dołączyła Carmella. Przez kolejne tygodnie, Amore i Cassady byli przedstawiani jako trenerzy Carmelli. W marcu 2015, Amore i Cassady rozpoczęli rywalizację z mistrzami NXT – Blakiem i Murphym. Mistrzowie próbowali przekonać Carmellę by stała się ich menadżerką. 11 marca na odcinku "NXT", Amore i Cassady pokonali The Lucha Dragons, przez co stali się pretendentami do tytułów Blake’a i Murphy’ego. Enzo i Cass otrzymali walkę o mistrzostwa na gali , lecz przegrali po interwencji Alexy Bliss. Na gali po raz kolejny przegrali walkę o pasy; tym razem z Dashem Wilderem i Scottem Dawsonem. Na gali WWE Roadblock ponownie przegrali z Wilderem i Dawsonem.
Raw (2016–2017).
4 kwietnia na odcinku "Raw" (który miał miejsce noc po WrestleManii 32), Amore i Cassady zadebiutowali w głównym rosterze, konfrontując się z The Dudley Boyz. Amore i Cassady wzięli udział w turnieju o miana pretendenckie do WWE Tag Team Championship. Na gali Payback zmierzyli się z The Vaudevillains w finale turnieju. Walka zakończyła się no-contestem po tym, jak Amore doznał wstrząśnienia mózgu. Amore powrócił do "Raw" 23 maja 2016. Na Money in the Bank, Amore i Big Cass wzięli udział w Fatal 4-Way matchu o WWE Tag Team Championship, lecz nie udało im się zdobyć mistrzostwa. Po gali rozpoczęli rywalizację z ugrupowaniem The Club, jednocześnie łącząc siły z Johnem Ceną.
W lipcu, w wyniku draftu, Enzo i Cass stali się członkami brandu Raw. Po gali Battleground, Enzo i Cass rozpoczęli rywalizację z Chrisem Jericho i Kevinem Owensem, co doprowadziło do walki i jednocześnie przegranej na gali SummerSlam. 7 listopada na "Raw", Enzo i Cass zostali ogłoszeni członkami tag-teamowego zespołu "Raw" w 10-on-10 Survivor Series Tag Team Elimination matchu na gali Survivor Series, który wygrała drużyna "Raw". 21 listopada podczas odcinka "Raw", Amore rozpoczął fabularny romans z Laną, której próbował zaimponować przez kolejne tygodnie. 5 grudnia po tym, jak mąż Lany, Rusev, "pokłócił się" z nią, dziewczyna zaprosiła Amore do pokoju hotelowego, w którym wyszedł na jaw podstęp Lany. Do pokoju wszedł Rusev i zaatakował wrestlera. Ostatecznie Enzo i Cass prowadzili rywalizację z Rusevem i Jinderem Mahalem, podczas której wygrywali najczęściej antagoniści. Podczas styczniowej gali Royal Rumble, Amore wziął udział w Royal Rumble matchu jako 27. uczestnik, lecz po kilku sekundach został wyeliminowany przez Brocka Lesnara. Na gali Fastlane, Enzo i Cass przegrali z Lukiem Gallowsem i Karlem Andersonem o tytuły tag-team Raw. Na WrestleManii 33 przegrali w Fatal 4-way tag team ladder matchu z Andersonem i Gallowsem, Cesaro i Sheamusem oraz powracającymi The Hardy Boyz (Mattem i Jeffem Hardy), którzy zdobyli mistrzostwa. .
W maju wprowadzono scenariusz, według którego Enzo był atakowany przez nieznanego sprawcę na zapleczu. Big Cass oskarżał o to grupę The Revival, którzy byli widoczni w miejscach wydarzeń. Ostatecznie 19 czerwca Generalny Menadżer Kurt Angle i Corey Graves odkryli, że za atakami stał Cass, który był sfrustrowany ostatnimi wspólnymi porażkami z Enzo; po chwili zaatakował byłego przyjaciela w ringu, tym samym rozwiązując drużynę. Podczas lipcowej gali Great Balls of Fire Enzo przegrał z Cassem w singlowej walce. Miesiąc później podczas SummerSlam Cass pokonał Big Showa w walce, w której Enzo był zamknięty w stalowej klatce wiszącej nad ringiem. Dobę później na "Raw" Enzo wyzwał Cassa do Brooklyn Street Fightu, który wygrał po przerwaniu walki przez sędziego z powodu prawdziwej kontuzji kolana odniesionej przez Cassa.
Cruiserweight Champion (od 2017).
Następnej nocy podczas tygodniówki "Raw" odbyła się mistrzowska ceremonia, podczas której wyśmiał dywizję cruiserweight i dostał klauzulę dającą mu nietykalność. .
Inne media.
Enzo Amore pojawił się jako grywalna postać w grach WWE 2K16, WWE 2K17 oraz WWE 2K18.
Zagrał rolę aktorską w teledysku „Everything’s Wrong” grupy metalowej All That Remains z albumu "Victim of the New Disease" (2018).

</doc>
<doc id="3687097" url="https://pl.wikipedia.org/wiki?curid=3687097" title="Stanisław Adamski (oficer)">
Stanisław Adamski (oficer)

Stanisław Adamski (ur. 2 maja 1897 w Warszawie, zm. w kwietniu 1940 w Katyniu) – polski legionista, działacz Polskiej Organizacji Wojskowej, major geograf Wojska Polskiego, ofiara zbrodni katyńskiej.
Życiorys.
Syn Antoniego i Barbary z Dylikowskich. Wstąpił do I Brygady Legionów Polskich i w jej szeregach walczył w I wojnie światowej. Następnie – już jako żołnierz Wojska Polskiego w składzie 22 pułku piechoty (a później 34 pułku piechoty) – brał udział w wojnie polsko-bolszewickiej. Absolwent Oficerskiej Szkoły Topografów (1921). W latach 1921–1939 pełnił służbę w Wojskowym Instytucie Geograficznym w Warszawie, ostatnio na stanowisku kierownika grupy topograficznej w Wydziale Topograficznym. 19 marca 1928 roku został mianowany kapitanem ze starszeństwem z dniem 1 stycznia 1928 roku i 4. lokatą w korpusie oficerów geografów. Na stopień majora został mianowany ze starszeństwem z dniem 19 marca 1937 roku i 5. lokatą w korpusie oficerów geografów.
Po agresji ZSRR na Polskę wzięty do niewoli sowieckiej 17 września 1939 roku w Hoszczy. 26 października 1939 roku był przetrzymywany w obozie jenieckim w Putywlu, po czym w listopadzie został przewieziony do obozu w Kozielsku. Ostatnia wiadomość od Adamskiego dotarła do krewnych z listopada 1939 z obozu w Kozielsku. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 015/2 z 05.04.1940. Według źródeł rosyjskich został rozstrzelany przez NKWD w Katyniu między 9 a 11 kwietnia 1940 roku. Nie został zidentyfikowany podczas ekshumacji prowadzonej przez Niemców w 1943. Krewni do 1946 poszukiwali informacji przez Biuro Informacji i Badań Polskiego Czerwonego Krzyża w Warszawie.
Życie prywatne.
Ożenił się z Wandą Srzednicką. Mieli troje dzieci: córki Halinę (ur. 19 sierpnia 1920) i Marię oraz syna Andrzeja. Żona zmarła w 1982 roku i została pochowana w grobowcu rodziny Srzednickich h. Pomian na Cmentarzu Powązkowskim w Warszawie (kwatera 28-6-11,12). Córka Halina, po mężu Iwińska, zmarła 17 października 1998 roku (pochowana tamże). W grobowcu rodziny Srzednickich znajduje się symboliczny nagrobek Stanisława Adamskiego z inskrypcją: „Stanisław Adamski. Legionista. Major. Geograf. Zamordowany w Katyniu”.

</doc>
<doc id="3687099" url="https://pl.wikipedia.org/wiki?curid=3687099" title="Klement Kolaneci">
Klement Kolaneci

Klement Teki Kolaneci (ur. 26 lutego 1948 w Tiranie, zm. 21 kwietnia 2016 w Tiranie) – albański architekt, zięć Envera Hodży.
Życiorys.
Urodził się 26 lutego 1948 w Tiranie. Po ukończeniu studiów na Uniwersytecie Tirańskim rozpoczął pracę w Instytucie Projektów Architektonicznych. Zealizował ponad 400 projektów architektonicznych na terenie Albanii. Był autorem projektu Pałacu Kongresów w Tiranie (Palati i Kongreseve) oraz Piramidy, która miała stać się mauzoleum Envera Hodży. Projekt Piramidy realizował wspólnie z żoną, Pranverą, Pirro Vaso i Vladimirem Bregu. W 1988 w budynku otwarto muzeum Envera Hodży. 
W 1995, w okresie rządów Demokratycznej Partii Albanii został uwięziony pod zarzutem tworzenia organizacji antypaństwowej, ale nie został skazany. W ostatnich latach życia Kolaneci zaangażował się w obronę Piramidy, którą zamierzano rozebrać.
Był żonaty, miał dwoje dzieci. Zmarł po długiej chorobie w szpitalu w Tiranie. Pochowany na cmentarzu Sharre.

</doc>
<doc id="3687104" url="https://pl.wikipedia.org/wiki?curid=3687104" title="Emulsoidy">
Emulsoidy

Emulsoidy – roztwory koloidalne cieczy w cieczy. Trwałe emulsoidy to inaczej emulsja.

</doc>
<doc id="3687106" url="https://pl.wikipedia.org/wiki?curid=3687106" title="Lela Curcumia">
Lela Curcumia

Lela Curcumia (; ur. 12 lutego 1969 w Tbilisi) – gruzińska piosenkarka i aktorka.
Dzieciństwo i edukacja.
Lela Curcumia urodziła się 12 lutego 1969 roku w Tbilisi jako córka Ludowika Curcumii i Nino Lomtatidze. Ma dwie siostry. Uczyła się w Akademii Muzycznej, w 1990 zaczęła naukę na Wydziale Komedii Muzycznej na Instytucie Teatralnym w Tbilisi. Dwa lata później zaczęła studia magisterskie na wydziale aktorstwa, a w 1994 roku rozpoczęła studia doktorskie na wydziale wokalnym, które ukończyła w 1996 roku.
Kariera.
Lela Curcumia rozpoczęła swoją karierę muzyczną w 1986 roku. W tymże roku została laureatką konkursu talentów. W 1989 wygrała konkurs "Prestiż szou". W 1991 zagrała w filmie "Erti bedis anotacia", zaś w 1992 – w produkcji "Chapangi".
W 1994 roku wzięła udział w konkursie muzycznym „Jałta-Moskwa-Transit”. W latach 1996–1999 śpiewała w restauracji „Ewropaszi”, gdzie została zauważona przez producenta muzycznego Kaczę Mamulaszwilego, który zaproponował jej współpracę. W tym czasie nagrała takie utwory, jak „Minda gimghero isew” i „Paemani”, które stały się popularne w kraju. W maju 2000 roku zaczęła pracę nad swoim debiutanckim albumem studyjnym zatytułowanym "Paemani", zaś we wrześniu zagrała pierwszy solowy koncert. W tym samym roku zdobyła dwie nominacje do nagrody „Eko”, a także wydała swoją drugą płytę studyjną zatytułowaną "Ocneba szenze". Niedługo potem piosenkarka zdecydowała się na dwuletnią przerwę w karierze z powodu kryzysu związanego ze spadkiem poziomu muzyki popowej. W 2001 roku zdobyła cztery nominacje do nagrody muzycznej „Mega”. Rok później zgarnęła trzy nominacje do tej statuetki, a w 2003 – dwie.
W maju 2002 roku piosenkarka zagrała koncert w Tbilisi Sport Hall, na którym pojawiło się 25 tys. ludzi. W tym samym roku podpisała kontrakt muzyczny z wytwórnią ART-imedi założoną przez Badriego Patarkaciszwilego, a także wydała swój pierwszy album kompilacyjny zatytułowany "The Best", zawierający najpopularniejsze piosenki w jej dorobku. W 2003 roku wydała album studyjny zatytułowany "Suleli cwima", który został wyprzedany w ponad 60 tys. egzemplarzy w kraju. W ramach promocji płyty piosenkarka wyruszyła w trasę koncertową, w ramach której zagrała koncerty m.in. Niemczech, Grecji i Izraelu. W grudniu 2004 zagrała koncert w Pałacu Sportu w Tbilisi.
W 2005 roku premierę miał jej nowy album studyjny zatytułowany "Popularuli duetebi". W 2006 roku piosenkarka zaczęła koncertować ze swoim stałym zespołem koncertowym. W tym samym roku wydała dwie nowe płyty studyjne: "Yamo helessa" i "Camebs szentwis winachaw", a także drugi album kompilacyjny pt. "The Best". 11 sierpnia zagrała koncert w Zugdidi przez publicznością liczącą ok. 40 tys. osób. W 2007 roku wydała swój pierwszy album koncertowy zatytułowany "Live – Lela Tsurtsumia". W tym samym roku podpisała kontrakt płytowy z wytwórnią Art Lend, a także wystąpiła na 35. Międzynarodowym Festiwalu Sztuki i Kultury w Turcji.
W 2011 roku zagrała rolę Ciali w filmie pt. "Garigeba 20 clis szemdeg".
Życie prywatne.
Jej mężem był producent muzyczny Kacza Mamulaszwili.

</doc>
<doc id="3687108" url="https://pl.wikipedia.org/wiki?curid=3687108" title="Akaki Czchenkeli">
Akaki Czchenkeli

Akaki Czchenkeli (ur. 1874 w Choni, zm. 1959 w Paryżu) – gruziński polityk i dyplomata, minister spraw zagranicznych Demokratycznej Republiki Gruzji.
Życiorys.
Urodził się w rodzinie szlacheckiej. Studiował prawo i literaturę na uniwersytetach w Kijowie, Berlinie i Londynie. W 1898 przystąpił do marksistowskiej organizacji działającej w Gruzji pod panowaniem rosyjskim – Mesame dasi. W 1903, kiedy w organizacji doszło do rozłamu będącego konsekwencją podziału na bolszewików i mienszewików na II Zjeździe Socjaldemokratycznej Partii Robotniczej Rosji, Czchenkeli poparł mienszewików. W kolejnych latach był czołowym działaczem w gruzińskich strukturach mienszewików. Brał udział w rewolucji 1905 r. na Zakaukaziu i po jej stłumieniu został aresztowany, krótko przebywał w więzieniu. Był posłem do IV Dumy Państwowej. 
Po rewolucji lutowej w 1917 wszedł w skład Komitetu Specjalnego ds. Zakaukazia, w którym był komisarzem spraw wewnętrznych. Komitet Specjalny miał być przedstawicielstwem Rządu Tymczasowego na Zakaukaziu, z możliwością działania w jego imieniu, jednak w praktyce jego znaczenie szybko stało się drugorzędne w stosunku do szybko powstających rad robotniczych i żołnierskich. Czchenkeli brał udział w I Wszechrosyjskim Zjeździe Rad Robotniczych i Żołnierskich i został na nim wybrany do Wszechrosyjskiego Centralnego Komitetu Wykonawczego. 
22 kwietnia 1918 Sejm Zakaukaski ogłosił powstanie Zakaukaskiej Demokratycznej Republiki Federacyjnej (co Czchenkeli poparł) i jej tymczasowego rządu z Czchenkelim na czele. 26 maja 1918 Gruzja wystąpiła z federacji i proklamowała niepodległość, a Czchenkeli został ministrem spraw zagranicznych w rządzie Noe Ramiszwilego. Na stanowisku ministra pozostał do listopada 1918. Zasiadał w Zgromadzeniu Konstytucyjnym Gruzji. 
Emigrował do Paryża po upadku Demokratycznej Republiki Gruzji i aneksji Gruzji do Rosji Radzieckiej. Był ministrem spraw zagranicznych w rządzie gruzińskim na emigracji. Pozostawał aktywny w kołach emigracyjnych do śmierci w 1959.

</doc>
<doc id="3687109" url="https://pl.wikipedia.org/wiki?curid=3687109" title="Pholidota (roślina)">
Pholidota (roślina)

Pholidota – rodzaj roślin z rodziny storczykowatych ("Orchidaceae"). Występują one w południowych i południowo-centralnych Chinach, w Tybecie, w prowincji Hajnan, na Tajwanie, w Indiach, Nepalu, Bangladeszu, na Sri Lance, w Kambodży, Laosie, Mjanmie, Tajlandii, Wietnamie, Malezji, na Filipinach, Nowej Gwinei, Andamanach, Archipelagu Bismarcka, Wyspach Salomona, Nowej Kaledonii, Vanuatu, Fidżi, na wyspach Santa Cruz oraz w australijskim stanie Queensland.
Pseudobulwy gatunków "Pholidota pallida" i "Pholidota articulata" były wykorzystywane w Indiach jako źródło pożywienia. Skruszone korzenie "P. pallida" były wykorzystywane także w Indiach do leczenia gorączki, torebka do leczenia wrzodów jako środek nasenny. Cała roślina była wykorzystywana przy porodach. W Chinach wywar z pseudobulw rodzajów "Pholidota chinensis" i "Pholidota yunnanensis" ma wykorzystanie medyczne.
Morfologia.
Korzenie posiadają kosmki. Kłącze pnące, pseudobulwy smukłe. Jeden lub dwa liście, owalne lub podłużne. Kwiatostan rozgałęziony z kilkoma kwiatami lub z dużą liczbą. Kwiaty otwierają się jednocześnie, warżka skierowana w dół. Pyłkowiny gruszkowate, lekko spłaszczone. Zalążnia gładka, nasiona wrzecionowate.
Systematyka.
Rodzaj sklasyfikowany do podplemienia "Coelogyninae" w plemieniu "Arethuseae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3687110" url="https://pl.wikipedia.org/wiki?curid=3687110" title="Emblingiaceae">
Emblingiaceae

Emblingiaceae – rodzina z rzędu kapustowców ("Brassicales"). Jest to takson monotypowy z jednym rodzajem Emblingia i jednym gatunkiem – Emblingia calceoliflora. Roślina ta to niski półkrzew występujący w zachodniej części Australii – między Eneabba i Zatoką Rekina oraz w rejonie Carnarvon. Występuje w miejscach piaszczystych wśród luźnych zarośli. Nie ma znaczenia ekonomicznego.
Systematyka.
Jedna z rodzin w obrębie rzędu kapustowców.

</doc>
<doc id="3687112" url="https://pl.wikipedia.org/wiki?curid=3687112" title="Emblingia">
Emblingia



</doc>
<doc id="3687113" url="https://pl.wikipedia.org/wiki?curid=3687113" title="Emblingia calceoliflora">
Emblingia calceoliflora



</doc>
<doc id="3687114" url="https://pl.wikipedia.org/wiki?curid=3687114" title="Cerkiew Opieki Matki Bożej w Starych Oleszycach">
Cerkiew Opieki Matki Bożej w Starych Oleszycach

Cerkiew Opieki Matki Bożej w Starych Oleszycach – murowana cerkiew greckokatolicka wzniesiona w 1913 w Starych Oleszycach.
Po wysiedleniach w latach 1947–1989 służyła jako magazyn.
Cerkiew zbudowana na planie krzyża z centralną kopułą, zwieńczona wieżyczką na sygnaturkę. Prezbiterium zamknięte trójbocznie z dwoma zakrystiami po bokach. Przy wejściu zdobiony portal.
Wewnątrz, mimo że po wojnie cerkiew nie była użytkowana, zachowała się bogata polichromia figuralno-ornamentalna, m.in. wewnątrz kopuły. Budowla ta umieszczona została na liście obiektów wymagających szybkich działań remontowych, nie rozpoczęto tam jednak jeszcze żadnych prac. Cerkiew posiada malowidła czterech Ewangelistów na czterech głównych kolumnach.
W pobliżu cerkwi znajduje się murowana, trójarkadowa dzwonnica z przejściem bramnym nakryta baniastym hełmem z 1913 i rozległy cmentarz z licznymi nagrobkami z warsztatów bruśnieńskich.

</doc>
<doc id="3687117" url="https://pl.wikipedia.org/wiki?curid=3687117" title="Artur Lesicki">
Artur Lesicki

Artur Lesicki (ur. Jelenia Góra) – polski gitarzysta grający jazz, funk i blues, kompozytor, pedagog. Lider zespołów jazzowych Artur Lesicki Acoustic Harmony i Funky Groove. Wykładowca na Wydziale Jazzu Uniwersytetu Zielonogórskiego, jak również we Wrocławskiej Szkole Jazzu i Muzyki Rozrywkowej. Razem z Markiem Napiórkowskim otrzymał nominację do Fryderyka 2016 za album jazzowy Celuloid.

</doc>
<doc id="3687122" url="https://pl.wikipedia.org/wiki?curid=3687122" title="Nagroda im. Anthony’ego Asquitha">
Nagroda im. Anthony’ego Asquitha



</doc>
<doc id="3687126" url="https://pl.wikipedia.org/wiki?curid=3687126" title="Supersynchrotron Protonowy">
Supersynchrotron Protonowy



</doc>
<doc id="3687129" url="https://pl.wikipedia.org/wiki?curid=3687129" title="Hyperion Records">
Hyperion Records

Hyperion Records – brytyjskie niezależne wydawnictwo fonograficzne wyspecjalizowane w dziedzinie muzyki klasycznej (od XII w. do czasów współczesnych). Zostało założone w Londynie w październiku 1980 przez George'a Edwarda Perry'ego. Obecnie dyrektorem przedsiębiorstwa jest Simon Perry, syn założyciela. W katalogu Hyperion posiada około 1400 albumów. Rocznie wydaje blisko 80 albumów wykonawców z różnych krajów.

</doc>
<doc id="3687133" url="https://pl.wikipedia.org/wiki?curid=3687133" title="Iwaniczka Georgijewa">
Iwaniczka Georgijewa



</doc>
<doc id="3687135" url="https://pl.wikipedia.org/wiki?curid=3687135" title="Ervita">
Ervita

Ervita – wieś w Estonii, w prowincji Järva, w gminie Koeru.

</doc>
<doc id="3687136" url="https://pl.wikipedia.org/wiki?curid=3687136" title="Jõeküla (Koeru)">
Jõeküla (Koeru)

Jõeküla – wieś w Estonii, w prowincji Järva, w gminie Koeru.

</doc>
<doc id="3687137" url="https://pl.wikipedia.org/wiki?curid=3687137" title="Kalitsa">
Kalitsa

Kalitsa – wieś w Estonii, w prowincji Järva, w gminie Koeru.

</doc>
<doc id="3687138" url="https://pl.wikipedia.org/wiki?curid=3687138" title="Kapu">
Kapu

Kapu – wieś w Estonii, w prowincji Järva, w gminie Koeru.

</doc>
<doc id="3687139" url="https://pl.wikipedia.org/wiki?curid=3687139" title="Evgeniy Valitskiy">
Evgeniy Valitskiy



</doc>
<doc id="3687140" url="https://pl.wikipedia.org/wiki?curid=3687140" title="Koidu-Ellavere">
Koidu-Ellavere

Koidu-Ellavere – wieś w Estonii, w prowincji Järva, w gminie Koeru.

</doc>
<doc id="3687141" url="https://pl.wikipedia.org/wiki?curid=3687141" title="Park Narodowy Bałkanu Środkowego">
Park Narodowy Bałkanu Środkowego



</doc>
<doc id="3687143" url="https://pl.wikipedia.org/wiki?curid=3687143" title="Kuusna">
Kuusna

Kuusna – wieś w Estonii, w prowincji Järva, w gminie Koeru.

</doc>
<doc id="3687144" url="https://pl.wikipedia.org/wiki?curid=3687144" title="Stu Bennett">
Stu Bennett



</doc>
<doc id="3687146" url="https://pl.wikipedia.org/wiki?curid=3687146" title="Silwija Germanowa">
Silwija Germanowa



</doc>
<doc id="3687148" url="https://pl.wikipedia.org/wiki?curid=3687148" title="Silwija Petrunowa">
Silwija Petrunowa



</doc>
<doc id="3687153" url="https://pl.wikipedia.org/wiki?curid=3687153" title="Noʻmon Hasanov">
Noʻmon Hasanov

Noʻmon Nurmatovich Hasanov, uzb. cyr. Нўмон Нурматович Хасанов, ros. Нумон Нурматович Хасанов, "Numon Nurmatowicz Chasanow" (ur. 10 lutego 1971 w Taszkencie, Uzbecka SRR) – uzbecki piłkarz, grający na pozycji obrońcy lub pomocnika, trener piłkarski.
Kariera piłkarska.
Kariera klubowa.
W 1989 rozpoczął karierę piłkarską w Avtomobilchi Qo‘qon. Latem 1990 przeszedł do Soxibkoru Xalqobod, ale po 7 meczach przeniósł się do Paxtakoru Taszkent. Potem występował w klubach MHSK Taszkent, Rubin Kazań, Awtomobilist Nogińsk, Doʻstlik Yangibozor, Nasaf Karszy, FK Qo‘qon 1912, Traktor Taszkent, Shoʻrtan Gʻuzor i Soʻgʻdiyona Dżyzak. W 2009 został piłkarzem Lokomotivu Taszkent, w którym zakończył karierę piłkarza.
Kariera reprezentacyjna.
W latach 1992–97 bronił barw narodowej reprezentacji Uzbekistanu, w której pełnił funkcję kapitana drużyny.
Kariera trenerska.
Po zakończeniu kariery piłkarza rozpoczął pracę szkoleniowca. Chociaż jeszcze będąc piłkarzem Doʻstliku Yangibozor w 2003 trenował zespół, ale latem opuścił klub. W 2012 dołączył do sztabu trenerskiego Paxtakoru Taszkent, w którym najpierw prowadził drużynę młodzieżową, a 7 lipca 2015 został mianowany na stanowisko pełniącego obowiązki głównego trenera Paxtakoru.

</doc>
<doc id="3687154" url="https://pl.wikipedia.org/wiki?curid=3687154" title="Ed O'Ross">
Ed O'Ross



</doc>
<doc id="3687162" url="https://pl.wikipedia.org/wiki?curid=3687162" title="Sean O'Pry">
Sean O'Pry



</doc>
<doc id="3687176" url="https://pl.wikipedia.org/wiki?curid=3687176" title="Boku wa Imōto ni Koi o Suru">
Boku wa Imōto ni Koi o Suru



</doc>
<doc id="3687178" url="https://pl.wikipedia.org/wiki?curid=3687178" title="Mint na Bokura">
Mint na Bokura



</doc>
<doc id="3687179" url="https://pl.wikipedia.org/wiki?curid=3687179" title="Maria-sama ga Miteru">
Maria-sama ga Miteru



</doc>
<doc id="3687181" url="https://pl.wikipedia.org/wiki?curid=3687181" title="Suki Dakara Suki">
Suki Dakara Suki



</doc>
<doc id="3687182" url="https://pl.wikipedia.org/wiki?curid=3687182" title="20 Mensō ni Onegai!!">
20 Mensō ni Onegai!!



</doc>
<doc id="3687183" url="https://pl.wikipedia.org/wiki?curid=3687183" title="Tokyo Babylon">
Tokyo Babylon



</doc>
<doc id="3687186" url="https://pl.wikipedia.org/wiki?curid=3687186" title="Niemirowiczowie-Szczyttowie herbu Jastrzębiec">
Niemirowiczowie-Szczyttowie herbu Jastrzębiec

Niemirowiczowie-Szczyttowie (Szczyttowie-Niemirowiczowie / Szczyttowie) herbu Jastrzębiec – polski ród możnowładczy a później senatorsko-dygnitarski pochodzenia litewsko-ruskiego.
Historia rodu.
Protoplastą rodu był Jan Niemira z Wsielubia, koniuszy wielkiego księcia Witolda i namiestnik połocki, który wraz z 46 innymi panami litewskimi wyznania rzymskokatolickiego brał udział w zawarciu Unii Horodelskiej w 1413 i został włączony do polskiej wspólnoty heraldycznej. Adopcji Jana Niemiry do herbu Jastrzębiec dokonał biskup krakowski i kanclerz koronny Wojciech Jastrzębiec i jego bratanek kasztelan brzeziński Marcin z Łubnic.
Zgodnie z obecnym stanem wiedzy do czasów współczesnych przetrwały tylko dwa rody z 47 adoptowanych w Horodle. Są to Niemirowiczowie-Szczyttowie (jako potomkowie Jana Niemiry z Wsielubia) i Radziwiłłowie (jako potomkowie Krystyna Ościka z Kiernowa).
W XV-XVI w. potomkowie Jana Niemiry – Niemirowiczowie, należeli do ścisłej elity możnowładczej Wielkiego Księstwa Litewskiego. Skoligaceni z najpotężniejszymi rodami ówczesnego W.Ks.Lit.: Sapiehami, Radziwiłłami, Kiszkami, Zabrzezińskimi, Iliniczami, Hlebowiczami. Brali udział w licznych misjach dyplomatycznych, powierzano im istotne namiestnictwa. Otrzymywali znaczne nadania i dzierżawy, zwłaszcza za zasługi dla dynastii Jagiellonów. Mikołaj Niemirowicz, syn Jana Niemiry, był jednym z panów litewskich, którzy wynieśli na tron wielkoksiążęcy Kazimierza Jagiellończyka.
Według Bartosza Paprockiego "Herbów Rycerstwa Polskiego" cesarz Maksymilian w dokumencie z dnia 25 lutego 1518 r. nadał rodowi Niemirowiczów/Szczyttów tytuł dziedzicznego palatyna (łac. "comes palatinus") z prawem kreowania nowej szlachty w randze kawalera złotej ostrogi.
Główną rezydencją Niemirowiczów w tym okresie był Wsielub, a dwa z ufundowanych przez Niemirowiczów kościołów, we Wsielubiu i Iszkołdzi, są dziś najstarszymi zachowanymi katolickimi zabytkami na terenie Białorusi.
Na przełomie XVI i XVII w. nastąpił przejściowy spadek znaczenia rodu spowodowany jego wymieraniem (w tym bezpotomną śmiercią wojewody kijowskiego Andrzeja Niemirowicza oraz starosty czerkaskiego i kaniowskiego Jana Niemirowicza i jego żony Hanny Sapieżanki), a także stratami poniesionymi w wojnie z Moskwą i przetrzymywaniem syna Mikołaja Niemirowicza-Szczytta w niewoli u Iwana Groźnego. Wygasły trzy z czterech linii po synach Jana Niemiry. Przetrwała jedynie linia po dyplomacie Janie Niemirowiczu, która od przydomka jego syna Jakuba – zwanego Szczytem, przyjęła nazwisko Niemirowicz-Szczytt (Szczytt-Niemirowicz / Szczyt).
Ponowny wzrost znaczenia nastąpił począwszy od połowy XVII w. za czasów Justyniana Niemirowicza-Szczytta. Od jego synów wywodzą się cztery linie Niemirowiczów-Szczyttów:
- kożangródzka, od rezydencji w Kożangródku (po Janie Krzysztofie Niemirowiczu-Szczytcie, ojcu Józefa i Krzysztofa)
- juchowicka, od rezydencji w Juchowicach (po Józefie Niemirowiczu-Szczytcie) – wygasła pod koniec XVIII w.
- tabołocka, od rezydencji w Tabołkach i Justynianowie (po Konstantym Niemirowiczu-Szczytcie) – wygasła pod koniec XIX w.
- wierzchowska, od rezydencji w Wierzchowie (po Adamie Niemirowiczu-Szczytcie).
Herb i nazwisko.
Herbarze często mylnie utożsamiają ród Niemirowiczów-Szczyttów herbu Jastrzębiec, wywodzący się z W.Ks.Lit., z rodem Niemirów herbu Gozdawa, pochodzącym z Podlasia od Mikołaja Niemiry Grzymalicza, Niemiryczów z Wołynia, a także Szczytów-Zabielskich herbu Radwan. Nierzadko również Niemirowiczów-Szczyttów niesłusznie dzieli się na dwa odrębne rody: Niemirowiczów oraz Szczyttów. Przykładem nieporozumień wokół herbu i nazwiska jest również przypisywanie w literaturze hetmanowi polnemu lit. i wojewodzie kijowskiemu Andrzejowi Niemirowiczowi oraz Janowi Niemirowiczowi (Janowi Szczyttowiczowi) herbu Radwan.
Przedstawiciele rodu.
Jan Niemira (zm. po 1422) – koniuszy w. ks. Witolda, namiestnik połocki, protoplasta rodu
Andrzej (Andruszka) Niemirowicz (XV w.) – członek ścisłej rady wielkoksiążęcej, fundator kościoła we Wsielubiu
Mikołaj Niemirowicz (ok. 1400 - przed 1489) – marszałek królewski, fundator kościoła w Iszkołdzi i Nieświeżu
Jan Niemirowicz (zm. przed 1465) – dyplomata, marszałek hospodarski, starosta klecki
Jakub Niemirowicz „Szczyt” (zm. 1493/1494) – marszałek hospodarski, starosta brzeski i briański
Katarzyna Niemirowiczówna (zm. po 1505) – żona Piotra Kiszki Strumiłły, fundatorka kościoła w Ceranowie
Jadwiga Niemirowiczówna (zm. po 1518) – fundatorka kościoła w Korkożyszkach
Andrzej Niemirowicz (1462-1540) – hetman polny litewski, wojewoda kijowski
Jerzy Niemirowicz (zm. 1533) – wojewoda krzyczewski
Jan Niemirowicz „Pieńko” (zm. 1540) – namiestnik witebski, starosta czerkaski i kaniowski
Jan Niemirowicz Szczytt (Jan Szczyttowicz) (zm. 1519/1520) – miecznik wielki litewski, marszałek hospodarski
Mikołaj Niemirowicz-Szczytt (zm. przed 1535) – marszałek hospodarski, fundator uposażenia kościoła w Grannem
Mikołaj Niemirowicz-Szczytt (zm. 1676) – rotmistrz JKM, wojski mścisławski, poseł 
Justynian Niemirowicz-Szczytt (zm. 1677) – podkomorzy połocki, fundator klasztoru i kościoła Franciszkanów w Prozorokach
Konstanty Marcjan Niemirowicz-Szczytt (ok. 1649-1712) – starosta ładośniański i szatrowski, fundator cerkwi w Tabołkach
Krzysztof Benedykt Niemirowicz Szczytt (zm. 1720) – kasztelan smoleński, senator, fundator kościoła karmelitów bosych w Kownie
Józef Niemirowicz Szczytt (zm. 1745) – kasztelan mścisławski, senator, współfundator klasztoru karmelitów bosych w Kownie i bernardynów w Datnowie
Jan Justynian Niemirowicz-Szczytt (1705-1767) – kasztelan inflancki, senator
Krzysztof Niemirowicz-Szczytt (1726–1776) – płk wojsk francuskich, gen. major wojsk litewskich, szambelan króla Stanisława Leszczyńskiego
Józef Niemirowicz Szczytt (zm. między 1808 a 1817) – kasztelan brzeskolitewski, senator
Justynian Niemirowicz-Szczytt (1740–1824) – pisarz skarbowy litewski, konsyliarz Rady Nieustającej, poseł sejmowy
Adam Niemirowicz-Szczytt (zm. 1752) – horodniczy połocki
Marcin Niemirowicz-Szczytt (1749-1800 lub później) – poseł na Sejm Czteroletni, członek Zgromadzenia Przyjaciół Konstytucji Rządowej
Michał Niemirowicz Szczytt (zm. w lub po 1800) – szambelan JKM Stanisława Augusta
Krzysztof Niemirowicz-Szczytt (zm. 1790) – szambelan JKM Stanisława Augusta, starosta witagolski
Józef Niemirowicz Szczytt (ur. ok. 1769–zm. przed 1833) (II poł. XVIII w. – I poł XIX w.) – marszałek mozyrski, fundator cerkwi w Kożangródku
Feliks (Felicjan) Niemirowicz-Szczytt (1764-1793) – szambelan JKM Stanisława Augusta
Jan Chrzciciel Feliks Niemirowicz-Szczytt (1789-1865) – ksiądz, administrator archidiecezji mohylewskiej, zesłaniec
Samuel Niemirowicz-Szczytt – współzałożyciel korporacji akademickiej Konwent Polonia w 1828
Justynian Niemirowicz-Szczytt (1814-1894) - marszałek witebski, filantrop, działacz społeczny w Rydze
Leonard Niemirowicz-Szczyt (1900–1940) – kapitan Wojska Polskiego, ofiara zbrodni katyńskiej
Kazimierz Niemirowicz-Szczytt (1901-1940) – lekarz neurolog i psychiatra, ofiara zbrodni katyńskiej
Krzysztof Szczytt-Niemirowicz (1893–1940) – ziemianin, poseł na Sejm V kadencji w latach 1938–1939
Maryla Lednicka-Szczytt (1893-1947) – polska rzeźbiarka
Zdzisław Szczyt-Niemirowicz (1928-2000) – powstaniec warszawski, dyrektor COSPAR
Katarzyna Niemirowicz-Szczytt – prof. zw. nauk rolniczych, biogenetyk

</doc>
<doc id="3687188" url="https://pl.wikipedia.org/wiki?curid=3687188" title="Biblioteka Rumia – Stacja Kultura">
Biblioteka Rumia – Stacja Kultura

Stacja Kultura – biblioteka główna Miejskiej Biblioteki Publicznej im. Floriana Ceynowy w Rumi. Mieści się w wybudowanym w 1958 budynku dworca kolejowej stacji węzłowej w Rumi leżącej na linii Gdańsk Główny – Stargard.
Opis obiektu.
W wyniku przebudowy modernistycznego budynku rumskiego dworca zorganizowano w obiekcie nowoczesną bibliotekę o wystroju nawiązującym do symboliki kolejowej: wnętrze jest wymalowane w czerwono-czarne barwy przypominające sposób malowania starych lokomotyw, a w centralnym miejscu umieszczono zegar przypominający zegar stacyjny. W Stacji Kultura są wypożyczalnie książek dla dzieci i dorosłych, czytelnia, komputery z dostępem do internetu, audiobooki, a także galeria oraz sala konferencyjna i pracownie plastyczne. Jest siedzibą organizacji pozarządowych, organizowane są tu wystawy sztuki, spotkania literackie i koncerty.
Dzięki atrakcyjnej lokalizacji liczba czytelników wzrosła z ponad 7 tys. w chwili otwarcia biblioteki na dworcu we wrześniu 2014 do ponad 12 tys. w 2016 roku.
Nagrody.
W 2016 Stacja Kultura została uznana za najpiękniejszą bibliotekę świata w konkursie "Library Interior Design Awards" w kategorii "Single Space Design". Do finału konkursu dostała się jako jedyna biblioteka z Europy. W jury znaleźli się przedstawiciele Amerykańskiego Stowarzyszenia Bibliotek (ALA – American Library Association) oraz Światowego Stowarzyszenia Architektów Wnętrz (IIDA – International Interior Design Association).
Projekt architektoniczny adaptacji dworca był już wcześniej nagradzany. Rok wcześniej Stacja Kultura znalazła się w gronie finalistów Nagrody Architektonicznej „Polityki”. Zajęła pierwsze miejsce w VII edycji plebiscytu Polska Architektura XXL, w głosowaniu internautów placówka wygrała w kategorii "Wnętrzne publiczne 2014". Biblioteka zdobyła też drugie miejsce w konkursie "Bryła roku 2014".

</doc>
<doc id="3687190" url="https://pl.wikipedia.org/wiki?curid=3687190" title="Arielulus">
Arielulus



</doc>
<doc id="3687191" url="https://pl.wikipedia.org/wiki?curid=3687191" title="Eptesicus">
Eptesicus



</doc>
<doc id="3687192" url="https://pl.wikipedia.org/wiki?curid=3687192" title="Pipistrellus">
Pipistrellus



</doc>
<doc id="3687194" url="https://pl.wikipedia.org/wiki?curid=3687194" title="Plecotus">
Plecotus



</doc>
<doc id="3687195" url="https://pl.wikipedia.org/wiki?curid=3687195" title="Vespertilio">
Vespertilio



</doc>
<doc id="3687196" url="https://pl.wikipedia.org/wiki?curid=3687196" title="Myotis">
Myotis



</doc>
<doc id="3687197" url="https://pl.wikipedia.org/wiki?curid=3687197" title="Nocek ostrouchy">
Nocek ostrouchy



</doc>
<doc id="3687201" url="https://pl.wikipedia.org/wiki?curid=3687201" title="Brytyjska ekspedycja na Mount Everest (1921)">
Brytyjska ekspedycja na Mount Everest (1921)

Brytyjska ekspedycja na Mount Everest z 1921 roku – wyprawa mająca na celu odnalezienie i zbadanie dróg hipotetycznej wspinaczki na Mount Everest, najwyższy szczyt świata, a także – w przypadku wypełnienia tych celów – podjęcia próby zdobycia wierzchołka. Uczestnicy wyprawy musieli prowadzić poszukiwania na obszarze Tybetu, gdyż granice Nepalu były wówczas zamknięte dla obcokrajowców. Badacze stwierdzili, że drogą dogodną do zdobycia Mount Everestu jest ta wiodąca przez lodowiec Kharta, przełęcz Lhagba La, lodowiec Rongbuk i przełęcz Chang La. Udało im się dotrzeć do przełęczy Chang La, lecz nim poczyniono dalsze postępy zarządzono powrót. Na czele ekspedycji stanął Charles Howard-Bury, zaś jej członkiem został George Mallory.
Geneza.
W 1856 roku naukowcy prowadzący na terenie Indii badania w ramach Wielkiego Pomiaru Trygonometrycznego obliczyli, iż najwyższym szczytem świata nie jest Kanczendzonga, a nieprzebadany jak dotąd szczyt Peak XV, nazwany później Mount Everestem. Według pierwszych pomiarów góra ta miała mieć 29002 stóp wysokości (ok. 8840 m n.p.m.). Początkowo nie planowano organizacji wypraw mających na celu umożliwienie zdobycia Mount Everestu. W 1907 roku, by uczcić piętnastą rocznicę założenia brytyjskiego stowarzyszenia Alpine Club, zaplanowano pierwszą wyprawę rozpoznawczą na Mount Everest. Jej kierownikiem miał zostać Charles Granville Bruce. Na organizację ekspedycji nie zgodził się jednak John Morley, minister rządu brytyjskiego ds. Indii, co na równi z wybuchem I wojny światowej uniemożliwiło wysłanie badaczy w Himalaje.
W 1920 roku Ministerstwo ds. Indii wydało zgodę na organizację wyprawy na Mount Everest. Do Indii wysłano więc z misją dyplomatyczną pułkownika Charlesa Howarda-Bury'ego, któremu udało się przekonać do współpracy Rufusa Isaacsa, ówczesnego Wicekróla Indii. Z uwagi na fakt, iż Nepal był w tym okresie zamknięty dla obcokrajowców, członkowie wyprawy mieli dostać się do Tybetu przez Sikkim. Dzięki zabiegom wysłannika wicekróla Indii, Charlesa Alfreda Bella, 13. dalajlama Thubten Gjaco wydał zgodę na prowadzenie badań w tym regionie.
W styczniu 1921 roku Alpine Club i Królewskie Towarzystwo Geograficzne utworzyły Komitet Mount Everestu, którego zadaniem było zorganizowanie i sfinansowanie wyprawy. Początkowo głównym celem ekspedycji miało być dotarcie na szczyt Mount Everestu, lecz członkowie komitetu zdecydowali, że będzie miała ona charakter wyprawy rozpoznawczej. Jej dowódcą miał początkowo zostać Charles Bruce, lecz obowiązki wojskowe uniemożliwiły mu odbycie podróży do Tybetu. Kierownikiem wyprawy został więc Charles Howard-Bury. Zespół badawczy składał się z dwóch doświadczonych alpinistów - Harolda Raeburna oraz Alexandra Kellasa - oraz początkujących George'a Mallory'ego oraz Guya Bullocka. Członkami ekspedycji mianowano też botanika Sandy'ego Wollastona, geologa Alexandra Herona, geodetów Henry'ego Morsheada oraz Edwarda Wheelera.
Przebieg ekspedycji.
Podróż w rejon Mount Everestu.
Członkowie ekspedycji wraz z Szerpami, tragarzami, zaopatrzeniem i setką mułów (które zostały później zastąpione przez jaki) wyruszyli 18 maja 1921 roku z Dardżyling, w Indiach Brytyjskich, w kierunku Mount Everestu oddalonego o około 480 kilometrów. Trasa podróży wiodła przez Sikkim, przez dolinę rzeki Teesta, a następnie przez położoną na wysokości 4267 m n.p.m. przełęcz Jelep La. Po przebyciu doliny Chumbi i przejściu przez przełęcz Tang La ekspedycja dotarła na Wyżynę Tybetańską. Następnie członkowie wyprawy skierowali się na zachód, po czym dotarli do miejscowości Khamba Dzong. 6 czerwca zmarł tam na niewydolność serca Alexander Kellas, zaś Harold Raeburn zachorował i został zmuszony do powrotu do Sikkimu. Pozostali badacze kontynuowali marsz. Po przekroczeniu doliny rzeki Arun po raz pierwszy zobaczyli Mount Everest z takiej odległości, by mogli rozpocząć ocenianie topografii góry. Po kilkunastu dniach od wyruszenia z Khamba Dzong dotarli do miejscowości Tingri, która stała się bazą dla badań północnych stoków Mount Everestu.
Badania lodowca Rongbuk.
Z Tingri możliwe stało się wejście do kilku dolin na północnych stokach Mount Everestu. 23 czerwca Mallory i Bullock rozpoczęli marsz na południe wraz z szesnastoma Szerpami i tragarzami. 25 czerwca badacze dotarli do wejścia do doliny Rongbuk, skąd po raz kolejny zobaczyli szczyt Mount Everestu. Po przebyciu kolejnych dziesięciu mil (ok. 16 kilometrów) dotarli do czoła lodowca Rongbuk, gdzie - na wysokości 5000 m n.p.m. - założyli obóz. Próba przebycia wysokich na 15 metrów seraków zakończyła się niepowodzeniem i na wysokości 5600 m n.p.m. alpiniści zdecydowali się na powrót do bazy.
Po sześciu dniach przeznaczonych na odpoczynek i aklimatyzację Mallory i Bullock założyli obóz drugi na wysokości 5300 m n.p.m. 1 lipca Mallory wraz z pięcioma Szerpami wspiął się na wysokość 5800 m n.p.m., skąd zobaczył zachodni stok przełęczy Chang La. Zauważył jednak, że z miejsca, w którym się znalazł, nie wiedzie żadna dogodna trasa w kierunku przełęczy. Zdecydował się więc na zbadanie zachodniej odnogi lodowca Rongbuk.
W związku ze skomplikowanym ukształtowaniem terenu, 5 lipca Mallory i Bullock wspięli się na szczyt Ri Ring o wysokości 6900 m n.p.m., skąd przeprowadzili obserwację okolicy. Mylnie stwierdzili wówczas, że przełęcz Chang La nie może być osiągnięta od wschodu przy pomocy lodowca Rongbuk. W rzeczywistości jest to możliwe, gdyż niedostrzeżony przez badaczy lodowiec po wschodniej stronie przełęczy łączy się przy pomocy wąskiego przesmyku z lodowcem Rongbuk. Podczas pobytu na Ri Ring Mallory i Bullock dostrzegli dwie potencjalne drogi wspinaczki na Mount Everest. Pierwsza wiodła przez szczyt Lho La zlokalizowany ponad polem firnowym lodowca Rongbuk, zaś druga – przez lodowiec Pumori i nienazwane dotąd wzniesienie pomiędzy szczytami Pumori i Lingtren.
Badacze zdecydowali się na podjęcie wędrówki drugą ze znalezionych tras. Mallory wspiął się na szczyt Lingtrennup, skąd wykonał zdjęcie przedstawiające szczyty Lhotse i Mount Everest. Następnie wspólnie z Bullockiem skierował się w górę lodowca Pumori. 19 lipca dotarli do szczytu grani, skąd mogli zobaczyć zlokalizowany po jej drugiej stronie lodowiec Khumbu. Zrezygnowali jednak z podjęcia próby zejścia w jego kierunku z uwagi na własne bezpieczeństwo. Na kolejne dni planowali poszukiwania wschodniej drogi na przełęcz Chang La. Realizacja tych planów została jednak powstrzymana gdy do badaczy dotarła wiadomość, iż zdjęcia wykonane przez Mallory'ego były bezużyteczne, gdyż alpinista wsadzał płyty fotograficzne do aparatu złą stroną. Fotografie były istotne dla realizacji głównego celu wyprawy, jakim było zbadanie terenu wokół Mount Everestu, więc w ciągu kolejnych dwóch dni Mallory i Bullock starali się wykonać ich jak najwięcej, przemierzając zbadane już przez siebie miejsca. Następnie rozpoczęli powrót do bazy. Do reszty członków ekspedycji dołączyli 25 lipca w Chobuk.
Badania obszarów na północ od Mount Everestu.
Podczas gdy Mallory i Bullock badali lodowiec Rongbuk, Morshead i Wheeler poddali niwelacji obszar o powierzchni 31 tys. km², wykonali na tej podstawie mapę w skali 1:250000 i zaktualizowali mapę Sikkimu. Ponadto, Wheeler na podstawie zdjęć i obserwacji wykonał mapę bezpośrednich okolic Everestu w skali 1:63360. Wollaston prowadził badania lokalnej flory i fauny, zaś Heron przeprowadził analizę geologiczną obszaru o powierzchni 21 tys. km² i na tej podstawie wykonał mapę geologiczną. Podczas prowadzenia badań Wheeler, Heron i Howard-Bury dotarli na szczyt Nangpa La na granicy tybetańsko-nepalskiej, a Morshead i Wollaston przekorczyli granicę na szczycie Lapche La. W lipcu Howard-Bury rozpoczął poszukiwania dogodnej bazy dla zbadania wschodnich stoków Mount Everestu. Uznał, że członkowie ekspedycji przeniosą się do regionu Kharta, a wymarsz zaplanował na 29 lipca.
Badanie dolin Kharta i Kama.
2 sierpnia Mallory i Bullock, przekonani że rzeka płynąca przez dolinę Kharta ma swoje źródła na stokach Mount Everestu, wyruszyli w górę jej biegu. 3 sierpnia dowiedzieli się jednak od mieszkańców doliny, iż na zboczach Mount Everestu znajdują się źródła płynącej w sąsiedniej dolinie rzeki Kamy. By dostać się do doliny Kama badacze przemierzyli przełęcz położoną na wysokości 5500 m n.p.m. Z doliny Kama byli w stanie dostrzec Mount Everest oraz Lhotse. 7 sierpnia wspięli się na Kartse, dogodne miejsce do obserwacji przełęczy Chang La. Udało się wówczas ustalić, że z przełęczy spływa lodowiec. Badacze mieli nadzieję, iż jest to ten sam, którego jęzor znajduje się w dolinie Kharta. Rozpoczęli więc powrót do doliny Kharta przez dolinę Kama.
Po dotarciu do doliny Kharta Mallory zachorował, więc Bullock 13 sierpnia zdecydował się na podjęcie samotnej wspinaczki w kierunku lodowca Kharta. Podczas wędrówki odkrył, że lodowiec Kharta spływa z przełęczy oddalonej od Chang La, zaś ten rozpoczynający się na przełęczy Chang La spływa nie na wschód, a w kierunku północnym. Po powrocie Bullocka do bazy, Howard-Bury otrzymał list od prowadzącego badania w terenie Wheelera, według którego lodowiec spływający z Chang La łączy się z lodowcem Rongbuk. Członkowie ekspedycji nie mieli już czasu na powrót w rejon lodowca Rongbuk, więc postanowili spróbować wspiąć się na przełęcz Chang La poprzez odkrytą przez Bullocka przełęcz Lhagba La o wysokości ok. 6800 m n.p.m. 18 sierpnia grupa rozpoznawcza dowodzona przez Mallory'ego dotarła do przełęczy Lhagba La, po czym powróciła do bazy na dziesięciodniowy odpoczynek.
Wspinaczka na przełęcz Chang La.
Podczas gdy Mallory i Bullock odpoczywali po wspinaczce na Lhagba La, druga grupa alpinistów założyła bazę na wysokości 5300 m n.p.m. oraz obóz drugi na wysokości 6100 m n.p.m. Zarówno baza, jak i obóz drugi zostały na następne kilkanaście dni pozostawione bez opieki. Wstępne plany zakładały także utworzenie obozu trzeciego na przełęczy Lhagba La, obozu czwartego na przełęczy Chang La i obozu piątego na krótko przed szczytem Mount Everestu. Plany te nie zostały jednak zrealizowane, zaś badacze zostali zmuszeni przez trudne warunki pogodowe do poczekania do końca monsunu letniego. W międzyczasie do zespołu nieoczekiwanie powrócił Raeburn, który po długiej chorobie odzyskał zdrowie. 31 sierpnia badacze rozpoczęli wspinaczkę w kierunku bazy.
Z uwagi na złe warunki pogodowe badacze pozostali w bazie do 20 września, po czym Mallory, Bullock, Morshead i Wheeler wyruszyli w kierunku przełęczy Lhagba La. Na miejscu stało się jasnym, że ekspedycja nie będzie w stanie osiągnąć przełęczy Chang La bez założenia po drodze czwartego obozu, więc cała grupa powróciła po zapasy i sprzęt do obozu drugiego, po czym wszyscy członkowie ekspedycji poza Raeburnem wyruszyli w kiedunku obozu trzeciego na przełęczy Lhagba La. Towarzyszyło im 26 Szerpów. 23 września ekspedycja dotarła do wschodniej odnogi lodowca Rongbuk. Mallory, Bullock, Wheeler i trzech Szerpów rozpoczęło wspinaczkę, zaś reszta grupy powróciła do bazy. 24 września alpiniści dotarli na przełęcz Chang La. Ukształtowanie terenu pozwalało na założenie tam kolejnego obozu, lecz cel ten nie mógł zostać osiągnięty ze względu na bardzo silny wiatr. Członkowie wyprawy zdecydowali, że zaniechają próby wejścia na Mount Everest i rozpoczną powrót do bazy. 26 września badacze zdemontowali wszystkie założone dotąd obozy i powrócili do doliny Kharta, skąd wyruszyli w dalszą drogę do Indii. 25 października dotarli do Dardżyling.
Następstwa.
Nim ekspedycja Howarda-Bury'ego opuściła Tybet, Komitet Mount Everestu zdecydował się na wysłanie kolejnej ekspedycji dowodzonej przez Charlesa Bruce'a, której głównym celem miało być osiągnięcie szczytu Mount Everestu od strony lodowca Rongbuk. Ekspedycja ta została zaplanowana na rok 1922 i miała zostać zaopatrzona w butle gazowe. Dokonania ekspedycji z 1921 roku zostały pozytywnie odebrane zarówno przez ekspertów, jak i opinię publiczną. Howard-Bury został nagrodzony Złotym Medalem Królewskiego Towarzystwa Geograficznego.

</doc>
<doc id="3687203" url="https://pl.wikipedia.org/wiki?curid=3687203" title="Lars Lunde">
Lars Lunde

 
Lars Henri Lunde (ur. 21 marca 1964 w Nyborgu) – duński piłkarz występujący na pozycji napastnika. Trener piłkarski.
Kariera klubowa.
Lunde karierę rozpoczynał w sezonie 1982 w pierwszoligowym zespole B 1909. W 1983 roku przeszedł do Brøndby IF, gdzie spędził dwa sezony. W 1984 roku został graczem szwajcarskiego BSC Young Boys. W sezonie 1985/1986 zdobył z nim mistrzostwo Szwajcarii.
W trakcie sezonu 1986/1987 Lunde przeszedł do niemieckiego Bayernu Monachium. W Bundeslidze zadebiutował 18 października 1986 w zremisowanym 1:1 meczu z Blau-Weiß 90 Berlin. 28 marca 1987 w wygranym 2:1 spotkaniu z Hamburgerem SV strzelił pierwszego gola w Bundeslidze. W sezonie 1986/1987 wywalczył z zespołem mistrzostwo Niemiec, a także dotarł do finału Pucharu Mistrzów.
Na początku 1988 roku Lunde został wypożyczony do szwajcarskiego FC Aarau. W sezonie 1987/1988 zajął z nim 3. miejsce w lidze szwajcarskiej. W Aarau występował do końca sezonu 1988/1989. Potem grał jeszcze w drugoligowych drużynach FC Zug oraz FC Baden, gdzie w 1991 roku zakończył karierę.
Kariera reprezentacyjna.
W reprezentacji Danii Lunde zadebiutował 10 września 1986 w wygranym 1:0 towarzyskim meczu z NRD. W latach 1986-1987 w drużynie narodowej rozegrał 2 spotkania.

</doc>
<doc id="3687205" url="https://pl.wikipedia.org/wiki?curid=3687205" title="Pentadiplandraceae">
Pentadiplandraceae

Pentadiplandraceae – rodzina z rzędu kapustowców ("Brassicales"). To takson monotypowy z jednym rodzajem Pentadiplandra i jednym gatunkiem – Pentadiplandra brazzeana. Jest to krzew o pędach wspinających się, występujący w tropikach zachodniej Afryki. Owoce zawierają dwa słodkie białka, brazzeinę, wywołującą u ludzi odczucie słodyczy 500-2000 razy większe niż sacharoza, oraz pentadynę. Owoce są wykorzystywane do słodzenia potraw przez mieszkańców Gabonu i Kamerunu. Rekombinowaną brazzeinę udało się wytworzyć także przy udziale zmodyfikowanych genetycznie "Escherichia coli" oraz kukurydzy zwyczajnej.
Systematyka.
Jedna z rodzin w obrębie rzędu kapustowców. Rodzaj "Pentadiplandra" tradycyjnie zaliczany był do rodziny lipowatych "Tiliaceae". Badania molekularne ujawniły przynależność tych roślin do kapustowców.
Zastosowanie.
Owoce "Pentadiplandra brazzeana" wykorzystywane są przez rdzenną ludność od wieków. Spożywane są zarówno na surowo, jak i służą do sporządzania przetworów. Dzięki odporności brazzeiny na obróbkę termiczną możliwe jest wykorzystanie owoców do słodzenia napojów i potraw. Używana lokalnie nazwa gatunku „l’oubli” pochodzi z języka francuskiego i oznacza „zapomnienie”. Powstanie zwyczajowej nazwy tłumaczone jest przez zachowanie dzieci rdzennej ludności, które poszukując atrakcyjnych owoców zapominają o swoich matkach. 
W krajach, w których gatunek naturalnie występuje, korzenie rośliny wykorzystywane są w medycynie ludowej, a także jako afrodyzjak. Badania laboratoryjne potwierdziły obecność w ekstrakcie substancji o charakterze androgennym.

</doc>
<doc id="3687207" url="https://pl.wikipedia.org/wiki?curid=3687207" title="No'mon Hasanov">
No'mon Hasanov



</doc>
<doc id="3687208" url="https://pl.wikipedia.org/wiki?curid=3687208" title="Barbastella">
Barbastella



</doc>
<doc id="3687209" url="https://pl.wikipedia.org/wiki?curid=3687209" title="L-16">
L-16

L-16 – radziecki podwodny stawiacz min typu "Leniniec" serii XIII. Jednostka zwodowana została 9 lipca 1937 roku w zakładzie Nr 202 we Władywostoku (Dalzawod), do służby w radzieckiej Flocie Oceanu Spokojnego wszedł 9 grudnia 1938 roku. 11 października 1942 roku okręt został omyłkowo zatopiony przez japoński okręt podwodny I-25 u wybrzeży Stanów Zjednoczonych.
Historia.
Początek budowy L-16 miał miejsce w stoczni zakład 198 w Mikołajowie na Ukrainie, jednostka została jednak w częściach przetransportowana na radziecki Daleki Wschód, gdzie 5 listopada 1935 roku położono oficjalnie stępkę pod jednostkę w zakładzie Nr 202 we Władywostoku (Dalzawod). Wodowanie okrętu nastąpiło 9 lipca 1937 roku, zaś do służby w WMF ZSRR L-16 wszedł 9 grudnia 1938 roku.
Zimą 1942/1943 roku wobec trwającej na zachodzie ZSRR wojny z Niemcami i nieangażowania się ZSRR w działania wojenne wojny na Pacyfiku, radzieckie dowództwo podjęło decyzję o transferze części jednostek z Dalekiego Wschodu do europejskiego teatru wojny. Do Europy przepłynąć miała 1. Brygada Okrętów Podwodnych w składzie L-15, L-16, S-51, S-54, S-55 i S-56. Po opuszczeniu Władywostoku, okręty te skierować się miały do zachodniego wybrzeża USA przez Aleuty, następnie wzdłuż amerykańskiego wybrzeża płynąć miały w kierunku Kanału Panamskiego, przez Karaiby na Północny Atlantyk do Wielkiej Brytanii. Stamtąd udać się miały następnie na północ do Floty Północnej.
Jednostka L-16 płynąć miała do Europy w parze z L-15. 11 października 1942 roku płynące na powierzeni okręty zostały wykryte przez japoński okręt podwodny I-25, około 800 km na zachód od Seattle. I-25 wracał właśnie do Japonii z patrolu na amerykańskim zachodnim wybrzeżu, podczas którego za pomocą samolotu pokładowego wzniecał pożary lasów w stanie Oregon oraz zaatakował kilka amerykańskich statków handlowych. W drodze powrotnej w wyrzutniach okrętu znajdowała się już jedynie jedna torpeda.
Japoński dowódca Meiji Tagami sądził początkowo, że wykrył dwa amerykańskie pancerniki, dopiero po chwili poprawnie zidentyfikował klasę jednostek, wciąż jednak uważał, że trafił na okręty Stanów Zjednoczonych. W efekcie postanowił zaatakować jedną z nich ostatnią pozostałą pod pokładem torpedą. Wystrzelona japońska torpeda trafiła w L-16 około 30 sekund po opuszczeniu wyrzutni, wywołując kilka ciężkich eksplozji w radzieckim okręcie. L-16 zaczął tonąć rufą, z dziobem uniesionym pod kątem 45 stopni. W ślad za pierwszą eksplozją nastąpiła kolejna, a po rozwianiu dymu na powierzchni morza pozostała jedynie plama oleju. Radziecki okręt zatonął wraz z 56 członkami załogi, w tym naturalizowanym Amerykaninem rosyjskiego pochodzenia – pełniącym podczas rejsu funkcje tłumacza i oficera łącznikowego, który wszedł na pokład okrętu w Unalasce.
Według relacji obserwatora z mostku drugiego radzieckiego okrętu, L-15, wyraźnie słyszalne były jednak trzy eksplozje trafionej jednostki, zaś z pokładu L-16 przed zatonięciem zdążono jeszcze nadać fragment komunikatu radiowego o treści „Toniemy od...”. Okręt zatonął na pozycji 45-41N, 138-56E. Obserwator na mostku L-15 dostrzegł w morzu peryskop, wobec czego L-15 otworzył w tym kierunku ogień z pokładowego działa 100 mm, bądź 45 mm według niektórych źródeł – strzały nie wyrządziły jednak szkody I-25, który bezpiecznie powrócił do Japonii.

</doc>
<doc id="3687215" url="https://pl.wikipedia.org/wiki?curid=3687215" title="Krajowy Związek Spółdzielni Mleczarskich Związek Rewizyjny">
Krajowy Związek Spółdzielni Mleczarskich Związek Rewizyjny

Krajowy Związek Spółdzielni Mleczarskich Związek Rewizyjny (KZSM Zw. Rew.) – największa i najdłużej działająca organizacja mleczarska w Polsce. Jest dobrowolną, samorządną organizacją zrzeszającą spółdzielnie mleczarskie oraz inne spółdzielnie, których przedmiot działania wiąże się bezpośrednio lub pośrednio z produkcją, przetwórstwem i obrotem mlekiem bądź jego przetworami.
Historia.
Kiedy 20 stycznia 1990 roku weszła w życie ustawa o zmianach w organizacji działalności spółdzielczości, rozwiązująca Centralny Związek Spółdzielni Mleczarskich, jak również związki regionalne, spółdzielczość mleczarska pozbawiona została koordynatora działań w trudnym momencie transformacji ustrojowej. Spółdzielczość mleczarska szybko rozpoczęła również proces przemian całego sektora dla koordynacji działań wspólnotowych do życia.
26 maja 1991 r. uchwałą Zjazdu Założycielskiego w Turku, którym uczestniczyli delegaci ze 172 spółdzielni mleczarskich powołano Krajowe Porozumienie Spółdzielni Mleczarskich – Związek Rewizyjny jednoramienny, jako reprezentację i obronę interesów polskiego mleczarstwa oraz do pomocy zrzeszonym spółdzielniom w ich działalności statutowej.
4 listopada 1991 r. zarejestrowano Krajowe Porozumienie Spółdzielni Mleczarskich (KPSM) w Krajowym Rejestrze Sądowym w Warszawie.
4 września 1998 r. III Ogólne Zebranie Przedstawicieli KPSM podjęło decyzję o zmianie nazwy organizacji: Krajowego Porozumienia Spółdzielni Mleczarskich na Krajowy Związek Spółdzielni Mleczarskich Związek Rewizyjny. Nazwa ta jest aktualnie obowiązująca.
W ramach struktury Związku działają specjalistyczne zespoły: technologii, jakości surowca i produktów; normalizacyjny; lustracji; administracyjny; ds. rynku i ośrodek szkoleń oraz zespół finansów.
Cele KZSM.
Cele KZSM to m.in.:

</doc>
<doc id="3687218" url="https://pl.wikipedia.org/wiki?curid=3687218" title="Pentadiplandra brazzeana">
Pentadiplandra brazzeana



</doc>
<doc id="3687219" url="https://pl.wikipedia.org/wiki?curid=3687219" title="Pentadiplandra">
Pentadiplandra



</doc>
<doc id="3687220" url="https://pl.wikipedia.org/wiki?curid=3687220" title="Jaloviarka">
Jaloviarka

Jaloviarka (1429 m) – wzniesienie w północnej części Niżnych Tatr na Słowacji. Znajduje się w północno-zachodnim grzbiecie masywu Bôr. Grzbiet ten oddziela Krížską dolinę ("Krížska dolina") od dolinki Mošnica. Kolejno znajdują się w nim: Jaloviarka (1449 m) i Uhlisko (1229 m). Jaloviarka nie jest szczytem we właściwym rozumieniu tego słowa, a tylko punktem załamania grzbietu, w którym z łagodnego staje się on bardziej stromy, na dokładkę zmienia kierunek. Zachodnie stoki Jaloviarki opadają do doliny Mošnica, w kierunku wschodnim, do Krížskiej doliny opada z Jaloviarki grzbiet oddzielający dolinki wciosowe dwóch potoków uchodzących do Palúdžanki.
Wschodnie stoki Jaloviarki są porośnięte lasem, grzbiet Jaloviarki i stoki zachodnie, opadające do doliny Mošnica są trawiaste – to dawne hale pasterskie. Przez Jaloviarkę nie prowadzi żaden szlak turystyczny. Stoki wschodnie znajdują się w obrębie Parku Narodowego Niżne Tatry, stoki zachodnie (w Krížskiej dolinie) są poza terenem tego parku. Granica parku narodowego prowadzi na tym odcinku północno-zachodnim grzbietem Bôru przez szczyt Jaloviarki i Uhliska.

</doc>
<doc id="3687221" url="https://pl.wikipedia.org/wiki?curid=3687221" title="Wełniaczek">
Wełniaczek

Wełniaczek ("Kerivoula") – rodzaj ssaka z podrodziny wełniaczków (Kerivoulinae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w południowej i południowo-wschodniej Azji oraz Afryce.
Morfologia.
Długość ciała (bez ogona) 28,2–53,6 mm, długość ogona 27,7–61 mm, długość ucha 6,2–18 mm, długość tylnej stopy 4,9–10 mm, długość przedramienia 25–49 mm; masa ciała 2–13 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3687222" url="https://pl.wikipedia.org/wiki?curid=3687222" title="Piotr Zioła">
Piotr Zioła

Piotr Karol Zioła (ur. 24 listopada 1995 w Opolu) – polski piosenkarz rockowy.
Laureat Nagrody Muzycznej „Fryderyk” w kategorii "Fonograficzny debiut roku" (2017).
Życiorys.
Jest synem Gabrieli Zioły i Grzegorza Zioły, gitarzysty basowego grającego w zespole rockowym Chilli. Ma starszą siostrę. W wieku sześciu lat rozpoczął naukę w szkole muzycznej w klasie fortepianu, jednak przerwał naukę w piątej klasie. Jest absolwentem II Liceum Ogólnokształcącego w Opolu.
W 2008 zdobył pierwszą nagrodę w konkursie "Piosenkobranie". W 2012 zadebiutował na szklanym ekranie, biorąc udział w przesłuchaniach do drugiej edycji programu TVN "X Factor". Choć jego wykonanie piosenki „Valerie” Amy Winehouse spodobało się jurorom, nie przeszedł do kolejnego etapu programu. Po udziale w programie poznał producenta muzycznego Marcina Borsa, z którym nawiązał współpracę.
W 2015 wystąpił podczas "Spring Break Showcase Festival &amp; Conference" w Poznaniu, gdzie poznał Justynę Święs i zespół Rysy, z którymi nagrał utwór „Przyjmij brak”. Również w 2015 zaśpiewał na "Open’er Festival", "Warsaw Musik Week" oraz Europejskich Targach Muzycznych „Co Jest Grane?” w Warszawie. W sierpniu wraz z Rysami wystąpił w Katowicach na festiwalu "Tauron Nowa Muzyka". Na przełomie października i listopada wydał autorski singel, „Podobny”, a 22 kwietnia 2016 wydał debiutancki album studyjny pt. "Revolving Door". Tekst piosenek z płyty napisali dla niego m.in. Karolina Kozak, Gaba Kulka i Radek Łukasiewicz. W kwietniu 2017 odebrał Fryderyka za fonograficzny debiut roku. Był też nominowany do nagrody w kategorii „album roku pop”.
W 2022 powrócił do działalności muzycznej po pięcioletniej przerwie. Singlem „Błysk” zapowiedział swój drugi album pt. "Wariat", który wydał 4 listopada 2022.
Życie prywatne.
W styczniu 2018 ogłosił w mediach społecznościowych związek z modelem Dominikiem Sadochem.
W wywiadzie dla magazynu „Vogue Polska” we wrześniu 2022 ujawnił, że pięć lat wcześniej zawiesił karierę, ponieważ leczył się w szpitalu psychiatrycznym, gdzie zdiagnozowano u niego zaburzenia afektywne dwubiegunowe.

</doc>
<doc id="3687223" url="https://pl.wikipedia.org/wiki?curid=3687223" title="Keriwula różnobarwna">
Keriwula różnobarwna



</doc>
<doc id="3687224" url="https://pl.wikipedia.org/wiki?curid=3687224" title="Wiesław Ruciński">
Wiesław Ruciński



</doc>
<doc id="3687226" url="https://pl.wikipedia.org/wiki?curid=3687226" title="Ove Flindt Bjerg">
Ove Flindt Bjerg

 
Ove Flindt Bjerg (ur. 21 lipca 1948 w Aalborgu) – duński piłkarz występujący na pozycji pomocnika. Trener piłkarski. Ojciec innego piłkarza, Christiana Flindt Bjerga.
Kariera klubowa.
Flindt Bjerg karierę rozpoczynał w sezonie 1968 w pierwszoligowym zespole Aalborg BK. W sezonie 1970 zdobył z nim Puchar Danii. W 1971 roku przeszedł do austriackiego SSW Innsbruck. W Nationallidze zadebiutował 21 sierpnia 1971 w wygranym 2:0 meczu z SK Bischofshofen, w którym strzelił także gola. Wraz z Innsbruckiem zdobył trzy mistrzostwa Austrii (1972, 1973, 1975), a także dwa Puchary Austrii (1973, 1975).
Na początku 1976 roku Flindt Bjerg odszedł do niemieckiego Karlsruher SC. W Bundeslidze zadebiutował 17 stycznia 1976 w wygranym 1:0 spotkaniu z Eintrachtem Frankfurt. W sezonie 1976/1977 spadł z zespołem do 2. Bundesligi. W 1978 roku wrócił do Aalborga, grającego już w drugiej lidze. W sezonie 1978 awansował z nim jednak do pierwszej ligi.
W 1979 roku Flindt Bjerg został graczem amerykańskiego San Jose Earthquakes. Spędził tam sezon 1979, a potem przeniósł się do austriackiego SK VÖEST Linz, z którym w sezonie 1979/1980 wywalczył wicemistrzostwo Austrii. W VÖEST spędził jeszcze dwa sezony. Następnie grał w duńskim trzecioligowcu Nørresundby BK, a także w Aalborgu, z którym w latach 1983-1986 awansował z trzeciej ligi do pierwszej. W 1987 roku zakończył karierę.
Kariera reprezentacyjna.
W reprezentacji Danii Flindt Bjerg zadebiutował 7 lipca 1970 w zremisowanym 0:0 towarzyskim meczu z Islandią. 11 maja 1976 w wygranym 2:1 towarzyskim pojedynku ze Szwecją strzelił swojego jedynego gola w kadrze. W latach 1970-1979 w drużynie narodowej rozegrał 18 spotkań.

</doc>
<doc id="3687227" url="https://pl.wikipedia.org/wiki?curid=3687227" title="Józef Sochaniewicz">
Józef Sochaniewicz

Józef Sochaniewicz (ur. 6 stycznia 1835 w Bursztynie, zm. 15 sierpnia 1902 tamże) – generał major cesarskiej i królewskiej Armii.
Życiorys.
Urodził się 6 stycznia 1835, w Bursztynie, w rodzinie właściciela ziemskiego. Ukończył z wynikiem dobrym sześć klas Gimnazjum w Brzeżanach. 
Służbę wojskową rozpoczął jako ochotnik 24 stycznia 1853 w 11 pułku huzarów. Po roku w stopniu kaprala został przeniesiony do Pułku Piechoty Nr 57, pod koniec 1854 ukończył szkolenie kadeckie uzyskując stopień porucznika. W czasie wojny z Prusami w 1866 walczył jako oficer liniowy awansując na stopień kapitana. 
W 1879 został przeniesiony do Przemyśla jako komendant batalionu w Pułku Piechoty Nr 10. Na stopień majora został mianowany ze starszeństwem z 1 listopada 1879. Zajmował się administracją jednostki i powoływany był na kierownika poboru w okręgu uzupełnień. Z dniem 1 stycznia 1883 przeniesiony został do nowo utworzonego Galicyjskiego Pułku Piechoty Nr 90 w Przemyślu z takim samym zakresem obowiązków. W 1884 został nobilitowany za 32 lata służby wojskowej. W 1886 awansował na stopień podpułkownika, 1 maja 1889 awansował na pułkownika, a 1 października objął stałe dowództwo Pułku Piechoty Nr 90. W czerwcu 1894 został mianowany komendantem 89 Brygady Piechoty Obrony Krajowej w Przemyślu. 9 listopada 1894 został mianowany na stopień generała majora ze starszeństwem z 1 listopada 1894. Odznaczony orderem Leopolda. 1 maja 1897 przeniesiony w stan spoczynku i wówczas odznaczony Orderem Korony Żelaznej III klasy. Zamieszkał w Krakowie, nie założył rodziny. Zmarł w Bursztynie. Został pochowany na miejscowym cmentarzu.

</doc>
<doc id="3687229" url="https://pl.wikipedia.org/wiki?curid=3687229" title="Tor Fiorano">
Tor Fiorano



</doc>
<doc id="3687232" url="https://pl.wikipedia.org/wiki?curid=3687232" title="Dúbravka (potok)">
Dúbravka (potok)

Dúbravka – potok w dorzeczu Wagu na Słowacji. Powstaje w wyniku podzielenia się łożyska potoku Palúdžanka na dwa koryta. Następuje to na wysokości około 790 m w dolnej części Doliny Krzyskiej (Krížska dolina) w Niżnych Tatrach. Obydwa koryta spływają równolegle dnem Doliny Krzyskiej. Właściwe (prawe) koryto Palúdžanki znajduje się po wschodniej stronie, jej odnoga po zachodniej. Tuż po opuszczeniu Niżnych Tatr lewe koryto znów dzieli się na dwa potoki: lewostronną Dúbravkę i prawostronny Čemník. Podział ten następuje dwukrotnie, blisko siebie, na wysokości około 750 i 730 m. Dúbravka spływa początkowo w kierunku północno-zachodnim, a potem północnym przez miejscowości Dúbrava i Ľubeľa. W osadzie Fiačice uchodzi do sztucznego zbiornika retencyjnego Liptovská Mara. Tuż przed ujściem znów dołącza do niego potok Čemník, tak, że obydwa te potoku uchodzą wspólnym korytem.
Dopływami Dúbravki są potok Črvník oraz dwa inne bezimienne potoki – wszystkie spływają dnem dolinek wciosowych wcinających się w północne stoki szczytu Hláčovo w Niżnych Tatrach.

</doc>
<doc id="3687234" url="https://pl.wikipedia.org/wiki?curid=3687234" title="Romuald Puzyrewski">
Romuald Puzyrewski

Romuald Puzyrewski (ur. 3 marca 1935 w Brasławiu, zm. 22 marca 2016 Gdańsku) – profesor Instytutu Maszyn Przepływowych PAN, Politechniki Gdańskiej, specjalista z aerodynamiki turbin, metod ich projektowania, mechaniki płynów, maszyn wirnikowych.
Działalność naukowa i zawodowa.
Absolwent Liceum Ogólnokształcącego w Łobzie (1952). Od 1952 studiował na Politechnice Gdańskiej, początkowo na Wydziale Mechanicznym, a od 1953 na Wydziale Budowy Okrętów, którą ukończył w 1958 jako mgr inż. budownictwa okrętowego, specjalność: turbiny parowe. Na Wydziale Budowy Okrętów Politechniki Gdańskiej uzyskał doktorat (1963) i habilitację (1969), w 1973 tytuł profesora nadzwyczajnego, a w 1989 profesora zwyczajnego. W latach 1958–1994 pracował w Instytucie Maszyn Przepływowych PAN w Gdańsku, będąc kierownikiem Pracowni Przepływów Dwufazowych (1970–1985) oraz wykładowcą na Politechnice Szczecińskiej (1964–1970). Odbył 2 staże naukowe: w Uniwersytecie Technicznym (Katedra Hydrodynamiki) w Sankt Petersburgu (1962) oraz w Instytucie Maszyn Przepływowych w Kalifornijskim Instytucie Technologicznym – CALTECH w Pasadenie (1963–1964).
W latach 1975–2005 pracował na Politechnice Gdańskiej, będąc kierownikiem Katedr: Turbin Wodnych i Pomp (1984–1992), Maszyn Wirnikowych i Mechaniki Płynów (1992–2005); organizatorem, wykładowcą i kierownikiem Środowiskowego Międzywydziałowego Studium Doktoranckiego: „Współczesne technologie i konwersja energii” Wydziału Mechanicznego oraz Wydziałów: Oceanotechniki i Okrętownictwa i Fizyki Technicznej i Matematyki Stosowanej), a także Instytutu Maszyn Przepływowych PAN (1996-2005). Twórca polskiej szkoły naukowej aerodynamiki turbin. Konsultant koncernów: Brown Boveri (1980–1981), Asea Brown Boveri w Szwajcarii (1989–1995).
Był promotorem 10 doktorów oraz autorem ponad 170 publikacji, w tym 3 książek i 2 skryptów, m.in.: "Podstawy teorii maszyn wirnikowych w ujęciu jednowymiarowym", wyd. Ossolineum, Warszawa-Kraków-Wrocław 1992; "Podstawy mechaniki płynów", wyd. Politechnika Szczecińska, Szczecin 1970; "Podstawy mechaniki płynów i hydrauliki", wyd. 1, PWN, Warszawa 1987 (współautor: Jerzy Sawicki); twórcą bądź współtwórcą 8 patentów polskich i 1 europejskiego: Układ zasilania turbiny parowej (1993).
Autor licznych wdrożeń dla przemysłu energetycznego w Polsce, w tym koncepcji konstrukcyjnej kierowniczej łopatki powłokowej z odsysaniem wody. 
Uczestniczył w projekcie stworzenia i opatentowania łopatki kierowniczej z lotką do regulacji masowego natężenia przepływu w stopniu adaptacyjnym turbiny 25 MW w Elektrociepłowni II w Łodzi. Był współtwórcą konstrukcji łopatki wirnikowej wdrożonej w elektrowni Mertaniemi w Finlandii.
Członek organizacji naukowych i społecznych: Komitetu Mechaniki Płynów PAN, Gdańskiego Towarzystwa Naukowego, Polskiego Towarzystwa Mechaniki Teoretycznej i Stosowanej, Związku Nauczycielstwa Polskiego.

</doc>
<doc id="3687235" url="https://pl.wikipedia.org/wiki?curid=3687235" title="Čemník">
Čemník

Čemník – potok w dorzeczu Wagu na Słowacji. Powstaje w wyniku podzielenia się łożyska potoku Palúdžanka na dwa koryta. Następuje to na wysokości około 790 m w dolnej części Doliny Krzyskiej ("Krížska dolina") w Niżnych Tatrach. Obydwa koryta spływają równolegle dnem Doliny Krzyskiej. Właściwe (prawe) koryto Palúdžanki znajduje się po wschodniej stronie, jej odnoga po zachodniej. Tuż po opuszczeniu Niżnych Tatr i wpłynięciu na Kotlinę Liptowską lewe koryto znów dzieli się na dwa potoki: lewostronną Dúbravkę i prawostronny Čemník. Podział ten następuje dwukrotnie, blisko siebie, na wysokości około 750 i 730 m. Čemník spływa początkowo w kierunku północnym, pomiędzy miejscowościami Lazisko i Svätý Kríž. Na tym odcinku jego koryto kilkukrotnie rozdziela się na dwa równolegle koryta. Na wysokości miejscowości Svätý Kríž zmienia kierunek na północno-wschodni i przepływa przez miejscowość Gôtovany. W osadzie Fiačice uchodzi do sztucznego zbiornika retencyjnego Liptovská Mara, ale tuż przed ujściem ponownie łączy się z potokiem Dúbravka, tak, że obydwa mają wspólne ujście.
Jedynym dopływem Čemníka jest niewielki Borovský potok powstający już na Kotlinie Liptowskiej powyżej polnego lotniska Borové

</doc>
<doc id="3687237" url="https://pl.wikipedia.org/wiki?curid=3687237" title="Sándor Prokopp">
Sándor Prokopp

Sándor Prokopp (ur. 7 maja 1887 w Koszycach, zm. 4 listopada 1964 w Budapeszcie) – węgierski strzelec sportowy specjalizujący się w konkurencjach karabinowych, mistrz olimpijski ze Sztokholmu.
Urodzony w niegdysiejszej Kassie (dzisiejsze Koszyce), Prokopp już jako dziecko przeniósł się do Budapesztu. Jako student prawa wygrał uniwersyteckie mistrzostwa Węgier w strzelaniu z karabinu, co pozwoliło mu na wyjazd na jego pierwsze igrzyska olimpijskie. Podczas igrzysk w Londynie w 1908 roku zajął 43. miejsce (na pięćdziesięciu zawodników) w strzelaniu z karabinu dowolnego w trzech postawach. Cztery lata później rezultat Węgra był zgoła inny. W dalszym ciągu mało znany Prokopp zdeklasował faworytów ze Stanów Zjednoczonych i Szwecji. Osiemnastoletni Szwed Nils Romander, faworyt gospodarzy prowadzący przed ostatnim strzałem, z powodu nerwów spudłował, zaś Węgier strzelił dziesiątkę i zdobył złoto.
Prokopp wystartował na igrzyskach jeszcze raz. Podczas VIII Letnich Igrzysk Olimpijskich rozgrywanych w 1924 roku w Paryżu Węgier wziął udział w trzech konkurencjach. W strzelaniu z pistoletu szybkostrzelnego zajął ostatnie 53. miejsce, w strzelaniu z karabinu dowolnego w pozycji leżącej – 55. miejsce, zaś w drużynowym konkursie strzelania z karabinu dowolnego ekipa Węgierska nie ukończyła zawodów.
Prokopp był aktywny w organizacjach sportowych, pisał o sporcie i zajmował się treningiem młodych zawodników. Ukończył również studia doktoranckie z prawa.

</doc>
<doc id="3687241" url="https://pl.wikipedia.org/wiki?curid=3687241" title="Chajsy">
Chajsy

Chajsy (błr. i ros. Хайсы, "Chajsy") – wieś na Białorusi, w obwodzie witebskim, w rejonie witebskim, 14 km na północ od Witebska.Wchodzi w skład sielsowietu Mazaława (Mazolewo). Przez wieś biegnie droga R115. Jest to jedno z trzech miejsc masowych egzekucji z okresu ZSRR, znajdujących się w pobliżu Witebska (pozostałe to Palai i uroczysko Ciepły Las koło Łużasnej).
Historia.
W XIX w. wieś wchodziła w skład majątku Łużasna. W 1834 r. wioska była zamieszkana przez 42 dusze rewizyjne chłopów. W 1846 r. należała do ziemianina majora Mikołaja Jenki. W 1847 r. znajdowało się tutaj 10 domów. Na początku XX w. wieś leżała w wołoście Miszkowskim powiecie witebskim guberni witebskiej. Od 20 sierpnia 1924 r. wieś leżała w sielsowiecie barawlańskim rejonie łoświdowskim okręgu witebskim, od 29 października 1924 r. w rejonie kuźniacowskim okręgu witebskim, od 26 marca 1927 r. w rejonie i obwodzie witebskim. W 1926 r. znajdowały się tutaj 24 domy, w 1941 r. – 8 domów. Od lipca 1941 r. do czerwca 1944 r. wieś znajdowała się pod okupacją niemiecką. Na frontach II wojny światowej zginęło 4 mieszkańców. Od 20 grudnia 1960 r. wieś leży w sielsowiecie Mazaława. W 2003 r. znajdowało się tutaj 216 domów.
Masowe groby.
W 2014 roku w lesie między wsiami Chajsy i Drykolle odnaleziono masowe groby. Na dnie jam, które mają około półtora metra głębokości, znaleziono ludzkie kości, w tym czaszki ze śladami wskazującymi na egzekucje (przestrzelone na potylicy). Zidentyfikowano około 40 miejsc masowego pochówku (szczątki 172 osób), doły były rozkopane i większość znajdujących się tam ciał prawdopodobnie zabrano.
Miejscowe władze uznały, że to pochówki z czasów II wojny światowej, ponieważ na miejscu znaleziono fragment niemieckiego munduru. Opozycjoniści i mieszkańcy byli przekonani, że są to ofiary wielkiego terroru, przywożone z Witebska i tutaj rozstrzeliwane w latach 1937–1938. W 2015 roku zdewastowano krzyże ustawione przez działaczy z organizacji „Chajsy”.
W 2016 r. szczątki 172 osób pochowano uroczyście na cmentarzu wojskowym nr 4429 nad jeziorem Łoświda. Pochowanych przedstawiono jako ofiary II wojny światowej.
W kwietniu 2017 r. po raz kolejny odnaleziono ludzkie szczątki, nieopodal miejsca, gdzie odnaleziono jamy w 2014 r. Kilkanaście dołów znajdowało się w lesie, ok. 1,5 km od torów kolejowych. Okoliczni mieszkańcy poinformowali o ich rozkopaniu przez rabusiów. 52 Samodzielny Specjalistyczny Batalion Poszukiwawczy pod nadzorem archeologów batalionu i Zakładu Historii Średniowiecza i Czasów Współczesnych Narodowej Akademii Nauk Białorusi dokonał poszukiwań na terenie mogił. Znalezione przedmioty osobiste (monety, buty, guziki, okulary, grzebienie), charakter ran w czaszkach oraz metody pochówku, według Instytutu Historii NAN Białorusi pośrednio świadczą o tym, że w dołach leżą ofiary wielkiego terroru z lat 1937–1938. Mieszkańcy wsi zeznali, że głównie w roku 1938 NKWD dokonywało egzekucji w lesie. Odnalezione ludzkie szczątki miejscowe władze pochowały w 2018 r. na cmentarzu w agromiasteczku Mazaława, nie umieszczając na mogile informacji, iż spoczywają tam ofiary stalinowskich represji. W miejscu pochówku aktywiści inicjatywy "Chajsy - Witebskie Kuropaty" ustawili krzyż.
Do 2018 r. wydobyto łącznie szczątki 302 osób, w tym 5 żołnierzy.
14 września 2019 r. odsłonięto pomnik upamiętniający ofiary. Ustalono, iż jedną z nich była łotewska nauczycielka Olga Dancyt, zastrzelona wraz z 40 innymi łotyszami w nocy 30 kwietnia 1938 r. W 2019 r. wybudowano nagrobek z ich nazwiskami. 1 listopada 2019 r. w uroczystość Wszystkich Świętych, przy masowych grobach modlił się biskup witebski Aleh Butkiewicz.

</doc>
<doc id="3687243" url="https://pl.wikipedia.org/wiki?curid=3687243" title="Béla Békessy">
Béla Békessy

Béla Békessy (ur. 16 listopada 1875 w Debreczynie, zw. 6 lipca 1916 na Froncie wschodnim) – węgierski szermierz, wicemistrz olimpijski ze Sztokholmu.
Békessy wystartował w trzech konkurencjach szermierczych rozgrywanych podczas V Letnich Igrzysk Olimpijskich w Sztokholmie w 1912 roku. W indywidualnym turnieju florecistów doszedł do finału, gdzie zajął siódme miejsce, zaliczając 20 trafień. W indywidualnym turnieju szpadzistów odpadł w fazie eliminacyjnej. W indywidualnym turnieju szablistów Węgrzy zdominowali całą konkurencję wprowadzając siedmiu zawodników do ośmioosobowego finału. Békessy zdobył tytuł wicemistrza olimpijskiego zaliczając siedemnaście trafień.
Békessy zginął na froncie wschodnim podczas I wojny światowej walcząc w armii austro-węgierskiej.

</doc>
<doc id="3687246" url="https://pl.wikipedia.org/wiki?curid=3687246" title="Thamnolaea">
Thamnolaea



</doc>
<doc id="3687247" url="https://pl.wikipedia.org/wiki?curid=3687247" title="Marceli Misiński">
Marceli Misiński

Marceli Misiński (ur. ok. 1857, zm. 25 listopada 1928 w Stryju) – polski prawnik, c. k. radca, sędzia, poseł do Sejmu Krajowego Galicji, działacz społeczny.
Życiorys.
Ukończył studia prawnicze. W okresie zaboru austriackiego w ramach autonomii galicyjskiej wstąpił do służby wymiaru sprawiedliwości. Pracował jako sekretarz rady sądu krajowego we Lwowie, po czym w listopadzie 1896 został mianowany radcą sądu krajowego we Lwowie. Później był radcą apelacyjnym we Lwowie. W 1906 został prezesem C. K. Sądu Obwodowego w Stryju i pełnił urząd w kolejnych latach. Na stanowisku prezesa Sądu Okręgowego w Stryju pozostawał po odzyskaniu przez Polskę niepodległości w latach 20. II Rzeczypospolitej. W listopadzie 1926 obchodził jubileusz 20-lecia pracy na tym stanowisku.
Pełnił mandat posła do Sejmu Krajowego Galicji: kadencji IX (w ostatnim jej roku 1913 objął mandat po Władysławie Dulębie w III kurii w okręgu Stryj) oraz X (1913-1914 został wybrany w III kurii w okręgu Stryj). Otrzymał honorowe obywatelstwo Stryja.
Zmarł 25 listopada 1928 w Stryju w wieku 71 lat.
Jego synami byli Jan (fizyk powiatowy w Stryju z tytułem doktora) i Jerzy (1892-1944, sportowiec, działacz, oficer).
Odznaczenia.
austro-węgierskie

</doc>
<doc id="3687248" url="https://pl.wikipedia.org/wiki?curid=3687248" title="Thamnolaea cinnamomeiventris">
Thamnolaea cinnamomeiventris



</doc>
<doc id="3687254" url="https://pl.wikipedia.org/wiki?curid=3687254" title="Jacek Jettmar">
Jacek Jettmar

Jacek Jettmar (ur. 26 grudnia 1936 w Krakowie) – polski inżynier budowy okrętów, jachtowy kapitan żeglugi wielkiej, żeglarz, wykładowca akademicki, przedsiębiorca.
Działalność naukowa i zawodowa.
Absolwent V Liceum Ogólnokształcącego im. Augusta Witkowskiego Towarzystwa Przyjaciół Dzieci w Krakowie (1954). Pracował w Centralnym Biurze Konstrukcji Kablowych w Krakowie (1954–1955). Od 1955 w Gdańsku, studiował jeden rok na Wydziale Mechanicznym Politechniki Gdańskiej.
W 1962 ukończył studia na Wydziale Budowy Okrętów Politechniki Gdańskiej, uzyskując tytuł mgr. inż. budownictwa okrętowego. W 1975 uzyskał stopień doktora w Instytucie Okrętowym. W latach 1962–1992 pracował na Politechnice Gdańskiej jako zastępca dyrektora do spraw organizacyjnych Instytutu Organizacji i Projektowania Systemów Produkcyjnych. W latach 1973–1977 był generalnym projektantem Centrum Techniki Wytwarzania Przemysłu Okrętowego Przedsiębiorstwa Projektowo-Technologicznego „Promor” w Gdańsku. Pracował w Spółdzielczym Przedsiębiorstwie Dostaw Usług Eksportowych „Metalcoop” Sp. z o.o. w Gdańsku (1987–1988).
W 1960 otrzymał dyplom jachtowego kapitana żeglugi wielkiej. Był komandorem Akademickiego Klubu Morskiego AZS w Gdańsku (1962–1965). W 1980 kapitan i I oficer jachtu oceanograficznego „Sonda” Zakładu Oceanologii Polskiej Akademii Nauk w Sopocie, od 2011 właściciel i kapitan jachtu s/y „Krakus”.
W 1983–1987 był starszym wykładowcą w Marine Engineering Departament Rivers State University of Technology w Nigerii,
Od 1989 dyrektor i założyciel: Ośrodka Szkoleniowo-Badawczego Centrum Promocji Spółdzielczości Przemysłowej, Centrum Doradztwa i Promocji i Kooperacji Gospodarczej; od 1999 dyrektor Biura Marketingu w Pomorskiej Specjalnej Strefie Ekonomicznej w Sopocie i prezes Pomorskiej Sieci Innowacyjnej „Brainet”; od 2002 – prezes i członek zarządu Centrum Promocji Sp. z.o.o. w Gdańsku. Od 2002 na emeryturze.
Jest autorem kilkudziesięciu publikacji, w tym 2 książek i skryptu, ekspertyz, doradztwa oraz projektów na temat: doradztwa personalnego i zawodowego, kooperacji gospodarczej, techniki okrętów i ich produkcji.
Jest członkiem organizacji naukowych, sportowych, zawodowych i społecznych: Akademickiego Związku Sportowego (od 1955), Akademickiego Klubu Morskiego, Pomorskiego Okręgowego Polskiego Związku Żeglarskiego, Pomorskiej Izby Przemysłowo-Handlowej, Towarzystwa Naukowego Organizacji i Kierownictwa (od 1966), Stowarzyszenia Inżynierów i Techników Mechaników Polskich – sekcja okrętowa (1970), Towarzystwa Przyjaciół Gdańska (1973). Od 1989 członek Stowarzyszenia Absolwentów Politechniki Gdańskiej, gdzie pełnił funkcję przewodniczącego (2003–2009) i członek Politechnicznego Klubu Biznesu +.

</doc>
<doc id="3687256" url="https://pl.wikipedia.org/wiki?curid=3687256" title="Ewa Kraskowska">
Ewa Kraskowska

Ewa Kraskowska (ur. 1954 w Poznaniu) – polska literaturoznawczyni, profesor nauk humanistycznych, pracownik naukowy w Instytucie Filologii Polskiej Wydziału Filologii Polskiej i Klasycznej UAM. Kierownik Zakładu Literatury XX Wieku, Teorii Literatury i Sztuki Przekładu IFP UAM.
Życiorys.
Stopień naukowy doktora uzyskała w 1986 na podstawie pracy pt. "Twórczość Stefana Themersona – dwujęzyczność a literatura", przygotowanej pod kierunkiem prof. Jerzego Ziomka. Habilitowała się w 1999 na podstawie dorobku naukowego i rozprawy pt. "Piórem niewieścim. Z problemów dwudziestolecia międzywojennego prozy kobiecej". W 2009 uzyskała tytuł naukowy profesora nauk humanistycznych. W latach 1988–1991 była lektorką języka polskiego na uniwersytetach w Uppsali i w Sztokholmie. Pełniła też funkcję wiceprzewodniczącej Komitetu Nauk o Literaturze PAN.
W 2011 r. była współzałożycielką internetowego portalu – Wielkopolskiego Słownika Pisarek. Wybór haseł został rok później wydany w postaci książkowej (jako "Wielkopolski Alfabet Pisarek"). Za ten projekt została nominowana przez Głos Wielkopolski do tytułu „Kobieta Przedsiębiorcza 2012”.
W 2019 r. otrzymała Medal 100-lecia Uniwersytetu Poznańskiego.
Zamężna z Lechem Dymarskim.
Książki autorskie.
W jej dorobku publikacyjnym znajdują się m.in.:

</doc>
<doc id="3687257" url="https://pl.wikipedia.org/wiki?curid=3687257" title="Drykolle">
Drykolle

Drykolle (błr. Дрыколле, "Drykollie"; ros. Дреколье, "Driekolje") – wieś na Białorusi, w obwodzie witebskim, w rejonie witebskim, 14 km na północ od Witebska. Wchodzi w skład sielsowietu Mazaława. Przez wieś biegnie droga R115.
Wieś królewska położona była w końcu XVIII wieku w powiecie witebskim województwa witebskiego.
Masowe groby.
W 2014 roku w lesie między wsiami Chajsy i Drykolle odnaleziono masowe groby.
Pierwotnie miejscowe władze uznały, że są to pochówki z czasów II wojny światowej, ponieważ na miejscu znaleziono fragment niemieckiego munduru. 30 kwietnia 2017 r. Narodowa Akademia Nauk Białorusi potwierdziła, iż dowody pośrednio wskazują, że w dołach pochowano ofiary wielkiego terroru, przywożone z Witebska i tutaj rozstrzeliwane w latach 1937-1938.

</doc>
<doc id="3687259" url="https://pl.wikipedia.org/wiki?curid=3687259" title="Revolving Door (album Piotra Zioły)">
Revolving Door (album Piotra Zioły)

Revolving Door – debiutancki album polskiego wokalisty Piotra Zioły, wydany 22 kwietnia 2016 przez Warner Music Poland. Na płycie gościnnie wystąpiła piosenkarka Natalia Przybysz. Promowały go cztery single: "Podobny", "W ciemno", "Django" i "Zapalniki".

</doc>
<doc id="3687260" url="https://pl.wikipedia.org/wiki?curid=3687260" title="Kerivoula">
Kerivoula



</doc>
<doc id="3687265" url="https://pl.wikipedia.org/wiki?curid=3687265" title="Asif Kapadia">
Asif Kapadia

Asif Kapadia (ur. 1972 w Londynie) – brytyjski reżyser, scenarzysta i producent filmowy i telewizyjny. Odnosi sukcesy zarówno w filmie fabularnym, jak i dokumentalnym.
Życiorys.
Urodził się w dzielnicy Hackney w północno-wschodnim Londynie w rodzinie imigrantów o korzeniach indyjskich. Jego rodzina pochodziła z Gudźaratu i osiedliła się w Anglii (początkowo w Yorkshire, a później w Londynie) w 1966. Asif był najmłodszym z pięciorga dzieci. Jego matka pracowała przy obsłudze maszyn, a ojciec był listonoszem. Rodzina była muzułmańska, ale nie za bardzo pobożna i praktykująca.
Edukację filmową pobierał początkowo w walijskim mieście Newport, a następnie uzyskał dyplom licenjata na londyńskim University of Westminster oraz magistra na uczelni Royal College of Art. Od 1994 tworzył filmy krótkometrażowe.
Debiut fabularny Kapadii, "Wojownik" (2001), nakręcony został w Himalajach i na pustyniach Radżastanu w języku hindi. Ta opowieść osadzona w feudalnych Indiach z Irrfanem Khanem w roli głównej cieszyła się dużym uznaniem. Obraz zdobył dwie nagrody BAFTA za najlepszy brytyjski film roku i najlepszy debiut reżyserski. Otrzymał także nominację do Europejskiej Nagrody Filmowej dla odkrycia roku.
Kapadia wkrótce stał się specjalistą od biograficznych filmów dokumentalnych, w których ukazywał wnikliwe portrety legendarnych postaci, posługując się bogatym materiałem archiwalnym. "Senna" (2010) opowiadał historię brazylijskiego kierowcy wyścigowego Ayrtona Senny, trzykrotnego mistrza świata Formuły 1. "Amy" (2015) zagłębiała się w życie przedwcześnie zmarłej kultowej piosenkarki Amy Winehouse. "Diego" (2019) portretował argentyńską legendę piłki nożnej Diego Maradonę. 
Dwa pierwsze filmy powyższej trylogii innowacyjnych dokumentów, opartych na czytelnej fabule i materiałach archiwalnych, zdobyły nie tylko tytuły najbardziej dochodowych filmów dokumentalnych w historii bytyjskiego kina, ale cieszyły się też powodzeniem wśród krytyków i przyniosły Kapadii nagrody BAFTA za najlepszy brytyjski dokument roku. "Amy" nagrodzono ponadto również Europejską Nagrodą Filmową i Oscarem za najlepszy film dokumentalny.

</doc>
<doc id="3687266" url="https://pl.wikipedia.org/wiki?curid=3687266" title="Stanislao Gastaldon">
Stanislao Gastaldon

Martino Stanislao Luigi Gastaldon (ur. 8 kwietnia 1861 w Turynie, zm. 6 marca 1939 we Florencji) – włoski kompozytor, autor jednej z najsłynniejszych włoskich pieśni, "Musica proibita" ("Zakazana melodia"), skomponowanej w roku 1881.
Życiorys.
Jego ojciec, Luigi Gastaldon, był inżynierem, matka, Luigia z domu Grazioli, pochodziła ze szlacheckiego rodu rzymskiego. Luigia w wieku 16 lat wyszła za posiadacza znacznego majątku, hrabiego Bernarda Genardiniego. Luigiego poznała w roku 1854, kiedy miała 23 lata. Wkrótce porzuciła dla niego męża i czworo swoich dzieci. Stanislao urodził się w Turynie w roku 1861. Nowa rodzina wędrowała po wielu włoskich miastach, w których Luigi pracował nad rozmaitymi projektami inżynieryjnymi. Stanislao część dzieciństwa spędził w regionie Abruzji, w San Vito Chietino, gdzie jedna z ulic nosi dzisiaj jego imię i gdzie w roku 1864 przyszedł na świat jego brat Guglielmo. Muzyki zaczął się uczyć u turyńskiego kompozytora, Antonia Creontiego, oraz u Torquata Melianiego, organisty z florenckiej katedry. Studiował również literaturę na Uniwersytecie Florenckim. Pieśni zaczął komponować już w wieku 17 lat, niekiedy do własnych tekstów, które podpisywał pseudonimem Flick-Flock, nawiązującym najprawdopodobniej do tytułu popularnego baletu Petera Ludwiga Hertla, wystawionego w La Scali w roku 1861. Gastaldon nie miał jeszcze 20 lat, kiedy florentyński dom wydawniczy Venturini opublikował jego pieśń "Musica proibita", która dała mu sławę i wysoką pozycję towarzyską. Dzięki temu utworowi cieszył się tak znacznym poważaniem, że gdy w roku 1883 przymusowo wcielono go do wojska, od razu został mianowany pułkowym nauczycielem muzyki. Po zakończeniu służby Gastaldon udał się do Rzymu, gdzie wtedy mieszkali jego rodzice. Spędził tam cztery lata, komponując pieśni i krótkie utwory instrumentalne oraz próbując tworzyć większe dzieła sceniczne.
Po premierze swojej pierwszej opery "Mala Pasqua!" (1890) najpierw zamieszkał w Orvieto, a później we Florencji, gdzie spędził resztę życia. Tam, poza komponowaniem, uczył także śpiewu i zamieszczał recenzje muzyczne we florentyńskim dzienniku „Nuovo Giornale”. Prowadził również rubrykę „Scattola Harmonica” w piśmie dla dzieci „Il Giornalino della Domenica”. Obracał się głównie w kręgach wolnomyślicielskich i literackich, które w latach dwudziestych sprzeciwiały się rosnącemu w siłę faszyzmowi. Zapewne dlatego sytuacja finansowa Gastaldona stopniowo się pogarszała. Pod koniec życia, kiedy nie mógł już dłużej utrzymywać się z działalności muzycznej, pracował jako marszand, kupując i sprzedając obrazy swoich przyjaciół. Nigdy się nie ożenił, żył samotnie w domu przy ulicy Montanara. Zmarł na atak serca 6 marca 1939 roku, w wieku 77 lat. Został pochowany nieopodal Florencji, na cmentarzu Misericordia di Antella.
Dorobek muzyczny.
Pieśni.
Większość z około trzystu pieśni Gastaldona na głos i fortepian opublikowały już za jego życia dwie firmy muzyczne, florentyńska Venturini (przejęta w roku 1905 przez Carisch &amp; Jänichen) i mediolańska Casa Ricordi. Spośród tych utworów dziś jest powszechnie wykonywana tylko "Musica proibita" z roku 1881. Tekst pieśni mówi o dziewczynie, wspominającej przystojnego młodzieńca, który co noc śpiewa pod jej balkonem serenadę. Wbrew zakazom matki dziewczyna wciąż nuci tę miłosną melodię, za każdym razem z coraz większą namiętnością. "Musica proibita", pierwotnie skomponowana na sopran i fortepian, zadedykowana włoskiemu barytonowi Felice Giachettiemu, była drugim opublikowanym dziełem Gastaldona i pierwszą z sześciu pieśni, do których napisał tekst pod pseudonimem Flick-Flock. Od razu też odniosła ogromny sukces. Jeszcze 10 lat później dziennikarz „Gazzetta Musicale di Milano” wspominał, że za jej pomocą nieśmiali zakochani wyznawali sobie miłość.
Wkrótce po publikacji we Włoszech "Musica proibita" została wydana także po angielsku ("Unspoken Words") i po francusku ("La chanson défendue"). Przygotowano również, choć narratorką jest młoda dziewczyna, transpozycje tej melodii na każdy rodzaj głosu z towarzyszeniem fletu i skrzypiec, skrzypiec solo, gitary, mandoliny, akordeonu lub orkiestry. Szczególnie chętnie nagrywali ją słynni tenorzy, wśród nich: Enrico Caruso (1917), Beniamino Gigli (1933), Mario Lanza (1952 i 1959), Giuseppe Di Stefano (1961), Luciano Pavarotti (1984) oraz José Carreras (1979 i 1993). "Musica proibita" w roku 1942 stała się również tematem filmu Carla Campogallianiego, w którym główną rolę zagrał Tito Gobbi. W roku 1882 Gastaldon skomponował do własnego tekstu pieśń "Ti vorrei rapire", w której młody mężczyzna przywołuje "Musica proibita". Kolejnymi autorskimi wariacjami na temat tego utworu były "Musica non proibita!" (1885) oraz "Amor non è peccato" (1890).
Gastaldon komponował na ogół do wierszy popularnych poetów: Gustava Adolfa Bécquera, Olinda Guerriniego (piszącego pod pseudonimem Lorenzo Stecchetti), Emilia Pragi, Armanda Perottiego, Annie Vivanti, Fausta Salvatoriego i Domenica Milellego. Z całego swojego dorobku, najwyżej cenił pieśń "Mamma", którą zadedykował pamięci matki.
Poza typowymi dla siebie utworami na głos i fortepian Gastaldon napisał również dwie pieśni chóralne. Pierwsza to hymn ku czci Dantego ("Inno della Dante Alighieri", 1902) do tekstu Augusta Franchettiego, skomponowany dla Towarzystwa im. Dantego Alighieri; druga – hymn patriotyczny sławiący króla, "Viva il Re", z roku 1915, do wiersza Giosuè Carducciego.
Opery.
Gastaldon po raz pierwszy zmierzył się z twórczością sceniczną, pracując nad czteroaktową operą z prologiem "Fatma" do libretta Marca Pragi, jednak dzieło to nigdy nie zostało wystawione. Natomiast w roku 1888, kiedy wydawnictwo muzyczne Sonzogno ogłosiło konkurs na operę jednoaktową, Gastaldon zgłosił swój utwór "Mala Pasqua!", zainspirowany opowiadaniem "Rycerskość wieśniacza" Giovanniego Vergi, które później sam autor przerobił na sztukę. Do konkursu stanął wtedy również inny młody kompozytor, Pietro Mascagni, ze swoją operą "Rycerskość wieśniacza", której libretto oparto na tym samym opowiadaniu. Gastaldon jednak wycofał się z konkursu, kiedy konkurent Sonzogno, Casa Ricordi, zaproponował mu publikację partytury i premierę w rzymskim Teatro Costanzi. "Mala Pasqua!" w formie trzyaktowej została tam wystawiona bez większego powodzenia 9 kwietnia 1890 roku. Mascagni natomiast wygrał konkurs i półtora miesiąca później w tym samym teatrze odniósł swoją "Rycerskością wieśniaczą" ogromny sukces, skazując tym samym dzieło Gastaldona na szybkie zapomnienie.
W roku 1891, po premierze "Mala Pasqua!", Gastaldon zamierzał skomponować operę komiczną w trzech aktach na podstawie powieści Alexandre’a Dumas "Dwadzieścia lat później". Początkowo zatytułowana "Rosa Minchon", później "Mazzarinata", prawdopodobnie nigdy nie została ukończona. Niezrażony tym niepowodzeniem kompozytor zdołał doprowadzić do wystawienia swoich dwóch jednoaktówek – "Pater" (1894) z librettem na podstawie sztuki François Coppéego pod tym samym tytułem i "Stellina" (1905) z librettem Vittoria Bianchiego – oraz opery komicznej w trzech aktach "Il reuccio di Caprilana" (1914) z librettem Féliciena Champsaura. Wszystkie one cieszyły się umiarkowanym powodzeniem i szybko zeszły z afisza.
Szczególnym dziełem teatralnym Gastaldona była siedmiominutowa „wizja sceniczna” "Il sonetto di Dante" (1906), w której wykorzystał sonet Dantego "Tanto gentile e tanto onesta pare" z tomu "Życie nowe". Temu wokalnemu popisowi, napisanemu dla tenora, towarzyszyły na scenie pejzaże XIV-wiecznej Florencji. Mimo talentu wykonawcy, Giuseppe Taccaniego, cały występ przyjęto jednak chłodno.

</doc>
<doc id="3687267" url="https://pl.wikipedia.org/wiki?curid=3687267" title="BUSINESSEUROPE">
BUSINESSEUROPE



</doc>
<doc id="3687270" url="https://pl.wikipedia.org/wiki?curid=3687270" title="Laaneotsa">
Laaneotsa

Laaneotsa – wieś w Estonii, w prowincji Järva, w gminie Koeru.

</doc>
<doc id="3687271" url="https://pl.wikipedia.org/wiki?curid=3687271" title="Liusvere">
Liusvere

Liusvere – wieś w Estonii, w prowincji Järva, w gminie Koeru.

</doc>
<doc id="3687272" url="https://pl.wikipedia.org/wiki?curid=3687272" title="Merja">
Merja

Merja – wieś w Estonii, w prowincji Järva, w gminie Koeru.

</doc>
<doc id="3687275" url="https://pl.wikipedia.org/wiki?curid=3687275" title="Misiński">
Misiński



</doc>
<doc id="3687276" url="https://pl.wikipedia.org/wiki?curid=3687276" title="Tapisciaceae">
Tapisciaceae

Tapisciaceae – rodzina roślin z rzędu "Huerteales". Obejmuje dwa rodzaje z 5 gatunkami. Występują w Chinach ("Tapiscia") oraz Ameryce Środkowej i północno-zachodniej części Ameryki Południowej ("Huertea").
Systematyka.
Jedna z rodzin rzędu "Huerteales", siostrzana względem "Dipentodontaceae". Dawniej oba rodzaje tu zaliczane włączane były do rodziny kłokoczkowatych "Staphyleaceae".

</doc>
<doc id="3687277" url="https://pl.wikipedia.org/wiki?curid=3687277" title="Walerij Biechtieniew">
Walerij Biechtieniew

Walerij Borisowicz Biechtieniew, ros. Валерий Борисович Бехтенев (ur. w Barnaule; zm. 25 lutego 1993 w Moskwie) – rosyjski piłkarz, grający na pozycji napastnika lub pomocnika, trener piłkarski.
Kariera piłkarska.
W 1929 rozpoczął karierę piłkarską w zespole Dinamo Taganrog. W 1933 został piłkarzem innego Dinama, z miasta Armawir. W 1934 przeszedł do głównej dynamowskiej drużyny obwodu, Dinamo Rostów nad Donem. W 1937 został oddelegowany na rok do Dinama Erywań, po czym powrócił do Rostowa. W 1939 został zaproszony do centralnego klubu Dinamo Moskwa, w którym występował do 1947. W 1948 odszedł do drużyny Dynamy Mińsk. W następnym roku powrócił do Dinama Erywań, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. W 1950 prowadził Trudowyje Riezierwy Frunze, a w 1952 Burevestnik Kiszyniów. Od sierpnia 1954 do 1955 trenował Torpedo Gorki. W 1956 kierował reprezentację Uzbeckiej SRR oraz głównym klubem republiki, Paxtakorem Taszkent. W 1957 został mianowany na stanowisko starszego trenera Szachtara Kadijewka, w którym pracował do sierpnia 1958. Potem pomagał trenować Paxtakor Taszkent i Lokomotiw Moskwa. W 1966 dołączył do sztabu szkoleniowego Kubania Krasnodar, w którym najpierw pracował jako dyrektor techniczny, a potem do 1967 stał na czele klubu. Od 1968 do sierpnia 1969 trenował Zienit Iżewsk, a w latach 1970-1971 Lokomotiw Kaługa. W 1972 kierował Motorem Włodzimierz.
25 lutego 1993 zmarł w Moskwie, w wieku 78 lat.

</doc>
<doc id="3687278" url="https://pl.wikipedia.org/wiki?curid=3687278" title="Norra">
Norra

Norra – wieś w Estonii, w prowincji Järva, w gminie Koeru.

</doc>
<doc id="3687281" url="https://pl.wikipedia.org/wiki?curid=3687281" title="Tkacz Iluzji">
Tkacz Iluzji



</doc>
<doc id="3687283" url="https://pl.wikipedia.org/wiki?curid=3687283" title="Tkacz Iluzji (opowiadanie)">
Tkacz Iluzji (opowiadanie)



</doc>
<doc id="3687286" url="https://pl.wikipedia.org/wiki?curid=3687286" title="RK Metalurg Skopje">
RK Metalurg Skopje



</doc>
<doc id="3687287" url="https://pl.wikipedia.org/wiki?curid=3687287" title="Zdzisław Zych-Płodowski">
Zdzisław Zych-Płodowski

Zdzisław Zych-Płodowski (ur. 16 grudnia 1892 w Petrykozach, zm. 10 maja 1927 w Warszawie) – podpułkownik pilot lotnictwa Wojska Polskiego, inżynier mechanik. Kawaler Orderu Virtuti Militari za wojnę polsko-bolszewicką.
Życiorys.
Syn Stanisława i Wandy Szpadkowskiej. Początkowo był kształcony w domu, następnie uczył się w ośmioklasowym gimnazjum filologicznym Tadeusza Radlińskiego w Siedlcach. W 1908 roku rozpoczął naukę w Szkole Inżynierskiej im. Hipolita Wawelberga i Stanisława Rotwanda w Warszawie. W trakcie nauki w tej szkole wstąpił do Związku Walki Czynnej. Ukończył Szkołę w 1912 roku i przeniósł się do École Supérieure d’Aéronautique. Tam związał się z Związkiem Strzeleckim. W 1914 roku obronił pracę dyplomową i otrzymał dyplom inżyniera mechanika w specjalności lotniczej. Zdecydował się na powrót do ojczyzny, we wrześniu 1914 roku wstąpił do 1 pułku piechoty Legionów Polskich. W trakcie walk został ranny w bitwie pod Nowym Sączem 6 grudnia 1914 roku. Po rekonwalescencji został przydzielony do 4. baterii 1 pułku artylerii lekkiej Legionów. W trakcie dalszych walk wykazał zdolności dowódcze i matematyczne co zadecydowało o skierowany go do Oficerskiej Szkoły Piechoty w Rembertowie. Podczas kryzysu przysięgowego został internowany w obozie w Beniaminowie. Po zwolnieniu pracował w Ministerstwie Spraw Wewnętrznych w Radzie Regencyjnej. Został komendantem wydziału Polskiej Organizacji Wojskowej (POW) w Warszawy. 
Po odzyskaniu przez Polskę niepodległości został przyjęty do Wojska Polskiego. Jesienią 1918 roku wziął udział w przejęciu w ręce polskie lotniska mokotowskiego w Warszawie. 16 grudnia 1918 roku znalazł się w grupie lotników, którzy złożyli uroczystą przysięgę wojskową na tym lotnisku. W styczniu 1919 roku zainicjował utworzenie I Ruchomego Parku Lotniczego w Warszawie. Kierowany przez niego Park obsługiwał eskadry I Grupy Lotniczej na Froncie Litewsko-Białoruskim podczas wojny polsko-bolszewickiej.
Od 21 stycznia 1920 roku pełnił funkcję kierownika Centralnych Warsztatów Lotniczych. W lipcu 1920 roku, z uwagi na zapotrzebowanie, zgłosił się ochotniczo do służby w 4 dywizjonie artylerii konnej. W składzie tej jednostki, jako pierwszy oficer 1 baterii, wziął udział w walkach w obronie Płocka. 
Po zakończeniu działań wojennych został oddelegowany do Niższej Szkoły Pilotów w Bydgoszczy na kurs pilotażu. Jednocześnie, z racji posiadanego wykształcenia technicznego, został zatrudniony jako wykładowca na kursie teoretycznym w tej szkole. Szkołę kończył w lipcu 1921 roku. W listopadzie 1921 roku ukończył Wyższą Szkołę Pilotów w Grudziądzu.
W lipcu 1921 r. został mianowany szefem Wojskowej Centrali Badań Lotniczych i sprawował to stanowisko do 1926 roku. Równolegle, od 1922 roku, wykładał na Politechnice Warszawskiej, gdzie prowadził wykłady z teorii i konstrukcji samolotów. Jako oficer nadetatowy 1 pułku lotniczego w 1923 był kierownikiem Wojskowej Centrali Badań Lotniczych, a w 1924 pracował w Centralnych Zakładach Lotniczych. W 1924 roku został skierowany na kilkumiesięczny staż lotniczy we Francji. W 1925 roku został członkiem jury konkursu na projekt samolotu wojskowego ogłoszonego przez Ministerstwo Komunikacji. W sierpniu 1926 roku otrzymał awans na stanowisko zastępcy szefa Departamentu Lotnictwa w Ministerstwie Spraw Wojskowych. 
W korpusie oficerów aeronautycznych został awansowany do stopnia majora ze starszeństwem z dniem 1 czerwca 1919, a następnie do stopnia podpułkownika ze starszeństwem z dniem 1 lipca 1923. 
Poniósł śmierć w wypadku lotniczym 10 maja 1927 roku w Warszawie, gdy pilotowany przez niego samolot SPAD 61C1 nr 1.39 spadł na ulicę Górną 17. Został pochowany na cmentarzu Powązkowskim w Warszawie (Aleja Zasłużonych-1-6).
Działalność społeczna.
Od 6 sierpnia 1920 roku był skarbnikiem w Zarządzie Głównym Ligi Obrony Powietrznej i Przeciwgazowej (LOPP). W 1925 roku był jednym z inicjatorów powstania specjalistycznego czasopisma „Przegląd Lotniczy”. Był tam członkiem redakcji i redaktorem działu technicznego. W prasie lotniczej opublikował ok. 30 artykułów w „Wiedzy Lotniczej”, „Locie” oraz w „Locie Polskim”. Publikował artykuły poświęcone nowinkom lotniczym prezentowanym na wystawach w Paryżu oraz Pradze. Zajmował się zagadnieniami szybownictwa, przewidywał szybki rozwój lotnictwa, propagował rozbudowę szkolnictwa lotniczego. Swe poglądy nt. przyszłości lotnictwa zawarł w książkach: „O lotnictwie w ogólności” oraz „O budowie płatowców”. Pracował również jako wykładowca na Politechnice Warszawskiej oraz na wieczorowych kursach dla nauczycieli organizowanych przez Komitet Stołeczny LOPP.

</doc>
<doc id="3687288" url="https://pl.wikipedia.org/wiki?curid=3687288" title="Metalurg Skopje">
Metalurg Skopje



</doc>
<doc id="3687289" url="https://pl.wikipedia.org/wiki?curid=3687289" title="Metałurg Skopje">
Metałurg Skopje



</doc>
<doc id="3687294" url="https://pl.wikipedia.org/wiki?curid=3687294" title="Mladost Carew Dwor">
Mladost Carew Dwor



</doc>
<doc id="3687295" url="https://pl.wikipedia.org/wiki?curid=3687295" title="Drozdy (ptaki)">
Drozdy (ptaki)



</doc>
<doc id="3687300" url="https://pl.wikipedia.org/wiki?curid=3687300" title="Jelemes Jergebekow">
Jelemes Jergebekow

Jelemes Jergebekow, ros. Елемес Ергебеков (ur. 1906 w aule Tortugaj w obwodzie syrdarskim, zm. 8 kwietnia 1975) – działacz partyjny i państwowy Kazachskiej SRR.
Życiorys.
W latach 1927–1931 był słuchaczem fakultetu robotniczego przy Środkowoazjatyckim Uniwersytecie Państwowym, 1931-1932 studiował w Środkowoazjatyckim Uniwersytecie Państwowym, 1932-1933 był I sekretarzem rejonowego komitetu Komunistycznej Partii (bolszewików) Tadżykistanu, a 1933-1934 zastępcą sekretarza komitetu Komunistycznej Partii (bolszewików) Uzbekistanu „Czyrczikstroja” i przewodniczącym związkowego komitetu budowlańców „Czyrczikstroja”. W latach 1934–1935 studiował na Komunistycznym Uniwersytecie Pracujących Wschodu, 1935-1936 pracował jako ekonomista Państwowej Komisji Planowej przy Radzie Ministrów Kazachskiej ASRR, potem dyrektor Instytutu Masowego Zaocznego Kształcenia Aktywu Partyjnego. Do 1938 kierował Wydziałem Szkół Komitetu Obwodowego Komunistycznej Partii (bolszewików) Kazachstanu w Ałma-Acie, potem został II sekretarzem Wschodniokazachstańskiego/Semipałatyńskiego Komitetu Obwodowego KP(b)K, 1940-1942 był II sekretarzem Południowokazachstańskiego Komitetu Obwodowego KP(b)K, a od 1942 do marca 1944 przewodniczącym Komitetu Wykonawczego Karagandyjskiej Rady Obwodowej. Od marca 1944 do 1949 był przewodniczącym Komitetu Wykonawczego Kokczetawskiej Rady Obwodowej, 1949-1950 słuchaczem kursów przy KC WKP(b), 1950-1953 dyrektorem trustu sowchozów w Kustanaju, 1953 zaocznie ukończył Wyższą Szkołę Partyjną przy KC KPZR. Następnie był zarządcą trustu w Karagandzie, 1954-1960 I sekretarzem rejonowego komitetu KPK w obwodzie karagandyjskim, 1960-1964 szefem wydziału Państwowego Komitetu Planowego Rady Ministrów Kazachskiej SRR, a 1965-1969 dyrektorem sowchozu.

</doc>
<doc id="3687302" url="https://pl.wikipedia.org/wiki?curid=3687302" title="Kara większa">
Kara większa

Kara większa – opowiadanie fantastyczne Marka S. Huberatha z 1991 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w „Nowej Fantastyce” nr 7/1991.
W 1992 na Polconie w Białymstoku, Marek S. Huberath otrzymał za "Karę większą" Nagrodę im. Janusza A. Zajdla w kategorii najlepsze opowiadanie.
Opowiadanie było także publikowane w autorskich zbiorach opowiadań Ostatni, którzy wyszli z raju i Balsam długiego pożegnania, antologiach: Co większe muchy i Rakietowe szlaki tom 3, oraz fanzinie Czerwony Karzeł #12.

</doc>
<doc id="3687303" url="https://pl.wikipedia.org/wiki?curid=3687303" title="Argo (przedsiębiorstwo)">
Argo (przedsiębiorstwo)

Z.P.H. ARGO Sp. z o.o. – polski producent słodyczy z Łańcuta w województwie podkarpackim. Założony w 1992 roku przez rodzinę Argasińskich produkuje ponad 5 mln kilogramów słodyczy rocznie, z czego ponad 100 mln sztuk lizaków. Wyroby firmy dystrybuowane są na terenie całej Polski. Eksport obejmuje większość krajów Europy, m.in. Niemcy, Austrię, Czechy, Grecję, a także kraje spoza kontynentu: USA, Kanadę, Izrael, Zjednoczone Emiraty Arabskie i Libię.
Produkty.
Wyroby firmy to cukierki nadziewane i twarde, lizaki tradycyjne i nadziewane, a także wyroby czekoladowe i gumy balonowe oraz ręcznie wytwarzane słodycze świąteczne. 
Certyfikaty.
W 2007 roku firma otrzymała Certyfikat IFS (International Food Standard), potwierdzający wysoką jakość produktów zgodną ze standardami bezpieczeństwa żywności oraz i innowacyjność w zakresie technologii produkcji. Firmę dwukrotnie ujęto w rankingu „Gazele Biznesu” uwzględniającym dynamicznie rozwijające się przedsiębiorstwa.

</doc>
<doc id="3687305" url="https://pl.wikipedia.org/wiki?curid=3687305" title="Klarnetniki">
Klarnetniki

Klarnetniki (Myadestinae) – podrodzina ptaków z rodziny drozdowatych (Turdidae).
Zasięg występowania.
Podrodzina obejmuje gatunki występujące w Azji, Afryce, Ameryce oraz na Hawajach.
Systematyka.
Do podrodziny należą następujące rodzaje:

</doc>
<doc id="3687306" url="https://pl.wikipedia.org/wiki?curid=3687306" title="Luis Horacio Gomez González">
Luis Horacio Gomez González

Luis Horacio Gomez González (ur. 18 października 1958 w Salamina, zm. 17 kwietnia 2016 w Manizales) – kolumbijski duchowny katolicki, biskup, wikariusz apostolski Puerto Gaitán w latach 2014-2016.
Życiorys.
Święcenia kapłańskie otrzymał 30 listopada 1991 i został inkardynowany do archidiecezji Manizales. Pracował głównie jako duszpasterz parafialny. W latach 1993-1997 był delegatem arcybiskupim ds. duszpasterstwa społecznego, a w latach 2013-2014 odpowiadał jako wikariusz biskupi za sprawy administracyjne.
10 lipca 2014 papież Franciszek mianował go wikariuszem apostolskim Puerto Gaitán ze stolicą tytularną "Liberalia". 21 sierpnia tego samego roku z rąk arcybiskupa Ettore Balestrero przyjął sakrę biskupią. W 2015 doznał udaru mózgu. 8 kwietnia 2016 ze względu na zły stan zdrowia na ręce papieża Franciszka złożył rezygnację z zajmowanej funkcji.
Zmarł w klinice w Manizales 17 kwietnia 2016.

</doc>
<doc id="3687307" url="https://pl.wikipedia.org/wiki?curid=3687307" title="Myadestinae">
Myadestinae



</doc>
<doc id="3687308" url="https://pl.wikipedia.org/wiki?curid=3687308" title="Besa Kawaja">
Besa Kawaja



</doc>
<doc id="3687311" url="https://pl.wikipedia.org/wiki?curid=3687311" title="Śpiąca królewna (opowiadanie)">
Śpiąca królewna (opowiadanie)

Śpiąca królewna – opowiadanie fantastycznonaukowe Rafała A. Ziemkiewicza z 1996. Po raz pierwszy ukazało się w zbiorze "Czerwone dywany, odmierzony krok" nakładem wydawnictwa SuperNowa. W 2012 zostało wydane w jednym tomie z powieścią "Pieprzony Los Kataryniarza" przez Fabrykę Słów. W 1997 na Polconie w Katowicach, Rafał A. Ziemkiewicz otrzymał za "Śpiącą królewnę" Nagrodę im. Janusza A. Zajdla w kategorii najlepsze opowiadanie.
Fabuła.
Bardzo mocno strzeżony konwój wiezie śmiertelnie chorą dziewczynkę o imieniu Olga. Dziecko nazywane jest często śpiącą królewną, przez wzgląd na jej wiecznie zaspany wygląd. Olga jest twarzą międzynarodowej akcji charytatywnej. Historia jej choroby jest znana na całym świecie, co generuje olbrzymie zyski. Organizatorzy akcji jednak pod podszewką akcji charytatywnej realizują swoje prywatne cele. Perhat dowodzi całą wyprawą, jednak brał udział już w dużej liczbie takich wydarzeń i zdaje sobie sprawę, jaki jest prawdziwy powód organizowania takich akcji. Skrajnie odmienna od niego francuska doktor Jaqueline Tenard wierzy jednak w cel charytatywnych działań.

</doc>
<doc id="3687313" url="https://pl.wikipedia.org/wiki?curid=3687313" title="Ulica Brandwicka w Stalowej Woli">
Ulica Brandwicka w Stalowej Woli

Ulica Brandwicka – jedna z ulic Stalowej Woli. Na całej swojej trasie jest jednojezdniowa. Rozpoczyna się na skrzyżowaniu z ulicami Sandomierską i Broniewskiego przy Muzeum Regionalnym. Od skrzyżowania z ulicą Podskarpową w ciągu drogi krajowej nr 77 jest początkiem drogi wojewódzkiej nr 855. Ulica biegnie w kierunku północno-wschodnim aż do granic miasta i miejscowości Brandwica. Jej przedłużenie stanowi droga jednojezdniowa w kierunku Zaklikowa, Radomyśla nad Sanem i Annopola.

</doc>
<doc id="3687316" url="https://pl.wikipedia.org/wiki?curid=3687316" title="Jacek Matecki">
Jacek Matecki

Jacek Matecki (ur. 1963 w Sanoku, zm. 11 września 2021 w Warszawie) – polski pisarz, scenarzysta, podróżnik i fotografik, w latach 2012-2014 historyk śledczy na dalekiej Północy Rosji, ghostwriter piszący anonimowo dla innych.
Życiorys.
Do roku 2002 redaktor naczelny magazynu "Cinema", następnie dziennikarz i recenzent "Cinema Polska". Współpracował z Radą Ochrony Pamięci Walk i Męczeństwa, Muzeum Historii II Wojny Światowej w Gdańsku oraz Muzeum Pamięci Sybiru w Białymstoku. Był związany z Podkarpaciem, gdzie czasowo mieszkał i tworzył. W 2018 roku był ekspertem Polskiego Instytutu Sztuki Filmowej w komisji ds. produkcji filmów dokumentalnych. Zmarł po długiej walce z chorobą nowotworową. Pochowany został na cmentarzu w Okuniewie.

</doc>
<doc id="3687317" url="https://pl.wikipedia.org/wiki?curid=3687317" title="ManpowerGroup">
ManpowerGroup

ManpowerGroup – międzynarodowa firma doradztwa personalnego, założona w 1948 roku w USA, stan Wisconsin. Świadczy usługi z obszaru "Human Resources".
Przedsiębiorstwo posiada oddziały w ponad 80 krajach.
Historia.
Historia powstania przedsiębiorstwa rozpoczęła się w Stanach Zjednoczonych w dniu, w którym dwóch adwokatów Elmer Winter i Aaron Scheinfeld postanowiło zatrudnić do swojej kancelarii sekretarkę, która pracowałaby dla nich tylko przez pewien określony czas. Wtedy na rynku nie funkcjonowały jeszcze przedsiębiorstwa specjalizujące w tego typu usługach. Narodził się pomysł, by wypełnić tę lukę i stworzyć przedsiębiorstwo pomagające innym pracodawcom w zatrudnianiu pracowników do pracy tymczasowej. Oficjalnie pomysł Wintera i Scheinfelda został zrealizowany w 1948 roku. Powstałe wtedy przedsiębiorstwo nosiło początkowo nazwę Manpower i zajmowało się tylko zatrudnianiem pracowników tymczasowych. Pierwsze biuro tej firmy znajdowało się w Milwaukee, Wisconsin, gdzie do dziś mieści się główna siedziba przedsiębiorstwa.
Daty utworzenia biur:
1956 – otwarcie biur w Montrealu i Toronto, w Kanadzie
1956 – otwarcie biur w Wielkiej Brytanii
1957 – otwarcie biur we Francji
1963 – otwarcie biura w Ameryce Południowej
1964 – otwarcie biura w Azji
2001 – otwarcie biura w Polsce
ManpowerGroup znajduje się w rankingu Fortune 500. Od 2011 roku jest laureatem każdej z corocznych edycji nagrody "The World’s Most Ethical Companies", która przyznawana jest najbardziej etycznym przedsiębiorstwom na świecie przez Instytut "ETHISPHERE".
Marki.
W skład ManpowerGroup wchodzą marki Experis, Manpower i Talent Solutions. W ich ramach przedsiębiorstwo oferuje:
Manpower.
Marka firmy ManpowerGroup. Usługi Manpower obejmują pracę tymczasową, rekrutację pracowników stałych, zatrudnienie zewnętrzne oraz doradztwo personalne. ManpowerGroup, do którego należy firma Manpower posiada oddziały w ponad 80 krajach na świecie, w Polsce tworzony jest przez zespół blisko 400 osób, które na co dzień pracują w 70 oddziałach rozlokowanych w 44 miastach kraju.
Manpower w Polsce.
Pierwsza agencja Manpower w Polsce została otworzona 1 marca 2001 roku przy ul. Wilczej w Warszawie.
Experis.
Experis to marka należąca do ManpowerGroup i działająca w ponad 50 państwach (2016). Powstała w 2011 r. z połączenia Manpower Professional i Elan IT. Experis oferuje rozwiązania związane z rekrutacją IT, usługami zarządzanymi i rozwiązaniami projektowymi.
Experis posiada w Polsce sieć oddziałów zlokalizowanych w: Warszawie, Wrocławiu, Gdańsku, Poznaniu i Katowicach.
Talent Solutions.
Talent Solutions łączy rozwiązania: RPO, TAPFIN-MSP i Right Management, czyli unikatową wiedzę specjalistyczną, globalne oraz lokalne know-how oraz najwyższe standardy rynkowe. Marka zapewnia outsourcing procesów rekrutacyjnych, dostarcza narzędzia do strategicznego zarządzania procesami zakupowymi i rekrutacyjnymi, wspiera firmy w zarządzaniu talentami i karierą.

</doc>
<doc id="3687320" url="https://pl.wikipedia.org/wiki?curid=3687320" title="A kochał ją, że strach">
A kochał ją, że strach

A kochał ją, że strach – opowiadanie fantastyczne Anny Brzezińskiej z 1998 roku, nagrodzone Nagrodą im. Janusza A. Zajdla. Opowiadanie ukazało się po raz pierwszy w „Magii i Mieczu” nr 10/1998 (58). Opowiadanie było także publikowane w autorskim zbiorze opowiadań Opowieści z Wilżyńskiej Doliny.
Nagrody.
W 1999 na Polconie w Warszawie, Anna Brzezińska otrzymała za "A kochał ją, że strach" Nagrodę im. Janusza A. Zajdla w kategorii najlepsze opowiadanie.

</doc>
<doc id="3687321" url="https://pl.wikipedia.org/wiki?curid=3687321" title="Marek Wisła (matematyk)">
Marek Wisła (matematyk)

Marek Wisła – polski matematyk, doktor habilitowany nauk matematycznych. Specjalizuje się w analizie matematycznej i funkcjonalnej. Profesor nadzwyczajny na Wydziale Matematyki i Informatyki Uniwersytetu im. Adama Mickiewicza w Poznaniu, gdzie w kadencji 2012–2016 pełni funkcję prodziekana ds. finansowych i organizacyjnych.
Życiorys.
Stopień naukowy doktora uzyskał w 1982 na podstawie pracy pt. "Przestrzenie Orlicza-Musielaka funkcji o wartościach w przestrzeni liniowo-topologicznej", przygotowanej pod kierunkiem Juliana Musielaka. Habilitował się w 1993 na podstawie dorobku naukowego i rozprawy pt. "Stabilność w Lφ(μ) a punkty ekstremalne w C(K,Lφ(μ))". Pracuje jako profesor nadzwyczajny w Zakładzie Teorii Przestrzeni Funkcyjnych Wydziału Matematyki i Informatyki UAM.
Artykuły publikował w takich czasopismach jak m.in. „Nonlinear Analysis”, „Journal of Mathematical Analysis and Applications” oraz „Archiv der Mathematik”.

</doc>
<doc id="3687324" url="https://pl.wikipedia.org/wiki?curid=3687324" title="Setchellanthaceae">
Setchellanthaceae

Setchellanthaceae – rodzina z rzędu kapustowców ("Brassicales"). Jest to takson monotypowy z jednym rodzajem Setchellanthus obejmującym jeden gatunek – Setchellanthus caeruleus. Jest to krzew występujący w Meksyku. Jest endemitem pustyń Chihuahua i Tehuacán. Nie ma znaczenia ekonomicznego.
Systematyka.
Jedna z rodzin w obrębie rzędu kapustowców o niepewnej pozycji w obrębie rodziny.

</doc>
<doc id="3687327" url="https://pl.wikipedia.org/wiki?curid=3687327" title="Liam O'Neil">
Liam O'Neil



</doc>
<doc id="3687328" url="https://pl.wikipedia.org/wiki?curid=3687328" title="Michael O'Neill (aktor)">
Michael O'Neill (aktor)



</doc>
<doc id="3687329" url="https://pl.wikipedia.org/wiki?curid=3687329" title="Dennis O'Neil">
Dennis O'Neil



</doc>
<doc id="3687331" url="https://pl.wikipedia.org/wiki?curid=3687331" title="CLSID">
CLSID



</doc>
<doc id="3687334" url="https://pl.wikipedia.org/wiki?curid=3687334" title="Preedi">
Preedi

Preedi – wieś w Estonii, w prowincji Järva, w gminie Koeru.

</doc>
<doc id="3687335" url="https://pl.wikipedia.org/wiki?curid=3687335" title="Puhmu">
Puhmu

Puhmu – wieś w Estonii, w prowincji Järva, w gminie Koeru.

</doc>
<doc id="3687336" url="https://pl.wikipedia.org/wiki?curid=3687336" title="Maciej Konieczny">
Maciej Konieczny

Maciej Konieczny (ur. 14 października 1980 w Gliwicach) – polski, polityk, poseł na Sejm IX kadencji, współzałożyciel i członek Zarządu Krajowego Razem (2015–2020).
Życiorys.
Urodził się w 1980 w Gliwicach, w rodzinie inteligenckiej. W młodości sympatyzował z nacjonalistami. Samego siebie z tego okresu określa jako "faszystę" i odcina się od tego. Był również uzależniony od alkoholu. Za pomocą terapii wyszedł z nałogu, od początku lat 2000. nie pije. W okresie studenckim utrzymywał się z prac dorywczych, później również pracował na emigracji, na lotnisku w walijskim Cardiff. Ukończył studia z kulturoznawstwa na Uniwersytecie Śląskim na specjalizacji literatura i kultura popularna (2005).
Działalność polityczna.
Z lewicą zetknął się w okresie studiów, zafascynował się feminizmem i ruchami alterglobalistycznymi. Pod koniec studiów związał się ze Stowarzyszeniem ATTAC Polska, którego był reprezentantem w ATTAC Europa. Współorganizował bojkot LPP oraz akcję Stop Podwyżkom Cen Biletów ZTM. Działał również w stowarzyszeniu Młodzi Socjaliści (gdzie poznał między innymi Adriana Zandberga, Barbarę Nowacką i Marcelinę Zawiszę), w którym przez pewien czas był członkiem rady krajowej. Po wybraniu Adama Ostolskiego na przewodniczącego Partii Zieloni, postanowił przyłączyć się do tej organizacji. W 2014 wystartował w wyborach do Parlamentu Europejskiego z listy Zielonych w okręgu nr 4. W styczniu 2015 odszedł z Zielonych.
W maju 2015 współtworzył Partię Razem (od czerwca 2019 pod nazwą Lewica Razem) i do sierpnia 2020 zasiadał w jej zarządzie krajowym. W wyborach parlamentarnych w 2015 kandydował do Sejmu z pierwszego miejsca na liście Partii Razem w okręgu gdyńskim, uzyskując 8694 głosy. Nie uzyskał mandatu poselskiego, ponieważ Razem nie przekroczyło progu wyborczego.
W wyborach parlamentarnych w 2019 uzyskał mandat poselski z listy Sojuszu Lewicy Demokratycznej (w ramach porozumienia Lewica), otrzymując 22 262 głosy w okręgu katowickim. W Sejmie został członkiem Komisji do Spraw Energii, Klimatu i Aktywów Państwowych oraz Komisji Spraw Zagranicznych.
Uwagę mediów przykuło to że podczas poselskiego ślubowania w 2019 roku Konieczny uniósł zaciśniętą pięść w geście nawiązującym do socjalistycznego pozdrowienia.
Życie prywatne.
Jest kawalerem oraz zapalonym fanem piłki nożnej (jego ulubionym klubem jest warszawski AKS Zły). Podczas Marszu Szmat w 2014, protestował z transparentem "Dresiarze przeciwko przemocy seksualnej". Uważa się za osobę "przedsiębiorcosceptyczną".

</doc>
<doc id="3687337" url="https://pl.wikipedia.org/wiki?curid=3687337" title="(6585) O'Keefe">
(6585) O'Keefe



</doc>
<doc id="3687338" url="https://pl.wikipedia.org/wiki?curid=3687338" title="Sean O'Keefe">
Sean O'Keefe



</doc>
<doc id="3687339" url="https://pl.wikipedia.org/wiki?curid=3687339" title="Rõhu (Koeru)">
Rõhu (Koeru)

Rõhu – wieś w Estonii, w prowincji Järva, w gminie Koeru.

</doc>
<doc id="3687341" url="https://pl.wikipedia.org/wiki?curid=3687341" title="Salutaguse (Koeru)">
Salutaguse (Koeru)

Salutaguse – wieś w Estonii, w prowincji Järva, w gminie Koeru.

</doc>
<doc id="3687342" url="https://pl.wikipedia.org/wiki?curid=3687342" title="Michael O'Keefe">
Michael O'Keefe



</doc>
<doc id="3687344" url="https://pl.wikipedia.org/wiki?curid=3687344" title="Theodore &quot;T-Bag&quot; Bagwell">
Theodore &quot;T-Bag&quot; Bagwell



</doc>
<doc id="3687350" url="https://pl.wikipedia.org/wiki?curid=3687350" title="Jodi Lyn O'Keefe">
Jodi Lyn O'Keefe



</doc>
<doc id="3687352" url="https://pl.wikipedia.org/wiki?curid=3687352" title="Walter O'Keefe">
Walter O'Keefe



</doc>
<doc id="3687353" url="https://pl.wikipedia.org/wiki?curid=3687353" title="Schreyer">
Schreyer



</doc>
<doc id="3687354" url="https://pl.wikipedia.org/wiki?curid=3687354" title="Siergiej Bazariewicz">
Siergiej Bazariewicz

Siergiej Walerjanowicz Bazariewicz (ros. Сергей Валерьянович Базаревич; ur. 16 marca 1965 w Moskwie) – rosyjski koszykarz, posiadający także greckie obywatelstwo (gre. Σεργκέι Μπαζάρεβιτς), występujący na pozycjach rozgrywającego oraz rzucającego obrońcy, po zakończeniu kariery zawodniczej trener koszykarski, aktualnie trener Reprezentacji Rosji mężczyzn oraz włoskiego Pallacanestro Cantù.

</doc>
<doc id="3687355" url="https://pl.wikipedia.org/wiki?curid=3687355" title="Santovi">
Santovi

Santovi – wieś w Estonii, w prowincji Järva, w gminie Koeru.

</doc>
<doc id="3687356" url="https://pl.wikipedia.org/wiki?curid=3687356" title="Stuart O'Keefe">
Stuart O'Keefe



</doc>
<doc id="3687357" url="https://pl.wikipedia.org/wiki?curid=3687357" title="Rubén Héctor di Monte">
Rubén Héctor di Monte

Rubén Héctor di Monte (ur. 12 kwietnia 1932 w Luján, zm. 18 kwietnia 2016) – argentyński duchowny katolicki, biskup diecezjalny Avellaneda 1986-2000 i arcybiskup Mercedes-Luján 2000-2007.
Życiorys.
Święcenia kapłańskie otrzymał 5 grudnia 1954 i został inkardynowany do diecezji Avellaneda. Był m.in. kanclerzem kurii, dyrektorem
Wydziału Diecezjalnego ds. Powołań oraz radcą Młodzieżowej Rady Akcji Katolickiej. W latach 1967-1971 pełnił funkcję sekretarza wykonawczego "Departamento de Seminarios" Rady Biskupów Ameryki Łacińskiej. Od 1973 był wikariuszem generalnym diecezji.
Episkopat.
13 czerwca 1980 papież Jan Paweł mianował go biskupem pomocniczym Avellaneda ze stolicą tytularną "Iomnium". 16 sierpnia tego samego roku z rąk biskupa Antonio Quarracino przyjął sakrę biskupią. 24 marca 1986 ustanowiony biskupem diecezjalnym Avellaneda, a 7 marca 2000 podniesiony do godności arcybiskupiej i przeniesiony do Mercedes-Luján. 27 grudnia 2007 ze względu na wiek na ręce papieża Benedykta XVI złożył rezygnację z zajmowanej funkcji.
Zmarł 18 kwietnia 2016.

</doc>
<doc id="3687358" url="https://pl.wikipedia.org/wiki?curid=3687358" title="Edward Czopór">
Edward Czopór

Edward Czopór (ur. 14 maja 1887 w Białej Cerkwi, zm. 19 maja 1958) – pułkownik uzbrojenia Wojska Polskiego.
Życiorys.
Urodził się 14 maja 1887 w Białej Cerkwi, w rodzinie Franciszka i Teofili z Krajewskich. W 1906 ukończył gimnazjum w Białej Cerkwi i zdał egzamin dojrzałości. Służbę rozpoczął w armii rosyjskiej gdzie do wybuchu I wojny światowej awansował 6 sierpnia 1911 na podporucznika, a 6 sierpnia 1914 na porucznika. W 1918 służył w II Korpusie Polskim. Po bitwie pod Kaniowem, 17 maja 1918 dostał się do niewoli niemieckiej. U kresu I wojny światowej wrócił do Polski z Armią gen. J. Hallera jako dowódca III dywizjonu 1 pułku artylerii polowej. 15 listopada 1918 został przyjęty do Wojska Polskiego. W stopniu majora uczestniczył w wojnie polsko-ukraińskiej (dowódca III Grupy) i wojnie polsko-bolszewickiej (dowódca III dywizjonu w przemianowanym 1 pap na 13 pułk artylerii polowej). 
Został awansowany do stopnia podpułkownika artylerii ze starszeństwem z dniem 1 czerwca 1919. Został oficerem 8 pułk artylerii ciężkiej w Toruniu, w którym w 1923 był zastępcą dowódcy pułku. W lutym 1924 został przydzielony do Obozu Szkolnego Artylerii w Toruniu na stanowisko wykładowcy fortyfikacji. Został awansowany do stopnia pułkownika artylerii ze starszeństwem z dniem 1 stycznia 1928. Do 1928 był dowódcą 1 pułku artylerii górskiej w Stryju. Od 21 marca 1928 do 3 sierpnia 1931 sprawował stanowisko dowódcy 2 pułku artylerii górskiej w Przemyślu. Przeniesiony do służby uzbrojenia. Od sierpnia 1931 był zarządcą Głównej Składnicy Uzbrojenia nr 3 w Przemyślu. Został szefem uzbrojenia Dowództwa Okręgu Korpusu Nr I.
Był członkiem oddziału Polskiego Białego Krzyża w Przemyślu.
Po wybuchu II wojny światowej w okresie kampanii wrześniowej pełnił funkcję szefa uzbrojenia Armii „Warszawa”. Brał udział w obronie Warszawy. Zmarł 19 maja 1958 i został pochowany na cmentarzu wojskowym przy ul. Prandoty w Krakowie (kw. 7 woj.-wsch.-7). 
Był mężem Jadwigi z Budkowskich. Mieli córkę Wandę (ur. 1920) i syna Tomasza (ur. 1924).

</doc>
<doc id="3687372" url="https://pl.wikipedia.org/wiki?curid=3687372" title="20th Century Boys">
20th Century Boys



</doc>
<doc id="3687373" url="https://pl.wikipedia.org/wiki?curid=3687373" title="Fingeryt">
Fingeryt

Fingeryt – minerał z grupy wanadanów zawierający miedź na II stopniu utlenienia. Jest jednym z najrzadszych minerałów na Ziemi. Jego empiryczny wzór chemiczny to (·2CuO). Jest spotykany tylko na krawędziach krateru wulkanu Izalco w Salwadorze. Nazwany na cześć amerykańskiego mineraloga Larry'ego W. Fingera.

</doc>
<doc id="3687376" url="https://pl.wikipedia.org/wiki?curid=3687376" title="Scott Walker">
Scott Walker



</doc>
<doc id="3687382" url="https://pl.wikipedia.org/wiki?curid=3687382" title="Črvník">
Črvník

Črvník – potok w dorzeczu Wagu na Słowacji. Ma źródła na wysokości około 870 m w jednej z kilku dolinek wciosowych wcinających się w północne stoki masywu Holý vrch – Hláčovo na północnych krańcach Niżnych Tatr. Spływa w kierunku północnym, po opuszczeniu Niżnych Tatr wypływa na Kotlinę Liptowską i w miejscowości Dúbrava uchodzi do potoku Dúbravka jako jego lewy dopływ. Następuje to na wysokości około 610 m, w miejscu o współrzędnych .

</doc>
<doc id="3687384" url="https://pl.wikipedia.org/wiki?curid=3687384" title="Kościół Wszystkich Świętych w Nietrzanowie">
Kościół Wszystkich Świętych w Nietrzanowie

Kościół Wszystkich Świętych – katolicki kościół parafialny znajdujący się w Nietrzanowie (gmina Środa Wielkopolska). 
Historia i architektura.
Murowany kościół wzniesiono w latach 1664-1666 według projektu Jana Końskiego. Kaplicę od południa dobudowano w 1887 według projektu Heliodora Matejko. Gruntowna przebudowa nastąpiła w latach 1900-1901 (zatarto większość cech stylowych, z dawnego kościoła pozostała przede wszystkim wieża zachodnia i fragmenty elewacji zachodniej). Nowa elewacja zachodnia została wykonana według projektu Heliodora Matejki. 
Kościół ogrodzony murem z bramą z początku XX wieku. Obok stoją: plebania z pierwszej połowy XIX wieku (przebudowana w czwartej ćwierci tego samego stulecia) i wikarówka z początku XX wieku (oba budynki murowane). 
Otoczenie.
Przy kościele kaplica pogrzebowa i liczne nagrobki, m.in.:
Na jednej ze ścian umieszczona jest tablica upamiętniająca jedenastu poległych w wojnie polsko-bolszewickiej w 1920. Przy kościele rośnie też dąb o obwodzie około 480 cm.

</doc>
<doc id="3687386" url="https://pl.wikipedia.org/wiki?curid=3687386" title="Orka - wieloryb zabójca">
Orka - wieloryb zabójca



</doc>
<doc id="3687388" url="https://pl.wikipedia.org/wiki?curid=3687388" title="Środki finansowe">
Środki finansowe

Środki finansowe – środki pieniężne oraz środki niepieniężne o wiarygodnie określonej wartości i stopniu płynności umożliwiającym niezwłoczne pokrycie ryzyka lub straty środkami pieniężnymi uzyskanymi z tych środków niepieniężnych.

</doc>
<doc id="3687389" url="https://pl.wikipedia.org/wiki?curid=3687389" title="Stizorhina">
Stizorhina



</doc>
<doc id="3687390" url="https://pl.wikipedia.org/wiki?curid=3687390" title="Stizorhina fraseri">
Stizorhina fraseri



</doc>
<doc id="3687391" url="https://pl.wikipedia.org/wiki?curid=3687391" title="Douglas Faulkner">
Douglas Faulkner

Douglas Faulkner (ur. 29 grudnia 1929 w Gibraltarze, zm. 13 lutego 2011 w Glasgow) – profesor konstrukcji okrętów i architektury morskiej.
Działalność naukowa i zawodowa.
Od 1941 uczeń Suttton High School – matura w Plymouth w 1946. Ukończył Royal Docyard College w Greenwich w 1950 i kontynuował studia w Royal Engineering College w Mandadan. Od 1950 w Royal Naval College w Greenwich, gdzie otrzymał w 1954 dyplom I klasy w dziedzinie teorii inżynieryjnej. Pływał na okrętach marynarki wojennej w randze porucznika, jako konstruktor. Nadzorował remonty kadłubów okrętowych w stoczniach angielskich. Pracował w Biurze Projektowym Admiralicji Marynarki Wojennej – Dział Projektowania Lotniskowców. W latach 1957–1959 zatrudniony w Stoczni Marynarki Wojennej w Devonport, zaś w latach 1959–1963 w Ośrodku Badawczym Konstrukcji Okrętowych Marynarki Wojennej w Dunfermline jako samodzielny konstruktor modernizacji okrętów podwodnych i nadwodnych, konstrukcji kadłubów. W 1962 zaprojektował konstrukcje pierwszego brytyjskiego okrętu podwodnego z napędem atomowym HMS „Dreadnought” oraz przeprowadził próby morskie jego funkcjonowania w głębokim zanurzeniu.
W 1963 mianowany docentem (Assistant Professor) w Royal Naval College w Greenwich w dziedzinie konstrukcji kadłubów okrętowych. Od 1973 do 2000 był kierownikiem Oddziału Budowy Okrętów i Oceanotechniki na Wydziale Mechanicznym na University of Glasgow. W latach 1978–1981 pełnił funkcje dziekana Wydziału Mechanicznego University of Glasgow.
W 1966 został mianowany doradcą do spraw konstrukcji kadłubowych, zaś w latach 1971–1972 był głównym konstruktorem okrętów podwodnych w Biurze Projektowym Marynarki Wojennej w Bath. Był wykładowcą na Uniwersytecie Londyńskim. W latach 1968–1970 pełnił funkcję oficera łącznikowego w zakresie projektowania i badań konstrukcji okrętów wojennych w Ambasadzie Wielkiej Brytanii w Waszyngtonie w randze komandora. W latach 1970–1971 był na stypendium doktorskim w MIT (Massachusetts Institute of Technology) w USA, gdzie w 1976 uzyskał doktorat. W latach 1984–1988 był dyrektorem firmy consultingowej VERITEC w Wielkiej Brytanii. W 1995 przeszedł na emeryturę.
Konsultant rządu Norwegii do prac legislacyjnych nad stacjonowaniem dużych zakotwiczonych statków z wieżami wiertniczymi na wodach norweskich.
Był wybitnym specjalistą w dziedzinie konstrukcji okrętowych i oceanotechnicznych. Autor lub współautor ponad 100 publikacji, w tym 9 skryptów na temat mechaniki konstrukcji okrętowych i oceanotechnicznych oraz architektury morskiej. Prowadził badania naukowe nad problemami niezawodności oraz żywotności konstrukcji okrętowych i oceanotechnicznych. Twórca badań nad konstrukcją pierwszej w Europie półzanurzalnej platformy o kotwiczeniu pionowym dla firmy „Conoco”, a także kadłuba podwodnego statku ze zastosowaniem stopów tytanowych dla wydobywania manganu z głębokości oraz platformy półzanurzalnej do pracy we wszystkich strefach klimatycznych na Ziemi.
Autor metody oceny niezawodności, metody wyznaczania obciążeń konstrukcji morskich na sfalowanym morzu, podejścia systemowego do wytrzymałości i niezawodności konstrukcji oceanotechnicznych.
Od 1973 rozwijał współpracę Oddziału Budowy Okrętów i Oceanotechniki Uniwersytetu w Glasgow z Instytutem Okrętowym Politechniki Gdańskiej, zainicjowaną przez prof. Conn w latach sześćdziesiątych. Współpraca ta dotyczyła wymiany naukowej, wspólnych prac badawczych nad problemami osiadania dużych statków oraz podstaw projektowania nowych typów statków o małej sile pływania. Z jego inicjatywy Uniwersytet w Glasgow nadał w 1983 prof. Jerzemu Wojciechowi Doerfferowi tytuł doktora honoris causa oraz zainicjowano wspólne badania naukowe między tymi uczelniami i podpisano bilateralną umowę dotyczącą problemów projektowania statków, ekonomiki i bezpieczeństwa żeglugi. Współpraca ta była kontynuowana od 1984. Dzięki m.in. staraniom D. Faulknera uzyskano dla Instytutu Okrętowego PG pomoc w postaci sprzętu komputerowego i aparatury badawczej.
Należał do grona międzynarodowych ekspertów, był członkiem komisji międzynarodowych do spraw przyczyn wypadków na morzu, prawa morskiego międzynarodowego. Był profesorem wizytującym m.in. w USA, Danii, Włoszech, Portugalii, Norwegii Tajwanie, Korei, Chinach, Singapurze, Brazylii i Malezji.
Członek wielu organizacji i stowarzyszeń naukowych i przemysłowych: Society of Naval Architects and Marine Engineers w Nowym Yorku (od 1969), RINA – The Royal Institution of Naval Architects w Londynie (od 1971), Royal Academy of Engineering (od 1981).
Doktor honoris causa Politechniki Gdańskiej 1993.

</doc>
<doc id="3687395" url="https://pl.wikipedia.org/wiki?curid=3687395" title="Franciszek Sobolta">
Franciszek Sobolta

Franciszek Hugo Sobolta (ur. 1 kwietnia 1898 w Krakowie, zm. 21 czerwca 1963 w Heidelbergu) – podpułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 1 kwietnia 1898 w Krakowie, w rodzinie Józefa i Janiny z Paszkowskich. Uczył się w gimnazjum w Chyrowie, szkole realnej w Krakowie. Podczas I wojny światowej służył w Legionach Polskich w szeregach 1 pułku piechoty w składzie I Brygady. Był dowódcą plutonu. Po kryzysie przysięgowym wcielony do c. i k. armii.
U kresu wojny i odzyskaniu przez Polskę niepodległości w 1918 został przyjęty do Wojska Polskiego. Uczestniczył w wojnie polsko-bolszewickiej oraz w III powstaniu śląskim. Został awansowany do stopnia kapitana piechoty ze starszeństwem z dniem 1 czerwca 1919. W 1923, 1924 był oficerem 1 pułku piechoty Legionów, pełniąc funkcję komendanta składnicy wojskowej, a także dowódcy II batalionu w kolejnych latach. Został awansowany do stopnia majora piechoty ze starszeństwem z dniem 1 stycznia 1928. W 1928 był dowódcą II batalionu w 21 pułku piechoty. Od 1930 do 1933 służył jako oficer do zleceń ministra spraw wojskowych oraz pełnił funkcję szefa samodzielnego referatu personalnego w Generalnym Inspektoracie Sił Zbrojnych. W tym czasie został awansowany do stopnia podpułkownika piechoty ze starszeństwem z dniem 1 stycznia 1932. Sprawował stanowisko szefa Biura Kapituły Orderu Wojennego „Virtuti Militari”. Od 1 stycznia 1934 był zastępcą dowódcy 36 pułku piechoty. Później był dowódcą 61 pułku piechoty w Bydgoszczy.
Po wybuchu II wojny światowej w okresie kampanii wrześniowej dowodził bydgoskim pułkiem. 15 września 1939 został ranny i wzięty przez Niemców do niewoli. Był osadzony w obozie jenieckim Murnau. U kresu wojny odzyskał wolność. Od 1 sierpnia 1945, działając w strukturze Polskiej Misji Wojskowej w Niemczech, był komendantem obozu byłych jeńców polskich w Stuttgarcie. Pod koniec 1945 przeniesiony do Polskiego Ośrodka Wojskowego w Mannheim-Käfertal, gdzie organizował Polskie Kompanie Wartownicze przy 7 Armii amerykańskiej. Pełnił stanowiska dowódcy batalionu, szefa Polskiej Sekcji Łącznikowej, szefa Głównej Sekcji Łącznikowej. Od 1 marca 1947 służył w stopniu pułkownika funkcyjnego po mianowaniu władz Polskich Sił Zbrojnych na Zachodzie. Później kierował zarządem Związku Byłych Wartowników.
Zmarł 21 czerwca 1963 w Heidelbergu. Został pochowany w kwaterze polskiej na cmentarzu w Mannheim.
Od 3 grudnia 1930 jego żoną była Zofia Maria Saba z Wendrowskich 1° v. Soboltowa, 2° v. Rachwalska (1914–1974), rzeźbiarka, scenograf, z którą miał syna Rafała (ur. 16 stycznia 1934).

</doc>
<doc id="3687401" url="https://pl.wikipedia.org/wiki?curid=3687401" title="RK Bośnia Sarajewo">
RK Bośnia Sarajewo



</doc>
<doc id="3687404" url="https://pl.wikipedia.org/wiki?curid=3687404" title="Na ostrzu">
Na ostrzu

Na ostrzu – drugi singel polskiej piosenkarki, Ewy Farnej, promujący jej piąty album, zatytułowany "Inna". Singel zostały wydany 8 czerwca 2016 na antenie Radia Zet.
Powstanie utworu i historia wydania.
Utwór został napisany i skomponowany przez Ewę Farną, Sarsę, Thomasa Karlssona oraz Marcina Kindlę. Nad tekstem pracowały dwie uprzednio wymienione polskie wokalistki. Utwór powstał na potrzeby płyty Farnej pt. "Inna". Podczas tworzenia tej płyty wokalistka bezpośrednio nawiązała współpracę z zagranicznymi kompozytorami. Kompozycja została utrzymana w stylistyce popowej z wpływami gitarowych brzmień.
Singel został wydany wyłącznie w formie Airplay 8 czerwca 2016 na antenie Radia Zet oraz RMF FM.
Teledysk.
Teledysk był nagrywany 18 kwietnia 2016 w Warszawie. Premiera teledysku odbyła się 8 czerwca 2016 o godzinie 18:00 na platformie VEVO. Teledysk przedstawia historię pary młodych zakochanych ludzi, którzy pomimo przeciwności losu i chwilowych konfliktów w związku, starają się dbać o swoją relację i próbują odnaleźć romantyzm. W teledysku występują gościnnie takie polskie gwiazdy, jak: Margaret, Sarsa, Ewelina Lisowska, Łukasz Jakóbiak, Enej, Tomasz Lubert, Renata Kaczoruk oraz Bartek Janusz. Wystąpienie wyżej wymienionych osób w teledysku miało dodatkowe przesłanie: pokazanie Polsce i polskim mediom, że polscy artyści nie żyją między sobą na przysłowiowym ostrzu noża.
Notowania.
Singiel uzyskał status złotej płyty.

</doc>
<doc id="3687419" url="https://pl.wikipedia.org/wiki?curid=3687419" title="Mi Corazón Insiste… en Lola Volcán">
Mi Corazón Insiste… en Lola Volcán



</doc>
<doc id="3687430" url="https://pl.wikipedia.org/wiki?curid=3687430" title="Zespół Maroteaux-Lamy’ego">
Zespół Maroteaux-Lamy’ego

Zespół Maroteaux-Lamy’ego (, ) – mukopolisacharydoza typu VI, genetycznie uwarunkowana choroba metaboliczna, dziedziczona autosomalnie recesywnie. Charakteryzuje się niedoborem wzrostu, pogrubiałymi rysami twarzy, wadami zastawek serca, zmętnieniem rogówki, ograniczeniem ruchomości w stawach bez objawów niepełnosprawności intelektualnej. 
Historia.
Zespół został opisany po raz pierwszy w 1965 roku przez francuskich lekarzy Pierre’a Maroteaux oraz Maurice’a Lamy’ego.
Etiologia.
Choroba spowodowana jest uszkodzeniem genu ARSB zlokalizowanym na chromosomie 5q14. Powoduje to niedobór "N"-acetylogalaktozamino-4-sulfatazy (arylosulfatazy B), hydrolazy lizosomalnej katalizującej hydrolizę wiązań pomiędzy resztą kwasu siarkowego a resztą glikozoaminoglikanową. Prowadzi to do gromadzenia się, lecz bez spichrzania, siarczanu dermatanu w tkankach.
Epidemiologia.
Częstość występowania szacowana jest na 1 na 240 000 – 1 na 300 000 żywych urodzeń. Do 2010 zdiagnozowano na świecie około 600 pacjentów, w tym 7 w Polsce. 
Obraz kliniczny.
Do obrazu klinicznego należą: bardzo niski wzrost, zaburzenia rozwojowe układu kostnego (szerokie i krótkie żebra, wrodzone skrzywienie kręgosłupa, zniekształcenie trzonów kręgowych, niedorozwój zęba kręgu obrotowego, zniekształcone i krótkie obojczyki, dysplazja kości miednicznej oraz głowy kości ramiennej i kości biodrowej, ostro zakończone kości śródręcza), głuchota, nawracające zapalenie ucha środkowego, zmętnienie rogówki, hepatosplenomegalia, sztywność stawów, wady zastawek serca, zapalenie wsierdzia, kardiomiopatie oraz charakterystyczna twarz.
Zaburzenia rozwojowe układu kostnego (dawniej określane mianem "dystosis multiplex") prowadzą to bólu pleców, zespołu cieśni kanału nadgarstka oraz zespołów korzeniowych. 
W postaci ciężkiej zmiany pojawiają się do 3 r.ż., wcześnie pojawiają się porażenia, zahamowanie wzrostu, który nie przekracza 120 cm, następuje w 4 r.ż., utrata zdolności do samodzielnego chodzenia do 10 r.ż, natomiast w postaci lekkiej zmiany pojawiają się po 5 r.ż..
Diagnostyka różnicowa.
Podstawą rozpoznania jest stwierdzenie zwiększonego wydalania siarczanu dermatanu w moczu oraz znacznego niedoboru aktywności "N"-acetylogalaktozamino-4-sulfatazy w leukocytach lub fibroblastach. 
Zespół Maroteaux-Lamy’ego należy różnicować z następującymi rozpoznaniami:
Od innych mukopolisachydoz zespół Maroteaux-Lamy’ego różnicuje brak niepełnosprawności intelektualnej.
Leczenie.
W leczeniu przyczynowym stosowana jest od 2005 galsulfaza (zarejestrowane wskazanie). Dotychczasowe obserwacje wskazują na skuteczność leku, również w zakresie zmian narządowych, jednakże problemem jest bardzo wysoki koszt takiego leczenia. W Polsce od 01.03.2009 galsulfaza jest refundowana w ramach programu lekowego Narodowego Funduszu Zdrowia. W 2016 roku do leczenia kwalifikowało się 2 pacjentów. 
W leczeniu objawowym stosuje się leczenie oraz zabieganie następstwom:
Konieczna jest również korekta chirurgiczna narastających zmian narządowych. 
Rokowanie.
Pacjenci z postacią ciężką nie dożywają 20 r.ż., natomiast z postacią łagodną dożywają 30–40 r.ż..

</doc>
<doc id="3687434" url="https://pl.wikipedia.org/wiki?curid=3687434" title="Zespół Maroteaux-Lamy'ego">
Zespół Maroteaux-Lamy'ego



</doc>
<doc id="3687436" url="https://pl.wikipedia.org/wiki?curid=3687436" title="Kościół św. Katarzyny w Solcu">
Kościół św. Katarzyny w Solcu

Kościół św. Katarzyny – katolicki kościół parafialny znajdujący się w Solcu (gmina Krzykosy, województwo wielkopolskie). 
Historia i architektura.
Ceglany, neoromański kościół wzniesiono w latach 1905-1908. Poświęcił go biskup Edward Likowski. Plebania jest wcześniejsza i pochodzi z 1864. Organistówka (obecny dom katolicki) zbudowana została w 1870 (przebudowana w latach 80. XX wieku).
Pierwszy kościół istniał tu już w XII wieku, a pierwsza wzmianka o nim pochodzi z 1302. Zrujnowany podczas wojen szwedzkich, został odbudowany i przetrwał do 1908. 

</doc>
<doc id="3687438" url="https://pl.wikipedia.org/wiki?curid=3687438" title="Aleksander Humboldt">
Aleksander Humboldt



</doc>
<doc id="3687441" url="https://pl.wikipedia.org/wiki?curid=3687441" title="Jens Steffensen">
Jens Steffensen

 
Jens Steffensen (ur. 4 sierpnia 1950 w Jetsmarku) – duński piłkarz występujący na pozycji obrońcy.
Kariera klubowa.
Steffensen karierę rozpoczynał w sezonie 1970 w drugoligowym zespole Aalborg Chang. W 1971 roku przeszedł do pierwszoligowego Aalborg BK. W sezonie 1971 spadł z nim do drugiej ligi, ale w kolejnym awansował z powrotem do pierwszej. W sezonie 1976 zajął z nim 4. miejsce w lidze.
Pod koniec 1976 roku Steffensen przeszedł do niemieckiego Bayeru Uerdingen, grającego w 2. Bundeslidze Nord. Zadebiutował tam 15 stycznia 1977 w wygranym 6:0 meczu z Unionem Solingen. W sezonie 1978/1979 wraz z Bayerem awansował do Bundesligi.
W 1980 roku odszedł do innego pierwszoligowca, Arminii Bielefeld. W jej barwach zadebiutował 16 sierpnia 1980 w przegranym 2:5 pojedynku z 1. FC Köln. Przez dwa sezony w barwach Arminii rozegrał 19 spotkań. W 1982 roku Steffensen wrócił do Aalborga, grającego już w trzeciej lidze. Spędził tam sezon 1982, a potem został graczem pierwszoligowego Ikast FS. Tam grał zaś przez trzy sezony.
Następnie występował w trzecioligowym Hjørring IF, a także pierwszoligowych drużynach Aalborg BK oraz Herfølge BK, gdzie w 1989 roku zakończył karierę.
Kariera reprezentacyjna.
W reprezentacji Danii Steffensen zadebiutował 24 czerwca 1976 w zremisowanym 0:0 meczu Mistrzostw Nordyckich z Norwegią. 7 maja 1980 w wygranym 1:0 pojedynku Mistrzostw Nordyckich ze Szwecją strzelił swojego jedynego gola w kadrze. W latach 1976-1980 w drużynie narodowej rozegrał 9 spotkań.

</doc>
<doc id="3687443" url="https://pl.wikipedia.org/wiki?curid=3687443" title="Break O'Day Council">
Break O'Day Council



</doc>
<doc id="3687445" url="https://pl.wikipedia.org/wiki?curid=3687445" title="Molly O'Day">
Molly O'Day



</doc>
<doc id="3687446" url="https://pl.wikipedia.org/wiki?curid=3687446" title="Anita O'Day">
Anita O'Day



</doc>
<doc id="3687447" url="https://pl.wikipedia.org/wiki?curid=3687447" title="Mukopolisacharydoza typu VI">
Mukopolisacharydoza typu VI



</doc>
<doc id="3687448" url="https://pl.wikipedia.org/wiki?curid=3687448" title="Tammiku (Koeru)">
Tammiku (Koeru)

Tammiku – wieś w Estonii, w prowincji Järva, w gminie Koeru.

</doc>
<doc id="3687449" url="https://pl.wikipedia.org/wiki?curid=3687449" title="George O'Hanlon">
George O'Hanlon



</doc>
<doc id="3687450" url="https://pl.wikipedia.org/wiki?curid=3687450" title="Ardal O'Hanlon">
Ardal O'Hanlon



</doc>
<doc id="3687452" url="https://pl.wikipedia.org/wiki?curid=3687452" title="Redmond O'Hanlon">
Redmond O'Hanlon



</doc>
<doc id="3687453" url="https://pl.wikipedia.org/wiki?curid=3687453" title="Tudre">
Tudre

Tudre – wieś w Estonii, w prowincji Järva, w gminie Koeru.

</doc>
<doc id="3687454" url="https://pl.wikipedia.org/wiki?curid=3687454" title="Port lotniczy Chicago-O'Hare">
Port lotniczy Chicago-O'Hare



</doc>
<doc id="3687456" url="https://pl.wikipedia.org/wiki?curid=3687456" title="Kapitan Bucky O'Hare">
Kapitan Bucky O'Hare



</doc>
<doc id="3687458" url="https://pl.wikipedia.org/wiki?curid=3687458" title="Udeva">
Udeva

Udeva – wieś w Estonii, w prowincji Järva, w gminie Koeru.

</doc>
<doc id="3687459" url="https://pl.wikipedia.org/wiki?curid=3687459" title="Denis O'Hare">
Denis O'Hare



</doc>
<doc id="3687461" url="https://pl.wikipedia.org/wiki?curid=3687461" title="Chris O'Hare">
Chris O'Hare



</doc>
<doc id="3687464" url="https://pl.wikipedia.org/wiki?curid=3687464" title="Vahuküla">
Vahuküla

Vahuküla – wieś w Estonii, w prowincji Järva, w gminie Koeru.

</doc>
<doc id="3687465" url="https://pl.wikipedia.org/wiki?curid=3687465" title="Valila">
Valila

Valila – wieś w Estonii, w prowincji Järva, w gminie Koeru.

</doc>
<doc id="3687467" url="https://pl.wikipedia.org/wiki?curid=3687467" title="Vao (Koeru)">
Vao (Koeru)

Vao – wieś w Estonii, w prowincji Järva, w gminie Koeru.

</doc>
<doc id="3687469" url="https://pl.wikipedia.org/wiki?curid=3687469" title="Visusti (Koeru)">
Visusti (Koeru)

Visusti – wieś w Estonii, w prowincji Järva, w gminie Koeru.

</doc>
<doc id="3687470" url="https://pl.wikipedia.org/wiki?curid=3687470" title="Sciurus granatensis">
Sciurus granatensis



</doc>
<doc id="3687471" url="https://pl.wikipedia.org/wiki?curid=3687471" title="Wiewiórka południowoamerykańska">
Wiewiórka południowoamerykańska



</doc>
<doc id="3687472" url="https://pl.wikipedia.org/wiki?curid=3687472" title="Visusti">
Visusti

2 miejscowości w Estonii:

</doc>
<doc id="3687476" url="https://pl.wikipedia.org/wiki?curid=3687476" title="Vuti">
Vuti

Vuti – wieś w Estonii, w prowincji Järva, w gminie Koeru.

</doc>
<doc id="3687483" url="https://pl.wikipedia.org/wiki?curid=3687483" title="Väinjärve">
Väinjärve

Väinjärve – wieś w Estonii, w prowincji Järva, w gminie Koeru.

</doc>
<doc id="3687487" url="https://pl.wikipedia.org/wiki?curid=3687487" title="Keriwula">
Keriwula



</doc>
<doc id="3687488" url="https://pl.wikipedia.org/wiki?curid=3687488" title="Jack O'Halloran">
Jack O'Halloran



</doc>
<doc id="3687489" url="https://pl.wikipedia.org/wiki?curid=3687489" title="Margaret O'Halloran">
Margaret O'Halloran



</doc>
<doc id="3687492" url="https://pl.wikipedia.org/wiki?curid=3687492" title="O'Brien Wasome">
O'Brien Wasome



</doc>
<doc id="3687494" url="https://pl.wikipedia.org/wiki?curid=3687494" title="Cegielnia Świerczewo">
Cegielnia Świerczewo

Cegielnia Świerczewo – nieistniejąca cegielnia, jedna z największych, które funkcjonowały w obrębie Szacht na poznańskim Świerczewie.
Historia.
Cegielnia powstała na terenie folwarku świerczewskiego w 1907. Właścicielami zarówno folwarku, jak i zakładu byli Hugo Kindler oraz Gustav Kartmann – przedsiębiorcy budowlani i architekci. Oprócz budynków produkcyjnych, w skład rozległego założenia wchodziły też: dom właściciela, dom gościnny, budynki mieszkalne dla pracowników, stajnia, wozownia, spichlerz i 9-hektarowy park. Cegielnia działała do 1971, kiedy to została zniszczona przez pożar.
Podczas walk o Poznań w 1945 Szachty i okolice cegielni były areną silnych starć i zaciekłego oporu Niemców.
Zachowanie.
Do obecnych czasów zachowały się dwa zabytkowe budynki, będące pozostałościami po tym rozległym przedsiębiorstwie:
Oba obiekty są zamieszkałe i ogólnodostępne z zewnątrz.

</doc>
<doc id="3687495" url="https://pl.wikipedia.org/wiki?curid=3687495" title="Edward O'Dea">
Edward O'Dea



</doc>
<doc id="3687496" url="https://pl.wikipedia.org/wiki?curid=3687496" title="Judith O'Dea">
Judith O'Dea



</doc>
<doc id="3687498" url="https://pl.wikipedia.org/wiki?curid=3687498" title="Polsko-Japońska Wyższa Szkoła Technik Komputerowych Wydział Zamiejscowy w Gdańsku">
Polsko-Japońska Wyższa Szkoła Technik Komputerowych Wydział Zamiejscowy w Gdańsku



</doc>
<doc id="3687500" url="https://pl.wikipedia.org/wiki?curid=3687500" title="Konstantin Kuzniecow">
Konstantin Kuzniecow

Konstantin Andriejewicz Kuzniecow (ros. Константин Андреевич Кузнецо́в; ur. 23 października 1899, zm. 11 stycznia 1982) – radziecki operator filmowy. Laureat Nagrody Stalinowskiej (1950). Zasłużony Działacz Sztuk RFSRR (1970). Uczeń operatora Aleksandra Lewickiego. Od 1923 roku pracował w dziedzinie kinematografii. W 1934 roku wykładał w WGIK. W 1935 roku był pedagogiem-konsultantem w Tadżyckim studiu filmowym.

</doc>
<doc id="3687512" url="https://pl.wikipedia.org/wiki?curid=3687512" title="Yang Di">
Yang Di



</doc>
<doc id="3687513" url="https://pl.wikipedia.org/wiki?curid=3687513" title="Class">
Class

Class – brytyjski serial science-fiction, spin-off serialu "Doktor Who". Pierwszy odcinek miał premierę 22 października 2016 roku w Wielkiej Brytanii. Jest on produkowany przez Dereka Ritchiego, który wcześniej był producentem dziewiątej serii serialu "Doktor Who".
W Stanach Zjednoczonych w dniach 17 i 19 kwietnia 2017 roku w niektórych kinach na terenie kraju odbyły się premierowe pokazy odcinka "The Pilot" serialu "Doktor Who". Odcinek ten został wyświetlony razem z pierwszym odcinkiem serialu "Class". 
Produkcja.
Produkcja serialu została ogłoszona 1 października 2015. Producentem wykonawczym został Steven Moffat. 27 kwietnia ogłoszono, że szkoła znana z serialu "Doktor Who", Coal Hill przestanie być szkołą średnią, a przekształci się w szkołę wyższą o nazwie Coal Hill Academy.
Zdjęcia ruszyły 4 kwietnia 2016 w Cardiff, a zakończyły się 2 września tego samego roku.
W czołówce każdego odcinka pojawia się skrócona wersja piosenki „Up All Night”, autorstwa Alexa Clarego.
Fabuła.
Serial opowiada o życiu studentów i nauczycieli z "Coal Hill Academy", którzy muszą połączyć swoje prywatne życie z walką z potworami, które chcą sprowadzić chaos na ziemię.
Odcinki.
Seria składa się z ośmiu odcinków. Scenariusz do nich wszystkich jest napisany przez Patricka Nessa, a rolę reżysera pełnią Edward Bazalgette, Philippa Langdale, Wayne Yip oraz Julian Holmes.
Emisja.
Odcinki miały swoją premierę w Wielkiej Brytanii co tydzień o 10:00 w internetowej wersji kanału BBC Three, natomiast powtórki były emitowane na BBC One. Odcinki są dostępne w BBC Store zaraz po premierze.
8 stycznia 2016 została potwierdzona informacja, że "Class" zostanie wyemitowany również w Stanach Zjednoczonych na kanale BBC America, a swoją premierę ma mieć w styczniu 2017 roku. W Kanadzie serial miał premierę 22 października 2016 r. na kanale Space.
We wrześniu potwierdzono, że serial pojawi się również w Australii. 22 października pojawiły się dwa pierwsze odcinki w trybie przyśpieszonym na internetowej platformie kanału ABC, po czym, 24 października nastąpiła premiera tych odcinków na kanale ABC2.
Książki.
27 października zostały wydane 3 książki związane z serialem:

</doc>
<doc id="3687514" url="https://pl.wikipedia.org/wiki?curid=3687514" title="Rabka Zdrój (przystanek kolejowy)">
Rabka Zdrój (przystanek kolejowy)



</doc>
<doc id="3687524" url="https://pl.wikipedia.org/wiki?curid=3687524" title="Allan Hansen">
Allan Hansen

 
Allan Hansen (ur. 21 kwietnia 1956 w Odense) – duński piłkarz występujący na pozycji pomocnika.
Kariera klubowa.
Hansen karierę rozpoczynał w sezonie 1974 w drugoligowym zespole Odense BK. W sezonie 1975 awansował z nim do pierwszej ligi, a w sezonie 1977 zdobył mistrzostwo Danii. Został też uznany piłkarzem roku w Danii (1977). Po tych sukcesach odszedł do niemieckiej Tennis Borussii Berlin, grającej w 2. Bundeslidze Nord. Zadebiutował tam 6 stycznia 1978 w zremisowanym 1:1 meczu z Bayerem Uerdingen. W Tennis Borussii występował do sezonu 1979/1980.
Następnie Hansen wrócił do Odense. W sezonie 1981 z 28 bramkami na koncie został królem strzelców pierwszej ligi duńskiej. Ponownie został też uznany piłkarzem roku. W połowie 1982 roku został graczem niemieckiego Hamburgera SV. w Bundeslidze zadebiutował 21 sierpnia 1982 w zremisowanym 2:2 spotkaniu z 1. FC Nürnberg. W sezonie 1982/1983 zdobył z zespołem mistrzostwo Niemiec oraz Puchar Mistrzów. W sezonie 1983/1984 wywalczył z nim natomiast wicemistrzostwo Niemiec.
W 1984 roku Hansen ponownie wrócił do Odense. Tym razem występował tam przez pięć sezonów. Następnie odszedł do Næstved IF, z którym w sezonie 1988 wywalczył wicemistrzostwo Danii. Potem odszedł z klubu, a karierę kontynuował już tylko na szczeblu amatorskim.
Kariera reprezentacyjna.
W reprezentacji Danii Hansen zadebiutował 30 stycznia 1977 w wygranym 4:1 towarzyskim meczu z Gambią, w którym strzelił także gola. W latach 1977–1985 w drużynie narodowej rozegrał 16 spotkań i zdobył 3 bramki.

</doc>
<doc id="3687525" url="https://pl.wikipedia.org/wiki?curid=3687525" title="Tomáš Matonoha">
Tomáš Matonoha

Tomáš Matonoha (ur. 13 marca 1971 roku w Brnie) – czeski aktor i prezenter.
Życiorys.
Ukończył Akademię Sztuk Scenicznych im. Janáčka w Brnie. W 1994 roku został członkiem zespołu HaDivadlo. Od 2005 roku pracuje w Praskim Teatrze Rokoko.

</doc>
<doc id="3687528" url="https://pl.wikipedia.org/wiki?curid=3687528" title="Lista i wyniki gal Fight Exclusive Night">
Lista i wyniki gal Fight Exclusive Night

Lista i wyniki gal Fight Exclusive Night.
Wyniki gal.
FEN 6: Showtime.
Po raz pierwszy organizatorzy przyznali bonusy finansowe za „nokaut wieczoru”, „poddanie wieczoru” oraz „walkę wieczoru”.
Nagrody bonusowe:
FEN 7: Real Combat.
Nagrody bonusowe:
FEN 8: Summer Edition.
Nagrody bonusowe:
FEN 9: Go For It.
Nagrody bonusowe:
FEN 10: Gold Edition.
Nagrody bonusowe:
FEN 11: Warsaw Time.
Nagrody bonusowe:
FEN 12: Feel The Force.
Nagrody bonusowe:
FEN 13: Summer Edition.
Nagrody bonusowe:
FEN 14: Silesian Rage.
Nagrody bonusowe:
FEN 15: Final Strike.
Nagrody bonusowe:
FEN 16: Warsaw Reloaded.
Nagrody bonusowe:
FEN 17: Baltic Storm.
Nagrody bonusowe:
FEN 18: Summer Edition.
Nagrody bonusowe:
FEN 19: Battle for Wrocław.
Nagrody bonusowe:
FEN 20: Next Level.
Nagrody bonusowe:
FEN 21: Grzebyk vs. Vieira.
Zwycięstwo Grzebyka przez TKO w trzeciej rundzie
Zwycięstwo Pławeckiego przez niejednogłośną decyzję sędziów
Zwycięstwo Zontka przez TKO w trzeciej rundzie
Zwycięstwo Łopaczyka przez poddanie w trzeciej rundzie
Zwycięstwo Ziółkowskiego przez KO w pierwszej rundzie
Zwycięstwo Kopery przez TKO w pierwszej rundzie
Zwycięstwo Somerfelda przez niejednogłośną decyzję sędziów
Zwycięstwo Cieplińskiego przez jednogłośną decyzję sędziów
Zwycięstwo Leśki przez poddanie w pierwszej rundzie
Nagrody bonusowe:
FEN 22: Poznań Fight Night.
Nagrody bonusowe:
FEN 23: Rebecki vs. Imavov.
Nagrody bonusowe:
FEN 24: All or Nothing.
Nagrody bonusowe:
FEN 25: Ostróda Fight Night.
Nagrody bonusowe:
FEN 26: The Greatness.
Nagrody bonusowe:
FEN 27: Rębecki vs. Magomedov.
Nagrody bonusowe:
FEN 28: Lotos Fight Night.
Nagrody bonusowe:
FEN 29: Lotos Fight Night Ostróda.
Nagrody bonusowe:
FEN 30: Lotos Fight Night Wrocław.
Nagrody bonusowe:
FEN 31: Lotos Fight Night Łódź.
Nagrody bonusowe:
FEN 32: Lotos Fight Night Warszawa.
Nagrody bonusowe:
FEN 33: Lotos Fight Night Warszawa.
Nagrody bonusowe:
FEN 34: Totalbet Fight Night.
Karta Główna
Nagrody bonusowe:
FEN 35: Lotos Fight Night Ostróda.
Nagrody bonusowe:
FEN 36: Fight Night Szczecin.
Nagrody bonusowe:
FEN 37: Energa Fight Night Wrocław.
Nagrody bonusowe:
FEN 38: Lotos Fight Night.
Nagrody bonusowe:
FEN 40: Energa Fight Night Ostróda.
Nagrody bonusowe:
FEN 41: Tauron Fight Night Mrągowo.
Nagrody bonusowe:
FEN 42: Tauron Fight Night Wrocław.
Nagrody bonusowe:
FEN 43: Energa Fight Night Szczecin.
Nagrody bonusowe:
Nie przyznano
FEN 44: Orlen Paliwa Fight Night.
Nagrody bonusowe:
FEN 45: Tauron Fight Night Ząbki.
Nagrody bonusowe:
FEN 46.
Nagrody bonusowe:
FEN 47.
Nagrody bonusowe:

</doc>
<doc id="3687534" url="https://pl.wikipedia.org/wiki?curid=3687534" title="Rechmial Miller">
Rechmial Miller

Rechmial Miller (ur. 27 czerwca 1998) – brytyjski lekkoatleta specjalizujący się w biegach sprinterskich.
Brązowy medalista mistrzostw świata juniorów młodszych w biegu na 100 metrów (2015). W tym samym roku został wicemistrzem igrzysk Wspólnoty Narodów młodzieży w Apii.

</doc>
<doc id="3687536" url="https://pl.wikipedia.org/wiki?curid=3687536" title="Parafia Najświętszej Maryi Panny Różańcowej w Mrzygłodzie">
Parafia Najświętszej Maryi Panny Różańcowej w Mrzygłodzie



</doc>
<doc id="3687540" url="https://pl.wikipedia.org/wiki?curid=3687540" title="Kościół Niepokalanego Poczęcia Najświętszej Maryi Panny w Dzierżoniowie">
Kościół Niepokalanego Poczęcia Najświętszej Maryi Panny w Dzierżoniowie

Kościół Niepokalanego Poczęcia Najświętszej Maryi Panny – rzymskokatolicki kościół filialny należący do parafii Maryi Matki Kościoła w Dzierżoniowie.
Jest to świątynia wzniesiona zapewne w XIV wieku. Początkowa była kościołem przyklasztornym zakonu augustianów. Opuszczający w 1525 roku miasto, mnisi sprzedali klasztor razem z kościołem, który do 1713 roku funkcjonował pod wezwaniem św. Marka Ewangelisty. W obecnym kształcie jest to gotycka oskarpowana bryła o rzucie wydłużonego prostokąta z wielobocznym, nie wyodrębnionym w całości prezbiterium. Świątynia nakryta jest dachem dwuspadowym ze strychowymi okienkami, pozostałością z przebudowy z 1717 roku.

</doc>
<doc id="3687541" url="https://pl.wikipedia.org/wiki?curid=3687541" title="Derick Silva">
Derick Silva

Derick Silva (ur. 23 kwietnia 1998) – brazylijski lekkoatleta specjalizujący się w biegach sprinterskich.
W 2014 dwukrotnie zajmował 4. miejsce podczas mistrzostw Ameryki Południowej juniorów młodszych. Dwukrotny srebrny i złoty medalista juniorskich mistrzostw Ameryki Południowej z 2015. W tym samym roku zdobył srebrny medal w biegu na 100 metrów oraz był czwarty na dwa razy dłuższym dystansie podczas mistrzostw świata juniorów młodszych w Cali. W 2016 zajął 7. miejsce na mistrzostwach świata juniorów w Bydgoszczy. Uczestnik IAAF World Relays oraz brązowy medalista mistrzostw panamerykańskich juniorów (2017). W 2019 został złotym medalistą igrzysk panamerykańskich, w konkurencji sztafety 4 × 100 metrów.
Rekordy życiowe.
W 2019 roku sztafeta 4 × 400 metrów z dos Santosem na trzeciej zmianie ustanowiła czasem 37,72 aktualny rekord Ameryki Południowej.

</doc>
<doc id="3687545" url="https://pl.wikipedia.org/wiki?curid=3687545" title="Boks na Igrzyskach Panamerykańskich 2015">
Boks na Igrzyskach Panamerykańskich 2015

Boks na Igrzyskach Panamerykańskich 2015 odbywał się w dniach 18–25 lipca 2015 roku w Oshawa Sports Centre w Oshawa. Sto dwadzieścioro zawodników obojga płci rywalizowało łącznie w trzynastu konkurencjach.

</doc>
<doc id="3687546" url="https://pl.wikipedia.org/wiki?curid=3687546" title="Hinxhill">
Hinxhill

Hinxhill – wieś w Anglii, w Kent. Leży 3,9 km od miasta Ashford, 32 km od miasta Maidstone i 81,9 km od Londynu. W 1961 roku civil parish liczyła 43 mieszkańców.

</doc>
<doc id="3687547" url="https://pl.wikipedia.org/wiki?curid=3687547" title="Kompania graniczna KOP „Landwarów”">
Kompania graniczna KOP „Landwarów”

Kompania graniczna KOP „Landwarów” – pododdział graniczny Korpusu Ochrony Pogranicza.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Landwarowie rozmieszczono dowództwo i pododdziały sztabowe 17 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłej kompanii granicznej KOP „Landwarów” służbę graniczną pełniły pododdziały 17 batalionu Straży Granicznej. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej w etacie Ministerstwa Spraw Wewnętrznych.
Formowanie i zmiany organizacyjne.
Na podstawie rozporządzenie Ministra Spraw Wewnętrznych nr 1099 ze stycznia 1926 roku, w trzecim etapie organizacji Korpusu Ochrony Pogranicza, sformowano 22 batalion graniczny , a w jego składzie 3 kompanię graniczną KOP.
W 1930 roku 3 kompania graniczna KOP „Landwarów” podlegała dowódcy batalionu KOP „Troki”. W 1933 w Landwarowie nie było już kompanii granicznej. W miejscowości funkcjonowały kompanie: odwodowa „Landwarów” i karabinów maszynowych „Landwarów”.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Miejscowość, w którym stacjonowała kompania graniczna, posiadała status garnizonu Korpusu Ochrony Pogranicza.

</doc>
<doc id="3687549" url="https://pl.wikipedia.org/wiki?curid=3687549" title="Kompania graniczna KOP „Głębokie”">
Kompania graniczna KOP „Głębokie”

Kompania graniczna KOP „Głębokie” – pododdział graniczny Korpusu Ochrony Pogranicza.
Formowanie i zmiany organizacyjne.
Na podstawie rozkazu szefa Sztabu Generalnego L. dz. 12044/O.de B./24 z 27 września 1924 roku, w pierwszym etapie organizacji Korpusu Ochrony Pogranicza sformowano 7 batalion graniczny , a w jego składzie 4 kompanię graniczną KOP.
W 1930 roku 4 kompania graniczna KOP „Głębokie” podlegała dowódcy batalionu KOP „Podświle”. W 1931 roku w Głębokim funkcjonowała już 2 kompania odwodowa „Głębokie”. Jej dowódcą był były dowódca kompanii granicznej „Głębokie” kpt. Jan Witkowski.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Miejscowość, w którym stacjonowała kompania graniczna, posiadała status garnizonu Korpusu Ochrony Pogranicza.

</doc>
<doc id="3687551" url="https://pl.wikipedia.org/wiki?curid=3687551" title="Kompania graniczna KOP „Polewacze”">
Kompania graniczna KOP „Polewacze”



</doc>
<doc id="3687554" url="https://pl.wikipedia.org/wiki?curid=3687554" title="Kowale (rejon głębocki)">
Kowale (rejon głębocki)

Kowale (błr. Кавалі, "Kavali"; ros. Ковали, "Kowali") – wieś na Białorusi, w obwodzie witebskim, w rejonie głębockim. Wchodzi w skład sielsowietu Obrub. Wieś leży 8 km na południowy wschód od Głębokiego.
Siedziba parafii prawosławnej pw. Zaśnięcia Matki Bożej.
Wieś duchowna położona była w końcu XVIII wieku w województwie połockim.
Historia.
W 1870 roku wieś leżała w wołoście Głębokie, w powiecie dziśnieńskim guberni wileńskiej. Wchodziła w skład majątku Łastowice. Wieś Kowale została opisana w Słowniku geograficznym Królestwa Polskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 233 osoby, 227 było wyznania prawosławnego, a 6 mojżeszowego. Jednocześnie 6 mieszkańców zadeklarowało polską przynależność narodową, 219 białoruską, a 8 rosyjską. Było tu 40 budynków mieszkalnych. W 1931 w 45 domach zamieszkiwało 250 osób.
Wierni należeli do parafii rzymskokatolickiej w Głębokiem i miejscowej prawosławnej. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. Po ataku Niemiec na ZSRR, 24 czerwca 1941 przez miejscowość przechodziła kolumna więźniów z Berezwecza, którzy zostali rozstrzelani dwa dni później w Mikałajewie (zob. droga śmierci Berezwecz-Taklinowo).
W latach 1941-1944 wieś była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3687555" url="https://pl.wikipedia.org/wiki?curid=3687555" title="Grenoble École de Management">
Grenoble École de Management

Grenoble École de Management (GEM) – europejska szkoła biznesowa posiadająca dwa kampusy: w Grenobleu i Paryż. Została założona w 1984 roku. 
We Francji posiada status grande école.
W 2015 roku GEM uplasowała się na 20 miejscu pośród wszystkich szkół biznesowych w Europie. Szkoła została doceniona również w dziedzinie studiów menadżerskich – program MBA zajął 94 miejsce w ogólnoświatowym rankingu programów typu Master of Business Administration (MBA).
Programy studiów realizowane przez GEM posiadają potrójną akredytację przyznaną przez AMBA, EQUIS oraz AACSB.

</doc>
<doc id="3687556" url="https://pl.wikipedia.org/wiki?curid=3687556" title="Kingsdown (Swale)">
Kingsdown (Swale)

Kingsdown – wieś w Anglii, w Kent. Leży 5 km na zachód od miasta Sittingbourne, 17,7 km od miasta Maidstone i 64,2 km na północny wschód od Londynu. W 1961 roku civil parish liczyła 54 mieszkańców.

</doc>
<doc id="3687557" url="https://pl.wikipedia.org/wiki?curid=3687557" title="Kingsdown (Kent)">
Kingsdown (Kent)



</doc>
<doc id="3687560" url="https://pl.wikipedia.org/wiki?curid=3687560" title="Inwestycyjna teoria rywalizacji politycznej">
Inwestycyjna teoria rywalizacji politycznej

Inwestycyjna teoria rywalizacji politycznej – teoria polityczna zakładająca, że programy i działalność partii politycznych oraz polityka rządu są determinowane poprzez inwestycje dokonywane na rzecz partii przez różne grupy interesu: przedsiębiorstwa, związki zawodowe, organizacje pozarządowe. Twórcą teorii jest Thomas Ferguson.
Zgodnie z teorią, istnieje wiele mechanizmów finansowania partii politycznych: wpłaty na kampanie, datki w ramach legalnego lobbingu, wsparcie think tanków i fundacji, wynagrodzenia za odczyty, konferencje. Polityka i tworzone prawo jest wypadkową rywalizacji koalicji inwestorów wykorzystujących powyższe mechanizmy. 

</doc>
<doc id="3687561" url="https://pl.wikipedia.org/wiki?curid=3687561" title="Kopolimer akrylonitrylo-butadieno-styrenowy">
Kopolimer akrylonitrylo-butadieno-styrenowy



</doc>
<doc id="3687569" url="https://pl.wikipedia.org/wiki?curid=3687569" title="Andriej Braun">
Andriej Braun

Andriej Gieorgijewicz Braun (ros. Андрей Георгиевич Браун, ur. 14 lutego 1937 we wsi Rundiwizija w obwodzie czernihowskim) – radziecki i kazachstański polityk narodowości niemieckiej, Bohater Pracy Socjalistycznej (1991).
Życiorys.
Urodzony w wielodzietnej rodzinie kołchozowego ślusarza Georga Brauna, z pochodzenia Niemca, który w październiku 1936 został aresztowany i poddany represjom. Jak wiele niemieckich rodzin zamieszkałych w Ukraińskiej SRR, po wkroczeniu Wehrmachtu rodzina Braunów została we wrześniu 1943 przewieziona przez władze niemieckie do okupowanej Polski, gdzie pracowała na fermie w pobliżu Krakowa. Po zakończeniu wojny rodzina została osiedlona w Kupczanowce w obwodzie akmolińskim. W 1958 Andriej Braun ukończył technikum zootechniczne w Akmole (obecnie Astana), pracował jako zootechnik w gospodarstwie w Kupczanowce, a 1961-1967 zootechnik i główny zootechnik w sowchozie „Kapitonowski” w rejonie makinskim w obwodzie celinogradzkim, 1961 został członkiem KPZR. W 1965 zaocznie ukończył Omski Instytut Rolniczy, 1967 został dyrektorem sowchozu „Soczinski” w obwodzie celinogradzkim, od grudnia 1973 do 1982 był I sekretarzem rejonowego komitetu KPK, a 1982-1986 I zastępcą przewodniczącego Komitetu Wykonawczego Celinogradzkiej Rady Obwodowej. Od 1 września 1986 do 7 września 1991 był I sekretarzem Komitetu Obwodowego KPK w Celinogradzie, 1990-1992 przewodniczącym Celinogradzkiej Obwodowej Rady Deputatów Ludowych, od lutego 1992 do października 1995 kierował administracją obwodu celinogradzkiego/akmolińskiego. Od października 1995 do lipca 1997 był akimem obwodu akmolińskiego, a 1997-1998 doradcą Prezydenta Kazachstanu Nursułtana Nazarbajewa ds. zagadnień rolniczych. W latach 1987-1989 był deputowanym do Rady Najwyższej ZSRR 11 kadencji, 1989-1991 deputowanym ludowym ZSRR, 1980-1984 deputowanym do Rady Najwyższej Kazachskiej SRR 10 kadencji, a 1990-1992 deputowanym do Rady Najwyższej Republiki Kazachstanu.
Odznaczenia.
I medale.

</doc>
<doc id="3687573" url="https://pl.wikipedia.org/wiki?curid=3687573" title="Suchogłówkowate">
Suchogłówkowate

Suchogłówkowate ("Phleogenaceae " Gäum.) – rodzina grzybów z rzędu lepkogłówkowców ("Atractiellomyces").
Systematyka.
Pozycja w klasyfikacji według Index Fungorum: "Atractiellales, Incertae sedis, Atractiellomycetes, Pucciniomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwę polską podał Władysław Wojewoda w 2003 r. Wcześniej w piśmiennictwie polskim rodzina ta znana była pod nazwą główkowate.

</doc>
<doc id="3687574" url="https://pl.wikipedia.org/wiki?curid=3687574" title="Phleogenaceae">
Phleogenaceae



</doc>
<doc id="3687577" url="https://pl.wikipedia.org/wiki?curid=3687577" title="UN/LOCODE">
UN/LOCODE

UN/LOCODE () – system geokodowania zarządzany przez Europejską Komisję Gospodarczą, stworzony przez Organizację Narodów Zjednoczonych.
Struktura.
Kod składa się z pięciu znaków. Pierwsze dwie litery są oznaczeniem państwa lub terytorium według standardu ISO 3166-1 alfa-2, natomiast pozostałe trzy odnoszą się do lokalizacji. Tam gdzie to możliwe, UN/LOCODE wykorzystuje oznaczenie Międzynarodowego Zrzeszenia Przewoźników Powietrznych (IATA).
Historia.
System UN/LOCODE powstał w 1981 roku. Jest on oparty na strukturze kodów opracowanej przez Komisję Gospodarcza Narodów Zjednoczonych ds. Ameryki Łacińskiej i Karaibów (UNECLAC) i listę lokalizacji wywodzącą się z prac Komisji Gospodarczo-Społecznej Narodów Zjednoczonych ds. Azji i Pacyfiku (UNESCAP), a rozwiniętą przez Konferencję Narodów Zjednoczonych ds. Handlu i Rozwoju (UNCTAD) we współpracy z organizacjami takimi jak Międzynarodowe Zrzeszenie Przewoźników Powietrznych (IATA) i Międzynarodowa Izba Żeglugi (ICS), oraz przy współudziale innych organizacji handlowych i rządów państw.
Pierwsze wydanie z 1981 roku zawierało kody ok. 8000 lokalizacji, obecna lista (2015-2) zawiera kody dla 103 034 lokalizacji położonych zarówno w państwach, jak i na pełnym morzu.

</doc>
<doc id="3687579" url="https://pl.wikipedia.org/wiki?curid=3687579" title="Testament windykacyjny">
Testament windykacyjny



</doc>
<doc id="3687584" url="https://pl.wikipedia.org/wiki?curid=3687584" title="Jørgen Kristensen">
Jørgen Kristensen

 
Jørgen Kristensen (ur. 12 grudnia 1946 w Hedehusene) – duński piłkarz występujący na pozycji pomocnika.
Kariera klubowa.
Kristensen karierę rozpoczynał w sezonie 1967 w pierwszoligowym zespole Køge BK. W 1968 roku przeszedł do amerykańskiego Detroit Cougars z NASL. Spędził tam sezon 1968, a potem odszedł do holenderskiej Sparty Rotterdam. Jej barwy reprezentował przez cztery sezony.
W 1972 roku Kristensen przeniósł się do innego zespołu z Rotterdamu, Feyenoordu. Wywalczył z nim mistrzostwo Holandii (1974), trzy wicemistrzostwa Holandii (1973, 1975, 1976), a także wygrał rozgrywki Pucharu UEFA w sezonie 1973/1974. Następnie, w 1976 roku wrócił do Køge.
Jednak jeszcze w tym samym roku został graczem niemieckiej Herthy BSC. W Bundeslidze zadebiutował 17 września 1976 w przegranym 1:2 meczu z Borussią Dortmund. W sezonie 1976/1977 Kristensen dotarł wraz z Herthą do finału Pucharu Niemiec, a w sezonie 1977/1978 zajął z nią 3. miejsce w Bundeslidze.
W 1978 roku Kristensen odszedł do duńskiego Næstved IF, ale w tym samym roku przeniósł się do amerykańskiego Chicago Sting, grającego w NASL. Grał też w innych zespołach NASL, takich jak Tulsa Roughnecks, Calgary Boomers, Wichita Wings oraz Kansas City Cornets. W 1987 roku zakończył karierę.
Kariera reprezentacyjna.
W reprezentacji Danii Kristensen zadebiutował 9 czerwca 1971 w wygranym 1:0 meczu eliminacji Mistrzostw Europy 1972 ze Szkocją. 7 czerwca 1972 w wygranym 3:0 pojedynku Mistrzostw Nordyckich z Finlandią strzelił pierwszego gola w kadrze. W latach 1971-1978 w drużynie narodowej rozegrał 19 spotkań i zdobył 3 bramki.

</doc>
<doc id="3687592" url="https://pl.wikipedia.org/wiki?curid=3687592" title="CyberJoly Drim">
CyberJoly Drim

CyberJoly Drim – opowiadanie fantastyczne Antoniny Liedtke z 1999 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w miesięczniku „Fenix” nr 1/1999 (80).
W 2000 na Polconie w Gdyni, Antonina Liedtke otrzymała za "CyberJoly Drim" Nagrodę im. Janusza A. Zajdla w kategorii najlepsze opowiadanie. Opowiadanie otrzymało także nagrodę Srebrny Glob, przyznawaną przez Asocjację Polskich Pisarzy Fantastycznych oraz Nagrodę On-Line magazynu Fahrenheit. Opowiadanie było także publikowane na autorskiej stronie pisarki.

</doc>
<doc id="3687594" url="https://pl.wikipedia.org/wiki?curid=3687594" title="Hanka (rzeka)">
Hanka (rzeka)

Hanka ("Hanna") – rzeka, lewoboczny dopływ Bugu o długości 27,39 km.
Rzeka płynie w województwie lubelskim. , a obecnie początkiem rzeki jest śluza przy drodze Wyryki-Adampol-Żuków oddzielająca Hankę od Kanału Partyzantów, płynącego w stronę Bugu. Rzeka płynie przez las w stronę Kaplonos, gdzie zmienia kierunek z północno-zachodniego na północny. 4 km dalej w Siedliskach przyjmuje z lewej strony rów z jeziora Mosty, a zarazem zmienia kierunek płynięcia na północno-wschodni. Kilka kilometrów dalej dopływa do Hanny, a dalej płynie do Kuzawki, gdzie wpada do Bugu.

</doc>
<doc id="3687599" url="https://pl.wikipedia.org/wiki?curid=3687599" title="Cyber Joly Drim">
Cyber Joly Drim



</doc>
<doc id="3687601" url="https://pl.wikipedia.org/wiki?curid=3687601" title="Autobahn nach Poznań">
Autobahn nach Poznań

Autobahn nach Poznań – opowiadanie fantastyczne Andrzeja Ziemiańskiego z 2001 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w „Nowej Science Fiction” nr 2/2001 (2).
W 2002 na Polconie w Krakowie Andrzej Ziemiański otrzymał za "Autobahn nach Poznań" Nagrodę im. Janusza A. Zajdla w kategorii najlepsze opowiadanie.
Opowiadanie było także publikowane w autorskim zbiorze opowiadań „Zapach szkła” oraz antologii „Rakietowe szlaki” tom 6.

</doc>
<doc id="3687602" url="https://pl.wikipedia.org/wiki?curid=3687602" title="Guy Kawasaki">
Guy Kawasaki

Guy Kawasaki (ur. 30 sierpnia 1954) – amerykański specjalista od marketingu, autor książek oraz inwestor Venture capital z Doliny Krzemowej. Był jednym z pracowników firmy Apple odpowiedzialnym za marketing jej komputera Macintosh w 1984 roku. Był także jednym z doradców Google w sprawach telefonów Motorola z systemem Android.
Od marca 2015 do grudnia 2016 roku Kawasaki był członkiem Wikimedia Foundation, organizacji odpowiedzialnej za działanie Wikipedii.

</doc>
<doc id="3687603" url="https://pl.wikipedia.org/wiki?curid=3687603" title="Salwa Eid Naser">
Salwa Eid Naser

Salwa Eid Naser (arab. سلوى عيد ناصر; ur. 23 maja 1998 w Anambrze) – bahrajńska lekkoatletka specjalizująca się w biegach sprinterskich, w tym szczególnie na dystansie 400 metrów. Aktualna najmłodsza w historii i pierwsza azjatycka mistrzyni świata z Dohy na tym dystansie z trzecim czasem w historii lekkoatletyki wynoszącym 48,14.
Przebieg kariery.
Ebelechukwu Agbapuonwu urodziła się i dorastała w stanie Anambra w Nigerii. W 2014 roku przeprowadziła się do Bahrajnu, zmieniła nazwisko i wyznanie.
Srebrna medalistka igrzysk olimpijskich młodzieży z Nankin w biegu na 400 metrów (2014). W 2015 triumfowała na azjatyckich, a dwa miesiące później na światowych mistrzostwach juniorów młodszych. Złota (w biegu na 400 metrów) i brązowa (w sztafecie 4 × 400 metrów) medalistka światowych wojskowych igrzysk sportowych (2015).
Srebrna medalistka mistrzostw świata w Londynie w biegu na 400 metrów (2017).
W 2019 zdobyła na mistrzostwach Azji dwa złote medale w biegach indywidualnych (200 i 400 metrów) oraz dwa złote (4 x 400, 4 x 400 sztafeta mieszana) i jeden brązowy (4 x 100) w sztafetach. Oprócz historycznego osiągnięcia w biegu na 400 metrów na mistrzostwach świata w Dosze, dołożyła w ich trakcie także brąz za sztafetę mieszaną 4 × 400 metrów. W tym samym roku na światowych wojskowych igrzyskach sportowych zdobyła jeszcze złoto (400 metrów) i brąz w sztafecie (4 × 100 metrów).
W czerwcu 2020 została zawieszona za naruszenie przepisów antydopingowych.
Osiągnięcia.
Rekordy życiowe.
W 2016 w Dosze bahrajńska sztafeta 4 × 400 metrów z Eid Naser w składzie ustanowiła halowy rekord Azji w tej konkurencji z czasem 3:35,07. W 2018 w Dżakarcie kolejna jej sztafeta ustanowiła, wynikiem 3:30,61, aktualny rekord Bahrajnu na otwartym stadionie.

</doc>
<doc id="3687606" url="https://pl.wikipedia.org/wiki?curid=3687606" title="Salwa Eid Nasser">
Salwa Eid Nasser



</doc>
<doc id="3687608" url="https://pl.wikipedia.org/wiki?curid=3687608" title="The Twelve Kingdoms">
The Twelve Kingdoms



</doc>
<doc id="3687613" url="https://pl.wikipedia.org/wiki?curid=3687613" title="Help Maciek 2 LIVE">
Help Maciek 2 LIVE



</doc>
<doc id="3687616" url="https://pl.wikipedia.org/wiki?curid=3687616" title="Hailemariyam Amare">
Hailemariyam Amare

Hailemariyam Amare (ur. 22 lutego 1997) – etiopski lekkoatleta specjalizujący się w biegach długich.
W 2014 zdobył brązowy medal w drużynie juniorów na mistrzostwach Afryki w biegach przełajowych oraz zajął 5. miejsce na dystansie 3000 metrów z przeszkodami podczas juniorskich mistrzostw świata w Eugene. W marcu 2015 stanął na najniższym stopniu podium mistrzostw Afryki juniorów. W tym samym roku zajął 12. miejsce na światowym czempionacie w Pekinie oraz zdobył brązowy medal igrzysk afrykańskich w Brazzaville.

</doc>
<doc id="3687619" url="https://pl.wikipedia.org/wiki?curid=3687619" title="Amare Tegegn Halimariam">
Amare Tegegn Halimariam



</doc>
<doc id="3687623" url="https://pl.wikipedia.org/wiki?curid=3687623" title="Andreja Mladenović">
Andreja Mladenović

Andreja Mladenović, cyr. Андреја Младеновић (ur. 15 marca 1975 w Belgradzie) – serbski polityk i samorządowiec, wiceburmistrz Belgradu, poseł do Zgromadzenia Narodowego.
Życiorys.
Z zawodu menedżer, ukończył studia z zakresu zarządzania na belgradzkiej prywatnej uczelni Evropski univerzitet, na której podjął również studia doktoranckie. W 1994 zaangażował się w działalność polityczną w ramach Demokratycznej Partii Serbii (DSS). Był m.in. członkiem komitetu wykonawczego partii i prezesem jej organizacji młodzieżowej. W latach 2000–2004 był radnym dzielnicy Zemun i członkiem zarządu tej dzielnicy. Od 2004 wybierany do rady miejskiej w Belgradzie, w której przewodniczył klubowi radnych swojego ugrupowania. W latach 2004–2008 wchodził w skład zarządu miasta, w 2013 został zastępcą burmistrza Belgradu.
W 2015 opuścił Demokratyczną Partię Serbii, założył i stanął na czele nowej partii pod nazwą Samostalni DSS. W ramach nawiązanej współpracy z Serbską Partią Postępową otrzymał mandatowe miejsce na jej liście wyborczej w 2016, uzyskując w wyborach parlamentarnych mandat posła do Zgromadzenia Narodowego; zrezygnował z niego na samym początku kadencji, pozostając w administracji miejskiej. Między majem a czerwcem 2018 tymczasowo kierował magistratem. Wchodził następnie w skład zarządu miasta kierowanego przez Zorana Radojičicia.

</doc>
<doc id="3687624" url="https://pl.wikipedia.org/wiki?curid=3687624" title="Droga śmierci Berezwecz-Taklinowo">
Droga śmierci Berezwecz-Taklinowo

Droga śmierci Berezwecz-Taklinowo – szlak kaźni więźniów ewakuowanych z więzienia w Berezweczu (ob. Głębokie), których po wybuchu wojny niemiecko-sowieckiej NKWD usiłowało odeskortować na wschód.
W nocy z 23 na 24 czerwca 1941 roku część więźniów, których Sowieci uznali za szczególnie niebezpiecznych, zamordowano w piwnicach berezweckiego więzienia. Następnego dnia pozostałych więźniów pognano w kierunku Witebska. Podczas 120-kilometrowego marszu więźniowie masowo ginęli na skutek wyczerpania, głodu, pragnienia i okrucieństwa strażników. Ostatnim punktem „drogi śmierci” stał się kołchoz Taklinowo (ob. Mikałajewa), gdzie 28 czerwca sowiecka eskorta rozstrzelała niemal wszystkich więźniów.
Według różnych danych podczas ewakuacji więzienia w Berezweczu zostało zamordowanych około 1–2 tys. osób. Większość ofiar była narodowości polskiej.
Geneza.
Po klęsce wrześniowej Berezwecz (ob. część miasta Głębokie) wraz z resztą ziem kresowych znalazł się pod sowiecką okupacją. Miejscowe koszary Korpusu Ochrony Pogranicza, mieszczące się w zabudowaniach byłego klasztoru oo. bazylianów, zostały przejęte przez NKWD, które urządziło w nich więzienie ogólne. Było ono jednym z czterech sowieckich więzień funkcjonujących na terenie obwodu wilejskiego; w oficjalnych dokumentach określano je mianem „więzienia nr 28”. Stanowisko naczelnika piastował sierżant bezpieczeństwa państwowego Michaił Nikołajewicz Prijomyszew.
W Berezweczu-Głębokiem przetrzymywano przede wszystkim aresztowanych mieszkańców Głębokiego, Brasławia, Dzisnej, Hermanowicz, Hołubicz, Plissy, Postaw, Szarkowszczyzny i innych pobliskich miejscowości. Do cel tamtejszego więzienia trafiali także mieszkańcy innych regionów Polski, w tym uchodźcy z terenów pod okupacją niemiecką. Z ustaleń Okręgowej Komisji Badania Zbrodni przeciw Narodowi Polskiemu w Łodzi wynika, że między 17 września 1939 roku a 24 czerwca 1941 roku na terenie więzienia zamordowano od 500 do 800 osób.
22 czerwca 1941 roku nazistowskie Niemcy dokonały inwazji na Związek Radziecki. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb sowieckiego terytorium. Szczególnym powodzeniem uwieńczone zostało niemieckie natarcie na Białorusi, gdzie w ciągu niespełna dwóch tygodni okrążono i doszczętnie rozbito sowiecki Front Zachodni.
Wobec szybkich postępów niemieckiego natarcia NKWD przystąpiło do likwidacji więźniów politycznych przetrzymywanych w strefie działań wojennych. Latem 1941 roku w więzieniach i aresztach na Kresach Wschodnich zamordowano od 20 tys. do 30 tys. osób. Charakterystyczne dla likwidacji więzień na terenach dzisiejszej Białorusi stały się zwłaszcza tzw. marsze śmierci, w których trakcie więźniów wyprowadzano z cel, po czym w letnim upale przez wiele dni pędzono pieszo na wschód. W wyniku prowadzonej w ten sposób „ewakuacji” więźniowie masowo umierali z wyczerpania, głodu i pragnienia, ginęli w nalotach niemieckiego lotnictwa, byli mordowani przez konwojentów.
Przebieg wydarzeń.
Początek ewakuacji.
Z wykazów odnalezionych w sowieckich archiwach wynika, że stan osadzonych w berezweckim więzieniu na dzień 10 czerwca 1941 roku wynosił 680 osób. Inny dokument NKWD z czerwca 1941 roku, dotyczący planowanej ewakuacji więzienia, podaje natomiast, że do więzień w Uzbeckiej SRR zamierzano wywieźć 678 więźniów. Jest jednak pewne, że w momencie rozpoczęcia ewakuacji liczba osadzonych była wyższa. Po 10 czerwca do więzienia trafili bowiem kolejni aresztanci, w tym nieustalona liczba osób zatrzymanych w wyniku wielkiej akcji deportacyjnej, zapoczątkowanej w nocy z 19 na 20 czerwca. Ponadto po rozpoczęciu niemieckiej inwazji NKWD przystąpiło do masowych aresztowań prawdziwych i domniemanych wrogów władzy sowieckiej. Zatrzymanych wówczas osób nie zdążono zarejestrować w więziennej ewidencji.
23 czerwca przebywający w Mołodecznie przedstawiciel zarządu więziennictwa NKWD Białoruskiej SRR, naczelnik działu operacyjnego Pariemski, w rozmowie telefonicznej rozkazał naczelnikowi Prijomyszewowi rozpocząć ewakuację więźniów. Do likwidacji więzienia przystąpiono jeszcze tej samej nocy. W stosunkowo najlepszej sytuacji znaleźli się więźniowie, których NKWD zdołało wywieźć koleją na wschód. Z zachowanych sowieckich dokumentów wynika, że 20 lipca 1941 roku dotarł do Kazania transport z 261 więźniami ewakuowanymi z Berezwecza. Ostatecznie z większości więźniów sformowano jednak kolumnę marszową, którą pognano na wschód.
Część więźniów, uznanych za najbardziej niebezpiecznych, NKWD postanowiło zlikwidować na miejscu. Do masowych egzekucji doszło w nocy z 23 na 24 czerwca. Ofiary mordowano w więziennych piwnicach, a strzały i krzyki zagłuszano głośną muzyką puszczaną z megafonów. Zbrodnia wyszła na jaw po ewakuacji Sowietów z Berezwecza, kiedy to do klasztoru udały się rodziny więźniów poszukujące swoich bliskich. Odnaleziono wówczas dziesiątki trupów, które enkawudziści pogrzebali w zbiorowych grobach lub zamurowali w celach. Świadkowie wspominali, że wiele zwłok miało sznury zarzucone na szyje, skrępowane ręce oraz nosiło ślady bestialskich tortur. Według najbardziej ostrożnych szacunków na terenie więzienia zamordowano kilkadziesiąt osób. Naoczni świadkowie szacowali jednak liczbę ofiar na 360, 500–600, a nawet 800 osób. Ustalono, że obok funkcjonariuszy NKWD w egzekucjach uczestniczył sekretarz miejscowego komitetu WKP(b) o nazwisku Skroba. Miał się on chwalić pod wpływem alkoholu, że osobiście zastrzelił 18 więźniów.
„Droga śmierci”.
Przygotowania do pieszej ewakuacji rozpoczęły się już w nocy z 23 na 24 czerwca. O godzinie 2:00 więźniów zaczęto wyprowadzać z cel i gromadzić na więziennym dziedzińcu. Wymarsz nastąpił trzy godziny później. Liczba więźniów, których wyprowadzono wówczas z Berezwecza, pozostaje trudna do ustalenia, gdyż nawet sowieckie archiwa podają sprzeczne informacje w tym zakresie. "Wykaz odjazdów i ruchu transportów z więzień NKWD Białoruskiej SRR" informuje, że pieszej ewakuacji podlegało 830 więźniów. Według meldunku prokuratora garnizonu witebskiego Glinki kolumna marszowa liczyła „916 skazanych oraz więźniów będących w śledztwie”. Z ustaleń OKBZpNP w Łodzi wynika natomiast, że z Berezwecza wyprowadzono od 1,5 tys. do 3 tys. więźniów. Wraz z nimi ewakuowali się członkowie więziennego personelu oraz ich rodziny. Michał Bogowicz, któremu udało się przeżyć „marsz śmierci”, oceniał, że kolumna marszowa była długa na 1,5 kilometra.
Wkrótce po wyjściu za bramę klasztoru kolumna natknęła się na tłum złożony z krewnych więźniów, którzy liczyli, że zdołają zobaczyć swoich bliskich oraz wręczyć im paczki z wodą, żywnością lub odzieniem. Nawiązanie jakiegokolwiek kontaktu uniemożliwili jednak konwojenci, którzy bili i szczuli psami zarówno więźniów, jak i członków ich rodzin. Po opuszczeniu Berezwecza kolumna podążyła przez Kowale, Hołubicze, Przewóz, Uszacz, Soroczyno i Ułłę w kierunku Witebska. Podczas kilkudniowego marszu więźniowie nie otrzymywali wody i pożywienia. Osoby, które nie nadążały za kolumną, podejmowały próby ucieczki lub oporu, zbyt wolno reagowały na polecenia, były rozstrzeliwane lub zakłuwane bagnetami przez konwojentów. Ocalali więźniowie wspominali, że trasa przemarszu kolumny usiana była dziesiątkami trupów. W trakcie marszu dochodziło również do zbiorowych egzekucji. W rejonie Soroczyna (Sierocina) naczelnik Prijomyszew wraz z pięcioma konwojentami rozstrzelali 27 lub 32 więźniów. Zbrodni tej dokonano w odwecie za ucieczkę jednego z osadzonych. Prokurator Glinka donosił w swym raporcie, że „w drodze […] Prijomyszew w różnym czasie i w dwóch etapach rozstrzelał 55 osób”.
28 czerwca nastąpił punkt kulminacyjny „marszu śmierci”. Tego dnia kolumna dotarła do miasteczka Ułła. Dwaj ocalali z masakry Polacy wspominali, że tamtejsi mieszkańcy odnieśli się do więźniów bardzo nieprzyjaźnie, ubliżając im, a nawet zachęcając eskortę do ich rozstrzelania („Towarzysze, dokąd prowadzicie tych bandytów, te polskie świnie. Bić ich na miejscu!”). Zdaniem Bogdana Musiała owo wydarzenie mogło mieć wpływ na późniejsze postępowanie enkawudzistów. W międzyczasie kolumna przeszła przez most nad Dźwiną. Gdy więźniowie i eskorta znaleźli się w okolicach kołchozu Taklinowo (ob. Mikałajewa), nadleciał niemiecki samolot, który zbombardował wspomniany most. Nalot wywołał panikę wśród więźniów. Prijomyszew wydał wówczas rozkaz wymordowania całej kolumny. W ciągu kilkunastu minut konwojenci ogniem broni maszynowej rozstrzelali kilkuset więźniów. Rannych dobijano strzałem pistoletu, bagnetem lub ciosem kolby karabinowej.
Masakrę przeżyli nieliczni więźniowie, którym udało się uciec do lasu lub ukryć się pod ciałami zamordowanych towarzyszy. Niektórych uciekinierów Sowieci wyłapali przy pomocy miejscowej ludności, po czym wywieźli do Witebska, a stamtąd w głąb ZSRR. Wiadomo również, że dzień po masakrze pięciu lub sześciu uciekinierów zostało złapanych i rozstrzelanych w wiosce Uboina (położonej na prawym brzegu Dźwiny, 15 km na północny zachód od Mikałajewa).
Konwojenci działali w takim pośpiechu, że nie uprzątnęli zwłok ofiar. Zmusili tylko niektórych chwilowo oszczędzonych więźniów, aby zebrali trupy z jezdni i wrzucili do przydrożnych rowów. Dopiero następnego dnia na miejscu masakry pojawiło się specjalne komando NKWD, które zmusiło kołchoźników z Taklinowa, aby zebrali ciała zamordowanych i pogrzebali w pięciu jamach na ziemniaki, które znajdowały się w pobliskim lesie. Po wkroczeniu wojsk niemieckich ofiary masakry ekshumowano, a następnie pogrzebano w wielkiej zbiorowej mogile, którą wykopano na skraju lasu.
Ofiary.
Liczba ofiar „marszu śmierci” pozostaje trudna do ustalenia. W raporcie na temat ewakuacji więzień NKWD Białoruskiej SRR, sporządzonym 3 września 1941 roku przez zastępcę naczelnika zarządu więziennictwa NKWD BSRR lejtnanta bezpieczeństwa państwowego Opalewa, podano, że rozstrzelanych zostało „do 600 osób”. "Wykaz odjazdów i ruchu transportów z więzień NKWD Białoruskiej SRR" oraz raport prokuratora Glinki informują natomiast, że w trakcie ewakuacji eskorta rozstrzelała 714 więźniów. Z kolei więzień Paweł Kożuch, który ocalał ukryty pod ciałami zamordowanych i był świadkiem jak enkawudziści liczyli zwłoki, usłyszał liczbę 1773. Sławomir Kalbarczyk oceniał, że liczba ofiar przekroczyła tysiąc. Inni historycy, opierając się na zeznaniach świadków, szacowali, że zamordowano około 1–2 tys. więźniów.
W gronie ofiar znaleźli się ks. Franciszek Kuksewicz, proboszcz parafii w Miorach oraz ks. Stanisław Eliasz, proboszcz parafii w Idołcie – obaj aresztowani już po wybuchu wojny niemiecko-sowieckiej.
Ponad pięciuset zamordowanych więźniów nie miało wyroków („było w śledztwie”), więc z punktu widzenia sowieckiego prawa byli niewinni, a ich egzekucja była bezprawna.
Odpowiedzialność sprawców.
Bezprawne postępowanie Prijomyszewa wywołało reakcję prokuratora garnizonu witebskiego, wojenjurysty trzeciej rangi Glinki. 4 lipca 1941 roku Glinka rozkazał aresztować naczelnika i postawić go przed trybunałem wojskowym, wnioskując jednocześnie o rozstrzelanie oskarżonego. Prijomyszew bronił się, twierdząc, że więźniowie usiłowali uciekać, rzekomo krzycząc przy tym „Niech żyje Hitler!”. Wstawili się za nim zastępca ludowego komisarza spraw wewnętrznych BSRR Ptaszkin oraz naczelnik zarządu NKWD obwodu witebskiego Motawkin. Ostatecznie pierwszy sekretarz KC KPB Pantielejmon Ponomarienko uznał postępowanie naczelnika za uzasadnione i polecił wypuścić go na wolność. Prijomyszew został zwolniony z aresztu w dniu wkroczenia wojsk niemieckich do Witebska. Jego dalsze losy są nieznane.
We wrześniu 1941 roku dwaj podwładni Prijomyszewa, oficerowie współodpowiedzialni za egzekucję więźniów, zostali skazani na śmierć przez sowiecki trybunał. W tym samym procesie trzech innych sprawców skazano na 10 lat obozu pracy.
Okręgowej Komisji Badania Zbrodni przeciw Narodowi Polskiemu w Łodzi udało się ustalić nazwiska piętnastu funkcjonariuszy NKWD podejrzanych o uczestnictwo w mordzie na więźniach z Berezwecza.
Upamiętnienie.
Upamiętnienie ofiar „marszu śmierci” stało się możliwe po przełomie politycznym 1989 roku i rozpadzie ZSRR. Latem 1993 roku rodziny zamordowanych odbyły pielgrzymkę do miejsc kaźni w Berezweczu-Głębokiem i Taklinowie-Mikałajewie. Mszę świętą w tej ostatniej miejscowości odprawił wówczas kapelan „rodzin katyńskich” i pomordowanych na Wschodzie, ks. prałat Zdzisław Peszkowski. Staraniem Rady Ochrony Pamięci Walk i Męczeństwa na masowym grobie w Mikałajewie wzniesiono pomnik ku czci zamordowanych.
W lesie Borek w pobliżu Berezwecza znajduje się pomnik upamiętniający ofiary reżimu stalinowskiego i hitlerowskiego zamordowane w berezweckim więzieniu.
Jako inne formy upamiętnienia ofiar „drogi śmierci” wskazać można:
Nie udało się odnaleźć grobów więźniów zamordowanych w więzieniu w Berezweczu oraz w drodze do Taklinowa.

</doc>
<doc id="3687625" url="https://pl.wikipedia.org/wiki?curid=3687625" title="Gavin Pretor-Pinney">
Gavin Pretor-Pinney

Gavin Edmund Pretor-Pinney – brytyjski pisarz, autor m.in. książki" The Wavewatcher's Companion" oraz przetłumaczonego na 8 języków "The Cloudspotter's Guide".
Pretor-Pinney uczęszczał do Westminster School, studiował też na Uniwersytecie Oksfordzkim i w Central Saint Martins College of Art and Design. Był współzałożycielem czasopisma "The Idler", a w 2004 założył Cloud Appreciation Society. W 2009, dzięki zdjęciom nadesłanym przez członków organizacji, zidentyfikował nowy rodzaj chmury, Asperitas, która w 2017 została włączona do Międzynarodowego Atlasu Chmur, publikowanego przez Światową Organizację Meteorologiczną. Wychował się w zachodnim Londynie, zaś mieszka w Somerton, Somerset.

</doc>
<doc id="3687626" url="https://pl.wikipedia.org/wiki?curid=3687626" title="Gwardia Galicyjska">
Gwardia Galicyjska

Gwardia Galicyjska (niem. "Königliche galizische adelige Leibgarde") – elitarny polski oddział jazdy w armii austriackiej, sformowany w 1781 z polecenia cesarza Józefa II. Dowódcą gwardzistów w stopniu kapitana gwardii był ks. Adam Kazimierz Czartoryski.
Organizacja i zadania.
Do gwardii zgłaszać się mogła jedynie młodzież szlacheckiego pochodzenia, służąca w armii habsburskiej lub ochotnicy z Rzeczypospolitej. Liczbę gwardzistów określono na sześćdziesięciu. Początkowo otrzymali oni rangę i żołd chorążych, ale od 1786 wszyscy gwardziści nosili stopień podporucznika (dotychczasowych chorążych awansowano). Od 1809 pełnego etatu już nie utrzymywano z powodu braku chętnych do służby, a w 1811 Gwardia Galicyjska została rozwiązana.
Głównym zadaniem gwardzistów była służba u boku cesarza w Wiedniu.
Umundurowanie i uzbrojenie.
Na mundur gwardzistów składały się:
Na uzbrojenie gwardzistów składały się:
Na stanie gwardii pozostawały także konie, na których pełniono służbę. Ich cechą wyróżniającą były czapraki wykonane z tygrysich skór.

</doc>
<doc id="3687627" url="https://pl.wikipedia.org/wiki?curid=3687627" title="Zapach szkła">
Zapach szkła



</doc>
<doc id="3687629" url="https://pl.wikipedia.org/wiki?curid=3687629" title="Zapach szkła (opowiadanie)">
Zapach szkła (opowiadanie)

Zapach szkła – opowiadanie fantastyczne Andrzeja Ziemiańskiego z 2003 roku, ukazało się po raz pierwszy w „Nowej Fantastyce” nr 10/2003, 11/2003 i 12/2003 (253–255). Było także publikowane w autorskim zbiorze opowiadań „Zapach szkła” (wyd. Fabryka Słów). Opowiadanie nagrodzone Nagrodą im. Janusza A. Zajdla w 2004 r. na Polconie w Zielonej Górze w kategorii najlepsze opowiadanie.

</doc>
<doc id="3687630" url="https://pl.wikipedia.org/wiki?curid=3687630" title="Costeşti (Albac)">
Costeşti (Albac)



</doc>
<doc id="3687632" url="https://pl.wikipedia.org/wiki?curid=3687632" title="Bărăşti">
Bărăşti



</doc>
<doc id="3687634" url="https://pl.wikipedia.org/wiki?curid=3687634" title="Cioneşti">
Cioneşti



</doc>
<doc id="3687640" url="https://pl.wikipedia.org/wiki?curid=3687640" title="Faţa">
Faţa



</doc>
<doc id="3687647" url="https://pl.wikipedia.org/wiki?curid=3687647" title="Mustafa Karadajy">
Mustafa Karadajy

Mustafa Karadajy, bułg. Мустафа Карадайъ (ur. 8 maja 1970 w Borinie) – bułgarski polityk tureckiego pochodzenia, deputowany do Zgromadzenia Narodowego, od 2016 przewodniczący Ruchu na rzecz Praw i Wolności (DPS).
Życiorys.
Absolwent Uniwersytetu Gospodarki Narodowej i Światowej w Sofii. Od początku lat 90. zaangażowany w działalność Ruchu na rzecz Praw i Wolności. Był założycielem organizacji studenckiej DPS, a także inicjatorem utworzenia organizacji młodzieżowej ruchu i jej przewodniczącym (1998–2003). Od 1996 do 2002 pozostawał etatowym pracownikiem partii, jednocześnie do 2001 był zatrudniony na prywatnym Nowym Uniwersytecie Bułgarskim. W latach 2002–2010 zajmował stanowisko zastępcy dyrektora wykonawczego jednej z państwowych agencji zajmujących się kontrolą nad procesem prywatyzacji. W 2010 został sekretarzem DPS ds. organizacyjnych.
W 2013 po raz pierwszy został wybrany do Zgromadzenia Narodowego. Reelekcję uzyskiwał w kolejnych wyborach krajowych w 2014, 2017, kwietniu 2021, lipcu 2021, listopadzie 2021 oraz 2022.
W grudniu 2015, po odwołaniu Lutwiego Mestana z funkcji przewodniczącego DPS, został członkiem tymczasowego trzyosobowego kierownictwa Ruchu na rzecz Praw i Wolności. W kwietniu 2016 wybrano go na nowego przewodniczącego tego ugrupowania. W wyborach prezydenckich w 2021 kandydował na prezydenta (kandydatką na wiceprezydenta była Iskra Michajłowa); w pierwszej turze głosowania para zajęła trzecie miejsce z wynikiem 11,6% głosów.

</doc>
<doc id="3687651" url="https://pl.wikipedia.org/wiki?curid=3687651" title="Gerald Flood">
Gerald Flood

Gerald Robert Flood (ur. 21 kwietnia 1927 w Portsmouth; zm. 12 kwietnia 1989 w Farnham) – brytyjski aktor filmowy, telewizyjny i teatralny.
Życiorys.
Najbardziej jest on znany z podkładania głosu postaci o nazwie Kamelion w brytyjskim serialu science-fiction pt. "Doktor Who". Rolę tę odgrywał w 1983 i 1984, występując łącznie w 5 odcinkach.
12 kwietnia 1989 Gerald Flood zmarł na atak serca w wieku 61 lat.
Filmografia.
"Źródło":

</doc>
<doc id="3687652" url="https://pl.wikipedia.org/wiki?curid=3687652" title="Exposé (przemówienie)">
Exposé (przemówienie)



</doc>
<doc id="3687654" url="https://pl.wikipedia.org/wiki?curid=3687654" title="Rajd Grecji 2016">
Rajd Grecji 2016

Rajd Grecji 2016 (62. Seajets Acropolis Rally 2016) to kolejna, 62. edycja rajdu samochodowego Rajdu Grecji rozgrywanego w Grecji. Rozgrywany był od 6 do 8 maja 2016 roku. Była to trzecia runda Rajdowych Mistrzostw Europy w roku 2016. Składał się z 12 odcinków specjalnych.
Kasyfikacja po 3 rundzie RME 2016.
Punkty w klasyfikacji generalnej ERC otrzymuje 10 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty według klucza 7-6-5-4-3-2-1 (jeżeli dany etap obejmował przynajmniej 25% długości odcinków specjalnych rajdu). Do klasyfikacji zaliczane są cztery najlepsze wyniki spośród pięciu pierwszych rajdów oraz cztery najlepsze wyniki w pięciu ostatnich rajdach w sezonie.
Pierwsza dziesiątka.

</doc>
<doc id="3687659" url="https://pl.wikipedia.org/wiki?curid=3687659" title="Franciszek Stefan Humnicki">
Franciszek Stefan Humnicki

Franciszek Stefan Humnicki herbu Gozdawa (zm. w 1787 roku) – chorąży przemyski w latach 1769-1780, stolnik przemyski w latach 1765-1769, podczaszy przemyski w latach 1757-1765, łowczy przemyski w latach 1754-1757, skarbnik sanocki w 1754 roku, sędzia kapturowy ziemi przemyskiej w 1764 roku, chorąży chorągwi husarskiej wojewody ruskiego Augusta Aleksandra Czartoryskiego w 1760 roku.
Jako poseł z ziemi przemyskiej 29 kwietnia 1761 roku zerwał sejm nadzwyczajny.

</doc>
<doc id="3687661" url="https://pl.wikipedia.org/wiki?curid=3687661" title="Karol Wodziński">
Karol Wodziński



</doc>
<doc id="3687665" url="https://pl.wikipedia.org/wiki?curid=3687665" title="Ignalińska Elektrownia Atomowa">
Ignalińska Elektrownia Atomowa



</doc>
<doc id="3687667" url="https://pl.wikipedia.org/wiki?curid=3687667" title="Karol Wodziński (zm. 1760)">
Karol Wodziński (zm. 1760)

Karol Wodziński herbu Jastrzębiec (zm. 22 kwietnia 1760 roku) – podstoli inowrocławski w latach 1736-1760, porucznik chorągwi husarskiej wojewody pomorskiego Pawła Michała Mostowskiego w 1760 roku.

</doc>
<doc id="3687671" url="https://pl.wikipedia.org/wiki?curid=3687671" title="Lew Olszanski">
Lew Olszanski

Lew Abramowicz Olszanski, ros. Лев Абрамович Ольшанский (ur. w Jekaterynosławiu; zm. 9 sierpnia 1995 w Moskwie) – rosyjski piłkarz, grający na pozycji pomocnika, trener piłkarski.
Kariera piłkarska.
W 1930 rozpoczął karierę piłkarską w miejscowym zespole Spartak Dniepropetrowsk. W 1932 został piłkarzem Startu Moskwa. W 1936 przeszedł do drużyny Dinamo klubowa Leningrad. W 1938 został zaproszony do Dinama Leningrad. W 1939 przeniósł się do Piszczewika Moskwa, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw w latach 1948-1949 pomagał trenować Dinamo z Moskiewskiego obwodu. Od 1952 do 1953 prowadził Spartak Aszchabad. W 1954 dołączył do sztabu szkoleniowego Spartaka Taszkent, w którym najpierw stał na czele klubu, a potem do sierpnia 1957 pracował jako asystent trenera. We wrześniu 1957 został mianowany na stanowisko starszego trenera Paxtakoru Taszkent, którym kierował do 1959. Od 1960 do sierpnia 1963 ponownie pomagał trenować Spartak Taszkent. Następnie z przerwami pracował do 1978 z klubową drużyną Dinama Moskwa. W 1970 prowadził amatorski zespół Strieła Moskwa, a w 1972 Ałmaz Moskwa.
9 sierpnia 1995 zmarł w Moskwie w wieku 80 lat.

</doc>
<doc id="3687672" url="https://pl.wikipedia.org/wiki?curid=3687672" title="Castelvecchio (Werona)">
Castelvecchio (Werona)

Castelvecchio – średniowieczny zamek gotycki znajdujący się w Weronie.
Budowa usytuowanego nad brzegiem Adygi zamku została zapoczątkowana w 1354 roku przez Cangrande II della Scala. W jego obręb włączono część murów miejskich. Wraz z przechodzeniem w ciągu wieków władzy nad Weroną w ręce Viscontich, Wenecjan, Francuzów i Austriaków budowla poddawana była licznym przebudowom, zatracając swój pierwotny kształt architektoniczny. W latach 1923–1926 zamek poddano gruntownym pracom restauracyjnym, przywracając mu stylizowany na średniowieczny wygląd. Odtworzono wówczas m.in. rozebrane za czasów francuskich blanki i wieże. Obecnie na zamku mieści się muzeum.
Otoczony nieregularnymi murami obwodowymi zamek posiada masywny donżon oraz sześć mniejszych krytych wież. Wzdłuż blendowanej kurtyny biegnie fosa. Na zamkowym dziedzińcu znajduje się pochodzący z czasów napoleońskich niewielki fort, w którego fasadę podczas prac restauracyjnych z lat 1923–1926 wmurowano elementy architektoniczne pochodzące z rozbiórki dawnych domów werońskich.

</doc>
<doc id="3687673" url="https://pl.wikipedia.org/wiki?curid=3687673" title="Ponghwa">
Ponghwa

Ponghwa (kor. 봉화역, pol. "Pochodnia") – stacja linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 6 września 1973 roku.

</doc>
<doc id="3687674" url="https://pl.wikipedia.org/wiki?curid=3687674" title="Liceum Ludwika Wielkiego">
Liceum Ludwika Wielkiego



</doc>
<doc id="3687676" url="https://pl.wikipedia.org/wiki?curid=3687676" title="Yŏnggwang (stacja metra)">
Yŏnggwang (stacja metra)

Yŏnggwang (kor. 영광역, pol. "Chwała") – stacja linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 10 kwietnia 1987 roku. Stacja znajduje się obok stacji kolejowej Pjongjang.

</doc>
<doc id="3687677" url="https://pl.wikipedia.org/wiki?curid=3687677" title="Puhŭng">
Puhŭng

Puhŭng (kor. 부흥역, pol. "Odbudowa") – stacja linii Ch'ŏllima, systemu metra znajdującego się w stolicy Korei Północnej, Pjongjangu. Otwarta 10 kwietnia 1987 roku.

</doc>
<doc id="3687687" url="https://pl.wikipedia.org/wiki?curid=3687687" title="Košarkaška liga Srbije">
Košarkaška liga Srbije



</doc>
<doc id="3687688" url="https://pl.wikipedia.org/wiki?curid=3687688" title="Nauka 2.0">
Nauka 2.0

Nauka 2.0 (ang. "Science 2.0") – określenie na nowe podejście do nauki, oparte na wymianie informacji, wolnym dostępie i współpracy między naukowcami z wykorzystaniem technologii sieciowych. Jest ono inspirowane pojęciem Web 2.0.

</doc>
<doc id="3687692" url="https://pl.wikipedia.org/wiki?curid=3687692" title="Castello Lanzun">
Castello Lanzun

Castello Lanzun, znany również jako Lanzun Tower (malt. "Torri ta' Lanzun") – ufortyfikowany "farmhouse" (wiejski dom mieszkalny) w Mensija, w granicach San Ġwann na Malcie. Mieści się w nim główna kwatera "obediencji" "maltańsko-paryskiej" Rycerskiego i Szpitalniczego Zakonu św. Łazarza z Jerozolimy.
Historia.
Castello Lanzun został oryginalnie zbudowany w XV w. jako "farmhouse" (wiejski dom mieszkalny). Bierze swoją nazwę od Wenzu Lanzun, mieszkańca Birgu, który mieszkał tutaj w czasie epidemii dżumy w 1676.
W 1713 budynek został przebudowany i powiększony, a także ufortyfikowany tak, aby był w stanie zapewnić schronienie dla miejscowej ludności na wypadek najazdu korsarzy. Był również używany jako domek myśliwski Wielkiego Mistrza Zakonu św. Jana.
W czasie II wojny światowej budynek służył jako punkt obserwacyjny do identyfikacji nadlatujących samolotów wroga, i był mocno zniszczony przez bombardowania.
W 1972 budynek został nabyty przez Roberta Gayre, który go odremontował i przekazał maltańskiej obediencji Rycerskiego i Szpitalniczego Zakonu św. Łazarza z Jerozolimy. Został on formalnie ustanowiony kwaterą główną Zakonu 12 maja 1973, przez Wielkiego Mistrza Francisco de Borbón y Borbón. Budynek znajduje się pod opieką Wielkiej Komandorii Zamku ("Grand Commandery of the Castello"), dawniej Komandorii Lochore ("Commandery of Lochore").
17 kwietnia 2010 w zamku złożył wizytę patriarcha Grzegorz III Laham. 40-ta rocznica inauguracji zamku jako siedziby Zakonu, była obchodzona w maju 2013, podczas wizyty Wielkiego Mistrza Carlosa Gereda y de Borbón i innych członków Zakonu.
Architektura.
Castello Lanzun jest przykładem tradycyjnego budownictwa maltańskiego, składającego się z kilku pomieszczeń, rozmieszczonych wokół centralnego dziedzińca. W budynku znajduje się kaplica oraz wielka sala posiedzeń, znana jako "Knights' Hall" (Sala Rycerska), w której oryginalnie mieściły się stajnie.

</doc>
<doc id="3687693" url="https://pl.wikipedia.org/wiki?curid=3687693" title="Dallara F190">
Dallara F190

Dallara F190 – samochód Formuły 1, zaprojektowany przez Gianpaolo Dallarę i Christiana Vanderpleyna, skonstruowany przez Dallarę dla BMS Scuderia Italia. Uczestniczył w sezonie 1990.
Historia.
Samochód napędzany był, podobnie jak model F189, przez silniki Cosworth DFR i ewoluował bezpośrednio z poprzednika. Jego kierowcami byli Andrea de Cesaris, Emanuele Pirro i zastępujący go Gianni Morbidelli.
Samochód zadebiutował podczas Grand Prix Stanów Zjednoczonych 1990, w którym de Cesaris zajął trzecie pole startowe, a w wyścigu jechał na piątym miejscu, aż zepsuł mu się pojazd. Mimo to model F190 nie odnosił tak dobrych rezultatów jak jego poprzednik. Samochód był awaryjny, a silnik V8 okazał się niekonkurencyjny w porównaniu do jednostek V10 i V12. To spowodowało, że Dallara w 1990 roku nie zdobyła ani punktu.
Następcą modelu była napędzana przez silniki Judd Dallara F191.

</doc>
<doc id="3687694" url="https://pl.wikipedia.org/wiki?curid=3687694" title="Kacey Cisyk">
Kacey Cisyk



</doc>
<doc id="3687699" url="https://pl.wikipedia.org/wiki?curid=3687699" title="Cmentarz rzymskokatolicki w Zubowicach">
Cmentarz rzymskokatolicki w Zubowicach

Cmentarz rzymskokatolicki w Zubowicach – nekropolia rzymskokatolicka w Zubowicach, utworzona na potrzeby miejscowej parafii ok. 1920, użytkowana do dzisiaj.
Historia i opis.
Cmentarz założono około 1920 r. na gruntach ofiarowanych przez rodzinę Głogowskich. Cmentarz został urządzony na sześciokątnym obszarze i podzielony dwiema równoległymi alejkami.
Na początku lat 90. XX wieku na terenie nekropolii znajdowały się betonowe i lastrikowe stelle z krzyżami oraz metalowe krzyże przy grobach ziemnych, a także nieliczne krzyże drewniane.
Na cmentarzu na pierwszy plan wysuwa się grobowiec rodzinny Głogowskich. Jest to duży kopiec z krzyżem kamiennym na szczycie, z postacią kobiety w żałobie. Inskrypcje na nagrobkach wykonane zostały w języku polskim. Na cmentarzu rosną lipy, graby i klony.

</doc>
<doc id="3687701" url="https://pl.wikipedia.org/wiki?curid=3687701" title="Zeynəb Xanlarova">
Zeynəb Xanlarova

Zeynəb Yəhya qızı Xanlarova (, "Zejnab Jachja kyzy Chanłarowa"; ur. 28 grudnia 1936, Baku, Azerbejdżańska SRR) – radziecka i azerska śpiewaczka operowa śpiewająca sopranem. Ludowy Artysta ZSRR, Azerbejdżanu i Armenii.
Życiorys.
Urodziła się 28 grudnia 1936 w Baku jako najmłodsza z pięciorga dzieci. W 1956 ukończyła Wyższą Szkołę Pedagogiczną, w 1961 zaś Szkołę Muzyczną i została solistką Azerbejdżańskiego Państwowego Akademickiego Teatru Opery i Baletu.
Członkini Rady Najwyższej Azerbejdżańskiej SRR i Zgromadzenia Narodowego Azerbejdżanu.
Twórczość.
Śpiewała w operach Üzeyira Hacıbəyova i Müslüma Maqomayeva, a także wykonywała azerską muzykę muğam. Z wielkimi sukcesami wykonuje również muzykę estradową, śpiewając w wielu językach.

</doc>
<doc id="3687705" url="https://pl.wikipedia.org/wiki?curid=3687705" title="Ziejnab Chanłarowa">
Ziejnab Chanłarowa



</doc>
<doc id="3687709" url="https://pl.wikipedia.org/wiki?curid=3687709" title="Madeline Hills">
Madeline Hills

Madeline Hills, z domu Heiner (ur. 15 maja 1987 w Shellharbour w Nowej Południowej Walii) – australijska lekkoatletka specjalizująca się w biegach długodystansowych.
W 2004 bez powodzenia startowała na mistrzostwach świata juniorów oraz zdobyła złoto i brąz podczas igrzysk Wspólnoty Narodów młodzieży w Bendigo. Uczestniczka mistrzostw świata w biegach przełajowych z 2005 i 2006. W latach 2007–2013 nie startowała w zawodach sportowych, zawieszając karierę na rzecz studiów i podróży dookoła świata.
Po powrocie do rywalizacji, zajęła 4. miejsce w biegu na 3000 metrów z przeszkodami podczas igrzysk Wspólnoty Narodów w Glasgow (2014). W 2015 odpadła w eliminacjach mistrzostw świata zarówno na 3000 metrów z przeszkodami, jak i na 5000 metrów. W 2016 zajęła siódme (w biegu na 3000 metrów z przeszkodami) oraz dziesiąte (w biegu na 5000 metrów) miejsce podczas igrzysk olimpijskich w Rio de Janeiro. Rok później zajęła odległe miejsca w mistrzostwach świata w Londynie.
Złota medalistka mistrzostw Australii.

</doc>
<doc id="3687711" url="https://pl.wikipedia.org/wiki?curid=3687711" title="Madeline Heiner">
Madeline Heiner



</doc>
<doc id="3687712" url="https://pl.wikipedia.org/wiki?curid=3687712" title="Cloud Appreciation Society">
Cloud Appreciation Society

The Cloud Appreciation Society – stowarzyszenie założone przez Gavina Pretor-Pinney w Anglii w 2004. Powstała jako żart, a zrzeszająca ponad 49 tys. członków (w 2020) na całym świecie organizacja ma na celu szerzenie zainteresowania chmurami i podziwiania ich.
Serwis Yahoo! opisał witrynę stowarzyszenia jako "the most weird and wonderful find on the internet for 2005" (najdziwniejsze i najwspanialsze znalezisko w Internecie roku 2005). Organizacja i jej założyciel zostały sfilmowane przez BBC w filmie dokumentalnym "Cloudspotting", na podstawie książki Pretor-Pinney pt. "The Cloudspotter's Guide".
Organizacja oferuje kilka poziomów członkostwa, zaś członkowie mogą m.in. otrzymywać newsletter, brać udział w corocznych konferencjach oraz mieć dostęp do kursów internetowych na temat chmur. Stworzona przez stowarzyszenie aplikacja na smartfon CloudSpotter nie tylko pomaga identyfikować chmury, ale także zdjęcia chmur wykonane przez użytkowników umożliwią NASA ustalenie dokładnej lokalizacji chmur w danym czasie i pomogą w badaniach ich wpływu na zmiany klimatu. Dzięki nadsyłanym przez członków organizacji zdjęciom w 2009 zidentyfikowano nowy rodzaj chmury, Asperitas, która ma zostać włączona do nowego wydania Międzynarodowego Atlasu Chmur publikowanego przez Światową Organizację Meteorologiczną w 2016.

</doc>
<doc id="3687714" url="https://pl.wikipedia.org/wiki?curid=3687714" title="Konstantin Arsenović">
Konstantin Arsenović

Konstantin Arsenović, cyr. Константин Арсеновић (ur. 3 czerwca 1940 w Gornje Košlje, zm. 31 stycznia 2017) – serbski i jugosłowiański wojskowy i polityk, generał, wiceprzewodniczący Zgromadzenia Narodowego Republiki Serbii.
Życiorys.
Absolwent jugosłowiańskich wyższych szkół i akademii wojskowych. Został zawodowym wojskowym w Jugosłowiańskiej Armii Ludowej. Służył w niej i następnie w siłach zbrojnych Federalnej Republiki Jugosławii od 1961 do 2000. W stan spoczynku przeszedł w stopniu generała porucznika. Pełnił różne funkcje w administracji wojskowej, m.in. był doradcą szefa sztabu ds. logistyki.
W 2005 zaangażował się w działalność polityczną, współtworzył Partii Zjednoczonych Emerytów Serbii, obejmując funkcję wiceprzewodniczącego tego ugrupowania. W 2008, 2012, 2014 i 2016 uzyskiwał mandat poselski. Od 2012 powoływany na wiceprzewodniczącego serbskiego parlamentu.

</doc>
<doc id="3687719" url="https://pl.wikipedia.org/wiki?curid=3687719" title="Barbara Nwaba">
Barbara Nwaba

Barbara Udoezi Nwaba (ur. 18 stycznia 1989 w Los Angeles) – amerykańska lekkoatletka specjalizująca się w wielobojach.
Jej rodzice pochodzą z Nigerii.
W 2015 zajęła 27. miejsce podczas mistrzostw świata w Pekinie.
Czwarta zawodniczka halowych mistrzostw świata w Portland (2016). W tym samym roku zajęła 12. miejsce podczas igrzysk olimpijskich w Rio de Janeiro.
Złota medalistka mistrzostw Stanów Zjednoczonych (2015, 2016). Stawała na podium mistrzostw NCAA.

</doc>
<doc id="3687723" url="https://pl.wikipedia.org/wiki?curid=3687723" title="Classic Production Osnabrück">
Classic Production Osnabrück

Classic Production Osnabrück, zwykle sygnowane jako cpo – niemieckie wydawnictwo płytowe należące do internetowego sklepu multimedialnego jpc, utworzone w 1986 r. przez Gerharda Georga Ortmanna. Specjalizuje się w muzyce klasycznej, zwłaszcza okresu romantyzmu, szkół narodowych i muzyki XX wieku.

</doc>
<doc id="3687727" url="https://pl.wikipedia.org/wiki?curid=3687727" title="Eduard Məmmədov">
Eduard Məmmədov

Eduard Tofiq oğlu Məmmədov (ur. 2 stycznia 1978 w Baku) – azerski kick-bokser o pseudonimie „Biały Wilk”. Jest czternastokrotnym mistrzem niskiego kopnięcia w wadze ciężkiej Światowego Stowarzyszenia Organizacji Kick-boxingu (W.A.K.O.), a także europejskim mistrzem Światowego Kick-boxingu Wagi Ciężkiej.
Kariera kick-bokserska.
Eduard Məmmədov rozpoczął swoją profesjonalną karierę kick-bokserską w 1993 i od tamtej pory zdobywa wszystkie tytuły w Azerskich Mistrzostwach Kick-boxingu.
Kariera trenerska.
Məmmədov rozpoczął swą karierę trenera w 2000, a obecnie pracuje jako trener kick-boxingu w miejscowej szkole.
Tytuły.
Eduard zdobył dwanaście światowych tytułów, cztery tytuły europejskie, a czternaście razy został mistrzem Azerbejdżanu.

</doc>
<doc id="3687729" url="https://pl.wikipedia.org/wiki?curid=3687729" title="Kodeks wrocławski">
Kodeks wrocławski

Kodeks wrocławski – średniowieczny manuskrypt śląski z XV wieku (ok. 1498) zachowany w całości. Zawiera ponad 90 rozbudowanych kompozycji polifonicznych, głównie dzieła miejscowych kompozytorów. Dominują w nim utwory o charakterze religijnym (kompozycje przeznaczone do celów liturgicznych, kompletne cykle mszalne, motety na Boże Narodzenie i Wielkanoc a także ku czci świętych, część w charakterze włoskiej laudy), nieliczne świeckie. Kompozycje są rozpisane na obsadę 2 do 5 głosów, ale są też utwory do wykonań jedynie instrumentalnych, bez tekstu.

</doc>
<doc id="3687731" url="https://pl.wikipedia.org/wiki?curid=3687731" title="Ziba Ganijewa">
Ziba Ganijewa

Ziba Pasza kyzy Ganijewa (ros. Зиба Паша кызы Ганиева; azer. "Ziba Paşa qızı Qəniyeva"; ur. 20 sierpnia 1923 w Şamaxı, zm. 2010 w Moskwie) – radziecka filolożka i strzelec wyborowy podczas II wojny światowej (Front Północno-Zachodni, Trzecia Moskiewska Komunistyczna Dywizja Karabinowa), mająca na koncie 21 zabitych, nagrodzona medalem „Za obronę Moskwy”, odznaczona Orderem Czerwonego Sztandaru oraz Orderem Czerwonej Gwiazdy.
Życiorys.
Ojciec Ganijewej był Azerem, natomiast matka Uzbeczką. W 1937 roku wyjechała do Taszkentu, gdzie wstąpiła do szkoły choreografii przy w nowo powstałej Filharmonii Uzbeckiej. W 1940 roku przeprowadziła się do Moskwy, by uczęszczać na Rosyjski Uniwersytet Sztuki Teatralnej, jednak 7 listopada 1941 roku, niedługo po utworzeniu frontu wschodniego, wstąpiła jako ochotniczka do armii. Jej towarzyszką była inna snajperka, Nina Sołowiej.
Podczas wojny Ganijewa była radiotelegrafistką i szpiegiem (szesnaście razy przekraczała linię frontu). Brała udział w bitwie pod Moskwą. W 1942 roku jej służba wojskowa została przerwana po tym jak została ciężko ranna podczas operacji na przedmieściach Moskwy. Została zabrana z miejsca bitwy, a następnie spędziła jedenaście miesięcy w szpitalu.
Po wojnie kontynuowała naukę w szkole wyższej, a w 1965 roku uzyskała stopień kandydata nauk filologicznych.

</doc>
<doc id="3687733" url="https://pl.wikipedia.org/wiki?curid=3687733" title="Aleksandr Keller">
Aleksandr Keller

Aleksandr Andriejewicz Keller, ros. Александр Андреевич Келлер (ur. we wsi Bolszaja Dmitrijewka, w guberni saratowskiej, Imperium Rosyjskie; zm. 19 stycznia 1983 w Ałmaty, Kazachska SRR) – rosyjski piłkarz pochodzenia niemieckiego, grający na pozycji obrońcy, trener piłkarski.
Kariera piłkarska.
Urodził się w rodzinie Niemców nadwołżańskich. Wcześniej został sierotą - matka zmarła w 1917, a ojciec w 1921, po czym do 1925 wychowywał się w sierocińcu. W latach 1932-1936 studiował w Państwowym Centralnym Orderu Lenina Instytucie Kultury Fizycznej (ros. GCOLIFK) w Moskwie. Wtedy również bronił barw moskiewskich zespołów amatorskich. W 1938 rozpoczął karierę piłkarską w zespole Torpedo Gorki, dokąd został skierowany po ukończeniu studiów na stanowisko głównego trenera klubu. W październiku 1940 roku zakończył karierę piłkarza.
Kariera trenerska.
Jeszcze będąc piłkarzem rozpoczął pracę szkoleniowca. W latach 1938-1940 łączył funkcje piłkarskie i trenerskie w klubie Torpedo Gorki. 4 listopada 1940 został mianowany na stanowisko starszego trenera Traktoru Stalingrad, w którym pracował do rozpoczęcia Wielkiej Wojny Ojczyźnianej.
Po publikacji dekretu Prezydium Rady Najwyższej ZSRR „W sprawie przesiedlenia Niemców mieszkających w rejonie Wołgi” z 28 sierpnia 1941 roku została zlikwidowana Autonomiczna Republika Niemców Nadwołżańskich i przeprowadzono całkowitą deportacje Niemców. Został deportowany i Aleksandr Keller do Kazachstanu, miasto Zyrianowsk. Jego żonie udało się dostać do Charkowa. Później został zmobilizowany do armii pracy. Od 1941 do 1951 roku był skazany i zesłany do „Wiatłagu”, obozu pracy w obwodzie kirowskim. Początkowo pracował ścince lasu, a następnie przebywał w statusie „osiedlenia”. W 1947 roku ponownie spotkał się z żoną. W 1949 w Wiatłagu urodziła się córka - Natalia.
Po wyjściu z łagru od 1951 do 1959 prowadził Dinamo Kirow. W 1960 został zaproszony na stanowisko starszego trenera Paxtakoru Taszkent, którym kierował do 3 lipca 1963. W 1964 dołączył do sztabu szkoleniowego Kajratu Ałmaty, w którym najpierw stał na czele klubu, a potem pracował jako dyrektor techniczny. Od 1966 do 1967 trenował Terek Grozny, po czym ponownie wrócił do kierowania Kajratem Ałmaty. W latach 1969-1970 prowadził Ałgę Frunze, a w 1970 ponownie trenował Paxtakor Taszkent.
Po zakończeniu pracy trenerskiej w latach 1972-1982 pracował jako dyrektor Szkoły Piłkarskiej w Ałmaty. 
19 stycznia 1983 zmarł w Ałmaty w wieku 80 lat.

</doc>
<doc id="3687737" url="https://pl.wikipedia.org/wiki?curid=3687737" title="Züleyxa Seyidməmmədova">
Züleyxa Seyidməmmədova

Züleyxa Həbib qızı Seyidməmmədova (ur. 22 marca 1919 w Baku, zm. w 1999 tamże) – azerska pilotka wojskowa.
Kariera.
Seyidməmmədova urodziła się 22 marca 1919 w Baku. Uzyskała licencję pilota w 1935 roku w aeroklubie w swoim rodzinnym mieście, a następnie uczęszczała do akademii lotniczej w mieście Żukowskij nieopodal Moskwy. Latała w 586 pułku lotniczym. Zmarła w 1999 roku w Baku.

</doc>
<doc id="3687739" url="https://pl.wikipedia.org/wiki?curid=3687739" title="Çilov adası">
Çilov adası

Çilov adası – wyspa należąca do Azerbejdżanu, na Morzu Kaspijskim, na wschód od Półwyspu Apszerońskiego. 
Administracyjnie część rejonu Pirallahı należącego do miasta wydzielonego Baku. Zajmuje powierzchnię ok. 11,5 km² i ma nieregularny kształt z licznymi przylądkami i zatoczkami. Najwyższy punkt na wyspie wznosi się na 8 m n.p.m.
Rosyjski kontradmirał Marko Vojnović w czasie ekspedycji na Morzu Kaspijskim w 1781 roku odkrył w pobliżu wyspy złoża ropy naftowej i gazu.

</doc>
<doc id="3687741" url="https://pl.wikipedia.org/wiki?curid=3687741" title="Kodeks Wrocławski">
Kodeks Wrocławski

Kodeks Wrocławski – album muzyki dawnej w wykonaniu wrocławskiego zespołu Ars Cantus śpiewającego pod kierownictwem Tomasza Dobrzańskiego polifonie z manuskryptu "Kodeks wrocławski", wydany 8 maja 2015 przez instytucję Wrocławscy Kameraliści. Płyta uzyskała nominację do nagrody Fryderyk 2016 w kategorii Album Roku - Muzyka Dawna.
Wykonawcy.
Zespół Ars Cantus:

</doc>
<doc id="3687744" url="https://pl.wikipedia.org/wiki?curid=3687744" title="Bletilla">
Bletilla

Bletilla – rodzaj roślin z rodziny storczykowatych ("Orchidaceae"). Rośliny występują północnych, centralnych i południowych Chinach, w Tybecie, na Tajwanie, w Japonii, Korei Południowej i Północnej, Mjanmie, Wietnamie, Tajlandii oraz na Riukiu. Rosną wśród traw, skał oraz często przy drogach. Występują na wysokościach od około 500 m do 2000 m n.p.m.
Morfologia.
Łodyga prosta, 2-4 liści. Liście średniej długości, lancetowate. Kwiatostan rozgałęziony, z kilkoma kwiatami. Kwiaty efektowne, białe, różowe, fioletowe lub żółte. Warżka trójklapowa. 8 ziarnistych pyłkowin, zgrupowanych po cztery.
Systematyka.
Rodzaj sklasyfikowany do podplemienia "Coelogyninae" w plemieniu "Arethuseae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3687746" url="https://pl.wikipedia.org/wiki?curid=3687746" title="Alwida Antonina Bajor">
Alwida Antonina Bajor

Alwida Antonina Bajor (ur. 30 maja 1942 w Wilnie) – publicystka, dziennikarka, pisarka, tłumaczka, autorka scenariuszy sztuk teatralnych dla Teatru Polskiego w Wilnie, Polskiego Studia Teatralnego w Wilnie i Teatru Polskiego w Moskwie.
Życiorys.
W 1965 r. ukończyła studia polonistyczne w Wileńskim Instytucie Pedagogicznym. Rok wcześniej podjęła pracę w redakcji polskojęzycznego dziennika Czerwony sztandar (następnie Kurier Wileński), gdzie od 1980 r. do odejścia z gazety w 2000 r. pełniła funkcję kierownika Działu Literatury i Sztuki.
W latach 1991–1994 była redaktorem polskojęzycznych audycji i słuchowisk stacji radiowej "Vilniaus varpas" ("Dzwon Wileński").
Autorka ponad 2 tys. publikacji m.in. w „Kinas”, „Kwartalnik Filmowy”, „Zesłaniec”, „Spotkania Lwowskie”, „Magazyn Wileński”, „Veidas”, polskich i japońskich pismach akademickich.
Laureatka literackich nagród – Czesława Miłosza (1992), im. Witolda Hulewicza (2007).

</doc>
<doc id="3687750" url="https://pl.wikipedia.org/wiki?curid=3687750" title="Bracisepalum">
Bracisepalum

Bracisepalum – rodzaj roślin z rodziny storczykowatych ("Orchidaceae"). Obejmuje dwa gatunki, będące endemitami wyspy Celebes. Rośliny są epifitami i występują na pniach oraz gałęziach drzew, w górskich lasach na wysokościach od 1800 m do 2000 m n.p.m.
Morfologia.
Kłącze pnące, pseudobulwy rosnące blisko siebie, owalne. Kwiatostan prosty z kilkoma kwiatami. Kwiaty posiadają 4 pyłkowiny.
Systematyka.
Rodzaj sklasyfikowany do podplemienia "Coelogyninae" w plemieniu "Arethuseae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3687751" url="https://pl.wikipedia.org/wiki?curid=3687751" title="Wacław Kostewicz">
Wacław Kostewicz

Wacław Stankowicz Kostewicz (zm. 1532) – marszałek królewski (1511), marszałek hospodarski (od 1509 lub 1511), dzierżawca kobryński, starosta kobryński, dorsuniski (1510–1514). 
Prawdopodobnie pieczętował się herbem Leliwa.
Syn Stanka (Stanisława) Kostewicza, namiestnika kowieńskiego. Brat Janusza Stankowicza Kostewicza, wojewody witebskiego i podlaskiego.
Życiorys.
Widnieje w dokumentach potwierdzających unię w Mielniku (1501).
Jego pierwszą żoną była ostatnia z rodu książąt kobryńskich – Anna, w pierwszym małżeństwie za wojewodą moskiewskim Fiodorem ks. Bielskim, córka Semena ks. Kobryńskiego (prawnuka wielkiego księcia litewskiego Olgierda) i Julianny z ks. Holszańskich.
W 1512 żona Anna otrzymała księstwo kobryńskie po zmarłej bratowej - Fiedorze (Zofii) z Rohatyńskich II v. za Jerzym Pacem III v. za Mikołajem Radziwiłłowiczem. W 1516 Wacław Kostewicz otrzymał od króla po śmierci żony księstwo kobryńskie w dożywotnią dzierżawę. Dał przywileje cerkwi w Kobryniu, a w 1522 ufundował kościół w Dobuczynie (Prużanie). Mimo tego w 1522 Zygmunt I Stary daje przywilej na księstwo kobryńskie królowej Bonie. Kostewicz nie rezygnuje jednak z dożywocia na Kobryniu, ale musi podporządkować się decyzjom Bony. W 1528 Bona wymogła na Kostewiczu rezygnację z księstwa, w zamian czego zostaje on pierwszym starostą kobryńskim.
Po śmierci pierwszej żony, ożenił się ponownie z Anną Iliniczówną, córką Mikołaja (syna starosty smoleńskiego Mikołaja) i Elżbiety Niemirowicz-Szczyttówny (córki marszałka hospodarskiego Jakuba Niemirowicza Szczyta). Z Anną Iliniczówną miał dwoje dzieci:
I v. za marszałkiem królewskim i starostą kowieńskim Jarosławem ks. Hołowczyńskim, synem kniazia Matwieja Mikitynicza
II v. za wojewodą połockim Stanisławem Dowojną, synem Stanisława i Zofii Niemirowiczówny, siostry Jana Niemirowicza Pieńka.
Zmarł w 1532. Natychmiast po jego śmierci królowa Bona przejęła księstwo kobryńskie, które z dobra lennego za czasów książąt Kobryńskich stało się dobrami „stołu królewskiego”.
Anna Iliniczówna po śmierci Kostewicza wyszła ponownie za mąż za kniazia Jana Wiktoryna Giedroycia.

</doc>
<doc id="3687753" url="https://pl.wikipedia.org/wiki?curid=3687753" title="Centrum Kultury &quot;Dworek Białoprądnicki&quot;">
Centrum Kultury &quot;Dworek Białoprądnicki&quot;



</doc>
<doc id="3687759" url="https://pl.wikipedia.org/wiki?curid=3687759" title="Willa &quot;Modrzejówka&quot; w Krakowie">
Willa &quot;Modrzejówka&quot; w Krakowie



</doc>
<doc id="3687761" url="https://pl.wikipedia.org/wiki?curid=3687761" title="Porfina">
Porfina

Porfina – makrocykliczny związek chemiczny stanowiący szkielet porfiryn. Jest heterocyklicznym związkiem aromatycznym. Zbudowana jest z czterech pierścieni pirolowych połączonych grupami metinowymi (=CH−). 
Charakterystyka strukturalna.
Cząsteczka porfiny jest płaska, a obwód pierścienia makrocyklicznego stanowi łańcuch atomów węgla tworzących system sprzężonych wiązań podwójnych, w wyniku czego cząsteczka ta ma charakter aromatyczny. Struktury rezonansowe porfiny przedstawić można wzorami:
Dwa z czterech atomów azotu mają charakter iminowy i wchodzą w system wiązań sprzężonych, pozostałe dwa są drugorzędowymi atomami aminowymi.
Kompleksy z metalami.
Jeżeli dwa atomy azotu oddadzą swoje atomy wodoru, wszystkie atomy azotu stają się równoważne i mogą służyć jako ligandy by związać jon metalu w środku cząsteczki. Układy tego typu spotyka się w przyrodzie, gdzie związki o zmodyfikowanym szkielecie porfinowym, tzw. porfiryny, stanowią ważne biocząsteczki. W kompleksach z jonami żelaza tworzą one hem (wchodzący w skład mioglobiny, hemoglobiny i cytochromów), a z jonami magnezu – chlorofile i bakteriochlorofile. Natomiast w witaminie B12 występuje zredukowana forma porfiny, koryna, która wiąże atom kobaltu.

</doc>
<doc id="3687767" url="https://pl.wikipedia.org/wiki?curid=3687767" title="Przewóz (Białoruś)">
Przewóz (Białoruś)

Przewóz (błr. Перавоз, "Pierawoz"; ros. Перевоз, "Pieriewoz") – wieś na Białorusi, w obwodzie witebskim, w rejonie głębockim. Wchodzi w skład sielsowietu Podświle. Wieś leży 8 km na południowy wschód od Głębokiego. Leży nad rzeką Szoszą.
Historia.
W końcu XVIII wieku miejscowość miała status wsi duchownej i położona była w województwie połockim.
W 1870 roku wieś leżała w wołości Plisa, w powiecie dziśnieńskim guberni wileńskiej. Wchodziła w skład majątku Przedoły. Wieś Przewóz została opisana w Słowniku geograficznym Królestwa Polskiego. W Słowniku napisano iż „w pobliżu wsi, po obu brzegach rzeki Szo, w uroczysku „Zielona Puszcza” znajduje się około 50 kurhanów”.
W okresie międzywojennym wieś leżała w granicach II Rzeczypospolitej w gminie Plisa, a od 1929 roku w gminie wiejskiej Hołubicze, w powiecie dziśnieńskim, w województwie wileńskim. Wieś podlegała pod rzymskokatolicką parafię św. Antoniego Padewskiego w Bobrowszczyźnie. 
Według Powszechnego Spisu Ludności z 1921 roku zamieszkiwało tu 45 osób, wszystkie były wyznania prawosławnego i zadeklarowały białoruską przynależność narodową. Było tu 8 budynków mieszkalnych. W 1931 w 9 domach zamieszkiwało 49 osób. 
Po agresji ZSRR na Polskę w 1939 roku wieś znalazła się w granicach BSRR. Po ataku Niemiec na ZSRR, 24 czerwca 1941 przez miejscowość przechodziła kolumna więźniów z Berezwecza, którzy zostali rozstrzelani dwa dni później w Mikałajewie (zob. droga śmierci Berezwecz-Taklinowo). 
W latach 1941–1944 wieś była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3687768" url="https://pl.wikipedia.org/wiki?curid=3687768" title="Kościół Wniebowzięcia NMP w Brodach">
Kościół Wniebowzięcia NMP w Brodach



</doc>
<doc id="3687769" url="https://pl.wikipedia.org/wiki?curid=3687769" title="Kościół Wniebowzięcia NMP w Nowej Wsi Spiskiej">
Kościół Wniebowzięcia NMP w Nowej Wsi Spiskiej



</doc>
<doc id="3687771" url="https://pl.wikipedia.org/wiki?curid=3687771" title="Kościół Wniebowzięcia NMP w Pisarzowicach">
Kościół Wniebowzięcia NMP w Pisarzowicach



</doc>
<doc id="3687773" url="https://pl.wikipedia.org/wiki?curid=3687773" title="Cerkiew Wniebowzięcia NMP w Torkach">
Cerkiew Wniebowzięcia NMP w Torkach



</doc>
<doc id="3687774" url="https://pl.wikipedia.org/wiki?curid=3687774" title="Kościół i klasztor pw. Wniebowzięcia NMP w Warcie">
Kościół i klasztor pw. Wniebowzięcia NMP w Warcie



</doc>
<doc id="3687775" url="https://pl.wikipedia.org/wiki?curid=3687775" title="Ol' Dirty Bastard">
Ol' Dirty Bastard



</doc>
<doc id="3687778" url="https://pl.wikipedia.org/wiki?curid=3687778" title="Mahmud Szevket">
Mahmud Szevket



</doc>
<doc id="3687781" url="https://pl.wikipedia.org/wiki?curid=3687781" title="Network 10">
Network 10

Network 10 – australijska stacja telewizyjna, założona 1 sierpnia 1964. Stacja znajduje się w Pyrmont, Nowa Południowa Walia.

</doc>
<doc id="3687782" url="https://pl.wikipedia.org/wiki?curid=3687782" title="For Me and My Gal (singel)">
For Me and My Gal (singel)



</doc>
<doc id="3687784" url="https://pl.wikipedia.org/wiki?curid=3687784" title="Puchar Świata w Zapasach 2015 – styl klasyczny mężczyzn">
Puchar Świata w Zapasach 2015 – styl klasyczny mężczyzn

Zawody Pucharu Świata w 2015 roku w stylu klasycznym rywalizowano pomiędzy 19– 20 lutego w Teheranie w Iranie na terenie Azadi Indoor Stadium.
Styl klasyczny.
Grupa A.
Wyniki:
Grupa B.
Wyniki:

</doc>
<doc id="3687795" url="https://pl.wikipedia.org/wiki?curid=3687795" title="Jussi Linajärv">
Jussi Linajärv

Jussi Linajärv (est. "Jussi Linajärv") – jezioro w Estonii, w prowincji Harjumaa, w gminie Kuusalu. Położone jest 5 km na południe od wsi Kemba. Ma powierzchnię 5,5 ha, linię brzegową o długości 1086 m, długość 370 m i szerokość 250 m. Jest otoczone lasem. Sąsiaduje z jeziorami Jussi Kõverjärv, Jussi Mustjärv, Jussi Pikkjärv, Jussi Suurjärv i Jussi Väinjärv. Położone jest na terenie rezerwatu przyrody Põhja-Kõrvemaa (est. "Põhja-Kõrvemaa looduskaitseala").

</doc>
<doc id="3687796" url="https://pl.wikipedia.org/wiki?curid=3687796" title="Jussi Väinjärv">
Jussi Väinjärv

Jussi Väinjärv (est. "Jussi Väinjärv") – jezioro w Estonii, w prowincji Harjumaa, w gminie Kuusalu. Położone jest 5 km na południe od wsi Kemba. Ma powierzchnię 5,8 ha, linię brzegową o długości 931 m, długość 320 m i szerokość 270 m. Jest otoczone lasem. Zlokalizowane jest na pojezierzu Jussi (est. "Jussi järved"). Sąsiaduje z jeziorami Jussi Kõverjärv, Jussi Mustjärv, Jussi Pikkjärv, Jussi Suurjärv i Jussi Linajärv. Leży na terenie rezerwatu przyrody Põhja-Kõrvemaa (est. "Põhja-Kõrvemaa looduskaitseala").

</doc>
<doc id="3687800" url="https://pl.wikipedia.org/wiki?curid=3687800" title="Jussi Suurjärv">
Jussi Suurjärv

Jussi Suurjärv (est. "Jussi Suurjärv") – jezioro w gminie Kuusalu, w prowincji Harjumaa, w Estonii. Położone jest 5 km na południe od wsi Kemba. Ma powierzchnię 18,6 hektara, linię brzegową o długości 1876 m, długość 670 m i szerokość 470 m. Jest otoczone lasem. Jest największym z jezior zaliczanych do pojezierza Jussi (est. "Jussi järved"). Sąsiaduje z jeziorami Jussi Kõverjärv, Jussi Mustjärv, Jussi Pikkjärv, Jussi Väinjärv i Jussi Linajärv. Położone jest na terenie rezerwatu przyrody Põhja-Kõrvemaa (est. "Põhja-Kõrvemaa looduskaitseala").

</doc>
<doc id="3687802" url="https://pl.wikipedia.org/wiki?curid=3687802" title="Okręty podwodne typu Leniniec">
Okręty podwodne typu Leniniec

Okręty podwodne typu Leniniec (L) – typ radzieckich podwodnych stawiaczy min czterech serii: II, XI, XIII oraz XIII Bis z czasów międzywojennych i drugiej wojny światowej. Wywodzące się w dużej mierze z konstrukcji brytyjskiego okrętu podwodnego HMS L55 typu "L", były częścią wielkiego programu rozwoju floty Józefa Stalina. Ogółem wybudowano 25 jednostek tego typu wszystkich serii.
Okręty typu "L" służyły we wszystkich czterech flotach marynarki wojennej Związku Radzieckiego. Mimo że jednostki tego typu uważane były we flocie radzieckiej za udane, podobnie jak cała radziecka flota podwodna odniosły jedynie umiarkowany sukces w wojnie morskiej podczas drugiej wojny światowej.
Program rozwoju floty Józefa Stalina.
Mimo głębokich rosyjskich tradycji w konstruowaniu okrętów podwodnych, początkowy okres rozwoju radzieckiej floty podwodnej zdeterminowany był przez możliwości ekonomiczne i techniczną wykonalność, przy wykorzystaniu w możliwie dużym zakresie pomocy zagranicznej. Już na początku lat 20. XX wieku postanowiono położyć szczególny nacisk na rozwój konstrukcji podwodnych. 19 sierpnia 1923 roku powstał specjalny komitet kierowany przez szefa zarządu okrętów podwodnych w dowództwie marynarki wojennej N.A. Zarubina. Jego zadaniem było opracowanie operacyjno-taktycznych wymagań wobec nowych okrętów podwodnych. Duże znaczenie przykładano też do współpracy z Niemcami, które ze swojej strony szukały możliwych dróg obejścia postanowień traktatu wersalskiego zakazującego Niemcom konstruowania i posiadania okrętów podwodnych. W ramach tej współpracy, Niemcy przekazały Związkowi Radzieckiemu plany konstrukcyjne U-105, typu "UB III", typu UEII (U-122) oraz „Projektu 46” w postaci planów U-139. 26 listopada 1926 roku Rada Pracy i Obrony zaaprobowała pierwszy sześcioletni program morski, który zakładał budowę 12 okrętów podwodnych, 18 okrętów patrolowych, 36 okrętów torpedowych oraz modernizację wielu starszych okrętów. Realizacja tego programu napotkała jednak trudności z uwagi na brak brak doświadczonych inżynierów okrętowych oraz wykwalifikowanych robotników, ograniczenia posiadanych technologii oraz brak kontroli jakości w przemyśle. W celu uporania się z tymi problemami, w 1928 roku program morski został włączony do Pierwszego Planu Pięcioletniego (1928-1933) oraz rozbudowany. W tej wersji zakładał budowę między innymi 18 dużych okrętów podwodnych, 5 małych jednostek tej klasy, 3 niszczycieli-liderów, 18 okrętów patrolowych, 5 ścigaczy oraz 50 okrętów torpedowych.
Po objęciu władzy przez Józefa Stalina, nowy przywódca państwa radzieckiego był bezpośrednio zaangażowany w podejmowanie decyzji o rozwoju i produkcji broni. Znaczenie tej roli nawet wzrosło w latach 1930-1940. Od decyzji Stalina uzależnione były nie tylko najważniejsze kwestie związane z marynarką wojenną, lecz często także tak szczegółowe decyzje jak kaliber dział, czy wymagania dotyczące opancerzenia. Pod wpływem Stalina plany pierwszej pięciolatki szybko zostały zmienione, przez zatwierdzenie budowy w sumie 88 okrętów podwodnych 8 serii 5 typów, a zatwierdzony Program Budowy Okrętów na lata 1933-1938 zakładał budowę 369 okrętów podwodnych. W tym czasie Związek Radziecki wysyłał swoich przedstawicieli do niektórych krajów zachodnich, jak Niemcy, Stany Zjednoczone czy Włochy z nadzieją uzyskania pomocy przy budowie okrętów. W Stanach Zjednoczonych adm. Iwan Stiepanowicz Isakow starał się uzyskać pomoc amerykańskich firm (jak Gibbs &amp; Cox) w opracowaniu projektów największych kiedykolwiek zbudowanych pancerników. Wobec nieufności i niechęci do komunistów w środowisku amerykańskiej marynarki, dwumiesięczne rozmowy Isakowa w Stanach Zjednoczonych spełzły na niczym. Sowietom udało się jednak uzyskać znaczącą pomoc w Niemczech. Po 19. Zjeździe Partii i egzekucji Michaiła Frinowskiego, gdy szefem Ludowego Komisariatu Marynarki oraz Dowódcą Floty został adm. Kuzniecow, a szefem Najwyższej Rady Marynarki A.A. Żdanow, otrzymali oni zadanie uczynienia z floty radzieckiej siły dorównującej największym potęgom morskim świata.

</doc>
<doc id="3687809" url="https://pl.wikipedia.org/wiki?curid=3687809" title="Pożar lasu koło Żagania">
Pożar lasu koło Żagania

Pożar lasu w ówczesnym Nadleśnictwie Szprotawa – ogień, najprawdopodobniej powstały w wyniku działań wojskowych, zauważono około godziny 13. 9 sierpnia 1992 roku. Początkowo rozgorzał teren poligonu wojskowego niedaleko wsi Czerna k. Żagania, gdzie spłonęło 500 ha lasu; następnie ogień przeniósł się na teren lasów państwowych Nadleśnictwa Szprotawa. Pierwszego dnia w akcji gaszenia pożaru brały udział jednostki Straży Pożarnej z ówczesnych województw: zielonogórskiego, legnickiego, jeleniogórskiego. W nocy poproszono o dalsze wsparcie. Do pomocy skierowano jednostki nawet z Opola. Na miejscu przebywał zastępca Komendanta Głównego Straży Pożarnej jak i kilku oficerów z Komendy Głównej. Dodatkowo, strażaków wspierały dwa helikoptery oraz samoloty gaśnicze PZL M18 Dromader. Jeden z nich – pierwszego dnia – podchodząc do lądowania w celu nabrania wody zawadził skrzydłem o drzewo i runął na ziemię. Pilot z doznanymi obrażeniami został hospitalizowany w żagańskim szpitalu.
Akcja gaśnicza trwała dwa dni (9–10 sierpnia). Z uwagi na specyfikę rozprzestrzeniania się ognia (pożar wierzchołkowy) były trudności z jego opanowaniem. Wieś Czerna, położona w bezpośrednim sąsiedztwie pożaru, przygotowywana była do ewakuacji; podobnie wieś Żaganiec. Poważnie zagrożona była stacja paliw CPN, zlokalizowana na przedmieściach Żagania, zaopatrująca w paliwa płynne zachodnią Polskę, jednak strażacy zdołali skutecznie obronić ją przed eksplozją.
W sumie przy gaszeniu pożaru brało udział około 1700 osób (strażaków, żołnierzy, robotników leśnych); 120 jednostek straży pożarnej; dwa helikoptery; 6 samolotów gaśniczych Dromader; dwa czołgi gaśnicze. Spłonęło 3058 ha lasu; pożarzysko miało wymiar – 8 km długości na 4 km szerokości.

</doc>
<doc id="3687810" url="https://pl.wikipedia.org/wiki?curid=3687810" title="Hieronim Gostyński">
Hieronim Gostyński

Hieronim Gostyński herbu Lubicz – podkomorzy czernihowski w latach 1767-1790, chorąży czernihowski w latach 1752-1767, stolnik nowogrodzkosiewierski w latach 1740-1752, podstoli nowogrodzkosiewierski w latach 1731-1740.
Był deputatem województwa wołyńskiego na Trybunał Główny Koronny w 1753 roku.

</doc>
<doc id="3687813" url="https://pl.wikipedia.org/wiki?curid=3687813" title="Serhij Anatolijowicz Szewczuk">
Serhij Anatolijowicz Szewczuk



</doc>
<doc id="3687814" url="https://pl.wikipedia.org/wiki?curid=3687814" title="Serhij Mykołajowicz Szewczuk">
Serhij Mykołajowicz Szewczuk



</doc>
<doc id="3687816" url="https://pl.wikipedia.org/wiki?curid=3687816" title="Serhij Wołodymyrowicz Szewczuk">
Serhij Wołodymyrowicz Szewczuk



</doc>
<doc id="3687817" url="https://pl.wikipedia.org/wiki?curid=3687817" title="Wiktor Wiktorowycz Janukowycz">
Wiktor Wiktorowycz Janukowycz



</doc>
<doc id="3687822" url="https://pl.wikipedia.org/wiki?curid=3687822" title="Cystobasidiaceae">
Cystobasidiaceae

Cystobasidiaceae Gäum. – rodzina grzybów z rzędu "Cystobasidiales".
Systematyka.
Pozycja w klasyfikacji według Index Fungorum: "Cystobasidiales, Incertae sedis, Cystobasidiomycetes, Pucciniomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje: 

</doc>
<doc id="3687823" url="https://pl.wikipedia.org/wiki?curid=3687823" title="Stanisław Staszewski">
Stanisław Staszewski



</doc>
<doc id="3687826" url="https://pl.wikipedia.org/wiki?curid=3687826" title="Melodie Kurta Weill'a i coś ponadto">
Melodie Kurta Weill'a i coś ponadto



</doc>
<doc id="3687832" url="https://pl.wikipedia.org/wiki?curid=3687832" title="Dom firmy &quot;Krusche - Ender&quot;">
Dom firmy &quot;Krusche - Ender&quot;



</doc>
<doc id="3687838" url="https://pl.wikipedia.org/wiki?curid=3687838" title="Heino Hansen">
Heino Hansen

 
Arvo Heino Raudanma Hansen (ur. 24 września 1947 w Gørlev) – duński piłkarz występujący na pozycji pomocnika.
Kariera klubowa.
Hansen karierę rozpoczynał w zespole Svallerup. Następnie grał w drużynach Ubby oraz Kalundborg. W 1972 roku przeszedł do drugoligowego Slagelse B&amp;I. W sezonie 1973 awansował z nim do pierwszej ligi.
W 1974 roku Hansen przeszedł do niemieckiego FC St. Pauli, grającego w 2. Bundeslidze Nord. Zadebiutował tam 3 sierpnia 1974 w przegranym 1:3 meczu z SG Wattenscheid 09. W St. Pauli Hansen występował tam przez dwa sezony. W 1976 roku na krótko wrócił do Slagelse.
W trakcie sezonu 1976/1977 2. Bundesligi, Hansen dołączył do Preußen Münster. W jego barwach zadebiutował 30 października 1976 w przegranym 0:4 spotkaniu z FC St. Pauli. W Preußen spędził dwa sezony, a potem wrócił do Slagelse. Następnie występował w Næstved IF, z którym w sezonie 1980 wywalczył wicemistrzostwo Danii. W latach 1983–1985 po raz kolejny grał w Slagelse, występującym już w trzeciej lidze. W 1985 roku zakończył karierę.
Kariera reprezentacyjna.
W reprezentacji Danii Hansen zadebiutował 3 lipca 1972 w wygranym 5:2 towarzyskim meczu z Islandią, w którym strzelił także gola. W tym samym roku wziął udział w Letnich Igrzyskach Olimpijskich, zakończonych przez Danię na drugiej rundzie. W latach 1972–1978 w drużynie narodowej rozegrał 29 spotkań i zdobył 5 bramek.

</doc>
<doc id="3687839" url="https://pl.wikipedia.org/wiki?curid=3687839" title="Ołeh Humeniuk">
Ołeh Humeniuk



</doc>
<doc id="3687842" url="https://pl.wikipedia.org/wiki?curid=3687842" title="Fahrzeugfabrik Traugott Onnasch">
Fahrzeugfabrik Traugott Onnasch

Fahrzeugfabrik Traugott Onnasch – fabryka samochodów funkcjonująca w Koszalinie do 1924. 
Historia.
Konstruktor Traugott Onnasch zbudował lekki pojazd trzykołowy z dwoma siedzeniami, który był napędzany jedno lub dwucylindrowym silnikiem firmy Bekamo o mocy 4 KM. Kolejną konstrukcją był podobny pojazd czterokołowy, również dwuosobowy. Model Onnascha reklamowano jako „niemieckiego Forda” i porównywano do Forda Model T. Zainteresowanie pojazdami z fabryki w Koszalinie było na tyle małe, że po ok. roku funkcjonowania w 1924 zaprzestano produkcji. 

</doc>
<doc id="3687843" url="https://pl.wikipedia.org/wiki?curid=3687843" title="Szkoła Buddy'ego">
Szkoła Buddy'ego



</doc>
<doc id="3687846" url="https://pl.wikipedia.org/wiki?curid=3687846" title="Przyspiesznik">
Przyspiesznik

Przyspiesznik – mechanizm pomocniczy stosowany w broni palnej, szczególnie w sztucerach, mający na celu zmniejszenie siły wymaganej do ściągnięcia spustu podczas oddawania strzału. Dzięki zastosowaniu przyspiesznika zmniejsza się wpływ ruchu palca strzelca na położenie broni, a co za tym idzie zwiększa celność. Przyspieszniki znajdują zastosowanie przede wszystkim w broni myśliwskiej. 
Wyróżnia się trzy typy przyspieszników: francuski, niemiecki oraz igłowy. Zasada działania polega na zmianie reakcji  pojedynczego spustu broni bądź uruchomieniu drugiego spustu.
Użycie przyspiesznika jest ograniczone jedynie do czasu bezpośrednio przed strzałem. W przypadku, gdy strzał nie został oddany przyspiesznik musi być niezwłocznie wyłączony w związku z ryzykiem odpalenia broni np. w wyniku jej poruszenia.

</doc>
<doc id="3687847" url="https://pl.wikipedia.org/wiki?curid=3687847" title="John Robinson (piłkarz)">
John Robinson (piłkarz)

John Robert Campbell Robinson (ur. 29 sierpnia 1971 w Bulawayo) – walijski piłkarz zimbabwejskiego pochodzenia występujący na pozycji pomocnika, 30-krotny reprezentant Walii.
Kariera klubowa.
Wychowanek klubu Brighton &amp; Hove Albion z którym w 1989 roku podpisał pierwszy profesjonalny kontrakt. W latach 1989-1992 występował w jego barwach w Division Two. We wrześniu 1992 roku za kwotę 75.000 funtów został kupiony przez Charlton Athletic. Z klubem tym związany był przez znaczną część kariery zawodniczej. Rozegrał w jego barwach 332 ligowe spotkania i spędził 4 sezony na poziomie Premier League (1998/99, 2000/01, 2001/02 i 2002/03). Latem 2003 roku przeniósł się na zasadzie wolnego transferu do Cardiff City (Division One), gdzie rozegrał 42 spotkania. W październiku 2004 roku podpisał trwający 3 miesiące kontrakt z Gillingham FC. Powodem zmiany klubu była chęć bycia bliżej chorej matki. W 2005 roku występował w Crawley Town i Lewes FC, w barwach którego zakończył karierę piłkarską.
Kariera reprezentacyjna.
Robinson występował w reprezentacji Walii U-21, dla której rozegrał 16 spotkań i zdobył 3 bramki.
15 listopada 1995 roku zadebiutował w seniorskiej reprezentacji Walii w zremisowanym 1:1 meczu przeciwko Albanii w ramach eliminacji EURO 1996. Ogółem w latach 1995-2002 rozegrał w drużynie narodowej 30 spotkań i zdobył 3 bramki w meczach przeciwko San Marino (1996), Białorusi (1998) i Katarowi (2000). W 2002 roku z powodów osobistych zrezygnował w gry w kadrze.
Życie prywatne.
Urodził się w Bulawayo w Rodezji jako syn Walijczyka Roberta Robinsona i Rodezyjki Edelie Campbell. Część dzieciństwa spędził w Durbanie (Południowa Afryka) by ostatecznie jako nastolatek osiąść z rodziną w Sussex w Anglii. Jego rodzice zdecydowali się na zamieszkanie w Europie, aby umożliwić mu rozpoczęcie profesjonalnych treningów piłkarskich. Po zakończeniu kariery zawodniczej Robinson przeprowadził się do Stanów Zjednoczonych i zajął się skautingiem.

</doc>
<doc id="3687851" url="https://pl.wikipedia.org/wiki?curid=3687851" title="Heterogastridiaceae">
Heterogastridiaceae

Heterogastridiaceae Oberw. &amp; R. Bauer – rodzina grzybów z rzędu "Heterogastridiales".
Systematyka.
Rodzinę tę do taksonomii grzybów wprowadzili w 1990 r. Franz Oberwinkler i Günter Bauer. Należą do niej rodzaje:

</doc>
<doc id="3687852" url="https://pl.wikipedia.org/wiki?curid=3687852" title="Ludvig Norman">
Ludvig Norman

Ludvig Norman (ur. 28 sierpnia 1831 w Sztokholmie, zm. 28 marca 1885 tamże) – szwedzki kompozytor, dyrygent, pianista i pedagog muzyczny.
Urodził się jako Fredrik Vilhelm Ludvig Norman w Sztokholmie. W latach 1848–1852 studiował w Lipsku. Od 1857 roku wykładał w Królewskiej Akademii Muzycznej w Sztokholmie. W 1860 roku został dyrygentem w Harmoniska Sällskapeta. W 1861 roku uzyskał stanowisko kapelmistrza w Operze Królewskiej w Sztokholmie. Po 1881 roku prowadził koncerty chóralne.
9 kwietnia 1878 roku był dyrygentem na głośniej premierze czwartej symfonii Franza Berwalda.
Sam Norman był autorem m.in. czterech symfonii, czterech uwertur oraz muzyki do spektakli, kantat i muzyki kameralnej, a także bardzo wielu pieśni i piosenek dla chóru.
Jego żoną była skrzypaczka Wilma Neruda. Ich syn Ludwig Norman-Neruda był znanym alpinistą.
Zmarł w 1885 roku w Sztokholmie.

</doc>
<doc id="3687860" url="https://pl.wikipedia.org/wiki?curid=3687860" title="Abolghasem Kaszani">
Abolghasem Kaszani

Abolghasem Kaszani (ur. 1882 w Teheranie, zm. 14 marca 1962 tamże) – irański szyicki duchowny i działacz polityczny. Obok Mohammada Mosaddegha jeden z przywódców ruchu na rzecz nacjonalizacji ropy naftowej w Iranie na początku lat 50. XX wieku, następnie przeciwnik Mosaddegha i uczestnik zamachu stanu w Iranie w 1953.
Życiorys.
Był synem szyickiego duchownego, ajatollaha Sejjeda Mostafy Kaszaniego. W wieku szesnastu lat, po odbyciu razem z ojcem pielgrzymki do Mekki, rozpoczął naukę w szkole duchownej w An-Nadżafie. Był zdolnym uczniem, mając 25 lat był już uważany za modżtaheda. Po wybuchu I wojny światowej brał udział w publicznych protestach, broniąc Imperium Osmańskiego przed atakiem Brytyjczyków i został na pewien czas osadzony w więzieniu. Wtedy też Kaszani postanowił skupić się na działalności politycznej i społecznej, odrzucił propozycję objęcia stanowiska dyrektora szkoły duchownej w An-Nadżafie i napisania traktatu, na podstawie którego mógłby zostać wielkim ajatollahem. Wymienia się go również wśród twórców Madrase-je Alawi w An-Nadżafie, w której nauczano nie tylko prawa i teologii islamskiej, ale również nauk ścisłych i techniki wojskowej.
Między czerwcem a październikiem 1920 Kaszani był jednym z przywódców buntu plemion irackich przeciwko Brytyjczykom. Po klęsce buntu został skazany na śmierć "in absentia" i zbiegł do Persji. Trzy dni po jego przybyciu do Teheranu miał miejsce zamach stanu przeprowadzony przez Rezę Szacha Pahlawiego. Kaszani zaufał nowym władzom kraju i w 1925 został wybrany do Zgromadzenia Konstytucyjnego, a być może pozostawał w przyjaznych relacjach z samym Rezą. W parlamencie głosował za usunięciem dynastii Kadżarów i przekazaniem dziedzicznego tronu w ręce Pahlawich. Z czasem jednak rozczarował się co do nowych rządów. Pod koniec lat 20. w liście do innego członka Zgromadzenia, Mirzy Mehdiego Zandżaniego, pisał, że koniecznością jest reforma parlamentu, a problemem kraju - korupcja i chciwość elity władzy, ignorancja większości społeczeństwa, ślepa fascynacja zagranicą. Być może brał udział w protestach przeciwko irańsko-brytyjskiemu porozumieniu w sprawie ropy naftowej w 1933. Głosił potrzebę zaprowadzenia monarchii konstytucyjnej, w której ustawa zasadnicza pełni funkcję ochrony przed dyktaturą zsekularyzowanego władcy. Kaszaniego i szacha Rezę łączyło natomiast przekonanie, że sojusznikiem Iranu mogłyby być Niemcy.
W 1942 był członkiem założonej przez niemieckie służby organizacji pod nazwą Irański Ruch Narodowy, a po jej wykryciu i rozbiciu ukrywał się przez kilka miesięcy w Teheranie, by ostatecznie w 1943 wpaść w ręce policji brytyjskiej. Był następnie przesłuchiwany przez służby radzieckie, więziony w Hadżdżabadzie, ostatecznie jednak w 1945 zwolniono go. W Kom został triumfalnie przywitany przez szyickich duchownych z całego kraju.
Kaszani wrócił do Teheranu i do aktywności politycznej. W 1946, gdy pielgrzymował do Meszchedu, na trasie jego przejazdu wybuchły manifestacje, zaś w Sabzewarze został aresztowany na polecenie premiera Ahmada Ghawama; z jego rozkazu duchownego uwięziono w Behdżatabadzie, gdzie spędził rok. W maju 1948 Kaszani wezwał ochotników do walki z Izraelem. Publicznie wzywał również do nacjonalizacji irańskich złóż ropy naftowej. Jego osobę popierała terrorystyczna organizacja Fedaini Islamu, chociaż sam Kaszani nie był z nią związany. Stało się to dla władz pretekstem do wydalenia Kaszaniego z kraju w 1949, po nieudanym zamachu Fedainów na szacha. Do 1950 przebywał w Bejrucie. Mimo to w tym samym roku został wybrany do irańskiego parlamentu. W 1950 triumfalnie wrócił do Teheranu, witany na lotnisku przez tłumy ludzi, na czele z przywódcą ruchu reformatorskiego i nacjonalistycznego Mohammadem Mosaddeghiem.
Współpraca z Frontem Narodowym i jej zerwanie.
Abolghasem Kaszani poparł Front Narodowy i włączył się do walki o nacjonalizację irańskiej ropy naftowej. Dzięki wsparciu Kaszaniego dla Mosaddegha po jego stronie stanęła część dotychczasowych zwolenników organizacji konserwatywnych i religijnych (sam Mosaddegh wyrażał poglądy antyklerykalne) oraz przedstawicieli bazarów. Do Frontu przystąpiło m.in. kierowana przez Kaszaniego Stowarzyszenie Modżahedinów Islamskich. 7 marca 1951, gdy jeden z Fedainów Islamu, Chalil Tahmasebi, zamordował premiera Hadża Alego Razmarę, Kaszani publicznie mu pogratulował i skutecznie starał się o jego ułaskawienie. Krytykował zarówno kapitalizm, jak i komunizm, był zdecydowanym wrogiem filozofii i ekonomii marksistowskiej, chociaż okazjonalnie godził się na kompromisy z socjalistyczną lewicą.
30 kwietnia 1951 Mohammad Mosaddegh został premierem Iranu, miesiąc wcześniej parlament przegłosował nacjonalizację ropy. Kaszani wspierał Mosaddegha i miał znaczący wpływ na jego rząd. Lider Ruchu Narodowego zrezygnował z urzędu 17 lipca 1952, gdy parlament odmówił mu nadzwyczajnych pełnomocnictw. Jego następca Ahmad Ghawam pozostał na urzędzie tylko dwa dni, gdyż przeciwko niemu zorganizowano masowe demonstracje; jednym z ich organizatorów był Kaszani. Ghawam nakazał jego aresztowanie, jednak tłum uniemożliwił policji wkroczenie do domu duchownego. Dzięki poparciu społecznemu Mosaddegh został mianowany ministrem obrony narodowej. Kaszani spodziewał się, że polityk będzie z nim konsultował dalsze posunięcia, jednak Mosaddegh zasugerował mu wycofanie się z działalności publicznej. Nie docenił, jak wielkie znaczenie dla jego dotychczasowych sukcesów miało wsparcie środowisk mobilizowanych przez Kaszaniego, a które teraz zaczynały protestować przeciwko laicyzacji Iranu lansowanej przez Mosaddegha. Szczególny sprzeciw popierających dotąd reformy Mosaddegha duchownych budziły plany udzielenia kobietom czynnego prawa wyborczego oraz zgody na sprzedaż alkoholu.
7 sierpnia 1952 Kaszani został honorowy wybrany na przewodniczącego parlamentu, z tym, że miał być na stałe reprezentowany przez zastępcę. Następnego dnia parlament nadał Mosaddeghowi nadzwyczajne pełnomocnictwa. W tym czasie Kaszani starał się zorganizować wokół siebie międzynarodowy islamski ruch antykolonialny, poszukując sojuszników wśród władz Arabii Saudyjskiej, Syrii i Jordanii. Jego wysiłki w tym kierunku nie dały rezultatów. Był przeciwny współpracy Mosaddegha z socjalistyczną partią Tude i nie mógł pogodzić się z utratą wpływów w rządzie. Premier ponownie zasugerował Kaszaniemu opuszczenie Iranu. W tym samym roku duchownego usunięto ze stanowiska przewodniczącego parlamentu.
Po zamachu stanu w 1953.
Abolghasem Kaszani wziął bezpośredni udział w zamachu stanu w 1953, wyprowadzając na ulice manifestantów niechętnych Mosaddeghowi. Zaangażowanie jego i innych duchownych przeciwko rządowi było decydującym czynnikiem, który doprowadził do upadku Frontu Narodowego. Kaszani uważał, że premier zdradził swoje ideały i dążył do dyktatury. Ajatollah był jedną z pierwszych osób, którym złożył oficjalną wizytę nowy premier gen. Fazlollah Zahedi. Podczas spotkania generał obiecywał duchownemu - jak się następnie okazało, fałszywie - liberalizację reżimu i kontynuowanie polityki Frontu Narodowego. Kaszani szybko rozczarował się co do postawy nowego rządu, jednak nie mógł swobodnie wypowiadać swoich opozycyjnych poglądów; wiele jego wypowiedzi były drukowanych w wersji ocenzurowanej, a on sam na pewien czas trafił do więzienia. Jesienią 1953 publicznie potępił przywrócenie stosunków dyplomatycznych między Iranem a Wielką Brytanią, a w styczniu 1954 w liście do gen. Zahediego wzywał go, by nie fałszował wyników nadchodzących wyborów parlamentarnych. Kilka dni później, rozgoryczony postawą władz, napisał do sekretarza generalnego ONZ Daga Hammarsklojda, że w Iranie łamane są prawa człowieka i postanowienia konstytucji. W październiku tego samego roku potępił anulowanie nacjonalizacji irańskiej ropy.
Abolghasem Kaszani za swoją krytykę postępowania rządu został aresztowany i przebywał w więzieniu do 1956. Rząd zamierzał oskarżyć go o udział w morderstwie premiera Razmary, ostatecznie jednak duchowny został zwolniony dzięki wstawiennictwu niechętnych mu do tej pory ajatollahów Abol Fazla Zandżaniego i Hosejna Borudżerdiego. Po odzyskaniu wolności Kaszani nie podjął już aktywności politycznej.

</doc>
<doc id="3687862" url="https://pl.wikipedia.org/wiki?curid=3687862" title="Czerwcogrzybowate">
Czerwcogrzybowate



</doc>
<doc id="3687863" url="https://pl.wikipedia.org/wiki?curid=3687863" title="Septobasidiaceae">
Septobasidiaceae



</doc>
<doc id="3687864" url="https://pl.wikipedia.org/wiki?curid=3687864" title="Benny Nielsen (piłkarz)">
Benny Nielsen (piłkarz)

 
Jørgen „Benny” Nielsen (ur. 17 marca 1951 w Frederiksværku) – duński piłkarz występujący na pozycji napastnika. Trener piłkarski.
Kariera klubowa.
Nielsen karierę rozpoczynał w sezonie 1969 w pierwszoligowym zespole Akademisk BK. W sezonie 1970 wywalczył z nim wicemistrzostwo Danii. W 1971 roku przeszedł do belgijskiego Cercle Brugge. Spędził tam trzy sezony, a potem odszedł do RWD Molenbeek. W sezonie 1974/1975 zdobył z nim mistrzostwo Belgii. Graczem Molenbeek był do sezonu 1976/1977.
Następnie Nielsen przeszedł do Anderlechtu. W sezonie 1977/1978 wywalczył z nim wicemistrzostwo Belgii, a także wygrał rozgrywki Pucharu Zdobywców Pucharów. W 1978 roku zdobył też Superpuchar Europy. W kolejnych sezonach wraz z Anderlechtem wywalczył jeszcze wicemistrzostwo Belgii (1978/1979), a także mistrzostwo Belgii (1980/1981).
W 1981 roku Nielsen został graczem francuskiego AS Saint-Étienne. W Division 1 zadebiutował 12 września 1981 w wygranym 4:0 meczu z Olympique Lyon, w którym strzelił także gola. W sezonie 1981/1982 wraz z Saint-Étienne wywalczył wicemistrzostwo Francji. W 1982 roku wrócił do Akademisk BK, grającego już w drugiej lidze. W 1983 roku zakończył tam karierę.
Kariera reprezentacyjna.
W reprezentacji Danii Nielsen zadebiutował 11 listopada 1970 w przegranym 0:1 meczu eliminacji Mistrzostw Europy 1972 ze Szkocją. 27 października 1976 w wygranym 5:0 pojedynku eliminacji Mistrzostw Świata 1978 z Cyprem strzelił pierwszego gola w kadrze. W latach 1970–1980 w drużynie narodowej rozegrał 26 spotkań i zdobył 6 bramek.

</doc>
<doc id="3687865" url="https://pl.wikipedia.org/wiki?curid=3687865" title="Benny Nielsen">
Benny Nielsen



</doc>
<doc id="3687868" url="https://pl.wikipedia.org/wiki?curid=3687868" title="Anna Duszak">
Anna Duszak

Anna Antonina Duszak (ur. 4 kwietnia 1950, zm. 25 grudnia 2015) – polska językoznawczyni, profesor dr. hab. w Instytucie Lingwistyki Stosowanej Uniwersytetu Warszawskiego.
Życiorys.
Do jej zainteresowań należały gramatyka opisowa języka angielskiego, polsko-angielska gramatyka kontrastywna, semantyka i pragmatyka, lingwistyka tekstu, etnolingwistyka i lingwistyka antropologiczna. Przyczyniła się do popularyzacji w Polsce dziedziny krytycznej analizy dyskursu (KAD), subdyscypliny językoznawstwa zajmującej się społecznym aspektem funkcjonowania językowego – dyskursem.
Dyrektor Instytutu Lingwistyki Stosowanej UW w latach 2002–2008 i 2012–2015. Dziekan Wydziału Lingwistyki Stosowanej UW w latach 1993–1999 (wcześniej pod nazwami Wydział Rusycystyki i Lingwistyki Stosowanej oraz Wydziału Lingwistyki Stosowanej i Filologii Wschodniosłowiańskich). Kierownik Zakładu Komunikacji Językowej ILS w latach 2001–2011 (w latach 2006–2011 pod nazwą: Zakład Socjolingwistyki i Pragmatyki Językowej). Organizator i kierownik Zakładu Badań nad Dyskursem w latach 2011–2015. Inicjatorka utworzenia kierunku studiów „Język i Społeczeństwo” (prowadzonego wspólnie z Instytutem Socjologii od 2014 r.).
Działalność dydaktyczna.
Anna Duszak od roku 1975 pracowała jako nauczyciel akademicki w Uniwersytecie Warszawskim (Instytut Lingwistyki Stosowanej; Instytut Anglistyki, Wydział Neofilologii; Kolegium Języka Angielskiego; Ośrodek Studiów Amerykańskich). Poza Uniwersytetem Warszawskim Anna Duszak współpracowała z Uniwersytetem im. A. Mickiewicza w Poznaniu (Instytut Anglistyki), Szkołą Wyższą Psychologii Społecznej w Warszawie (Wydział Stosunków Międzykulturowych, Instytut Anglistyki) i Wyższą Szkołą Pedagogiczną w Olsztynie (Kolegium Języka Angielskiego). Prof. Duszak prowadziła zajęcia dla studentów studiów stacjonarnych, wieczorowych, a także dla słuchaczy studiów podyplomowych oraz doktorantów. Wśród nauczanych przez nią przedmiotów znalazły się: gramatyka opisowa języka angielskiego, praktyczna gramatyka języka angielskiego, polsko-angielska gramatyka kontrastywna, zagadnienia lingwistyki ogólnej i teorii komunikacji, semantyka, pragmatyka, socjolingwistyka, lingwistyka tekstu i analiza dyskursu, komunikacja międzykulturowa, semiotyka społeczna, lingwistyka antropologiczna, krytyczna analiza dyskursu oraz seminaria magisterskie z zakresu pragmatyki, analizy dyskursu, komunikacji międzykulturowej i lingwistyki krytycznej. Prof. Anna Duszak opracowała kilkanaście autorskich programów dydaktycznych, w tym dla nowych przedmiotów (np. język a tożsamość społeczna, semiotyka społeczna, krytyczna analiza dyskursu). Prof. Duszak była organizatorką licznych konferencji w Instytucie Lingwistyki Stosowanej, m.in. serii konferencji GlobE (od 2002 r.), a także 3. edycji konferencji Political Linguistics (w 2014 r.).

</doc>
<doc id="3687872" url="https://pl.wikipedia.org/wiki?curid=3687872" title="Roman Sopiński">
Roman Sopiński

Roman Sopiński – polski lekarz z tytułem doktora.
Ukończył studia medyczne uzyskując stopień doktora. W okresie zaboru austriackiego w ramach autonomii galicyjskiej był lekarzem obwodowym w Bihaću. Pełniąc to stanowisko w 1901 został odznaczony Krzyżem Kawalerskim Orderu Franciszka Józefa.

</doc>
<doc id="3687873" url="https://pl.wikipedia.org/wiki?curid=3687873" title="Juan de la Caridad García Rodríguez">
Juan de la Caridad García Rodríguez



</doc>
<doc id="3687874" url="https://pl.wikipedia.org/wiki?curid=3687874" title="Preben Arentoft">
Preben Arentoft

 
Preben "Benny" Arentoft (ur. 1 listopada 1942 w Kopenhadze) – duński piłkarz występujący na pozycji pomocnika. Trener piłkarski.
Kariera klubowa.
Arentoft karierę rozpoczynał w sezonie 1961 w drugoligowym zespole Brønshøj BK. W sezonie 1961 awansował z nim do pierwszej ligi. W sezonie 1964 spadł jednak z powrotem do drugiej. W 1965 roku został graczem szkockiego Morton. W sezonie 1965/1966 spadł z nim z Division One do Division Two. W kolejnym awansował jednak z powrotem do Division One.
W trakcie sezonu 1968/1969 Arentoft odszedł do angielskiego Newcastle United. W Division One zadebiutował 4 kwietnia 1969 w zremisowanym 1:1 meczu z Chelsea. 9 kwietnia 1969 w wygranym 3:2 pojedynku z Sheffield Wednesday strzelił pierwszego gola w Division One. W Newcastle Arentoft występował do sezonu 1970/1971.
Następnie grał w Blackburn Rovers z Division Three. Spędził tam trzy sezony. Występował też drużynach w Helsingborgs IF, Brønshøj BK oraz Helsingør IF, który był jego ostatnim klubem w karierze.
Kariera reprezentacyjna.
W reprezentacji Danii Arentoft zadebiutował 9 czerwca 1965 w wygranym 3:1 meczu Mistrzostw Nordyckich z Finlandią. W latach 1965-1971 w drużynie narodowej rozegrał 9 spotkań.

</doc>
<doc id="3687876" url="https://pl.wikipedia.org/wiki?curid=3687876" title="Kościół Chrystusa Króla w Dzierżoniowie">
Kościół Chrystusa Króla w Dzierżoniowie

Kościół Chrystusa Króla – rzymskokatolicki kościół parafialny należący do dekanatu Dzierżoniów diecezji świdnickiej.
Kościół był pierwotnie karczmą "Czarny Niedźwiedź" (niem. "Zum Schwarzen Bär") wybudowaną w 1900 roku. W 1926 roku wykupił ją pastor Teubner i zaadaptował południową część na kościół oraz ośrodek opiekuńczo-wychowawczy i szkołę. W 1948 roku została erygowana polska parafia rzymskokatolicka. W latach 1966–1970 świątynia została gruntownie wyremontowana, została wtedy odnowiona elewacja, wymieniona została instalacja elektryczna oraz została dodana nowa polichromia wnętrza. W latach 1980-1985 świątynia została rozbudowana. W latach 1985–2000 zostały wyremontowane organy, ławki oraz nawierzchnia wokół kościoła.

</doc>
<doc id="3687879" url="https://pl.wikipedia.org/wiki?curid=3687879" title="Amen (film)">
Amen (film)



</doc>
<doc id="3687885" url="https://pl.wikipedia.org/wiki?curid=3687885" title="Manuel Herrero Fernández">
Manuel Herrero Fernández

Manuel Herrero Fernández (ur. 17 stycznia 1947 w Val de San Vicente) – hiszpański biskup katolicki, biskup diecezjalny Palencii od 2016, augustianin.
Życiorys.
Święcenia prezbiteratu otrzymał 12 lipca 1970 w zakonie augustianów. Był m.in. wychowawcą w zakonnym seminarium w Palencii, koordynatorem komisji prowincjalnej ds. duszpasterskich i ds. powołań oraz wykładowcą augustiańskiego instytutu teologicznego. Pracował także w archidiecezji madryckiej (m.in. jako proboszcz jednej z madryckich parafii oraz jako delegat ds. zakonnych w Wikariacie III) oraz w diecezji Santander (jako delegat ds. Caritasu i ds. życia konsekrowanego, kanclerz kurii i wikariusz generalny). W latach 2014–2015 kierował diecezją Santander jako jej tymczasowy administrator.
26 kwietnia 2016 papież Franciszek mianował go biskupem ordynariuszem diecezji Palencii. Święcenia biskupie otrzymał 18 czerwca 2016.

</doc>
<doc id="3687886" url="https://pl.wikipedia.org/wiki?curid=3687886" title="Płaskolepkowate">
Płaskolepkowate

Płaskolepkowate ("Platygloeaceae" Racib.) – rodzina grzybów z rzędu płaskolepkowców ("Platygloeales").
Systematyka.
Rodzinę tę do taksonomii grzybów wprowadził polski botanik Marian Raciborski w 1909 r. Należą do niej rodzaje:
Synonimy naukowe: "Platygloeaceae" Doweld 2014. 
Polskie nazwy na podstawie pracy Władysława Wojewody z 2003 r.

</doc>
<doc id="3687887" url="https://pl.wikipedia.org/wiki?curid=3687887" title="Second Chance">
Second Chance



</doc>
<doc id="3687888" url="https://pl.wikipedia.org/wiki?curid=3687888" title="Brama Etruska w Perugii">
Brama Etruska w Perugii

Brama Etruska, zwana też Łukiem Augusta – starożytna brama znajdująca się w obrębie obwarowań miejskich włoskiej Perugii.
Brama, podobnie jak mury miejskie Perugii, została wzniesiona w czasach etruskich, w III lub II wieku p.n.e. Przebudowano ją za czasów Augusta oraz w XVI wieku. Jednoprzęsłowa, łukowata konstrukcja bramy została wzniesiona z kamiennych bloków, bez użycia zaprawy murarskiej. Wieńczy ją stylizowany na dorycki fryz z tryglifami i metopami, ponad którym znajduje się zamurowany obecnie łukowaty otwór flankowany pilastrami.
Po obydwu bokach bramy znajdują się masywne wieże. Lewa, wyższa, wieża zwieńczona jest renesansową loggią. Jej podstawę zdobi natomiast pochodząca z 1621 roku fontanna.

</doc>
<doc id="3687890" url="https://pl.wikipedia.org/wiki?curid=3687890" title="Newby (Scarborough)">
Newby (Scarborough)

Newby – osada w Anglii, w North Yorkshire. Leży 2,2 km na zachód od centrum miasta Scarborough, 56,3 km od miasta York i 310,3 km na północny wschód od Londynu. W 1881 roku civil parish liczyła 74 mieszkańców.

</doc>
<doc id="3687891" url="https://pl.wikipedia.org/wiki?curid=3687891" title="Przewóz (rejon głębocki)">
Przewóz (rejon głębocki)



</doc>
<doc id="3687892" url="https://pl.wikipedia.org/wiki?curid=3687892" title="Hinckley (Anglia)">
Hinckley (Anglia)



</doc>
<doc id="3687893" url="https://pl.wikipedia.org/wiki?curid=3687893" title="Coalville (Anglia)">
Coalville (Anglia)



</doc>
<doc id="3687898" url="https://pl.wikipedia.org/wiki?curid=3687898" title="Eocronartiaceae">
Eocronartiaceae

Eocronartiaceae – rodzina grzybów z rzędu płaskolepkowców ("Platygloeales").
Systematyka.
Rodzinę tę do taksonomii grzybów wprowadził Walter Jülich w 1982 r. Należą do niej rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="3687899" url="https://pl.wikipedia.org/wiki?curid=3687899" title="Paweł Gruza">
Paweł Gruza

Paweł Marcin Gruza (ur. 1 czerwca 1977 w Warszawie) – polski prawnik i urzędnik państwowy. W 2016 podsekretarz stanu w Ministerstwie Skarbu Państwa, w latach 2016–2018 podsekretarz stanu w Ministerstwie Finansów. Syn reżysera Jerzego Gruzy.
Życiorys.
Jest absolwentem Wydziału Prawa i Administracji Uniwersytetu Warszawskiego. Pracował dla firm doradztwa podatkowego: Instytutu Studiów Podatkowych (1997–98), Arthur Andersen (2000–2002) oraz Ernst &amp; Young (2002–2007). Od 2007 był wspólnikiem i członkiem zarządu MMR Consulting sp. z o.o., a w lipcu 2014 został partnerem w polskiej kancelarii doradztwa podatkowego GWW Tax. Ekspert w dziedzinie finansów i gospodarki Fundacji Republikańskiej, której był wiceprezesem. 26 kwietnia 2016 powołany przez premier Beatę Szydło na stanowisko podsekretarza stanu w Ministerstwie Skarbu Państwa. 7 listopada tego samego roku został powołany na stanowisko podsekretarza stanu w Ministerstwie Finansów. W sierpniu 2018 odwołany z tego stanowiska i powołany (od 10 września) przez radę nadzorczą KGHM na stanowisko wiceprezesa. W sierpniu 2022 został wiceprezesem banku PKO BP kierującym pracami zarządu banku.
Specjalizuje się w podatku VAT, podatku dochodowym i akcyzie. Jest współautorem pierwszego komentarza do ustawy o systemie ubezpieczeń społecznych (1999) oraz współautorem pierwszego w Polsce komentarza do unijnych dyrektyw VAT-owskich. Publikuje artykuły dotyczące prawa, podatków i gospodarki w prasie ekonomicznej i czasopismach specjalistycznych.
W dzieciństwie wystąpił w filmie telewizyjnym "Ceremonia pogrzebowa" (1984). 

</doc>
<doc id="3687900" url="https://pl.wikipedia.org/wiki?curid=3687900" title="Newby (Craven)">
Newby (Craven)

Newby – przysiółek w Anglii, w North Yorkshire. Leży 60,4 km od centrum miasta Harrogate, 89,4 km od miasta York i 330,3 km od Londynu. W latach 1870–1872 miejscowość liczyła 125 mieszkańców.

</doc>
<doc id="3687902" url="https://pl.wikipedia.org/wiki?curid=3687902" title="Thorlby">
Thorlby

Thorlby ("Thorledby" w 1315) – przysiółek w Anglii, w North Yorkshire. Leży 2,6 km na zachód od centrum miasta Skipton, 63,8 km od miasta York i 304 km na północny wschód od Londynu. Thorlby jest wspomniana w Domesday Book (1086) jako "Toredderebi"/"Torederebi".

</doc>
<doc id="3687903" url="https://pl.wikipedia.org/wiki?curid=3687903" title="2015 w sztukach plastycznych">
2015 w sztukach plastycznych



</doc>
<doc id="3687904" url="https://pl.wikipedia.org/wiki?curid=3687904" title="Mecz Gwiazd PLKK 2015">
Mecz Gwiazd PLKK 2015

Mecz Gwiazd – Polska – Gwiazdy TBLK 2015 – towarzyski mecz koszykówki rozegrany 28 lutego 2015 roku w hali Globus, w Lublinie. W spotkaniu wzięły udział zawodniczki najwyższej klasy rozgrywkowej w Polsce oraz reprezentantki Polski.
Spośród wybranych zawodniczek w spotkaniu nie wystąpiła Helena Sverrisdóttir z CCC Polkowice. Zastąpiła ją koleżanka z drużyny – Aishah Sutherland.
Pod nieobecność Jacka Winnickiego kadrę Polski poprowadził w zastępstwie trener Pszczółek AZS UMCS Lublin – Krzysztof Szewczyk.
Podczas spotkania odbył się konkurs rzutów za 3 punkty, w którym triumfowała, debiutująca w kadrze Polski Julie McBride. Pokonała ona (20 pkt.) swoje koleżanki z reprezentacji, Aleksandrę Pawlak (16) i Katarzynę Krężel (16).

</doc>
<doc id="3687905" url="https://pl.wikipedia.org/wiki?curid=3687905" title="Thomas Muckle">
Thomas Muckle

Thomas James Muckle (ur. 3 stycznia 1931 w Wielkiej Brytanii, zm. 7 listopada 2014 w Kanadzie) – szkocki lekarz, patolog, muzyk oraz winiarz i współwłaściciel winnicy Thirty Bench Winery w Ontario.
Życiorys.
Thomas Muckle urodził się w Szkocji. Ukończył Newcastle Medical School i następnie podjął pracę w Royal Victoria Infirmary w Newcastle upon Tyne. W 1962 opisał wrodzony zespół objawiający się pokrzywką, głuchotą oraz amyloidozą nazwany zespołem Muckle’a-Wellsa. W 1970 przeprowadził się do Kanady i objął stanowisko profesora w Uniwersytecie McMaster oraz kierownika laboratorium w Chedoke Hospital w Hamilton. Jego uczniem był James Orbinski (kanadyjski lekarz i działacz humanitarny, w 1999 odebrał pokojową nagrodę Nobla w imieniu organizacji Lekarze bez Granic, której był wówczas przewodniczącym). Zmarł w 2014 roku w Kanadzie z powodu powikłań choroby Parkinsona. 
Thirty Bench Winery.
W 1980 dr Thomas Muckle wraz z innym profesorem McMaster University Yorgosem Papageorgiou oraz właścicielem sklepu z winem Frankiem Zeritschem nabył winnicę w regionie Beamsville Bench. W 1981 dr Thomas Muckle posadził pierwszą odmianę winorośli Rieslinga. Od 1994 roku, winnica uzyskała licencję i rozpoczęto produkcję pierwszego wina butikowego w tym regionie pod marką Thirty Bench Wine Makers. W 2005 winnica została sprzedana spółce Andrew Peller. 
Życie prywatne.
Dwukrotnie żonaty, miał czworo dzieci, trzy córki Simone, Kristinę i Fionę oraz syna Kevina. Wysokiej klasy muzyk amator, pianista samouk oraz kompozytor. 

</doc>
<doc id="3687907" url="https://pl.wikipedia.org/wiki?curid=3687907" title="Kristen Nygaard (piłkarz)">
Kristen Nygaard (piłkarz)

 
Kristen Nygaard Kristensen (ur. 9 września 1949 w Sunds) – duński piłkarz występujący na pozycji pomocnika. Trener piłkarski.
Kariera klubowa.
Nygaard karierę rozpoczynał w sezonie 1968 w trzecioligowym zespole IF Fuglebakken. W sezonie 1968 awansował z nim do drugiej ligi. W 1972 roku przeszedł do holenderskiego AZ Alkmaar. Jego barwy reprezentował przez 10 sezonów. W tym czasie wywalczył z zespołem mistrzostwo Holandii (1981), wicemistrzostwo Holandii (1980) oraz trzy Puchary Holandii (1978, 1981, 1982). W sezonie 1980/1981 dotarł też do finału Pucharu UEFA.
W 1982 roku Nygaard przeszedł do francuskiego Nîmes Olympique, grającego w Division 2. W sezonie 1982/1983 awansował z nim do Division 1. W kolejnym sezonie spadł jednak z powrotem do Division 2. W sezonie 1986/1987 był grającym trenerem Nîmes. W 1987 roku odszedł do amatorskiej drużyny ESGC Uzès, występującej w piątej lidze. Tam zakończył karierę.
Kariera reprezentacyjna.
W reprezentacji Danii Nygaard zadebiutował 7 lipca 1970 w zremisowanym 0:0 towarzyskim meczu z Islandią. 28 lipca 1971 w wygranym 3:2 towarzyskim pojedynku z Japonią strzelił pierwszego gola w kadrze. W 1972 roku wziął udział w Letnich Igrzyskach Olimpijskich, zakończonych przez Danię na drugiej rundzie.
W latach 1970-1979 w drużynie narodowej rozegrał 30 spotkań i zdobył 6 bramek.

</doc>
<doc id="3687909" url="https://pl.wikipedia.org/wiki?curid=3687909" title="Stearsby">
Stearsby

Stearsby – przysiółek w Anglii, w North Yorkshire. Leży 17,7 km od centrum miasta Malton, 19,7 km od miasta York i 299,2 km od Londynu. Stearsby jest wspomniana w Domesday Book (1086) jako "Estiresbi"/"Stirsbi".

</doc>
<doc id="3687913" url="https://pl.wikipedia.org/wiki?curid=3687913" title="Dalby (North Yorkshire)">
Dalby (North Yorkshire)

Dalby – wieś w Anglii, w North Yorkshire. Leży 14,9 km na zachód od centrum miasta Malton, 19,7 km od miasta York i 298,2 km na północny wschód od Londynu. Dalby jest wspomniana w Domesday Book (1086) jako "Dalbi".

</doc>
<doc id="3687916" url="https://pl.wikipedia.org/wiki?curid=3687916" title="Hynek Čermák">
Hynek Čermák

Hynek Čermák (ur. 14 lutego 1973 w Pradze) – czeski aktor.
Życiorys.
W 1994 roku ukończył DAMU w Pradze. Od 2010 jest członkiem Teatru Dejvice. Laureat Czeskiego Lwa dla najlepszego aktora drugoplanowego.

</doc>
<doc id="3687917" url="https://pl.wikipedia.org/wiki?curid=3687917" title="Aleksander Stangenhaus">
Aleksander Stangenhaus

Aleksander Stangenhaus, właśc. Eliasz Stangenhaus (ur. 7 listopada 1870 w Dubiecku, zm. ?) – lekarz.
Życiorys.
Urodził się 7 listopada 1870 w Dubiecku. Pochodził z rodziny żydowskiej, był synem Józefa Stangenhausa (lekarz chirurg w szpitalu powszechnym w Sanoku) i Adeli. Pierwotnie nosił imię Eliasz. Jego rodzeństwem byli: Izydor (1875–1926, farmaceuta, aptekarz), Emilia (ur. 1873, nauczycielka muzyki we Lwowie), Maksymilian (ur. 1885, inżynier, wojskowy). Był mężem Sali Stefanii Friser (ur. ok. 1879).
W 1888 zdał egzamin dojrzałości w C. K. Gimnazjum w Sanoku (był to historycznie pierwszy rocznik maturzystów w tej szkole; abiturientami byli wówczas także Włodzimierz Lewicki, Zygmunt Łobaczewski). Będąc słuchaczem medycyny uchwałą Rady Miejskiej w Sanoku z 1890 został uznany przynależnym do gminy Sanok. Ukończył studia medyczne, uzyskując doktorat. W okresie zaboru austriackiego w ramach autonomii galicyjskiej podjął służbę w c. k. służbie zdrowia. Pracował jako lekarz w szpitalu krajowym we Lwowie, po czym w połowie 1896 został lekarzem okrętowym w Towarzystwie Żeglugi „Lloyd Austriacki” w Trieście. Był jednym z organizatorów zjazdu pierwszego rocznika maturzystów sanockiego gimnazjum w lipcu 1898. W latach od ok. 1896 do ok. 1898 był doktorem medycyny we Lwowie. Od ok. 1898 prowadził praktykę lekarską w Sanoku, zaś ok. 1899 był zatrudniony w szpitalu powszechnym w Sanoku jako sekundariusz. Prócz tego od ok. 1900 sprawował stanowisko asystenta sanitarnego w urzędzie starostwa c. k. powiatu sanockiego. Był członkiem komisji zdrowotnej Rady c. k. powiatu sanockiego.
Od ok. 1905 do ok. 1907 był asystentem sanitarnym w urzędzie starostwa c. k. powiatu bohorodczańskiego. W tym okresie udzielał się jako lekarz w okręgu Bohorodczany. Od ok. 1907 był koncypientem sanitarnym w urzędzie starostwa c. k. powiatu dobromilskiego. Jednocześnie w tych latach praktykował jako lekarz w okręgu Dobromila. Na początku 1912 został mianowany lekarzem powiatowym w służbie rządowej Galicji w Dobromilu i w tym charakterze pracował nadal w starostwie. Stanowisko pełnił także podczas I wojny światowej. Po odzyskaniu przez Polskę niepodległości w latach 20. pracował nadal jako lekarz powiatowy w Dobromilu.
Był członkiem sekcji Towarzystwa Lekarzy Galicyjskich w Sanoku, w 1901, 1905 wybierany jej sekretarzem. W sierpniu 1903 wstąpił do Towarzystwa Samopomocy Lekarzy. Napisał artykuł wspomnieniowy o dr. Ludwiku Ćwiklicerze, opublikowany w czasopiśmie „Przegląd Lekarski” w 1911.

</doc>
<doc id="3687918" url="https://pl.wikipedia.org/wiki?curid=3687918" title="Pileolariaceae">
Pileolariaceae

Pileolariaceae Cummins &amp; Y. Hirats. – rodzina grzybów z rzędu rdzowców ("Pucciniales").
Systematyka.
Rodzinę tę do taksonomii grzybów wprowadzili George Baker Cummins i Yasuyuki Hiratsuka w 1983 r. Według Index Fungorum należą do niej rodzaje:

</doc>
<doc id="3687920" url="https://pl.wikipedia.org/wiki?curid=3687920" title="Sufes">
Sufes

Sufes (łac. "Dioecesis Sufetanus") – diecezja historyczna w Cesarstwie rzymskim w prowincji Byzacena. Współcześnie utożsamiane z miastem Sbiba w Tunezji. Obecnie katolickie biskupstwo tytularne.

</doc>
<doc id="3687921" url="https://pl.wikipedia.org/wiki?curid=3687921" title="Birger Jensen">
Birger Jensen

 
Birger Quistorff Jensen (ur. 1 marca 1951 w Kopenhadze) – duński piłkarz występujący na pozycji bramkarza.
Kariera klubowa.
Jensen karierę rozpoczynał w sezonie 1971 w pierwszoligowym zespole B 1903. W sezonie 1972 wywalczył z nim wicemistrzostwo Danii. W 1974 roku przeszedł do belgijskiego Club Brugge. Jego barwy reprezentował przez 14 lat. W tym czasie pięć razy wywalczył z zespołem mistrzostwo Belgii (1976, 1977, 1978, 1980, 1988), dwa razy wicemistrzostwo Belgii (1985, 1986), dwa razy Puchar Belgii (1977, 1986) i trzy razy Superpuchar Belgii (1980, 1986, 1988). W sezonie 1975/1976 dotarł też do finału Pucharu UEFA, a w sezonie 1977/1978 do finału Pucharu Mistrzów.
W 1988 roku Jensen odszedł do Lierse SK. W trakcie sezonu 1988/1989 przeniósł się jednak do holenderskiego RKC Waalwijk. W Eredivisie zadebiutował 17 września 1988 w przegranym 0:2 meczu z BV Veendam. W barwach RKC rozegrał 6 spotkań. Po sezonie 1988/1989 odszedł do belgijskiego amatorskiego klubu FC Varsenare, gdzie zakończył karierę.
Kariera reprezentacyjna.
W reprezentacji Danii Jensen zadebiutował 23 września 1973 w wygranym 1:0 meczu Mistrzostw Nordyckich z Norwegią. W latach 1973–1979 w drużynie narodowej rozegrał 19 spotkań.

</doc>
<doc id="3687922" url="https://pl.wikipedia.org/wiki?curid=3687922" title="Reality (2014)">
Reality (2014)



</doc>
<doc id="3687924" url="https://pl.wikipedia.org/wiki?curid=3687924" title="Wyprawa morska Jerzmanowskiego w 1831">
Wyprawa morska Jerzmanowskiego w 1831

Wyprawa morska Jerzmanowskiego w 1831 – próba dostarczenia broni i amunicji drogą morską z Londynu do Połągi na Litwie w czasie trwania powstania listopadowego. Wyprawą dowodził gen. Paweł Jan Jerzmanowski. Okręt z zaopatrzeniem bezpiecznie dotarł na miejsce, ale zbyt późno, ponieważ w momencie dotarcia, na Litwie nie było już większych sił powstańczych. Ponieważ wyprawa zakończyła się niepowodzeniem, okręt powrócił do Londynu.
Geneza.
W czasie trwania powstania listopadowego odczuwano braki w broni i amunicji. Jednym ze sposobów zaradzenia tej sytuacji była chęć sprowadzenia broni z zagranicy. Zorganizowano trzech dostawców: Evansa w Londynie, Jacquessona w Hamburgu i Poulaina w Paryżu. Zaopatrzenie starano się przemycać drogą lądową głównie przez granicę austriacką, ale duża część tych transportów była zatrzymywana. To skłoniło prezesa Rządu Narodowego, księcia Adama Czartoryskiego, do zwrócenia uwagi na możliwość użycia drogi morskiej. W kwietniu 1831 został wysłany do Londynu Andrzej Evans, Anglik osiadły w Warszawie. Zawarł on umowę z domem handlowym „Thomas Evans”, z którego właścicielem był spokrewniony, na dostarczanie do Połągi transportu broni. Transport ten miał składać się z 15 800 karabinów, za które Andrzej Evans zapłacił 1 455 414 zł licząc po 4 szylingi i 9 pensów za każdą sztukę broni. Brak jest danych o tym jakiego typu broń zakupiono. Mogły to być angielskie karabiny Brown Bess, lub mogła to być broń zdobyta w czasie wojen napoleońskich np. karabiny francuskie wz. 1777.
Wyprawa.
Transport miał zostać dokonany na wynajętej brygantynie „Symmetry”. Kapitanem statku był George Lind, a nadzór nad transportem powierzono przebywającemu we Francji od czasów kongresu wiedeńskiego byłemu pułkownikowi szwoleżerów polskich gwardii Napoleona baronowi Janowi Pawłowi Jerzmanowskiemu. Występował on jednak pod fałszywym nazwiskiem Robiere. Okręt miał płynąć pod banderą Wielkiej Brytanii: Union Jack, która miała być wywieszona na przednim maszcie. Zakładano, że Rosja będzie unikać zatargu z flotą angielską. Dodatkowo podczas podchodzenia do brzegu w Połądze miano używać też na tylnym maszcie bandery polskiej. Miała być ona prostokątna, prawie kwadratowa, podzielona po przekątnej od górnego rogu przy maszcie do dolnego swobodnego. Pole płachty nad przekątną białe, a pod przekątną czerwone. Statek więc pod Połągę miał podpłynąć z dwoma banderami. Polska bandera miała być też banderą sygnalizacyjną. Sygnalizacja z lądem miała się odbywać poprzez kilkukrotne podnoszenie i opuszczanie bandery, co miało być powtarzane przez flagę na lądzie. „Symmetry” wypłynął z Londynu 14 lipca 1831. Trasa rejsu przebiegała przez Morze Północne, Skagerrak, Kattegat, Sund i Bałtyk południowy. Trasę przebyto szczęśliwie, a statek nie wzbudził podejrzeń wśród floty duńskiej, szwedzkiej i rosyjskiej. 25 lipca 1831 statek dopłynął do Połągi, w której stali Rosjanie. 
Pierwotnie zakładano, że liczący 12 tys. żołnierzy korpus generała Antoniego Giełguda podtrzyma powstanie na Litwie do czasu przybycia okrętu, oraz opanuje on brzeg morski. Operacja lądowa jednak nie powiodła się. 10-13 maja 1831 doszło do przegranej bitwy pod Połągą. A w chwili przybycia statku już nie było w tym rejonie większych wojsk powstańczych. Część polskich wojsk w połowie lipca przeszła na terytorium Prus i tam została internowana, a reszta przebijała się w kierunku Warszawy. W tej sytuacji okręt zawrócił i na początku sierpnia wpłynął do Londynu. Wyprawa zakończyła się niepowodzeniem. 21 października 1831 roku upadło powstanie listopadowe.

</doc>
<doc id="3687925" url="https://pl.wikipedia.org/wiki?curid=3687925" title="Uchronia">
Uchronia

Uchronia (grc. "ou" – "nic" i "chronos" – "czas"; „czas nieistniejący”) – utwór literacki podobny do utopii, przedstawiający inną wersję wydarzeń historycznych, rozgrywających się w świecie alternatywnym.
Określenie „uchronia” pojawiło się po raz pierwszy w tytule powieści z 1857. Uznaje się, że pierwszą uchronią był "Napoleon apocryphe" . Uchroniami nazywano część powieści Teodora Parnickiego, np. I tom "Nowej baśni".
Nazwa „uchronia” używana jest w literaturze francuskiej. W literaturze polskiej uchronie są częściej określane jako historia alternatywna.

</doc>
<doc id="3687930" url="https://pl.wikipedia.org/wiki?curid=3687930" title="Wasyl Machno">
Wasyl Machno

Wasyl Iwanowycz Machno, ukr. "Василь Іванович Махно" (ur. 8 października 1964 w Czortkowie) – ukraiński poeta, eseista, dramaturg i tłumacz. Członek tarnopolskiej grupy artystycznej West-Wind (1992), Stowarzyszenia Ukraińskich Pisarzy oraz PEN-Club.
Życiorys.
Syn Wasyla Machno, urodzonego w Dębnie. Po ukończeniu szkoły średniej Machno studiował w Wyższej Szkole Pedagogicznej w Tarnopolu, gdzie następnie podjął pracę zawodową. W 1995 roku otrzymał doktorat na tutejszej uczelni na podstawie pracy dotyczącej twórczości ukraińskiego poety Bohdana Ihora Antonycza. Przygotowując pracę doktorską do publikacji, która została wydana w 1999, zamieścił w niej również tomik swoich pierwszych wierszy oraz fragmenty prozy. Pod koniec lat 90. prowadził wykłady na Uniwersytecie Jagiellońskim. W 2000 roku przeniósł się do Nowego Jorku wraz z żoną i córką, gdzie pracuje dla Towarzystwa Naukowego im. Szewczenki.
Twórczość.
Opublikował we własnych przekładach wybory wierszy Zbigniewa Herberta i Janusza Szubera. Sam tłumaczony na kilkanaście języków. W Polsce ukazały się trzy jego książki poetyckie - "Wędrowcy" (2003) w przekładzie Andrzeja Nowaka, Renaty Rusnak i Bohdana Zadury, "34 wiersze o Nowym Jorku i nie tylko" (2005) i "Nitka" (2011).
Jego poezje stanowią część dwóch antologii Bohdana Zadury: "Wiersze zawsze są wolne. Przekłady z poezji ukraińskiej" (Biuro Literackie – Kolegium Europy Wschodniej im. Jana Nowaka-Jeziorańskiego, Wrocław 2005, ; wydanie 2: Biuro Literackie – Kolegium Europy Wschodniej im. Jana Nowaka-Jeziorańskiego, Wrocław 2007, ) oraz "100 wierszy wolnych z Ukrainy" (Biuro Literackie, Kołobrzeg 2022, ).
Jest autorem dziewięciu książek poetyckich, dwu esejów i sztuk teatralnych. Jego wiersze, eseje i dramaty tłumaczone były na język polski, niemiecki, serbski, angielski, litewski, czeski, hebrajski i hiszpański.
Odniesienia.
Poeta Janusz Szuber napisał wiersze pt. "Do Wasyla Machno – poety", opublikowany w tomiku poezji pt. "Las w lustrach / Forest in the Mirrors" z 2001, pt. "10.04.2006 Wasyl Machno", wydany w tomikach poezji pt. "Czerteż" z 2006 oraz pt. "Pianie kogutów" z 2008.

</doc>
<doc id="3687933" url="https://pl.wikipedia.org/wiki?curid=3687933" title="Magdalena Gryska">
Magdalena Gryska

Magdalena Gryska (ur. w 1965 w Poznaniu) – polska artystka wizualna, dr hab. sztuk plastycznych w zakresie sztuk pięknych o specjalności malarstwo.
Zajmuje się malarstwem, rysunkiem i sztuką wideo. W latach 1989–1994 studiowała w PWSSP (obecnie UAP) w Poznaniu. Dyplom z malarstwa uzyskała w 1994 roku w pracowni prof. Jacka Waltosia. W latach 1990–1991 była wolnym słuchaczem w École Nationale Superieure Des Beaux Arts w Paryżu. Prowadzi pracownię malarstwa w Instytucie Sztuk Wizualnych na Wydziale Artystycznym Uniwersytetu Zielonogórskiego. Od 2010 roku pracuje na stanowisku profesora nadzwyczajnego w Instytucie Sztuk Wizualnych, Wydział Artystyczny, UZ w Zielonej Górze. Od 2002 roku jest członkiem ZPAP.

</doc>
<doc id="3687934" url="https://pl.wikipedia.org/wiki?curid=3687934" title="Kresten Bjerre">
Kresten Bjerre

 
Kresten Bjerre (ur. 22 lutego 1946 w Kopenhadze, zm. 19 lutego 2014 w Frederikssundzie) – duński piłkarz występujący na pozycji pomocnika. Trener piłkarski.
Kariera klubowa.
Bjerre treningi rozpoczął w drużynie BK Sylvia. Następnie w juniorach zespołu Akademisk BK, a w sezonie 1964 został włączony do jego pierwszej drużyny, grającej w pierwszej lidze. W debiutanckim sezonie spadł z nim jednak do drugiej ligi, ale w kolejnym awansował z powrotem do pierwszej. W sezonie 1967 zdobył z zespołem mistrzostwo Danii.
W 1968 roku Bjerre został graczem amerykańskiego Houston Stars, grającego w nowo powstałej lidze NASL. Spędził tam sezon 1968, a potem odszedł do holenderskiego PSV Eindhoven. W sezonach 1968/1969 oraz 1969/1970 dotarł z nim do finału Pucharu Holandii. W sezonie 1969/1970 zajął ponadto 3. miejsce w Eredivisie.
W 1970 roku Bjerre przeszedł do belgijskiego klubu Royal Racing White. W 1973 roku klub zmienił nazwę na RWD Molenbeek. W sezonie 1974/1975 zdobył z nim mistrzostwo Belgii. Oprócz tego trzy razy zajmował z nim 3. miejsce w Eerste klasse (1972/1973, 1973/1974, 1975/1976). W 1977 roku Bjerre odszedł do holenderskiego Go Ahead Eagles, gdzie po sezonie 1977/1978 zakończył karierę.
Kariera reprezentacyjna.
W reprezentacji Danii Bjerre zadebiutował 24 maja 1967 w przegranym 0:2 meczu eliminacji Mistrzostw Europy 1968 z Węgrami. 4 czerwca 1967 w zremisowanym 1:1 pojedynku eliminacji tego samego turnieju z NRD strzelił pierwszego gola w kadrze.
W latach 1967-1973 w drużynie narodowej rozegrał 22 spotkania i zdobył 12 bramek.

</doc>
<doc id="3687935" url="https://pl.wikipedia.org/wiki?curid=3687935" title="Piotr Olechnowicz">
Piotr Olechnowicz

Piotr Olechnowicz herbu Leliwa (zm. 1516) – kuchmistrz wielki litewski (od 1492), namiestnik olicki i niemonocki (1494–1506), skirstymoński (1506 - co najmniej do 1508), uciański (1514-16), poseł królewski
Pochodził ze starego rodu Moniwida. Syn Olechna Rymowidowicza, namiestnika grodzieńskiego. Brat Mikołaja, ojca Jerzego (Irzyka) ożenionego z Jadwigą, córką Jana Niemirowicza Szczytta – protoplastów rodu Irzykowiczów.
Brat stryjeczny wojewody trockiego Jana Jurjewicza Zabrzezińskiego.
Życiorys.
Cieszył się dużą przychylnością Aleksandra i Zygmunta Jagiellończyków.
W 1501 na sejmie grodzieńskim w. ks. Aleksander Jagiellończyk wyznaczył go jako jednego z delegatów na sejm piotrkowski do prowadzenia rozmów z radami koronnymi w sprawie unii i elekcji. Zapewne był obecny w czasie wyboru Aleksandra na króla. Był świadkiem potwierdzenia (23.X.1501) unii mielnickiej. W 1506 wraz z Wojciechem Kłoczką i Stanisławem Kiszką posłował od panów litewskich na sejm w Lublinie.
W 1507 został wysłany do Moskwy wraz z posłem chana tatarskiego Mendli-Gireja w celu pertraktacji pokojowych między Litwą a Moskwą. Na skutek oburzenia Wasyla III listem chana posłowie zostali zatrzymani w Moskwie. Król Zygmunt I Stary wielokrotnie upominał się o posła królewskiego, jednak Piotr Olechnowicz został uwolniony dopiero w sierpniu 1508.
Poślubił córkę Iwaszki (Jana) Jurszyna, marszałka królewskiego i namiestnika włodzimierskiego, a wnuczkę wojewody kijowskiego Jurszy. Miał z nią dwóch synów, zwanych Kuchmistrzowiczami:
Mikołaj i Marianna byli założycielami rodu Dorohostajskich – rodzicami wojewody połockiego Mikołaja Dorohostajskiego.

</doc>
<doc id="3687940" url="https://pl.wikipedia.org/wiki?curid=3687940" title="Riviera Remont">
Riviera Remont



</doc>
<doc id="3687941" url="https://pl.wikipedia.org/wiki?curid=3687941" title="Motocyklowe Grand Prix Hiszpanii 2016">
Motocyklowe Grand Prix Hiszpanii 2016

Motocyklowe Grand Prix Hiszpanii 2016 – czwarta eliminacja Motocyklowych Mistrzostw Świata, którą rozegrano 24 kwietnia 2016 roku na torze Circuito Permanente de Jerez.

</doc>
<doc id="3687943" url="https://pl.wikipedia.org/wiki?curid=3687943" title="Wojciech Wyżga">
Wojciech Wyżga

Wojciech Wyżga (ur. 19 lipca 1966 w Krakowie) – polski pływak, wielokrotny mistrz i rekordzista Polski, pierwszy polski pływak, który wystąpił w finale mistrzostw świata na długim basenie, w konkurencji męskiej (8 m. na 200 m stylem motylkowym w 1986).
Kariera sportowa.
Był zawodnikiem Jordana Kraków. W 1985 wyjechał razem z Arturem Wojdatem do USA (co dało początek szkoleniu polskich pływaków w tym kraju) i trenował w barwach Mission Viejo Nadadores.
W 1986 wystąpił na mistrzostwach świata w pływaniu. Na 200 m stylem motylkowym uzyskał 8. czas eliminacji (2:01.60 - był to rekord Polski), a w finale zajął również 8. miejsce z czasem 2.01.32 (kolejny rekord Polski). Był pierwszym polskim zawodnikiem, który wystąpił w finale mistrzostw świata w pływaniu (wśród kobiet w trzech finałach w 1982 wystąpiła Grażyna Dziedzic). Na tych samych zawodach na 100 m stylem motylkowym odpadł w eliminacjach z czasem 56.04.
Nie wystąpił w Igrzyskach Olimpijskich w 1988 ze względu na problemy zdrowotne (odkryty na miesiąc wcześniej skrzep w żyle podobojczykowej), wrócił jednak do sportu.
Na mistrzostwach Europy w pływaniu trzykrotnie wystąpił w wyścigu finałowym na 200 m stylem motylkowym. W 1985 był 7. z czasem 2:01.92, w 1987 - 8. z czasem 2:03.67, w 1989 - 4. z czasem 2:00.87.
Na mistrzostwach świata w 1991 odpadł w eliminacjach wyścigu na 100 m stylem motylkowym (56.70) i 200 m stylem motylkowym (2:05.38).
Na mistrzostwach Polski na długim basenie zdobył 17 medali, w tym 6 złotych.
Był rekordzistą Polski (długi basen) na 100 m stylem motylkowym (55.89 - 7.08.1985), czterokrotnie na 200 m stylem motylkowym (ostatnie dwa rekordy pobił kolejno w kwalifikacjach i finale mistrzostw świata w 1986), dwukrotnie w sztafecie 4 x 200 m stylem dowolnym i raz w sztafecie 4 x 100 m stylem zmiennym.
W 1990 ukończył studia informatyczne na University of Arizona. Następnie pracował w branży IT, m.in. w takich firmach jak IBM czy Microsoft.

</doc>
<doc id="3687950" url="https://pl.wikipedia.org/wiki?curid=3687950" title="Światy Dantego (opowiadanie)">
Światy Dantego (opowiadanie)

Światy Dantego – opowiadanie fantastyczne Anny Kańtoch z 2008 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w antologii "Epidemie i zarazy" wydanej przez Fabrykę Słów.
W 2009 na Polconie w Łodzi Anna Kańtoch otrzymała za "Światy Dantego" Nagrodę im. Janusza A. Zajdla w kategorii najlepsze opowiadanie.
Opowiadanie było także publikowane w antologii "Nagroda im. Janusza A. Zajdla 2009" oraz w autorskim zbiorze opowiadań "Światy Dantego".

</doc>
<doc id="3687951" url="https://pl.wikipedia.org/wiki?curid=3687951" title="Światy Dantego">
Światy Dantego



</doc>
<doc id="3687952" url="https://pl.wikipedia.org/wiki?curid=3687952" title="Mecz Gwiazd PLKK 2014">
Mecz Gwiazd PLKK 2014

Mecz Gwiazd – Polska – Gwiazdy BLK 2014 – towarzyski mecz koszykówki rozegrany 15 lutego 2014 roku w Arenie Gdynia. W spotkaniu wzięły udział zawodniczki najwyższej klasy rozgrywkowej w Polsce oraz reprezentantki Polski.
Podczas imprezy odbył się konkurs rzutów za 3 punkty. W eliminacjach udział wzięły Allie Quigley, Cathrine Kraayeveld, Anna Pietrzak, Belinda Snell, Weronika Idczak, Taber Spani, Elżbieta Mowlik i Natalia Małaszewska. Do finału awansowały Quigley, Kraayeveld i Pietrzak. Pierwsza z nich została zwyciężczynią.
W spotkaniu z wybranych zawodniczek nie wystąpiły: Lorin Dixon (Energa Toruń – Gwiazdy BLK), Agnieszka Szott-Hejmej (Wisła Can-Pack Kraków – kadra Polski), Daria Mieloszyńska-Zwolak (Artego Bydgoszcz – kadra Polski).
Statystyki spotkania.
pogrubienie – oznacza zawodniczkę składu podstawowego

</doc>
<doc id="3687959" url="https://pl.wikipedia.org/wiki?curid=3687959" title="Duchy w maszynach">
Duchy w maszynach

Duchy w maszynach – opowiadanie fantastyczne Anny Kańtoch z 2010 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w antologii "Jeszcze nie zginęła" wydanej przez Fabrykę Słów.
W 2011 na Polconie w Poznaniu Anna Kańtoch otrzymała za "Duchy w maszynach" Nagrodę im. Janusza A. Zajdla w kategorii najlepsze opowiadanie.
Opowiadanie było także publikowane w antologii "Nagroda im. Janusza A. Zajdla 2011" oraz w autorskim zbiorze opowiadań "Światy Dantego".

</doc>
<doc id="3687962" url="https://pl.wikipedia.org/wiki?curid=3687962" title="Człowiek nieciągły">
Człowiek nieciągły

Człowiek nieciągły – opowiadanie fantastyczne Anny Kańtoch z 2013 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w antologii "Pożądanie" wydanej przez Powergraph. W 2014 na Polconie w Bielsku Anna Kańtoch otrzymała za "Człowieka nieciągłego" Nagrodę im. Janusza A. Zajdla w kategorii najlepsze opowiadanie.
Opowiadanie było także publikowane w antologii "Nagroda im. Janusza A. Zajdla 2014" oraz w autorskim zbiorze opowiadań "Światy Dantego". W 2018 ukazała się powieść "Niepełnia", rozwijająca fabułę tekstu.

</doc>
<doc id="3687967" url="https://pl.wikipedia.org/wiki?curid=3687967" title="Żółtobarczyki">
Żółtobarczyki

Żółtobarczyki (Sturnirini) – monotypowe plemię ssaków z podrodziny owocnikowców (Stenodermatinae) w rodzinie liścionosowatych (Phyllostomidae).
Zasięg występowania.
Plemię obejmuje gatunki występujące w Ameryce Środkowej i Południowej.
Morfologia.
Długość ciała 47–101 mm, ogona brak, długość ucha 12–22 mm, długość tylnej stopy 9–21 mm, długość przedramienia 32,6–61,6 mm; masa ciała 10–59 g.
Systematyka.
Podział systematyczny.
Do plemienia należy jeden rodzaj żółtobarczyk ("Sturnira") z dwudziestoma czterema gatunkami:

</doc>
<doc id="3687969" url="https://pl.wikipedia.org/wiki?curid=3687969" title="Sturnirini">
Sturnirini



</doc>
<doc id="3687970" url="https://pl.wikipedia.org/wiki?curid=3687970" title="Sturnira">
Sturnira



</doc>
<doc id="3687971" url="https://pl.wikipedia.org/wiki?curid=3687971" title="Żółtobarczyk">
Żółtobarczyk



</doc>
<doc id="3687972" url="https://pl.wikipedia.org/wiki?curid=3687972" title="Sztuka porozumienia">
Sztuka porozumienia

Sztuka porozumienia – opowiadanie fantastyczne Anny Kańtoch z 2014 roku, nagrodzone Nagrodą im. Janusza A. Zajdla.
Opowiadanie ukazało się po raz pierwszy w antologii "Światy równoległe" wydanej przez Solaris.
W 2015 na Polconie w Poznaniu Anna Kańtoch otrzymała za "Sztukę porozumienia" Nagrodę im. Janusza A. Zajdla w kategorii najlepsze opowiadanie.
Opowiadanie było także publikowane w antologii "Nagroda im. Janusza A. Zajdla 2015".

</doc>
<doc id="3687976" url="https://pl.wikipedia.org/wiki?curid=3687976" title="Liścionos żółtobarki">
Liścionos żółtobarki



</doc>
<doc id="3687980" url="https://pl.wikipedia.org/wiki?curid=3687980" title="Jussi Kõverjärv">
Jussi Kõverjärv

Jussi Kõverjärv (est. "Jussi Kõverjärv") – jezioro w gminie Kuusalu, w prowincji Harjumaa, w Estonii. Położone jest 5 km na południe od wsi Kemba. Ma powierzchnię 7,2 hektara, linię brzegową o długości 1596 m, długość 460 m i szerokość 430 m. Jest otoczone lasem. Należy do pojezierza Jussi (est. "Jussi järved"). Sąsiaduje z jeziorami Jussi Suurjärv, Jussi Mustjärv, Jussi Pikkjärv, Jussi Väinjärv i Jussi Linajärv. Położone jest na terenie rezerwatu przyrody Põhja-Kõrvemaa (est. "Põhja-Kõrvemaa looduskaitseala").

</doc>
<doc id="3687981" url="https://pl.wikipedia.org/wiki?curid=3687981" title="Piotr (Pierre) Galichet">
Piotr (Pierre) Galichet



</doc>
<doc id="3687983" url="https://pl.wikipedia.org/wiki?curid=3687983" title="Pierre Galichet">
Pierre Galichet



</doc>
<doc id="3687986" url="https://pl.wikipedia.org/wiki?curid=3687986" title="Owocnikowce (plemię ssaków)">
Owocnikowce (plemię ssaków)

Owocnikowce (Stenodermatini) – plemię ssaków z podrodziny owocnikowców (Stenodermatinae) w rodzinie liścionosowatych (Phyllostomidae).
Zasięg występowania.
Plemię obejmuje gatunki występujące w Ameryce.
Systematyka.
Do plemienia należą następujące rodzaje:
Opisano również rodzaj wymarły:

</doc>
<doc id="3687987" url="https://pl.wikipedia.org/wiki?curid=3687987" title="Stenodermatini">
Stenodermatini



</doc>
<doc id="3687995" url="https://pl.wikipedia.org/wiki?curid=3687995" title="Christina Hering">
Christina Hering

Christina Hering (ur. 9 października 1994 w Monachium) – niemiecka lekkoatletka specjalizująca się w biegach średniodystansowych.
Przebieg kariery sportowej.
W 2013 zdobyła brąz w biegu na 800 metrów oraz w sztafecie 4 × 400 metrów podczas mistrzostw Europy juniorów w Rieti. Brązowa medalistka młodzieżowych mistrzostw Starego Kontynentu (2015). W tym samym roku osiągnęła półfinał rozgrywanych w Pekinie mistrzostw świata. Na eliminacjach zakończyła swój występ podczas halowego czempionatu światowego w Portland, a na półfinale w mistrzostwach Europy w Amsterdamie (2016) i rok później w Londynie podczas światowego czempionatu.
Złota medalistka mistrzostw Niemiec oraz reprezentantka kraju w IAAF World Relays.
Rekordy życiowe: bieg na 800 metrów (stadion) – 1:59,41 (21 sierpnia 2019, Pfungstadt); bieg na 800 metrów (hala) – 2:00,93 (20 lutego 2016, Glasgow); bieg na 400 metrów – 52,91 (14 czerwca 2015, Wetzlar).

</doc>
<doc id="3687998" url="https://pl.wikipedia.org/wiki?curid=3687998" title="Drozdy (podrodzina ptaków)">
Drozdy (podrodzina ptaków)

Drozdy (Turdinae) – podrodzina ptaków z rodziny drozdowatych (Turdidae).
Zasięg występowania.
Podrodzina obejmuje gatunki występujące w Eurazji, Afryce, Ameryce, Australii i Oceanii.
Systematyka.
Do podrodziny należą następujące rodzaje:

</doc>
<doc id="3687999" url="https://pl.wikipedia.org/wiki?curid=3687999" title="Turdinae">
Turdinae



</doc>
<doc id="3688006" url="https://pl.wikipedia.org/wiki?curid=3688006" title="Mikołaj Moniwid Olechnowicz Dorohostajski">
Mikołaj Moniwid Olechnowicz Dorohostajski

Mikołaj Olechnowicz Moniwid Dorohostajski herbu Leliwa (ur. ok. 1530 roku – zm. 28 stycznia 1597 roku) – wojewoda połocki w latach 1576–1597, ciwun gondyński w latach 1566-1597, wójt połocki w latach 1576-1597, dzierżawca wieloński w latach 1565-1597, stolnik litewski w 1566 roku, starosta wołkowyski w latach 1576-1582, starosta lepelski od 1576 roku, dworzanin hospodarski, dowódca wojskowy.
Syn Mikołaja Kuchmistrzowicza Olechnowicza i Maryny (Marianny) z ks. Łukomskich – pasierbicy hetmana polnego lit. i wojewody kijowskiego Andrzeja Niemirowicza.
Wnuk Piotra Olechnowicza, kuchmistrza wielkiego litewskiego.
Jako przedstawiciel Wielkiego Księstwa Litewskiego podpisał akt unii lubelskiej 1569 roku. Poseł na sejm 1570 roku z województwa wileńskiego.
Zasłużył się w wojnie z Rosją, zwłaszcza w wyzwoleniu ziemi połockiej. Mianowany przez króla Stefana Batorego komendantem zamku w Połocku. Zasłynął jako zdobywca dwóch twierdz Suszy i Nieszczerdy (1579).
Żonaty z Anną Woynianką. Miał z nią troje dzieci: Piotra, Krzysztofa Mikołaja oraz Rainę, żonę Wacława Agryppy, a potem Mikołaja Sapiehy.
Był wyznawcą kalwinizmu. Zmarł w Chęcinach.
Przypisy.
 

</doc>
<doc id="3688009" url="https://pl.wikipedia.org/wiki?curid=3688009" title="Skewsby">
Skewsby

Skewsby – przysiółek w Anglii, w North Yorkshire. Leży 16 km na zachód od centrum miasta Malton, 19,4 km od miasta York i 298,3 km na północny wschód od Londynu. Skewsby jest wspomniana w Domesday Book (1086) jako "Scoxebi".

</doc>
<doc id="3688010" url="https://pl.wikipedia.org/wiki?curid=3688010" title="Wyprawa morska Łapińskiego w 1863">
Wyprawa morska Łapińskiego w 1863

Wyprawa morska Łapińskiego w 1863 (wyprawa bałtycka, wyprawa szwedzka) – próba przeprowadzenia desantu oraz dostarczenia broni i amunicji na Litwę w czasie trwania powstania styczniowego. Wyprawa zakończyła się niepowodzeniem. Operacją dowodził gen. Teofil Łapiński.
Geneza.
W czasie trwania powstania styczniowego napotykano spore trudności w dostarczaniu walczącym broni i amunicji drogą lądową. W marcu 1863 zakupiono w Anglii spore ilości broni i materiału wojennego. Istnieją pewne rozbieżności co do tego co dokładnie zakupiono i co zabrano na wyprawę. Poniżej znajduje się lista wymieniona w książce Witolda Huberta, z uwzględnieniem różnic zawartych we wspomnieniach Łapińskiego. Zakupiono 2 lekkie jedno-funtowe gwintowane armaty Whitworth z zapasem 2000 pocisków, oraz jedną armatę gwintowaną 6-funtową Whitworth z zapasem 500 pocisków pełnych, 500 granatów i 300 kartaczy. Cała artyleria kosztowała 461 funtów 8 szylingów czyli 11535 franków. Dodatkowo zakupiono 1000 odprzodowych karabinów z bagnetami (Łapiński wspomina, że były to doskonałe karabiny używane przez strzelców celnych, pochodzące z fabryki Whitworth, prawdopodobnie karabiny Whitworth), 100 tys. ładunków karabinowych, 50 cetnarów prochu, 2 miliony kapiszonów, 20 rewolwerów, 750 szabel francuskich, 200 lanc, 100 kos, 2000 płaszczy (Łapiński wspomina o 500 starych płaszczach piechoty angielskiej), 1000 ładownic, 500 par butów (Łapiński wspomina o 200 parach starych butów), 500 koszul flanelowych niebieskich a la Garibaldi, 1000 czerwonych kepi, 50 siodeł, 3 chorągwie oraz drukarnię polową. Całość miała masę około 500 cetnarów. 
Agenci Rządu Narodowego: Józef Ćwierciakiewicz i Józef Demontowicz, za namową księcia Jana Sapiehy, zdecydowali się wysłać ten transport drogą morską. Zamierzano wyładować broń i amunicję na wybrzeżu litewskim około Połągi. Transport miał odebrać dowódca oddziałów powstańczych na Wileńszczyźnie – Zygmunt Sierakowski. Obaj agenci Rządu Narodowego wynajęli za 25000 zł angielski parowiec „Ward Jackson”. Kapitanem statku był Robert Weatherley. Kierownictwo wojskowe nad wyprawą początkowo planowano powierzyć gen. Ludwikowi Mierosławskiemu. Stawiał on jednak tak wygórowane warunki, że ostatecznie nie doszło do porozumienia z przedstawicielami Rządu Narodowego. Na dowódcę wyprawy wybrano więc Teofila Łapińskiego, który akurat przebywał w Londynie. Został przy tym mianowany generałem. Razem z transportem postanowiono wysłać zgłaszających się licznie w Londynie ochotników, których zebrało się 152. W liczbie tej znajdowało się 98 Polaków, 22 Francuzów, 16 Włochów, 3 Anglików, 3 Niemców, 2 Belgów, 2 Rosjan, 2 Szwajcarów, 2 Węgrów, 1 Holender i 1 Chorwat. Część jednak tuż przed wejściem na parowiec się rozmyśliła tak, że ostatecznie oddział składał się ze 140 wojskowych i 5 cywilów.
Wyprawa.
Wskutek słabego przestrzegania zasad konspiracji, rząd carski wiedział o powstańczych przygotowaniach i wysłał do Londynu parową korwetę z zadaniem przechwycenia jednostki powstańczej. Według relacji Łapińskiego rosyjska korweta mogła płynąć z prędkością maksymalną 14 węzłów. Okręt ten udało się jednak czasowo unieruchomić dzięki pomocy Giuseppe Mazziniego (na korwecie uszkodzono kotły). „Ward Jackson”, szybka jednostka mogąca rozwijać nawet 15 węzłów (według Łapińskiego 13 węzłów), usiłował opuścić Londyn 22 marca, ale został zatrzymany przez brytyjskich celników, którzy przeszukawszy statek zarekwirowali go. Straż była jednak dość słaba, bo statek odpłynął zabierając celników ze sobą (zostali wysadzeni na brzeg u ujścia Tamizy) rankiem 25 marca 1863. W trzy dni później zawinął do Helsinborga nad Sundem. Tam dowódca wyprawy Teofil Łapiński dowiedział się od przybyłego rewolucjonisty rosyjskiego Michaiła Bakunina, oraz od Waleriana Kalinki – emisariusza Rządu Narodowego, że Sierakowski nie dotarł do wybrzeża. Natomiast pod Połągą stanęły znaczne siły rosyjskie składające się z pułku kozaków, 6 kompanii strzelców i półbaterii artylerii. Dodatkowo stopniały lody na Bałtyku i lada dzień rosyjska flota miała rozpocząć kampanię. Informacje te przestraszyły angielskiego kapitana, który doprowadził statek tylko do Kopenhagi i tam porzucił. Łapiński zakontraktował więc nowego kapitana, Poetona i udał się w dalszą podróż. 30 marca statek wpłynął do Malmö. Po dwóch dniach pobytu w Malmö do portu zbliżyła się rosyjska fregata z napędem parowym uzbrojona w 24 armaty. Z obawy przed flotą rosyjską przedłużony został pobyt wyprawy z porcie. 12 kwietnia doszło do pożaru na parowcu w składzie węgla. Sytuacja była groźna, bo eksplozja prochu mogła nie tylko zatopić statek, ale także zniszczyć część portu. Na żądania Szwedów usunięto ze statku niebezpieczne materiały. Proch oraz amunicję zgromadzono w oddalonym od portu magazynie. Statek „Ward Jackson” był zbyt znany, aby kontynuować dalszą wyprawę. Obawiano się, że o jego wyjściu z portu szybko telegraficznie zostaną zawiadomieni Rosjanie i wyślą przeciw niemu własną flotę. Na razie więc odłożono plany kontynuowania wyprawy. Łapiński podróżował po Szwecji zwiedzając ją i próbując pozyskać od Szwedów pieniądze na utrzymanie oddziału. Dodatkowo sporo czasu zajęła wymiana korespondencji oraz spotkania z przedstawicielami Rządu Narodowego w sprawie dalszych planów. Postanowiono w końcu, że „Ward Jackson” wypłynie w kierunku Anglii chcąc w ten sposób zmylić Rosjan, że niby Polacy zrezygnowali z planów desantu i dostarczenia broni na Litwę. Po drodze natomiast chciano gdzieś w nocy przeładować broń i sprzęt wojenny na inny statek i na nim chciano kontynuować wyprawę. Całość robiono w tak ścisłej tajemnicy, że jeden z polskich oficerów niewtajemniczony w cały plan myślał, że angielska załoga chce porwać statek i wrócić z nim do Anglii. Pod nieobecność Łapińskiego nakazał on wprowadzenie parowca do portu wewnętrznego. Tam pod naciskiem Szwedów rozładowano statek. Niemal cały transportowany materiał wojenny przepadł. Na wyposażeniu oddziału zostały tylko rewolwery, 42 pałaszy i 24 karabinów. W Kopenhadze jednak dokupiono później 100 karabinów.
Desant.
Łapiński widząc, że nie może dostarczyć transportu broni, postanowił chociaż przeprowadzić desant i wysadzić na litewskim wybrzeżu zgromadzonych ochotników. Oddział wypłynął 1 czerwca z Malmö na parowcu „Fulton”. Pod Kopenhagą powstańcy przesiedli się na szkuner „Christyna Lorenza”, na którym płynął komisarz Rządu Narodowego, Józef Demontowicz. Później ochotnicy znowu przesiedli się na szkuner „Emilia”, na którym znajdowała się broń i amunicja nabyta w Kopenhadze (według E. Kosiarza przesiadka miała miejsce w nocy z 3 na 4 czerwca bezpośrednio z „Ward Jackson” na „Emilie”). Przesiadki miały zmylić Rosjan śledzących poczynania powstańców. Rankiem 11 czerwca 1863 żaglowiec zbliżył się do brzegów Mierzei Kurońskiej, pozorując awarię, a Łapiński wraz z jednym z oficerów, popłynęli łodzią na brzeg na rozpoznanie. Nie wzbudzając podejrzeń ustalili, że na mierzei nie ma oddziałów pruskich. Wieczorem tego samego dnia przystąpiono do desantu: najpierw zamierzano wylądować na mierzei, potem planowano przenieść łodzie, tak by następnie Zalewem Kurońskim przepłynąć na właściwy ląd. Zamierzano więc przeprowadzić desant na terytorium Prus, a dopiero potem przejść na teren kontrolowany przez Rosjan. Żaglowiec był zakotwiczony 3 km od brzegu. Po godzinie 22 spuszczono na wodę dwie łodzie, na których zaczęli się umieszczać ochotnicy. Całą operację prowadzono w nocy, a morze silnie falowało. Od lądu wiała bryza utrudniająca poruszanie się w kierunku brzegu. Doszło w końcu do tragedii. W połowie drogi między szkunerem a wybrzeżem fala zalała jedną z łodzi i ją zatopiła. Z 32 ludzi znajdujących się na łodzi tylko 8 udało się uratować. Utonęło 11 Francuzów, 3 Włochów, 2 Szwajcarów oraz 8 Polaków. Nie ponowiono próby desantu, a rankiem szkuner zdryfował już na wysokość wybrzeża rosyjskiego, skąd musiał jak najszybciej odpłynąć. 13 czerwca wrócił na Gotlandię, gdzie Szwedzi internowali powstańców i odesłali ich do Anglii. 
O ostatecznej klęsce zadecydował brak doświadczenia morskiego organizatorów i uczestników wyprawy, którzy nie poradzili sobie z dopłynięciem do niebronionego brzegu przy nieco wzburzonym morzu. Całkowity koszt wyprawy wyniósł 96000 franków.

</doc>
<doc id="3688011" url="https://pl.wikipedia.org/wiki?curid=3688011" title="Włodzimierz Brodowski">
Włodzimierz Brodowski

Włodzimierz Ludomir Brodowski (ur. 6 grudnia 1823, zm. 27 października 1903 w Warszawie) – polski lekarz, specjalista anatomii patologicznej, profesor zwyczajny.
Życiorys.
Urodził się w 1823 w guberni mińskiej, syn Leona Brodowskiego i Marii z Hornowskich. Został absolwentem gimnazjum w Mińsku. Ukończył studia medyczne w Moskwie w 1848. Przez rok pracował jako asystent w tamtejszej klinice ginekologicznej. Później praktykował w Białej Cerkwi, Brusiłowie, Łysiance. Następnie przez długi czas chorował na zapalenie stawu biodrowego, po wyleczeniu został inwalidą, poruszał się o lasce. Od 1855 kształcił się w anatomii patologicznej w Wiedniu, Würzburgu, Paryżu. Po powrocie ponownie pracował w Łysiance, a w 1857 został lekarzem w Szpitalu Ujazdowskim w Warszawie. W 1862 został adiunktem anatomii patologicznej w Akademii Medyko-Chirurgicznej w Warszawie, gdzie był wykładowcą. Jesienią 1862 akademię wcielono do Szkoły Głównej jako Wydział Lekarski, wykładał tam anatomię i kazuistykę. W późniejszym czasie był wykładowcą warszawskiej Szkoły Głównej i na Cesarskim Uniwersytecie Warszawskim. W 1864 został profesorem nadzwyczajnym, a w 1865 profesorem zwyczajnym. Od 1869 (do 1887) był dziekanem Wydziału Lekarskiego UW w Warszawie, rok później wydał pierwszy tom "Anatomii patologicznej". Był sekretarzem stałym Towarzystwa Lekarskiego Warszawskiego. Działał społecznie jako prezes Warszawskiego Towarzystwa Dobroczynności.
Został członkiem honorowym wszystkich polskich towarzystw lekarskich. W 1900 otrzymał tytuł doktora honoris causa Uniwersytetu Jagiellońskiego. Przeszedł na emeryturę w 1897. 
Zmarł 27 października 1903 w wieku 80 lat, pochowany na cmentarzu Powązkowskim w Warszawie.
Wśród jego wychowanków byli Czesław Chęciński, Teodor Dunin, Zygmunt Laskowski, Józef Skłodowski.

</doc>
<doc id="3688017" url="https://pl.wikipedia.org/wiki?curid=3688017" title="Óscar Mascorro">
Óscar Mascorro



</doc>
<doc id="3688020" url="https://pl.wikipedia.org/wiki?curid=3688020" title="Tadeusz Jaroszyński (lekarz)">
Tadeusz Jaroszyński (lekarz)

Tadeusz Wacław Jaroszyński (ur. 22 września 1880 w Suchem Lipiu, zm. 20 maja 1933 w Dziekance) – polski lekarz neurolog, psychiatra i psycholog.
Życiorys.
Urodził się na Lubelszczyźnie jako syn Franciszka Jaroszyńskiego i Ludwiki z domu Sadowskiej. Miał ośmioro rodzeństwa; dorosłości dożyło sześcioro, w tym inżynier i fotograf Jan Zygmunt Jaroszyński oraz lekarz i szachista Paweł Ignacy Jaroszyński. Po ukończeniu gimnazjum w Lublinie podjął studia medyczne na Cesarskim Uniwersytecie Warszawskim. Studia ukończył na Uniwersytecie Kazańskim w 1905 roku, uzupełniał je w klinice neurologiczno-psychiatrycznej Jana Piltza w Krakowie, na Uniwersytecie Fryderyka Wilhelma w Berlinie i w Paryżu, pod kierunkiem Józefa Babińskiego. Po powrocie do Warszawy pracował w Szpitalu św. Ducha i przy ul. Złotej. Uczył też higieny w Gimnazjum Męskim im. Mikołaja Reja w Warszawie.
Należał do Polskiego Towarzystwa Psychiatrycznego od czasu założenia w 1920 roku. Był przez 10 lat wydawcą „Neurologii Polskiej”.
Z małżeństwa z Jadwigą Jasińską, secundo voto Kopeć (1889–1964), córką literata i adwokata Kazimierza Juliana Jasińskiego, urodziły się dwie córki, jedną z nich byłą Krystyna Kuliczkowska. Małżeństwo rozpadło się w połowie lat 20. W 1927 z powodu choroby psychicznej został przyjęty do szpitala psychiatrycznego w Dziekance. Zmarł nagle 20 maja 1933. Pochowany został w grobie rodzinnym na cmentarzu rzymskokatolickim przy ul. Lipowej w Lublinie.
Dorobek naukowy.
W dorobku Jaroszyńskiego znajdują się liczne prace, dotyczące m.in. psychologii wychowania, psychologii szkolnej, psychotechniki, higieny psychicznej, psychoterapii.
Prace.
Był także encyklopedystą, redaktorem dwutomowej "Podręcznej encyklopedii pedagogicznej" wydanej we Lwowie w 1923 roku oraz „Encyklopedii Wychowawczej”.

</doc>
<doc id="3688024" url="https://pl.wikipedia.org/wiki?curid=3688024" title="Olu Olamigoke">
Olu Olamigoke

Olumide Olamigoke (ur. 19 września 1990) – nigeryjski lekkoatleta specjalizujący się w trójskoku.
W 2014 zajął 4. miejsce na igrzyskach Wspólnoty Narodów oraz uplasował się na 6. pozycji podczas mistrzostw Afryki w Marrakeszu. Srebrny medalista igrzysk afrykańskich w Brazzaville (2015). W 2016 zajął 14. miejsce na halowych mistrzostwach świata w Portland.
Stawał na podium mistrzostw Nigerii.
Rekordy życiowe: stadion – 16,98 (14 września 2015, Brazzaville); hala – 15,98 (28 stycznia 2017, Bloomington oraz 3 lutego 2018, Lynchburg).

</doc>
<doc id="3688026" url="https://pl.wikipedia.org/wiki?curid=3688026" title="Olumide Olamigoke">
Olumide Olamigoke



</doc>
<doc id="3688029" url="https://pl.wikipedia.org/wiki?curid=3688029" title="Kościół Chilgol">
Kościół Chilgol

Kościół Chilgol jest jednym z dwóch protestanckich kościołów w Korei Północnej i znajduje się na ulicy Kwangbok w zachodnim Pjongjangu. Służy on rządowej propagandzie do tworzenia przekonania o rzekomej wolności religijnej w tym państwie. Jest poświęcony pamięci Kang Pan-sok, która była prezbiterianką (wg niektórych źródeł nawet diakonisą) i matką Kim Ir Sena.

</doc>
<doc id="3688030" url="https://pl.wikipedia.org/wiki?curid=3688030" title="Czułak Artygalijew">
Czułak Artygalijew

Czułak Artygalew (ros. Чулак Артыгалиев, ur. 15 stycznia 1911 w Batpakköl w guberni tomskiej, zm. 6 września 1990) – działacz partyjny Kazachskiej SRR.
Życiorys.
W 1931 ukończył Uralski Instytut Edukacji Narodowej i został sekretarzem komitetu Komsomołu sowchozu, potem kierował wydziałem Zachodniokazachstańskiego Komitetu Obwodowego Komsomołu, następnie wydziałem Aktiubińskiego Komitetu Obwodowego Komsomołu, później został zastępcą sekretarza Uralskiego Komitetu Miejskiego Komsomołu, I sekretarzem rejonowego komitetu Komsomołu w obwodzie zachodniokazachstańskim i I sekretarzem Zachodniokazachstańskiego Komitetu Obwodowego Komsomołu. Od 1937 należał do WKP(b), 1938–1940 był instruktorem i zastępcą kierownika wydziału Zachodniokazachstańskiego Komitetu Obwodowego Komunistycznej Partii (bolszewików) Kazachstanu, a 1942–1943 sekretarzem Zachodniokazachstańskiego Komitetu Obwodowego KP(b)K ds. kadr. W latach 1943–1945 był słuchaczem Wyższej Szkoły Organizatorów Partyjnych przy KC WKP(b), 1945-1950 był II sekretarzem Komitetu Obwodowego KP(b)K w Tałdykorganie, a 1950–1951 I sekretarzem tego komitetu, 1951–1952 słuchaczem kursów przy KC WKP(b), a od 1952 do stycznia 1958 I sekretarzem Komitetu Obwodowego KP(b)K/KPK w Dżambule (obecnie Taraz). Od stycznia 1958 do 1962 był sekretarzem Kazachskiej Republikańskiej Rady Związków Zawodowych, 1962–1963 przewodniczącym Biura Organizacyjnego Kazachskiej Republikańskiej Rady Związków Zawodowych na obwód ałmacki, od 1963 do grudnia 1964 przewodniczącym Ałmackiej Przemysłowej Obwodowej Rady Związków Zawodowych, następnie przewodniczącym Ałmackiej Obwodowej Rady Związków Zawodowych, 1971 przeszedł na emeryturę.

</doc>
<doc id="3688032" url="https://pl.wikipedia.org/wiki?curid=3688032" title="Bimende Saduakasow">
Bimende Saduakasow

Bimende Saduakasow (kaz. Бименде Садуақасов, ros. Бименде Садвакасов, ur. 9 maja 1915 w obwodzie akmolińskim, zm. 29 września 1983) – polityk Kazachskiej SRR.
Życiorys.
W 1938 ukończył Kazachski Instytut Rolniczy, 1938-1940 był kolejno instruktorem, kierownikiem sektora i kierownikiem wydziału KC Komsomołu Kazachstanu. Od 1939 należał do WKP(b), 1940-1946 służył w Armii Czerwonej, potem był instruktorem KC Komunistycznej Partii (bolszewików) Kazachstanu, następnie do 1949 kierownikiem sektora KC KP(b)K. W latach 1949-1954 był szefem Zarządu Ministerstwa Gospodarki Rolnej Kazachskiej SRR i zastępcą ministra gospodarki rolnej Kazachskiej SRR, 1954-1957 kierownikiem Wydziału Rolnego Komitetu Obwodowego KPK w Karagandzie, 1957-1958 zastępcą kierownika Wydziału Gospodarki Rolnej KC KPK, a 1958-1960 instruktorem KC KPZR. Od 1960 był II sekretarzem Południowokazachstańskiego Komitetu Obwodowego KPK, potem do grudnia 1964 sekretarzem Południowokazachstańskiego Krajowego Komitetu KPK, od grudnia 1964 do 1965 przewodniczącym Komitetu Wykonawczego Szymkenckiej Rady Obwodowej, a od 1965 do kwietnia 1970 I sekretarzem Komitetu Obwodowego KPK w Dżambule (obecnie Taraz). Od kwietnia 1970 do 1972 był I sekretarzem Komitetu Obwodowego KPK w Tałdykorganie, następnie przeszedł na emeryturę. Był deputowanym do Rady Najwyższej ZSRR 8 kadencji. Został odznaczony Orderem Lenina i dwoma Orderami Czerwonego Sztandaru Pracy.

</doc>
<doc id="3688034" url="https://pl.wikipedia.org/wiki?curid=3688034" title="Amanuel Mesel">
Amanuel Mesel

Amanuel Mesel Tikue (ur. 29 grudnia 1990 w Asmarze) – erytrejski lekkoatleta specjalizujący się w biegach długodystansowych.
Na początku kariery startował w biegach juniorskich podczas mistrzostw świata w przełajach. W 2007 zajął 11. miejsce w biegu na 5000 metrów w trakcie igrzysk afrykańskich. Ósmy zawodnik mistrzostw Afryki w Nairobi (2010). W tym samym roku był trzynasty podczas rozgrywanym w Nanning światowym czempionacie w półmaratonie. Startując w biegu na 5000 metrów, zajął 11. lokatę na mistrzostwach świata w Daegu (2011) oraz odpadł w eliminacjach podczas igrzysk olimpijskich w Londynie (2012). W 2015 zajął 9. miejsce w biegu maratońskim na mistrzostwach świata w Pekinie. 

</doc>
<doc id="3688036" url="https://pl.wikipedia.org/wiki?curid=3688036" title="John Gillespie">
John Gillespie

John Gillespie (ur. 16 stycznia 1879 w Edynburgu, zm. 5 grudnia 1943) – szkocki rugbysta, reprezentant kraju, sędzia sportowy.
Związany był z klubem Edinburgh Academicals, w którym pełnił także rolę kapitana. W latach 1899–1904 rozegrał w Home Nations Championship dziesięć meczów dla szkockiej reprezentacji, następnie był sędzią w tych rozgrywkach. W 1903 udał się na "tournée" British and Irish Lions, podczas którego zagrał w dziewiętnastu spotkaniach, w tym wszystkich trzech testmeczach.

</doc>
<doc id="3688037" url="https://pl.wikipedia.org/wiki?curid=3688037" title="Marton-in-the-Forest">
Marton-in-the-Forest

Marton-in-the-Forest – przysiółek w Anglii, w North Yorkshire. W latach 1870–1872 miejscowość liczyła 168 mieszkańców. Marton-in-the-Forest jest wspomniana w Domesday Book (1086) jako "Martun".

</doc>
<doc id="3688038" url="https://pl.wikipedia.org/wiki?curid=3688038" title="Marton in the Forest">
Marton in the Forest



</doc>
<doc id="3688039" url="https://pl.wikipedia.org/wiki?curid=3688039" title="Ärypbaj Ałybajew">
Ärypbaj Ałybajew

Ärypbaj Ałybajew (kaz. Әріпбай Алыбаев, ros. Арипбай Алыбаев, ur. 12 stycznia 1926 w guberni dżetysujskiej) – działacz państwowy i partyjny Kazachskiej SRR.
Życiorys.
Od 1942 pracował jako buchalter i zootechnik kołchozu, 1949 został członkiem WKP(b), 1950 ukończył Ałmacki Instytut Weterynaryjny. Od 1950 był zootechnikiem rejonowego oddziału rolniczego, potem do 1953 głównym zootechnikiem sowchozu, od 1953 zastępcą przewodniczącego komitetu wykonawczego rady rejonowej i sekretarzem rejonowego komitetu KPK w obwodzie ałmackim. Uzyskał tytuł kandydata nauk rolniczych, 1961–1962 był sekretarzem Ałmackiego Komitetu Obwodowego KPK, od 1962 do stycznia 1963 II sekretarzem Wschodniokazachstańskiego Komitetu Obwodowego KPK, a od 17 stycznia 1963 do 28 grudnia 1964 II sekretarzem Wschodniokazachstańskiego Wiejskiego Komitetu Obwodowego KPK. Od grudnia 1964 do 1967 był II sekretarzem Komitetu Obwodowego KPK w Pawłodarze, 1967–1972 przewodniczącym Komitetu Wykonawczego Pawłodarskiej Rady Obwodowej, a 1972–1978 I sekretarzem Komitetu Obwodowego KPK w Tałdykorganie. W latach 1978–1984 był ministrem przemysłu mięsnego i mleczarskiego Kazachskiej SRR, a 1986–1987 dyrektorem Kazachskiego Naukowo-Badawczego Instytutu Gospodarki Ługo-Pastwiskowej, następnie przeszedł na emeryturę.

</doc>
<doc id="3688043" url="https://pl.wikipedia.org/wiki?curid=3688043" title="Moxby">
Moxby

Moxby – przysiółek w Anglii, w North Yorkshire. Leży 19,8 km na zachód od miasta Malton, 14,9 km od miasta York i 294,9 km na północny wschód od Londynu. W latach 1870–1872 miejscowość liczyła 202 mieszkańców. Moxby jest wspomniana w Domesday Book (1086) jako "Molscebi"/"Molzbi".

</doc>
<doc id="3688048" url="https://pl.wikipedia.org/wiki?curid=3688048" title="Clint (Anglia)">
Clint (Anglia)

Clint – przysiółek w Anglii, w North Yorkshire. Leży 7,1 km na zachód od miasta Harrogate, 35,5 km od miasta York i 298,6 km na północny wschód od Londynu. W 1961 roku civil parish liczyła 455 mieszkańców.

</doc>
<doc id="3688053" url="https://pl.wikipedia.org/wiki?curid=3688053" title="Lenka Krobotová">
Lenka Krobotová

Lenka Krobotová (ur. 10 marca 1977 w Pilźnie) – czeska aktorka.
Życiorys.
Jest córką reżysera Miroslava Krobota. Ukończyła DAMU w Pradze. Od 2000 jest członkiem Dejvického teatru w Pradze.

</doc>
<doc id="3688062" url="https://pl.wikipedia.org/wiki?curid=3688062" title="WHiH NewsFront">
WHiH NewsFront

WHiH NewsFront – fikcyjny amerykański program informacyjny, będący częścią marketingu wirusowego Marvel Studios podczas promocji filmów "Ant-Man" (2015) i "" (2016). Program został stworzony na podstawie fikcyjnej stacji telewizyjnej, która pojawia się w produkcjach Filmowego Uniwersum Marvela przez Marvel Studios oraz Google i emitowany jest w serwisie internetowym YouTube.
Program prowadzą Leslie Bibb jako Christine Everhart, która powtarza swoją rolę z wcześniejszych filmów oraz Al Madrigal jako polityczny korespondent Will Adams.
Obsada.
Swoje role z filmów powtarzają również William Sadler jako prezydent USA, Matthew Ellis, Paul Rudd jako Scott Lang i Corey Stoll jako Darren Cross. James Rondell, prezenter WIRED Insider, pojawia się jako on sam. W programie pojawia się również reporter WHIH, Jackson Norris. W programie pojawiają się również inne postaci z produkcji Filmowego Uniwersum Marvela za pomocą archiwalnych nagrań lub zdjęć.
Emisja i wydanie.
Program emitowany jest za pośrednictwem serwisu internetowego YouTube od 2 lipca 2015 roku.
Kampania filmu "Ant-Man" została wydana 8 grudnia 2015 w USA, a w Polsce 27 listopada tego samego roku, jako bonus do wydania Blu-ray tego filmu.
Produkcja.
Pod koniec czerwca 2015 roku Leslie Bibb poinformowała, że zaangażowana jest w nowy projekt Marvel Studios i że powtórzy ona swoją rolę Christine Everhart z filmów "Iron Man" i "Iron Man 2". Na początku lipca 2015 okazało się, że projekt ten jest częścią marketingu wirusowego przy promocji filmu "Ant-Man".
Bibb powróciła jako Everhart w towarzystwie Ala Madrigala, który zagrał politycznego korespondenta Willa Adamsa, w kolejnej kampanii w kwietniu 2016 roku promującej film "".
Program wyprodukowany został przez Marvel Studios przy współpracy z Google.
Odbiór.
Oliver Lyttelton z IndieWire napisała: „to jeden z najsprytniejszych materiałów promocyjnych jakie Marvel mógł wymyślić... nie jest to szczególnie zabawne, ale fani z pewnością będą zadowoleni”. Matthew Mueller z ComicBook.com stwierdził: „W miarę jak rozwija się marketing wirusowy, to jest to jedna z najlepiej przygotowanych kampanii.”. Alanna Smith, która pisze dla Geek Chic Elite napisała: „Kiedy dowiedziałam się o tym kanale nie mogłam się przestać śmiać z niedowierzania i przerażenia w jakim kierunku idzie Marvel.”.

</doc>
<doc id="3688063" url="https://pl.wikipedia.org/wiki?curid=3688063" title="Budynek przy ul. Jagiellońskiej 22 w Sanoku">
Budynek przy ul. Jagiellońskiej 22 w Sanoku

Budynek przy ul. Jagiellońskiej 22 w Sanoku – budynek położony w Sanoku.
Budynek jest umiejscowiony w dzielnicy Śródmieście, przy ulicy Jagiellońskiej. Został wybudowany w XIX wieku. Pierwotnie był dwukondygnacyjny.
Początkowo figurował pod numerem konskrypcyjnym 241.
Właścicielem wilii był adwokat dr Adolf Bendel. W budynku początku XX wieku najmowała mieszkanie na pierwszym piętrze rodzina Pajączkowskich: lekarz dr Włodzimierz Pajączkowski, jego żona Wanda oraz synowie Jerzy i Stefan .
W latach 30. II Rzeczypospolitej budynek był pod adresem ulicy Jagiellońskiej 20. qNa wiosnę 1945 budynek został siedzibą Prywatnego Koedukacyjnego Gimnazjum Kupieckiego i Liceum Handlowego Związku Nauczycielstwa Polskiego (popularnie zwane „handlówka”), późniejsze Technikum Ekonomiczne, które zostało przeniesione do siedziby przy ulicy Jana III Sobieskiego w 1963, lecz częściowo szkoła nadal funkcjonowała przy ulicy Jagiellońskiej. 21 lipca 1970 decyzją Kuratorium Oświaty w Rzeszowie z Zasadniczej Szkoły Zawodowej Międzyzakładowej wyodrębniona została Zasadnicza Szkoła Zawodowa Dokształcająca. Nowo powstała szkoła zajęła budynek przy ówczesnej ulicy Świerczewskiego (obecnie Jagiellońska). Jako samodzielna placówka funkcjonuje od 1 września 1970. Później w gmachu podjął działalność Zespół Szkół Zawodowych (od 2 grudnia 1993 ZSZ im. Ignacego Łukasiewicza). W latach 70. do 1980 dokonano gruntownej przebudowy i rozbudowy budynku na potrzeby nowej szkoły (według Ryszarda Borowca poprzedni rozmiar budynku stanowił po powiększeniu 25% nowego stanu). W jej wyniku została dobudowana trzecia kondygnacja. W budynku została ulokowana sala gimnastyczna, ulokowana w jego wschodniej części i obejmująca przestrzeń drugiego i trzeciego piętra. Przy budynku istniało boisko sportowe, którego inicjatorem był nauczyciel szkoły i działacz sportowy Adam Bieniasz. Po reformie szkolnictwa z 1999 w budynku funkcjonował Zespół Szkół nr 5 im. Ignacego Łukasiewicza do 2015. W grudniu 2016 decyzją podkarpackiego Kuratora Oświaty ZS5 został przeniesiony do budynku ZS4 przy ulicy Sadowej. 
Budynek – jeszcze przed dokonaną rozbudową – jest widoczny w odcinku 2 pt. "Numer próbny" serialu telewizyjnego "Droga" z 1973, gdy ukazana została scena, w której autobusy marki Autosan jadą ulicą Jagiellońską w Sanoku w kierunku centrum miasta.
W przeszłości także pod numerem 22 (ulicy Karola Świerczewskiego) istniał dom, prawdopodobnie zabytkowy, przylegający od strony zachodniej do budynku szkoły. Zamieszkiwał w nim Józef Paszkiewicz, woźny szkolny od 1 kwietnia 1946 do 1970.

</doc>
<doc id="3688065" url="https://pl.wikipedia.org/wiki?curid=3688065" title="Włodzimierz Pajączkowski">
Włodzimierz Pajączkowski

Włodzimierz Klaudiusz Pajączkowski herbu Lubicz (ur. 30 października 1864 w Horodłowicach, zm. 15 listopada 1943 w Sanoku) – polski lekarz internista.
Życiorys.
Włodzimierz Klaudiusz Pajączkowski urodził się 30 października 1864 w Horodłowicach. Był synem Jerzego Józefa i Marii. Legitymował się herbem szlacheckim Lubicz.
W 1883 zdał chlubnie egzamin dojrzałości w C. K. IV Gimnazjum we Lwowie. Ukończył studia medyczne uzyskując dyplom lekarza w 1892 oraz stopień doktora. W okresie zaboru austriackiego w ramach autonomii galicyjskiej podjął służbę w c. k. służbie zdrowia. Był długoletnim sekundariuszem w szpitalu krajowym we Lwowie. Do początku XX wieku pozostawał lekarzem we Lwowie, przypisanym do adresu Plac Akademicki 2. W grudniu 1901 został mianowany dyrektorem Szpitala Powszechnego w Sanoku bez ogłoszenia konkursu o tę posadę. Stanowisko pełnił w kolejnych latach. Stanowisko dyrektora szpitala w Sanoku pełnił w kolejnych latach (jego sekundariuszem był dr Salomon Ramer). Równolegle prowadził prywatną praktykę lekarską w Sanoku. Działał w sekcji Towarzystwa Lekarzy Galicyjskich w Sanoku, w 1903 wybrany jej przewodniczącym; w 1905 nowym prezesem wybrano Jacka Jabłońskiego, a po jego śmierci (1912) na początku 1913 dr Pajączkowskiego ponownie wybrano prezesem sekcji. W lipcu 1903 uczestniczył w XIII Zjeździe Chirurgów Polskich w Krakowie. W sierpniu 1903 wstąpił do Towarzystwa Samopomocy Lekarzy. W 1913 prowadził szkolenie sanitarne, zorganizowany przez „Samarytanina Sokolego” przy sanockim gnieździe Polskiego Towarzystwa Gimnastycznego „Sokół”.
Współorganizował kursy sanitarnej dla Sanockiej Chorągwi Drużyn Bartoszowych. Po wybuchu I wojny światowej 1914 wraz z bliskimi (łącznie cztery osoby) przebywał w Wiedniu. Po odzyskaniu przez Polskę niepodległości w okresie II Rzeczypospolitej pozostawał lekarzem sanockiego szpitala. Był lekarzem w Sanoku, specjalizującym się w chorobach wewnętrznych. Udzielał się w Towarzystwie Polskiej Ochronki Dzieci Chrześcijańskich, a jego wychowankom udzielał nieodpłatnie porad lekarskich. W latach 20. był organizatorem na obszarze powiatów sanockiego, liskiego, brzozowskiego i dobromilskiego w Związku Lekarzy Małopolski i Śląska Cieszyńskiego z siedzibą w Krakowie oraz został zastępcą przewodniczącego koła w Sanoku. Należał do Towarzystwa Lekarzy Polskich byłej Galicji. Do 1939 był członkiem Lwowskiej Izby Lekarskiej, Towarzystwa Lekarzy Polskich we Lwowie. Zarówno w czasach zaboru, jak i w niepodległej Polski brał udział Zjazdach Lekarzy i Przyrodników Polskich. W latach 30. II RP jako lekarz był przypisany w Sanoku do ulicy Jagiellońskiej: do numeru 241, do numeru 20 w 1938. W 1933 został wybrany przewodniczącym komisji rewizyjnej sanockiego oddziału Polskiego Czerwonego Krzyża. Po wybuchu II wojny światowej 1939 i nastaniu okupacji niemieckiej nadal udzielał się jako lekarz w obsadzie sanockiego szpitala.
Jego żoną była, pochodząca z rodziny ziemiańskiej z Wydrnej, Wanda Lucyna, córka Józefa Sękowskiego herbu Prawdzic i Władysławy Janowskiej, (ur. 24 listopada 1865 w Humeńcu, zm. 24 listopada 1948 w Sanoku), działaczka społeczna, m.in. Stowarzyszenia Św. Wincentego à Paulo w Sanoku. Ich synami byli Jerzy (1894–2005) i Stefan (1900–1978), obaj oficerowie Wojska Polskiego. Po przeprowadzce do Sanoka rodzina Pajączkowskich początkowo najmowała mieszkanie na pierwszym piętrze willi dr. Adolfa Bendla przy ulicy Jagiellońskiej (później, po rozbudowie, był to budynek szkolny), po czym zamieszkiwała we własnym domu przy stacji kolejowej Sanok Miasto.
Uchwałą Rady Miejskiej w Sanoku z 1934 został uznany przynależnym do gminy Sanok. 9 lutego 1939 został odznaczony Złotym Krzyżem Zasługi „za zasługi na polu pracy społecznej”.
Zmarł 15 listopada 1943 w Sanoku. Został pochowany wraz z żoną w piramidalnym grobowcu Wilhelma Szomka i jego rodziny na cmentarzu przy ul. Rymanowskiej w Sanoku.

</doc>
<doc id="3688067" url="https://pl.wikipedia.org/wiki?curid=3688067" title="Jussi Pikkjärv">
Jussi Pikkjärv

Jussi Pikkjärv (est. "Pikkjärv (Jussi Pikkjärv)") – jezioro w gminie Kuusalu, w prowincji Harjumaa, w Estonii. Położone jest 5 km na południe od wsi Kemba. Ma powierzchnię 6,2 hektara, linię brzegową o długości 1321 m, długość 500 m i szerokość 200 m. Jest otoczone lasem. Należy do pojezierza Jussi (est. "Jussi järved"). Sąsiaduje z jeziorami Jussi Suurjärv, Jussi Mustjärv, Jussi Kõverjärv, Jussi Väinjärv i Jussi Linajärv. Położone jest na terenie rezerwatu przyrody Põhja-Kõrvemaa (est. "Põhja-Kõrvemaa looduskaitseala").

</doc>
<doc id="3688068" url="https://pl.wikipedia.org/wiki?curid=3688068" title="Jussi Mustjärv">
Jussi Mustjärv

Jussi Mustjärv (est. "Mustjärv (Jussi Mustjärv)") – jezioro w Estonii, w prowincji Harjumaa, w gminie Kuusalu. Położone jest 5 km na południe od wsi Kemba. Ma powierzchnię 2 hektarów, linię brzegową o długości 911 m, długość 270 m i szerokość 190 m. Jest otoczone lasem. Należy do pojezierza Jussi (est. "Jussi järved"). Sąsiaduje z jeziorami Jussi Suurjärv, Jussi Pikkjärv, Jussi Kõverjärv, Jussi Väinjärv i Jussi Linajärv. Położone jest na terenie rezerwatu przyrody Põhja-Kõrvemaa (est. "Põhja-Kõrvemaa looduskaitseala").

</doc>
<doc id="3688069" url="https://pl.wikipedia.org/wiki?curid=3688069" title="Ri Jong Ho">
Ri Jong Ho



</doc>
<doc id="3688076" url="https://pl.wikipedia.org/wiki?curid=3688076" title="Mad Decent">
Mad Decent

Mad Decent - wytwórnia muzyczna założona przez amerykańskiego DJ Diplo w 2005 roku. Początkowo siedziba znajdowała się w Filadelfii, a w 2011 roku przeniesiono ją do Los Angeles. Należy do niej wielu artystów, m.in. DJ Snake, Dillon Francis czy Major Lazer.

</doc>
<doc id="3688082" url="https://pl.wikipedia.org/wiki?curid=3688082" title="Pühäjõgi">
Pühäjõgi

Pühäjõgi (est. "Pühäjõgi (Sillaotsa jõgi)") – rzeka w południowej Estonii. Wpada do rzeki Võhandu w okolicy wsi Jõgehara. Ma długość 15,3 km i powierzchnię dorzecza 90,5 km². Przepływa przez 10 jezior zaliczanych do pojezierza Kooraste (est. Kooraste järved): Kauru, Vidrike, Voki, Nahajärv, Lambahanna, Sinikejärv, Lubjaahju, Liinu, Kooraste Pikkjärv, Vaaba, Hatsikõ, Kooraste Suurjärv.

</doc>
<doc id="3688088" url="https://pl.wikipedia.org/wiki?curid=3688088" title="Bachitżan Bajdakow">
Bachitżan Bajdakow

Bachitżan Bajdakow (ros. Бахитжан Байдаков, ur. 1898 w powiecie temirskim w obwodzie uralskim, zm. 28 lutego 1938) – polityk Kazachskiej SRR.
Życiorys.
W latach 1917-1918 uczył się w seminarium nauczycielskim w Aktiubińsku, 1918-1921 pracował jako nauczyciel, potem kierował Wydziałem Politycznym Rejonowego Biura Zaopatrzeniowego, a 1923-1925 rejonowym oddziałem pracy i kasą ubezpieczeniową w Temyrze. Od 1926 należał do WKP(b), 1926-1927 kierował gubernialnym oddziałem oświaty politycznej w Aktiubińsku, 1927-1928 był słuchaczem kursów powiatowych pracowników partyjnych przy KC WKP(b), a 1928 sekretarzem odpowiedzialnym rejonowego komitetu WKP(b). W latach 1928-1930 był sekretarzem odpowiedzialnym kolegium partyjnego Okręgowej Komisji Kontrolnej WKP(b) w Aktiubińsku, 1930-1931 kierownikiem Biura Skarg Ludowego Komisariatu Inspekcji Robotniczo-Chłopskiej Kazachskiej ASRR, 1931-1932 sekretarzem odpowiedzialnym rejonowego komitetu WKP(b) w Kazachskiej ASRR, a 1932-1933 I sekretarzem Uralskiego Komitetu Rejonowego WKP(b) w obwodzie zachodniokazachstańskim. W latach 1933-1934 był III sekretarzem Zachodniokazachstańskiego Komitetu Obwodowego WKP(b), 1934 szefem Wydziału Osiedlania i Przesiedlania Ludowego Komisariatu Rolnictwa Kazachskiej ASRR, 1934-1935 kierownikiem Wydziału Rolnego Południowokazachstańskiego Komitetu Obwodowego WKP(b), a 1935-1936 kierownikiem Wydziału Kierowniczych Organów Partyjnych Południowokazachstańskiego Komitetu Obwodowego WKP(b). Od sierpnia do listopada 1936 był przewodniczącym Komitetu Organizacyjnego Prezydium Centralnego Komitetu Wykonawczego Kazachskiej ASRR na obwód kustanajski, a od listopada 1936 do września 1937 przewodniczącym Komitetu Wykonawczego Kustanajskiej Rady Obwodowej.
2 października 1937 został aresztowany przez NKWD, 28 lutego 1938 skazany na śmierć przez Wojskowe Kolegium Sądu Najwyższego ZSRR "za kierowanie filią obwodowej organizacji kontrrewolucyjnych nacjonalistów" i rozstrzelany. 31 grudnia 1958 pośmiertnie zrehabilitowany.

</doc>
<doc id="3688092" url="https://pl.wikipedia.org/wiki?curid=3688092" title="Álvaro Navarro">
Álvaro Navarro

Álvaro Damián „Chino” Navarro Bica (ur. 28 stycznia 1985 w Tacuarembó) – urugwajski piłkarz występujący na pozycji napastnika, obecnie zawodnik meksykańskiej Puebli.
Kariera klubowa.
Navarro jest wychowankiem akademii juniorskiej klubu Defensor Sporting ze stołecznego Montevideo, do którego pierwszego zespołu został włączony jako siedemnastolatek. W urugwajskiej Primera División zadebiutował w 2002 roku, zaś premierowego gola strzelił 15 grudnia tego samego roku w wygranym 6:1 meczu z Danubio. Przez pierwsze trzy lata pozostawał jednak wyłącznie rezerwowym dla graczy takich jak Gonzalo Vargas, Eliomar Marcón czy Sebastián Taborda, w sezonie 2005 zdobywając z Defensorem wicemistrzostwo Urugwaju. W późniejszym czasie zaczął notować regularne występy, lecz mimo to nie potrafił sobie wywalczyć mocnej pozycji w wyjściowej jedenastce. W sezonie 2007/2008 wywalczył z ekipą prowadzoną przez Jorge da Silvę tytuł mistrza Urugwaju, zaś w sezonie 2008/2009 zanotował drugie w swojej karierze wicemistrzostwo kraju. Ogółem barwy Defensora reprezentował przez osiem lat.
Wiosną 2010 Navarro za sumę 180 tysięcy dolarów przeszedł do argentyńskiego zespołu Gimnasia y Esgrima La Plata. W argentyńskiej Primera División zadebiutował 6 lutego 2010 w przegranej 1:2 konfrontacji z Vélezem Sarsfield, zaś po raz pierwszy wpisał się na listę strzelców 15 maja tego samego roku w zremisowanym 3:3 meczu z Atlético Tucumán. W Gimnasii spędził nieudany rok, będąc głównie rezerwowym, po czym odszedł do ekipy Godoy Cruz Antonio Tomba z miasta Mendoza. Tam występował z kolei przez półtora roku, regularnie pojawiając się na boiskach, jednak nie przebił się na dłuższy okres do pierwszego składu. Bezpośrednio po tym na zasadzie wolnego transferu powrócił do swojego macierzystego Defensora Sporting, gdzie spędził sześć miesięcy w roli rezerwowego.
W styczniu 2013 Navarro został wypożyczony na sześć miesięcy do chilijskiego CD Cobresal z siedzibą w El Salvador. W chilijskiej Primera División zadebiutował 17 lutego 2013 w zremisowanym 2:2 pojedynku z Rangers, a pierwszego gola strzelił 14 kwietnia tego samego roku w przegranym 1:2 spotkaniu z Santiago Wanderers. Jego zespół walczył wyłącznie o utrzymanie w lidze, zachowując status pierwszoligowca tylko dzięki wygranemu dwumeczowi barażowemu. Zaraz po tym jego wypożyczenie zostało przedłużone o rok, podczas którego był podstawowym graczem Cobresalu, tworząc duet napastników z Everem Cantero, lecz nie zdołał osiągnąć żadnych sukcesów. Po tym okresie udał się na kolejne wypożyczenie, tym razem do prowadzonego przez swojego rodaka Mario Saraleguiego ekwadorskiego zespołu CD Olmedo z miasta Riobamba, w którego barwach zadebiutował w tamtejszej Serie A 10 sierpnia 2014 w zremisowanej 1:1 konfrontacji z Emelekiem. Pierwszego gola strzelił natomiast 21 września tego samego roku w zremisowanym 1:1 meczu z LDU Quito, lecz na koniec sezonu 2014 spadł z Olmedo do drugiej ligi ekwadorskiej. Tam grał w jego barwach jeszcze pół roku.
Latem 2015 Navarro na zasadzie wypożyczenia zasilił brazylijskiego drugoligowca Botafogo FR z siedzibą w Rio de Janeiro. Na koniec sezonu 2015, jako najlepszy strzelec tej zasłużonej drużyny, awansował z nią z pierwszego miejsca w tabeli do najwyższej klasy rozgrywkowej, po czym przeniósł się do meksykańskiego klubu Puebla FC. W tamtejszej Liga MX zadebiutował 9 stycznia 2016 w zremisowanym 0:0 pojedynku z Américą, a pierwsze bramki zdobył 6 lutego tego samego roku w wygranym 4:1 spotkaniu z Atlasem, dwukrotnie wpisując się na listę strzelców.
Kariera reprezentacyjna.
W styczniu 2005 Navarro został powołany przez szkoleniowca Gustavo Ferrína do reprezentacji Urugwaju U-20 na Mistrzostwa Ameryki Południowej U-20. Na kolumbijskich boiskach był jednym z ważniejszych graczy swojej ekipy i rozegrał dla niej sześć z dziewięciu możliwych spotkań (z czego cztery w wyjściowym składzie), zdobywając gola w konfrontacji rundy finałowej z Wenezuelą (2:1). Urugwajczycy – mający wówczas w składzie graczy takich jak Fernando Muslera, Diego Godín, Álvaro Pereira czy Cristian Rodríguez – zajęli wówczas piąte miejsce w turnieju, nie kwalifikując się na rozgrywane kilka miesięcy później Mistrzostwa Świata U-20 w Holandii.

</doc>
<doc id="3688093" url="https://pl.wikipedia.org/wiki?curid=3688093" title="Rakwŏn">
Rakwŏn

Rakwŏn (kor. 락원역, pol. "Raj") – stacja początkowa linii Hyŏksin, systemu metra znajdującego się w stolicy Korei Północnej, Pjongjangu. Stacja została otwarta 9 października 1975 r.

</doc>
<doc id="3688095" url="https://pl.wikipedia.org/wiki?curid=3688095" title="Władimir Kotlarow">
Władimir Kotlarow

Władimir Aleksiejewicz Kotlarow, ros. Владимир Алексеевич Котляров (ur. 6 października 1930 w Moskwie, Rosyjska FSRR, zm. 6 kwietnia 1998 w Akmole, Kazachstan) – kazachski piłkarz pochodzenia rosyjskiego, grający na pozycji obrońcy, trener piłkarski.
Kariera piłkarska.
W 1948 rozpoczął karierę piłkarską w zespole Torpedo Moskwa, ale grał tylko w drużynie młodzieżowej. Potem bronił barw klubów Spartak Leningrad i Łokomotiw Pietrozawodsk. W 1951 przeniósł się do Ałmaty, gdzie został piłkarzem Dinama Ałmaty. W 1954 został zaproszony do Lokomotiwu Ałmaty, który potem nazywał się Urożaj i Kajrat. W 1958 roku odszedł do Spartaka Ałmaty, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw trenował Spartak Ałmaty. W latach 1961–1962 prowadził Szachtior Karaganda. Potem pracował na stanowisku dyrektora technicznego w Dinamie Ałmaty. W 1964 kierował Cemientnikem Semipałatyńsk. W 1965 dołączył do sztabu szkoleniowego Kajratu Ałmaty, w którym najpierw pomagał trenować, a w 1966 stał na czele klubu. W 1967 został zaproszony na stanowisko starszego trenera Paxtakoru Taszkent. W latach 1968–1969 ponownie prowadził Szachtior Karaganda. Następnie pracował jako trener-wykładowca w Szkole Sportowej nr 3 w Ałmaty. W 1972 został mianowany na stanowisko starszego trenera Traktoru Pawłodar. W lipcu 1974 stał na czele Celinnika Celinograd, którym kierował do czerwca 1979. Potem ponownie pomagał trenować Kajrat Ałmaty i Traktor Pawłodar. W latach 1984–1986 pracował jako trener-wykładowca w Republikańskiej Szkole Wyższego Mistrzostwa Sportowego w Ałmaty. W sierpniu 1986 po raz drugi stał na czele Traktoru Pawłodar, którym kierował do 1987. Od 1988 do 1989 po raz trzeci prowadził Szachtior Karaganda. W 1991 został zaproszony na stanowisko starszego trenera Celinnika Akmola, którym kierował do 21 maja 1993. W 1994 trenował Namys Ałmaty.
6 kwietnia 1998 w zmarł w Akmole w wieku 67 lat.

</doc>
<doc id="3688096" url="https://pl.wikipedia.org/wiki?curid=3688096" title="Manszuk Mamietowa">
Manszuk Mamietowa

Manszuk Żyjengalejewna Mamietowa Маншук Жиенгалеевна Маметова, Мәншүк Жиенғалиқызы Мәметова (ur. 23 października 1922 w Żijekkum, Kirgiska Autonomiczna SRR ZSRR, zm. 15 października 1943 w Newlu, ZSRR) – strzelec karabinu maszynowego 100. Samodzielnej Brygady Strzelców, starszy sierżant gwardii. Pierwsza kobieta z Kazachstanu, której nadano tytuł Bohatera Związku Radzieckiego.
Życiorys.
Jej rodzice zmarli, gdy miała 5 lat. Od tamtej pory wychowywała ją ciotka Amina Mamietowa. Lata młodości spędziła w Ałma-Acie. W momencie rozpoczęcia wojny studiowała na Uniwersytecie Medycznym. Była sekretarzem zastępcy Przewodniczącego Rady Komisarzy Ludowych Kazachskiej SRR (Sownarkomu). Do wojska wstąpiła na ochotnika. Początkowo została pisarzem w sztabie 100 Samodzielnej Brygady Strzelców, później sanitariuszką. Na froncie ukończyła kurs strzelców karabinów maszynowych. Zginęła, walcząc 15 października 1943 roku, podczas operacji newelskiej. Była ostatnim żołnierzem swojego oddziału. Pośmiertnie, 1 marca 1944 roku, odznaczona tytułem Bohatera Związku Radzieckiego

</doc>
<doc id="3688099" url="https://pl.wikipedia.org/wiki?curid=3688099" title="Oksydacja broni">
Oksydacja broni

Oksydacja broni – pokrycie części metalowych broni ciemną (matową) warstwą tlenków metali.
Przydatność.
Broń oksyduje się w celu ochrony przed korozją. Innym zastosowaniem oksydacji broni jest zwiększenie intensywności odprowadzania ciepła przez promieniowanie.

</doc>
<doc id="3688100" url="https://pl.wikipedia.org/wiki?curid=3688100" title="Stiepan Mironow">
Stiepan Mironow

Stiepan Antiochowicz Mironow (ros. Степан Антиохович Миронов, ur. w sierpniu 1903 we wsi Afanasjewo w guberni włodzimierskiej, zm. 1958) – radziecki działacz partyjny i państwowy.
Życiorys.
W latach 1920-1923 służył w Armii Czerwonej, w tym 1921-1923 był kursantem szkoły wojskowej, potem sekretarzem komitetu fabryczno-zawodowego i kierownikiem sekcji gospodarczej w fabryce "Sowietskaja" k. Wiazników. Od 1926 był sekretarzem komitetu WKP(b) fabryki tekstylnej w guberni włodzimierskiej, potem sekretarzem odpowiedzialnym gminnego komitetu WKP(b) w guberni włodzimierskiej i do 1931 kierownikiem Wydziału Organizacyjnego Włodzimierskiego Miejskiego Rejonowego Komitetu WKP(b), 1931-1933 studiował na Komunistycznym Uniwersytecie im. Swierdłowa. W latach 1933-1937 był szefem wydziału politycznego sowchozu, 1937-1938 I sekretarzem rejonowego komitetu Komunistycznej Partii (bolszewików) Kazachstanu w obwodzie kustanajskim, 1938-1940 przewodniczącym Komitetu Wykonawczego Kustanajskiej Rady Obwodowej, a 1941-1944 sekretarzem rejonowego komitetu KP(b)K w obwodzie semipałatyńskim. W 1944 był sekretarzem makanczinskiego rejonowego komitetu KP(b)K w obwodzie semipałatyńskim, 1944-1948 przewodniczącym komitetu wykonawczego oktiabrskiej rady rejonowej, 1948-1950 instruktorem Komitetu Obwodowego KP(b)K w Semipałatyńsku, a 1950-1953 I zastępcą przewodniczącego Komitetu Wykonawczego Semipałatyńskiej Rady Obwodowej. Został odznaczony Orderem Czerwonego Sztandaru Pracy.

</doc>
<doc id="3688101" url="https://pl.wikipedia.org/wiki?curid=3688101" title="Kauru">
Kauru

Kauru (est. "Kauru järv") – jezioro w Estonii, w prowincji Valgamaa, w gminie Otepää. Ma powierzchnię 7,1 ha, linię brzegową o długości 1090 m, długość 400 m i szerokość 250 m. Zlokalizowane jest na pojezierzu Kooraste (est. Kooraste järved). Sąsiaduje z jeziorami Vidrike, Vokijärv, Kol'u. Przepływa przez nie rzeka Pühäjõgi.

</doc>
<doc id="3688107" url="https://pl.wikipedia.org/wiki?curid=3688107" title="Havířov střed">
Havířov střed

 Havířov střed – przystanek kolejowy w Hawierzowie (dzielnica Sucha Średnia, przy granicy z miastem), w kraju morawsko-śląskim, w Czechach. Przystanek leży na linii kolejowej nr 321.
Przystanek zostanie zlokalizowany przy wiadukcie w przebiegu ulicy Dělnická przy dogodnej lokalizacji w pobliżu szpitala, centrów handlowych i osiedli mieszkaniowych z wielkiej płyty. Przystanek się składał z dwóch peronów z dostępem dla osób na wózkach inwalidzkich.
Pierwotnie przystanek miał otrzymać nazwę Havířov-nemocnice, jednak radni miejscy zadecydowali o zmianie nazwy. Po raz pierwszy przystanek pojawił się w rozkładzie jazdy ważnym od 13 grudnia 2015 roku, a otwarcie nastąpiło 16 października 2017.

</doc>
<doc id="3688114" url="https://pl.wikipedia.org/wiki?curid=3688114" title="Jan Sørensen">
Jan Sørensen

 
Jan Johnsen Sørensen (ur. 14 maja 1955 w Glostrup) – duński piłkarz występujący na pozycji pomocnika. Trener piłkarski.
Kariera klubowa.
Sørensen karierę rozpoczynał w sezonie 1973 w trzecioligowym klubie Glostrup IC. W sezonie 1974 awansował z nim do drugiej ligi. W 1977 roku został graczem pierwszoligowego BK Frem. Jednak jeszcze w tym samym roku przeszedł do belgijskiego Club Brugge. Jego barwy reprezentował przez 6 lat. W tym czasie dwa razy zdobył z zespołem mistrzostwo Belgii (1978, 1980) i raz Superpuchar Belgii (1980). W sezonie 1977/1978 dotarł też do finału Pucharu Mistrzów.
Na początku 1983 roku Sørensen odszedł do holenderskiego FC Twente. W Eredivisie zadebiutował 27 lutego 1983 w wygranym 3:0 meczu z Helmond Sport. W sezonie 1982/1983 spadł z zespołem do Eerste Divisie, ale w kolejnym awansował z nim z powrotem do Eredivisie. W 1985 roku przeszedł do Feyenoordu. W sezonie 1985/1986 zajął z nim 3. miejsce w Eredivisie.
W 1986 roku Sørensen przeniósł się do innego pierwszoligowca, Excelsioru. W sezonie 1986/1987 spadł z nim do Eerste Divisie. Wówczas jednak odszedł do pierwszoligowego Ajaksu. Zadebiutował tam 12 sierpnia 1987 w wygranym 1:0 pojedynku z Rodą Kerkrade. W Ajaksie grał przez kilka miesięcy i w trakcie sezonu 1987/1988 przeszedł do portugalskiego Portimonense SC. Występował tam do końca sezonu 1988/1989, a potem zakończył karierę.
Kariera reprezentacyjna.
W reprezentacji Danii Sørensen zadebiutował 30 stycznia 1977 w wygranym 4:1 towarzyskim meczu z Gambią, w którym strzelił także gola. W latach 1977-1980 w drużynie narodowej rozegrał 11 spotkań i zdobył 3 bramki.

</doc>
<doc id="3688120" url="https://pl.wikipedia.org/wiki?curid=3688120" title="Wężówka (rzeka)">
Wężówka (rzeka)



</doc>
<doc id="3688122" url="https://pl.wikipedia.org/wiki?curid=3688122" title="Vidrike (jezioro)">
Vidrike (jezioro)

Vidrike (est. "Vidrike järv") – jezioro w gminie Otepää, w prowincji Valgamaa, w Estonii. Położone jest na południe od wsi Vidrike. Ma powierzchnię 13,9 hektara, linię brzegową o długości 1902 m, długość 685 m i szerokość 380 m. Należy do pojezierza Kooraste (est. Kooraste järved). Sąsiaduje z jeziorami Kauru, Voki, Lambahanna. Przepływa przez nie rzeka Pühäjõgi.

</doc>
<doc id="3688128" url="https://pl.wikipedia.org/wiki?curid=3688128" title="Mogens Therkildsen">
Mogens Therkildsen

 
Mogens Benno Therkildsen (ur. 15 marca 1940 w Struer) – duński piłkarz występujący na pozycji bramkarza.
Kariera klubowa.
Therkildsen karierę rozpoczynał w sezonie 1959 w pierwszoligowym zespole Odense BK. W sezonie 1962 spadł z nim do drugiej ligi. W sezonie 1966 awansował z powrotem do pierwszej, ale po dwóch sezonach ponownie spadł do drugiej ligi. W 1973 roku odszedł do niemieckiego klubu Flensburg 08. W 1977 roku wrócił do Odense. W sezonie 1977 zdobył z nim mistrzostwo Danii, po czym zakończył karierę.
Kariera reprezentacyjna.
W reprezentacji Danii Therkildsen zadebiutował 26 września 1971 w wygranym 4:1 meczu Mistrzostw Nordyckich z Norwegią. W 1972 roku został powołany do kadry na Letnie Igrzyska Olimpijskie, zakończone przez Danię na drugiej rundzie. W latach 1971-1973 w drużynie narodowej rozegrał 15 spotkań.

</doc>
<doc id="3688129" url="https://pl.wikipedia.org/wiki?curid=3688129" title="Nicholas D’Agosto">
Nicholas D’Agosto

Nicholas D’Agosto (ur. 17 kwietnia 1980 w Omaha) – amerykański aktor telewizyjny, filmowy i teatralny.
Życiorys.
Jego ojciec urodził się w rodzinie włoskiego pochodzenia, natomiast dziadek ze strony matki w rodzinie holenderskiego pochodzenia. Nicholas D’Agosto ukończył studia z zakresu historii i teatru na prywatnym Marquette University.
Jako aktor filmowy debiutował jeszcze w szkole średniej epizodyczną rolą w komedii "Wybory", wyreżyserowanej przez pochodzącego z Omahy Alexandra Payne’a. W 2002 przeprowadził się do Los Angeles. Występował początkowo głównie w epizodycznych rolach w różnych serialach ("Wczoraj jak dziś", "Boston Public", "Ostry dyżur", "Sześć stóp pod ziemią" czy "Dr House"). W 2007 otrzymał drugoplanową rolę Westa Rosena w "Herosach", grając w 9 odcinkach tej produkcji. W 2009 zagrał główną rolę w komedii "Ale czad!", pojawił się następnie w takich filmach jak "Niegrzeczna dziewczyna", "From Prada to Nada" i "Oszukać przeznaczenie 5". W 2013 dołączył do obsady serialu "Masters of Sex". W 2014 wcielił się w postać Harveya Denta w "Gotham".
Został także aktorem teatralnym, wchodząc w skład zespołu aktorskiego Antaeus Theatre Company.

</doc>
<doc id="3688131" url="https://pl.wikipedia.org/wiki?curid=3688131" title="The Trial of a Time Lord">
The Trial of a Time Lord

The Trial of a Time Lord () – dwudziesty trzeci sezon wersji klasycznej brytyjskiego serialu science-fiction pt. "Doktor Who". Jest to jedyny sezon w historii serialu, który jakkolwiek nazwano. Sezon ten wyróżnia się również tym, że jako jedyny tworzy tylko 1 historię dzielącą się na 4 przygody, a te z kolei - na odcinki. "The Trial of a Time Lord" rozpoczęło się 6 września 1986 roku premierą przygody "The Mysterious Planet", a zakończyło się 6 grudnia 1986 przygodą "The Ultimate Foe".
Obsada.
Colin Baker kontynuował wcielanie się w postać szóstego Doktora. "The Trial of a Time Lord" okazał się być jego ostatnią historią, gdyż kierownictwo BBC chciało odświeżyć serial. Producenci mieli jednak nadzieje, że Baker będzie chciał powrócić w pierwszej historii sezonu 24., "Time and the Rani" by odegrać scenę regeneracji, ale on się nie zgodził. Postanowiono więc, że jego następca, Sylvester McCoy zagra w przebraniu szóstego Doktora scenę regeneracji.
Nicola Bryant kontynuowała granie roli towarzyszki Doktora, Peri Brown. Philip Martin, scenarzysta drugiej przygody pt. "Mindwrap" dostał wymóg od producentów serialu, że jego przygoda powinna być zakończona śmiercią Peri, ponieważ planowali oni wprowadzenie nowej towarzyszki, Mel. Tymczasem Bryant obawiała się jej kariera może ucierpieć z powodu zbyt długotrwałego wcielania się w jedną postać, więc spokojnie zareagowała na informację od producenta, Johna Nathan-Turnera o jej odejściu. Bryant przez większość czasu była pewna, że jej postać umrze, dlatego była rozczarowana gdy dowiedziała się, że jej postać tak naprawdę przeżyła.
John Nathan-Turner już w zarysie całej historii uwzględnił zamianę towarzyszek. Nową towarzyszką była Melanie Bush. Ze względu na podobieństwo do zarysu do tej roli wybrano aktorkę, piosenkarkę i tancerkę Bonnie Langford. Początkowo Nathan-Turner nie był przekonany do tego, że Langford przyjmie propozycję dołączenia do obsady, ale Langford odpowiedziała pozytywnie mając nadzieję na to, że bardziej dramatyczna rola pozwoli jej poszerzyć horyzonty możliwości aktorskich. W grudniu 1985 roku Langford podpisała kontrakt na 6 końcowych odcinków "The Trial of a Time Lord", z opcją na kolejne 2 lata.
Przez całą historię pojawiają się nowe postacie, w tym m.in. Valeyard grany przez Michaela Jaystona oraz Inkwizytorka grana przez Lyndę Bellingham. W przygodach "The Mysterious Planet" i "The Ultimate Foe" pojawia się Sabalom Glitz, grany przez Tony’ego Selby'ego, który powróci w historii z sezonu 24 pt. "Dragonfire". W przygodzie "The Ultimate Foe" pojawia się Mistrz grany przez Anthony’ego Ainleya, który w serialu pojawiał się wielokrotnie.
Przygody i odcinki.
&lt;onlyinclude&gt;
&lt;/onlyinclude&gt;
Produkcja.
Zmiany, które zaszły w sezonie 22. (produkowanie trzynastu 45-minutowych odcinków, podzielonych na 6 historii emitowanych w sobotnie wieczory, raz tygodniowo) przyniosły sukces w postaci zwiększonej oglądalności sięgającej 6-8 milionów widzów, dlatego zmiany miała być kontynuowana w sezonie 23. Zespół produkcyjny rozpoczął przygotowania do sezonu 23., który miał mieć dokładnie taki sam format i mieć premierę w okolicach stycznia 1986. Większość wątków zostało ułożonych w historiach między wrześniem 1984 a lutym 1985. W lutym 1985 BBC ogłosiła jednak redukcję kosztów w związku z dużymi projektami, w tym m.in. rozpoczęcie prac nad nowym serialem, "EastEnders". Producenci postanowili więc przesunąć datę premiery na wrzesień 1986, dzięki czemu zmienili rok finansowy i mogli korzystać z nieco większych zasobów finansowych. Dodatkowo byli zmuszeni zmienić format na taki, który mniej obciąża wydatki (m.in. ponowne zmniejszenie długości jednego odcinka do 25 minut). Porzucono wówczas wcześniejsze projekty odcinków i stworzono zupełnie nową fabułę do sezonu, który był zarazem jedną historią, podzieloną po raz pierwszy na cztery przygody. W lipcu 1985 projekty nowych postaci, Valeyarda, Inkwizytora i Mel były gotowe.
Wersja DVD.
Cała historia "The Trial of a Time Lord" została wydana jako jeden zestaw DVD 29 września 2008 w regionie drugim, 7 października 2008 w regionie pierwszym i 5 stycznia 2009 w regionie czwartym.

</doc>
<doc id="3688132" url="https://pl.wikipedia.org/wiki?curid=3688132" title="Doktor Who – sezon 23 (1986)">
Doktor Who – sezon 23 (1986)



</doc>
<doc id="3688133" url="https://pl.wikipedia.org/wiki?curid=3688133" title="Anthony Johnson">
Anthony Johnson

Anthony Kewoa Johnson (ur. 6 marca 1984 w Dublinie, zm. 13 listopada 2022) – amerykański zawodnik mieszanych sztuk walki (MMA) oraz zapaśnik. Wieloletni zawodnik Ultimate Fighting Championship.
Kariera MMA.
W MMA zadebiutował 16 sierpnia 2006. We wrześniu tego samego roku wygrał turniej Rocky Mountain Nationals. W 2007 związał się z Ultimate Fighting Championship. W debiucie dla niej (12 czerwca 2007) znokautował Chada Reinera w 13 sekundzie pojedynku. W kolejnych latach wygrywał m.in. z Yoshiyukim Yoshidą. 21 listopada 201 na UFC 106 przegrał z ówcześnie czołowym zawodnikiem wagi półśredniej Joshem Koscheckiem przez poddanie (duszenie zza pleców). W latach 2011-2012 pokonywał Dana Hardy'ego oraz przegrywał w słabym stylu z byłym mistrzem UFC Vitorem Belfortem. W czasie swojego kontraktu z UFC trzykrotnie miał problem by zmieścić się w ustalonym limicie wagi półśredniej (77 kg) na oficjalnych ważeniach zawodników. Po przegranej z Belfortem (w catchweight'cie 176 funtów) został zwolniony z organizacji z powodu niezrobienia kolejny raz wymaganej wagi.
Po zwolnieniu stoczył dwa wygrane pojedynki w Titan Fighting Championships pokonując na punkty Davida Brancha oraz przez TKO Estevesa Jonesa. Pod koniec roku związał się z nowo powstałą World Series of Fighting. W przeciągu niecałego roku wygrał trzy starcia m.in. z byłym mistrzem UFC wagi ciężkiej Andrejem Arłouskim po czym w 2014 ponownie otrzymał angaż w UFC.
W pierwszym pojedynku od powrotu do organizacji, 26 kwietnia 2014 na UFC 172 wypunktował na dystansie trzech rund zapaśnika Phila Davisa. Następnie znokautował kolejno Antônio Rogério Nogueirę oraz Alexandra Gustafssona (w oficjalnym eliminatorze do walki o pas) po czym 23 maja 2015 stoczył pojedynek o zwakowane mistrzostwo UFC wagi półciężkiej z Danielem Cormierem który przegrał przez poddanie. 5 września 2015 miał się zmierzyć z Polakiem Janem Błachowiczem, lecz ostatecznie do walki nie doszło – Polak został zastąpiony przez Jimiego Manuwę.
Od przegranej z Cormierem zanotował dwie wygrane przez nokaut nad Jimim Manuwą oraz Ryanem Baderem. 21 sierpnia 2016 na gali UFC 202 znokautował w pierwszej rundzie Glovera Teixerie.
8 kwietnia 2017 zmierzył się w rewanżu z Cormierem o pas mistrzowski wagi półciężkiej, ponownie przegrywając przez poddanie. Johnson po walce zapowiedział zakończenie kariery zawodniczej.

</doc>
<doc id="3688134" url="https://pl.wikipedia.org/wiki?curid=3688134" title="Voki (jezioro)">
Voki (jezioro)

Voki (est. "Vokijärv") – jezioro w Estonii w prowincji Valgamaa, w gminie Otepää. Położone jest na południe od wsi Voki. Ma powierzchnię 16,9 ha, linię brzegową o długości 2599 m, długość 1010 m i szerokość 200 m. Należy do pojezierza Kooraste (est. Kooraste järved). Sąsiaduje z jeziorami Vidrike, Nahajärv, Lambahanna. Przepływa przez nie rzeka Pühäjõgi.

</doc>
<doc id="3688138" url="https://pl.wikipedia.org/wiki?curid=3688138" title="Prince Rogers Nelson">
Prince Rogers Nelson



</doc>
<doc id="3688139" url="https://pl.wikipedia.org/wiki?curid=3688139" title="Oksylikwit">
Oksylikwit

Oksylikwit, nazwa zwyczajowa ciekłe powietrze – mieszanina wybuchowa ciekłego tlenu z substancją palną (sadza, torf, węgiel drzewny, mączka drzewna) sporządzana bezpośrednio przed użyciem.
Własności wybuchowe mieszanki są zależne od użytej substancji palnej i zawartości tlenu, mogą być miotające, a nawet silnie kruszące. Oksylikwity szybko tracą owe własności z powodu dużej lotności ciekłego tlenu (temp. wrzenia = – 183 °C). Naboje oksylikwitowe, składające się z substancji palnej zawiniętej w papier, zanurza się przed użyciem w termosie z ciekłym tlenem. Przygotowany ładunek należało szybko założyć i zdetonować, bo ich żywotność nie przekraczała 20 min.
Mieszanina jest wrażliwa na płomień (niezawodnie detonuje od spłonki detonującej z azydkiem ołowiu; można też pobudzić lontem detonującym), a także uderzenie, iskrę i uderzenie. Maksymalne ciepło wybuchu wynosi 6688-9614 kJ/kg (1600-2300 kcal/kg) przy gęstości 0,9–1,2 g/cm³; dla tej samej gęstości prędkość detonacji waha się od 2000 do 5000 m/s.
Oksylikwity wykorzystywano w górnictwie, jako materiały wybuchowe skalne, rzadko w kopalniach węgla; nie stosuje się w kopalniach głębinowych.

</doc>
<doc id="3688140" url="https://pl.wikipedia.org/wiki?curid=3688140" title="Trial of a Time Lord">
Trial of a Time Lord



</doc>
<doc id="3688141" url="https://pl.wikipedia.org/wiki?curid=3688141" title="Jørgen Rasmussen (ur. 1945)">
Jørgen Rasmussen (ur. 1945)

 
Jørgen Rasmussen (ur. 14 lipca 1945 w Randers) – duński piłkarz występujący na pozycji obrońcy.
Kariera klubowa.
Rasmussen przez całą karierę występował w zespole Randers Freja. Trzykrotnie zdobył z nim Puchar Danii (1967, 1968, 1973). Wywalczył też wicemistrzostwo Danii w 1973 roku.
Kariera reprezentacyjna.
W reprezentacji Danii Rasmussen zadebiutował 12 maja 1971 w przegranym 0:5 meczu eliminacji Mistrzostw Europy 1972 z Portugalią. W 1972 roku został powołany do kadry na Letnie Igrzyska Olimpijskie, zakończone przez Danię na drugiej rundzie. W latach 1971-1975 w drużynie narodowej rozegrał 23 spotkania.

</doc>
<doc id="3688143" url="https://pl.wikipedia.org/wiki?curid=3688143" title="Andrzej Oporowski (zm. 1540)">
Andrzej Oporowski (zm. 1540)

Andrzej Oporowski herbu Sulima (zm. 1540) – wojewoda łęczycki, wojewoda brzeski kujawski, wojewoda inowrocławski, kasztelan łęczycki, kasztelan brzeski kujawski, kasztelan kruszwicki
Syn kasztelana brzeskiego kujawskiego Mikołaja. Wnuk wojewody łęczyckiego Piotra Oporowskiego. Bratanek wojewody brzeskiego kujawskiego Jana i biskupa Andrzeja Oporowskiego.
Brat Beaty za wojewodą podolskim Dawidem Mużyło-Buczackim.
Posłował na sejm radomski w 1505 roku z województwa sieradzkiego, na sejmie tym otrzymał kasztelanię kruszwicką z cesji Stanisława Kościeleckiego. Podpisał konstytucję "Nihil novi" na sejmie w Radomiu w 1505 roku. Podpisał dyplom elekcji Zygmunta I Starego na króla Polski i wielkiego księcia litewskiego na sejmie w Piotrkowie 8 grudnia 1506 roku. W czasie sejmu koronacyjnego otrzymał urząd kasztelana brzeskiego kujawskiego (1507). W 1517 został kasztelanem łęczyckim. Podczas sejmu piotrkowskiego mianowano go wojewodą inowrocławskim (1523), a następnie wojewodą brzeskim kujawskim (1528). W 1530 został starostą grabowskim. W 1532 mianowany wojewodą łęczyckim.
Pozostawał w bliskiej przyjaźni z Łaskimi i Kościeleckimi. Interweniował przez swojego posła u Jana Zapolyi w sprawie uwięzienia Hieronima Łaskiego na Węgrzech w 1534.
Był trzykrotnie żonaty. Pierwszą żoną była Anna Kościelecka, córka starosty dobrzyńskiego Wincentego i Barbary z Golanic. Miał z nią syna Mikołaja, kasztelana wieluńskiego.
Drugi raz ożenił się z Katarzyną Górską, córką kasztelana lędzkiego Wojciecha i wdową po Mikołaju Nakonowskim.
Trzecią żoną została Dobrochna (Małgorzata), wdowa po Andrzeju Wierzbięcie Wieruszowskim, z którą miał troje dzieci:

</doc>
<doc id="3688144" url="https://pl.wikipedia.org/wiki?curid=3688144" title="Masakra w Port Arthur 28 kwietnia 1996">
Masakra w Port Arthur 28 kwietnia 1996



</doc>
<doc id="3688146" url="https://pl.wikipedia.org/wiki?curid=3688146" title="Helge Vonsyld">
Helge Vonsyld

 
Helge Vonsyld (ur. 18 października 1947 w Randers) – duński piłkarz występujący na pozycji obrońcy.
Kariera klubowa.
Rasmussen przez całą karierę występował w zespole Randers Freja. Trzykrotnie zdobył z nim Puchar Danii (1967, 1968, 1973). Wywalczył też wicemistrzostwo Danii w 1973 roku.
Kariera reprezentacyjna.
W reprezentacji Danii Vonsyld zadebiutował 6 czerwca 1973 w przegranym 0:6 meczu eliminacji Mistrzostw Świata 1974 z Czechosłowacją. Wcześniej, w 1972 roku został powołany do kadry na Letnie Igrzyska Olimpijskie, zakończone przez Danię na drugiej rundzie. W latach 1973–1974 w drużynie narodowej rozegrał 10 spotkań.

</doc>
<doc id="3688147" url="https://pl.wikipedia.org/wiki?curid=3688147" title="Lądowisko Toruń-Szpital">
Lądowisko Toruń-Szpital

Lądowisko Toruń-Szpital – lądowisko sanitarne w Toruniu w województwie kujawsko-pomorskim.
Lokalizacja.
Lądowisko Toruń-Szpital znajduje się we wschodniej części miasta, w dzielnicy Na Skarpie, na terenie Szpitala Dziecięcego przy ul. Konstytucji 3 Maja 42.
Charakterystyka.
Lądowisko powstało w 2002 roku. Przeznaczone jest do wykonywania startów i lądowań śmigłowców sanitarnych i ratowniczych, zarówno w dzień, jak i w nocy. Lądowiskiem tym zarządza Wojewódzki Szpital Zespolony im. L. Rydygiera w Toruniu.
Według stanu z marca 2020 roku nie jest wpisane do ewidencji lądowisk Urzędu Lotnictwa Cywilnego.

</doc>
<doc id="3688155" url="https://pl.wikipedia.org/wiki?curid=3688155" title="Włosianka">
Włosianka



</doc>
<doc id="3688158" url="https://pl.wikipedia.org/wiki?curid=3688158" title="Leif Printzlau">
Leif Printzlau

Leif Printzlau (ur. 16 grudnia 1948 w Nyborgu) – duński piłkarz występujący na pozycji pomocnika.
Kariera klubowa.
Printzlau przez całą karierę występował w zespole BK Frem. W sezonach 1967 oraz 1976 wywalczył z nim wicemistrzostwo Danii.
Kariera reprezentacyjna.
W reprezentacji Danii Printzlau zadebiutował 25 września 1968 w przegranym 0:3 meczu eliminacji Mistrzostw Świata 1970 z Czechosłowacją. W 1972 roku został powołany do kadry na Letnie Igrzyska Olimpijskie, zakończone przez Danię na drugiej rundzie. W latach 1968–1972 w drużynie narodowej rozegrał 6 spotkań i zdobył 1 bramkę.

</doc>
<doc id="3688161" url="https://pl.wikipedia.org/wiki?curid=3688161" title="Cmentarz w Dziekanowie">
Cmentarz w Dziekanowie

Cmentarz w Dziekanowie – nekropolia w Dziekanowie, utworzona na potrzeby miejscowej parafii unickiej, następnie użytkowana przez parafię prawosławną, a od lat 80. XX wieku – przez katolików obrządku łacińskiego.
Historia i opis.
Cmentarz został założony w I poł. XIX w. na potrzeby miejscowej ludności unickiej, zastępując dotąd użytkowaną nekropolię przy cerkwi Opieki Matki Bożej w Dziekanowie. Po likwidacji unickiej diecezji chełmskiej razem z miejscową cerkwią został przemianowany na prawosławny. Był użytkowany przez miejscową ludność prawosławną do końca II wojny światowej i wysiedlenia prawosławnych Ukraińców, następnie przez kilkadziesiąt lat był porzucony. W latach 80. XX wieku z cmentarza zaczęli korzystać katolicy, urządzając swoją kwaterę w zachodniej części nekropolii. Według innego źródła cmentarz jeszcze przed II wojną światową traktowany był przez całą ludność Dziekanowa (zarówno prawosławną większość, jak i katolicką mniejszość) jako wspólna własność.
Na cmentarzu znajduje się kaplica grobowa rodziny Grotthusów, wzniesiona w 1851. Jest to budowla ceglana, prostokątna, otynkowana, z pięcioma tablicami epitafijnymi wmurowanymi w ścianę obiektu. Kryta jest dachem dwuspadowym z cebulastą kopułką. Kaplica była w latach 1990–1996 remontowana. Od 1972 posiada status zabytku.
Poza kaplicą na cmentarzu znajduje się 38 żeliwnych i kamiennych pomników nagrobnych sprzed 1945, z czego dziesięć zniszczonych. Mają one postać krzyży prawosławnych lub łacińskich ustawionych na prostopadłościennych postumentach, postumentach imitujących kopce kamieni lub postumentach w kształcie walców. Pojedyncze nagrobki mają kształt pionowych stelli lub poziomych płyt. Inskrypcje nagrobne wykonane zostały w języku cerkiewnosłowiańskim. Nagrobki zdobione są akroterionami, gzymsami i tympanonami. Na cmentarzu rosną klony, brzozy, jesiony i lipy.

</doc>
<doc id="3688162" url="https://pl.wikipedia.org/wiki?curid=3688162" title="Day After Day (singel Elnura Hüseynova i Samira Cavadzadə)">
Day After Day (singel Elnura Hüseynova i Samira Cavadzadə)

Day After Day – singiel azerskich piosenkarzy Elnura Hüseynova i Samira Cavadzadə, napisany przez Gövhər Həsənzadə i Zəhrę Bədəlbəyli oraz wydany w 2008 roku.
W 2008 roku utwór został wybrany przez krajowego nadawcę publicznego İctimai TV na pierwszą w historii propozycję reprezentującą Azerbejdżan w Konkursie Piosenki Eurowizji. Numer reprezentował kraj podczas 53. Konkursu Piosenki Eurowizji organizowanego w Belgradzie. 20 maja został zaprezentowany przez duet jako siódmy w kolejności w pierwszym półfinale widowiska i z szóstego miejsca awansował do finału. Cztery dni później został zaśpiewany przez wokalistów jako dwudziesty w kolejności finałowej i zajął ostatecznie ósme miejsce z 132 punktami na koncie, w tym m.in. z maksymalnymi notami 12 punktów od Turcji i Węgier.
Lista utworów.
CD single

</doc>
<doc id="3688166" url="https://pl.wikipedia.org/wiki?curid=3688166" title="Sylke Kraushaar-Pielach">
Sylke Kraushaar-Pielach



</doc>
<doc id="3688174" url="https://pl.wikipedia.org/wiki?curid=3688174" title="Jack Hansen">
Jack Hansen

 
Jack Bennike Hansen (ur. 2 października 1947 w Odense) – duński piłkarz występujący na pozycji pomocnika.
Kariera klubowa.
Hansen przez całą karierę występował w zespole B 1913. Rozpoczął ją w sezonie 1967 w drugiej lidze. W debiutanckim sezonie awansował z klubem do pierwszej ligi. W sezonie 1970 spadł z nim do drugiej ligi, a w sezonie 1973 do trzeciej. W sezonie 1978 wrócił do drugiej, ale po trzech sezonach ponownie spadł do trzeciej. W 1981 roku zakończył karierę.
Kariera reprezentacyjna.
W reprezentacji Danii Hansen zadebiutował 21 maja 1972 w wygranym 3:2 meczu eliminacji Letnich Igrzysk Olimpijskich 1972 z Rumunią. 3 lipca 1972 w wygranym 5:2 towarzyskim pojedynku z Islandią strzelił swojego jedynego gola w kadrze. W tym samym roku wziął udział w Letnich Igrzyskach Olimpijskich, zakończonych przez Danię na drugiej rundzie. W latach 1972-1975 w drużynie narodowej rozegrał 13 spotkań.

</doc>
<doc id="3688178" url="https://pl.wikipedia.org/wiki?curid=3688178" title="Reynard F1-01">
Reynard F1-01

Reynard F1-01 – projektu samochodu Formuły 1 konstrukcji Reynarda. Nigdy nie wziął udziału w wyścigu.
Historia.
Pod koniec 1987 roku Adrian Reynard, którego firma produkowała wówczas m.in. samochody Formuły 3000, ogłosił zamiar wejścia do Formuły 1 w sezonie 1989. Reynard zaprojektował i zbudował model 89M, napędzany silnikiem Mugen 3,5 V8. Z powodu braku pieniędzy Reynard 89M, opierający się na modelu 89D z Formuły 3000, nigdy nie wziął udziału w Grand Prix, ale był platformą testową dla Bridgestone'a.
Mimo faktu, że 89M nie wystartował w Formule 1, Reynard kontynuował starania mające na celu debiut w Formule 1. W tym celu w połowie 1990 roku zatrudnił grupę pracowników Benettona na czele z Rorym Byrnem. Następnie rozpoczął z Yamahą negocjacje na temat dostaw silników V12 i planował debiut w sezonie 1992.
Z przyczyn finansowych Reynard nie zdołał zadebiutować w założonym terminie. Cały projekt, wraz z fabryką w Enstone, został sprzedany Benettonowi; ponadto Reynard F1-01 stał się podstawą projektu Benettona B192. Również większość pracowników wróciła do Benettona. Silniki Yamaha przejął Jordan, a część danych przejął Ligier, który wykorzystał je w Ligierze JS37. Reynard skupił się na serii CART, chociaż zaprojektował jeszcze samochody Formuły 1: Pacific PR01 i DAMS GD-01. W 1998 roku Reynard stworzył model 98A jako platformę testową dla zespołu BAR.

</doc>
<doc id="3688180" url="https://pl.wikipedia.org/wiki?curid=3688180" title="Jazzboy Records">
Jazzboy Records



</doc>
<doc id="3688182" url="https://pl.wikipedia.org/wiki?curid=3688182" title="Cmentarz prawosławny w Brodzicy">
Cmentarz prawosławny w Brodzicy

Cmentarz prawosławny w Brodzicy – nekropolia prawosławna w Brodzicy, utworzona na potrzeby miejscowej ludności unickiej w XIX w., użytkowana do końca II wojny światowej.
Historia i opis.
Data powstania cmentarza nie jest znana. Najprawdopodobniej powstał jeszcze na potrzeby miejscowej ludności unickiej, a następnie stał się cmentarzem prawosławnym wskutek likwidacji unickiej diecezji chełmskiej w 1875. Od 1815 na terenie nekropolii znajdowała się unicka, następnie prawosławna cerkiew, od 1889 do 1915 posiadająca status parafialnej, a zniszczona w 1938 podczas akcji polonizacyjno-rewindykacyjnej. Cmentarz był użytkowany przez miejscową ludność prawosławną do końca II wojny światowej i wysiedlenia prawosławnych Ukraińców. Najstarszy zachowany nagrobek pochodzi z 1875. Po wojnie wraz z wysiedleniami, cmentarz został porzucony.
Na początku lat 90. XX wieku na terenie nekropolii znajdowały się jeden kompletny, stojący nagrobek oraz fragmenty sześciu rozbitych kamiennych nagrobków.Na cmentarzu rosną lipy, a także samosiewy wiązu i wierzby, krzewy śnieguliczki, tarniny i parczeliny.

</doc>
<doc id="3688183" url="https://pl.wikipedia.org/wiki?curid=3688183" title="Auguste Clot">
Auguste Clot

Auguste Clot (ur. 1858 w Paryżu, zm. 1936 tamże) – francuski grafik, zajmujący się przede wszystkim litografią barwną. 
Początkowo pracował u Achille’a Lemerciera, w 1896 roku rozpoczął działalność we własnej pracowni (istniejącej do 1962 roku). Współpracował m.in. z wydawnictwem Ambroise’a Vollarda, galerią La Maison Moderne oraz niemieckim czasopismem „Pan”. Namówił niektórych artystów, m.in. Paula Cézanne’a i Henri Fantin-Latoura, do wykonywania rysunków bezpośrednio na kamieniu. 
Przeprowadzał wiele eksperymentów z metodami wykonywania chromolitografii, dzięki którym znakomicie oddawał rysunki kredkami, pastele i akwarele. Jest autorem ok. 800 litografii, mających miejsce wśród najważniejszych prac graficznych tamtej epoki.

</doc>
<doc id="3688185" url="https://pl.wikipedia.org/wiki?curid=3688185" title="Ryszard Grzesik">
Ryszard Grzesik

Ryszard Grzesik (ur. 1964) – polski historyk, mediewista, profesor nauk humanistycznych, profesor zwyczajny Instytutu Slawistyki PAN.
Specjalizuje się w historii średniowiecznej Słowiańszczyzny i Węgier ze szczególnym uwzględnieniem kronik węgierskich. W 1988 ukończył studia historyczne na Uniwersytecie im. Adama Mickiewicza w Poznaniu. Doktorat obronił w 1995. Habilitował się w 2004. Tytuł naukowy profesora uzyskał w 2016.
Pełni funkcję przewodniczącego Rady Naukowej Instytutu Slawistyki PAN (wcześniej był jej wiceprzewodniczącym). Zajmuje stanowisko kierownika Zakładu Historii w tym Instytucie. Jest członkiem: Poznańskiego Towarzystwa Przyjaciół Nauk, Komisji Bałkanistyki przy Oddziale PAN w Poznaniu, Spišského dejepisného spolku, Rady Naukowej Instytutu Slawistyki PAN, Medieval Chronicle Society, Komisji Slawistycznej przy Oddziale PAN w Poznaniu oraz Towarzystwa Naukowego Polsko-Czeskiego.

</doc>
<doc id="3688187" url="https://pl.wikipedia.org/wiki?curid=3688187" title="Pożar Kombinatu gastronomicznego „Kaskada” w Szczecinie">
Pożar Kombinatu gastronomicznego „Kaskada” w Szczecinie



</doc>
<doc id="3688189" url="https://pl.wikipedia.org/wiki?curid=3688189" title="Agata Trafalska">
Agata Trafalska

Agata Trafalska (ur. 1 stycznia 1982 w Gostyninie) – polska autorka tekstów piosenek, reżyser teledysków, fotograf i malarka.
Życiorys.
Absolwentka socjologii i doktorantka polonistyki Uniwersytetu Warszawskiego. W 2011 r. rozpoczęła studia w Academy of Art University w San Francisco. Współpracuje z wytwórnią Jazzboy. Jest współautorką sukcesu wokalisty Korteza, m.in. z którym napisała teksty na płytę "Bumerang" oraz "Mój dom". Za realizację teledysku do piosenki "Zostań" została nominowana do Fryderyka 2016.
Mieszka w Warszawie.

</doc>
<doc id="3688192" url="https://pl.wikipedia.org/wiki?curid=3688192" title="Aleksander Piech (rzemieślnik)">
Aleksander Piech (rzemieślnik)

Aleksander Piech (ur. 13 stycznia 1851, zm. 13 maja 1932) – polski rzemieślnik, mistrz brązownictwa, działacz społeczny i polityczny.
Praca zawodowa.
Urodził się 13 stycznia 1851. Uczył się w czteroletniej szkole ludowej w Sanoku. Następnie odbył praktykę rzemieślniczą u brązownika J. Chmielewskiego, po czym z ramienia Cechu Wielkiego w Sanoku został skierowany do nauki zawodu w Wiedniu, którą prowadził przez cztery lata w dziedzinie brązownictwa. Po powrocie do Sanoka założył własny zakład brązowniczy w 1874. Prowadził wytwórnię naczyń kościelnych i cerkiewnych. pod nazwą „Pracownia Paramentów Kościelnych i Cerkiewnych”. Wytwarzał w niej lichtarze, monstrancje, świeczniki, lampy, krzyże, berła, kielichy, relikwiarze oraz sprzęt. Zakład mieścił się w domu rodzinnym przy ulicy Tadeusza Kościuszki 96. Swoje dzieła prezentował na Powszechnych Wystawach Krajowych w 1877 (Lwów), 1887 (Kraków – brązowy medal), 1888 (Kraków) i w 1894 (Lwów), na wystawie zorganizowanej przez oddział Ligi Pomocy Przemysłowej w Sanoku w 1907. Zdobył medal zasługi podczas Wystawy Krajowej Rolniczej i Przemysłowej we Lwowie w 1877 za wykonane sprzęty kościelne oraz uzyskał II nagrodę w kategorii brązownictwa podczas konkursu rękodzielniczego w Krakowie w maju 1889 za wykonane lampy. Podczas Wystawy Krajowej w 1894 został nagrodzony po raz ósmy z rzędu srebrnym medalem. Wówczas na wyroby Piecha zwrócił uwagę i docenił je cesarz Franciszek Józef I, któremu brązownik został osobiście przedstawiony. Na początku 1904, z okazji 30-lecia swojej pracy zawodowej A. Piech przekazał dla kościoła parafialnego w Sanoku dar w postaci lampy z brązu. Ponadto był autorem złocenia kul pod krzyżem na wieży tejże świątyni wykonanej w tym roku. Jego wyroby trafiały do świątyń w Sanoku oraz w innych miejscowościach, np. w 1894 do Kochawiny i Chicago. Nieliczne zachowane dzieła wytworzone przez A. Piecha znajdują się w kościołach farnym pw. Przemienienia Pańskiego w Sanoku i ojców franciszkanów w Sanoku oraz w tamtejszym Muzeum Historycznym.
Aleksander Piech udzielał się w sferze rzemieślniczo-przemysłowej w Sanoku. Pod koniec XIX wieku był przewodniczącym Stowarzyszenia Przemysłowego w Sanoku. Sprawował stanowisko cechmistrza w Cechu Wielkim w Sanoku. Był przełożonym korporacji rzemieślniczej w Sanoku, pełnił funkcję starszego w stowarzyszeniu Towarzystwo Rękodzielniczo-Przemysłowe w Sanoku. W kwietniu 1902 bez powodzenia kandydował do Izby Handlowej i Przemysłowej we Lwowie w okręgu V kategorii III przemysłu. Został członkiem zarządu założonego 24 kwietnia 1904 oddziału Towarzystwa Pomocy Przemysłowej w Sanoku. Przed 1914 jako delegat gminy miasta Sanoka zasiadał w wydziale szkolnym Przemysłowej Szkoły Uzupełniającej w Sanoku-Posadzie Olchowskiej.
Inna działalność.
Zaangażował się także w działalność polityczną. Był działaczem ludowym, aktywistą Stronnictwa Ludowego. Pełnił funkcję prezesa komitetu wzgl. zarządu powiatowego SL w Sanoku. W 1896 był przewodniczącym powiatowego komitetu wyborczego w Sanoku przed wyborami z mniejszej kurii VII kadencji Sejmu Krajowego Galicji. W 1897 otrzymał propozycję od miejskiego komitetu przedwyborczego w Tarnowie do kandydowania do austriackiej Rady Państwa IX kadencji z V kurii w tamtejszym okręgu, zaś w tym czasie był już zgłoszony jako kandydat SL z IV okręgu w Sanoku do wyborów zaplanowanych na 16 marca 1897, jednak ostatecznie jego kandydatura – mimo wcześniejszego zatwierdzenia przez radę naczelną SL – dzień przed głosowaniem została wycofana przez sekretarza tejże rady Jana Stapińskiego na rzecz Grzegorza Milana.
Dwa lata później, w trakcie tej samej IX kadencji Rady Państwa, po śmierci posła Józefa Wiktora, po zgłoszeniu przez radę mężów zaufania SL do wyborów uzupełniających w IV kurii Brzozów-Sanok-Lesko kandydatury Karola Lewakowskiego w dniu 4 czerwca 1899 i wobec stanowczej odmowy startu tegoż (nie wyraził na to formalnej zgody wcześniej), dwa dni przed wyborami został zgłoszony przez SL Aleksander Piech, jednak z powodu braku czasu potrzebnego do przeprowadzenia agitacji decyzja okazała się nieskuteczna i wyborach 7 czerwca 1899 mandat przypadł kandydatowi obozu stańczyków, Janowi Potockiemu. W grudniu 1896 został członkiem w wyborach do Rady c. k. powiatu sanockiego, wybrany z grupy gmin wiejskich i pełnił mandat sprawując funkcję członka wydziału. Jako delegat rady powiatowej zasiadał w Radzie Szkolnej Okręgowej w Sanoku od około 1897. Pełnił mandat radnego i asesora rady gminy Posada Sanocka, po włączeniu gminy do Sanoka w 1910 był członkiem rady przybocznej, w 1910 wybrany w wyborach do rady miejskiej w Sanoku. Podczas I wojny światowej po tym jak zakończyła się okupacja rosyjska Sanoka i wojska nieprzyjaciela opuściły miasto 11 maja 1915 został mianowany wiceburmistrzem miasta. Był radnym pierwszej po wojnie kadencji rady miejskiej od 1919, w okresie II Rzeczypospolitej był ławnikiem rady.
Aleksander Piech był aktywny społecznie. 10 kwietnia 1887 został wybrany członkiem wydziału oddziału Towarzystwa „Rodzina” w Sanoku. Należał do ochotniczej straży pożarnej w Sanoku. Pełnił funkcję komendanta drugiego oddziału sanockiej straży. W 1899 został odznaczony ustanowioną w 1896 honorową odznaką Krajowego Związku Ochotniczych Straży Pożarnych w Galicji za nieprzerwaną, walką i wierną służbę przez 25 lat, a w 1904 tym samym odznaczeniem za 30 lat służby i w tym czasie wszedł w skład komitetu organizującego galicyjski XI. Krajowy Zjazd Strażacki w Sanoku. W Posadzie Sanockiej założył oddział Czytelni Ludowej, która była prowadzona przez kółko rolnicze. Był także inicjatorem powstania Czytelni Mieszczańskiej w Sanoku (działającej w budynku Ramerówka), której został wiceprezesem w listopadzie 1894 i członkiem wydziału w styczniu 1896. Był członkiem sanockiego gniazda Polskiego Towarzystwa Gimnastycznego „Sokół” (1906, 1912, 1920, 1921, 1922); pełnił funkcje członka i zastępcy członka sądu honorowego. Był członkiem zwyczajnym Macierzy Szkolnej dla Księstwa Cieszyńskiego. Został członkiem wydziału Koła Towarzystwa Szkoły Ludowej w Sanoku. Wszedł w skład komitetu założycielskiego Bursy Włościańskiej im. Tadeusza Kościuszki dla dzieci chłopskich uczących się w szkołach ludowych, powstałej w ramach Okręgu TSL w Sanoku. Przy C. K. Sądzie Obwodowym w Sanoku został wybrany zastępcą sędziego przysięgłego w 1904 i przysięgłym głównym w 1910, ponownie zastępcą sędziego przysięgłego na rok 1914. W 1904 został wybrany członkiem wydziału, a w 1906, 1907, 1911, 1912 był wybierany wiceprezesem wydziału Towarzystwa Rękodzielników i Przemysłowców „Rodzina” w Sanoku. Był współzałożycielem, członkiem wydziału od 1896, wiceprezesem, a w 1907 został wybrany prezesem wydziału Czytelni Chrześcijańskiej „Ogniwo” w Sanoku. W 1904 został wybrany do wydziału kasy chorych w Sanoku, od 1904 był przewodniczącym zarządu powiatowej kasy chorych w Sanoku. Był działaczem Towarzystwa Upiększania Miasta Sanoka, w 1906 wybrany wydziałowym, w 1912 zastępcą wydziałowego. Został sekretarzem i przewodniczącym rady nadzorczej założonej 21 lipca 1907 w Sanoku Kasy Raiffeisena. Był działaczem Towarzystwa Pszczelniczo-Ogrodniczego w Sanoku, w którym w 1907 został wybrany wydziałowym. Był członkiem wydziału Kasy Oszczędności miasta Sanoka (1927).
W latach 1904–1908 był redaktorem odpowiedzialnym pisma „Gazeta Sanocka”, a następnie po Wojciechu Ślączce objął funkcję wydawcy.
Życie prywatne.
Był synem Juliana. Zamieszkiwał w Posadzie Sanockiej pod numerem 96. Jego pierwszą żoną od około 1873 była Michalina Maria z domu Chmielowska (zm. 7 sierpnia 1876). Jego drugą żoną była Józefa z domu Stupnicka (1852-1934) (1852-1934, córka Aleksandra, krewna Antoniego Stupnickiego, działaczka Towarzystwa św. Wincentego à Paulo w Sanoku). Jego dziećmi byli: Mieczysław (1877-1891, zmarł na ospę), Jadwiga Stanisława (1881-1953, od 1900 żona Władysława Prus Ossowskiego), Aleksandra (ur. 1884, nauczycielka szkolna w Sanoku, żona Mariana Szajny), Kazimierz (1893-1944, botanik, profesor, oficer), Tadeusz (1895-, bankowiec, oficer). Aleksander Piech zmarł 13 maja 1932. Na początku XX wieku był opiekunem ówczesnego gimnazjalisty Józefa Premika. Został pochowany w grobowcu rodzinnym na cmentarzu przy ul. Rymanowskiej w Sanoku 15 maja 1932.

</doc>
<doc id="3688193" url="https://pl.wikipedia.org/wiki?curid=3688193" title="Aleksander Piech">
Aleksander Piech



</doc>
<doc id="3688194" url="https://pl.wikipedia.org/wiki?curid=3688194" title="Andrea Belotti">
Andrea Belotti

Andrea Belotti (ur. 20 grudnia 1993 w Calcinate) – włoski piłkarz, występujący na pozycji napastnika we włoskim klubie AS Roma oraz w reprezentacji Włoch. Złoty medalista Mistrzostw Europy 2020.
Kariera reprezentacyjna.
W reprezentacji Włoch zadebiutował 1 września 2016 w przegranym 1:3 meczu towarzyskim z Francją.
Sukcesy.
Włochy.
Mistrzostwa Europy 

</doc>
<doc id="3688195" url="https://pl.wikipedia.org/wiki?curid=3688195" title="Anthony Laciura">
Anthony Laciura

Anthony Laciura (ur. 27 września 1951 w Nowym Orleanie) – amerykański śpiewak operowy związany z Metropolitan Opera, tenor, okazjonalnie także aktor telewizyjny.
Życiorys.
Urodził się w Nowym Orleanie w Luizjanie. Uczęszczał do szkoły katolickiej, w której występował w przedstawieniu świątecznym. Następnie dołączył do chóru chłopięcego. W wieku jedenastu lat, gdy był solistą w chórze, wystąpił w pierwszym akcie opery Giacoma Pucciniego "Tosca". Absolwent studiów muzycznych na Loyola University New Orleans i na Tulane University. Debiutował w 1965 w przedstawieniu "Louise" w zespole New Orleans Opera Association, w kompanii tej występował następnie regularnie jako śpiewak operowy. W 1982 po raz pierwszy wystąpił w Metropolitan Opera w "Kawalerze srebrnej róży". W teatrze tym wziął udział w ponad 800 spektaklach, śpiewając również m.in. w "Cyruliku sewilskim", "Mocy przeznaczenia", "Francesce da Rimini", "Tosce", "Weselu Figara", "Zemście nietoperza", "Carmen", "Turandot", "Dziewczynie ze Złotego Zachodu", "Falstaffie", "Wozzecku" i innych. Około 10 produkcji z jego udziałem zostało nagranych dla telewizji w ramach cyklu "Live from the Metropolitan Opera". Pojawiał się również na scenach operowych w Genewie, Amsterdamie, Tokio, i Santa Fe.
W 2008 zrezygnował z regularnych występów. Zajął się działalnością reżyserską i dydaktyczną. W 2010 dołączył do regularnej obsady wyprodukowanego przez HBO serialu dramatycznego "Zakazane imperium". Przez cztery sezony wcielał się w postać Eddiego Kesslera, kamerdynera głównego bohatera Nucky’ego Thompsona. W 2015 gościnnie wystąpił w jednym z odcinków "Żony idealnej".

</doc>
<doc id="3688196" url="https://pl.wikipedia.org/wiki?curid=3688196" title="Catenulida">
Catenulida

Catenulida – bazalna grupa płazińców klasyfikowana w zależności od systemu jako podtyp, gromada lub rząd. Liczy około 100 opisanych gatunków mikroskopijnych zwierząt, z czego 14 występuje w morzu, reszta w wodach słodkich.
Systematyka.
W obrębie grupy wyróżnia się pięć rodzin:
Budowa.
Robakowate zwierzęta o długości do kilkunastu milimetrów, pokryte urzęsionym nabłonkiem, w którym nie występują rabdity. Otwór gębowy położony subterminalnie po brzusznej stronie ciała, wyznacza granice pomiędzy położonym z przodu rostrum a tułowiem i prowadzi do gardzieli, która następnie przechodzi w pozbawione odbytu jelito. Układ nerwowy składa się z mózgu, w którym może występować statocysta, dwóch głównych podłużnych pni nerwowych położonych lateralnie, krótkich nerwów prowadzących z mózgu do gardzieli i przodu ciała oraz subepitelialnej rozproszonej sieci nerwowej. Mózg położony jest w rostrum i można w nim wyróżnić położony centralnie neuropil oraz otaczające go perikarya. Pnie nerwowe typu medularnego.
Ekologia.
Słodkowodne i morskie zwierzęta interstycjalne, często występują w środowiskach ubogich w tlen. Odżywiają się prawdopodobnie bakteriami. Jeden rodzaj, "Paracatenula", posiada jelito przekształcone w trofosom, w którym występują symbiotyczne siarkowe alfaproteobakterie z rzędu Rhodospirillales. Jako jedne z nielicznych zwierząt, obok niektórych szczękogębych wykazują zdolność do pływania do tyłu przy pomocy odwróconych ruchów rzęsek . Niektóre gatunki występują w łańcuchach połączonych zooidów.
Rozmnażanie i rozwój.
Obojnacze, posiadają niesparowane gonady. Męski gonopor otwiera się po grzbietowe stronie ciała, żeński układ płciowy skrajnie uproszczony. Jaja entolecytalne (zawierają materiał zapasowy w postaci żółtka) przechodzą bruzdkowanie spiralne. Większość gatunków charakteryzuje się rozwojem prostym, jednak u gatunku "Rhynchoscolex simplex" występuje tzw. larwa Luthera.
Catenulida są również zdolne do rozmnażania bezpłciowego na drodze paratomii, w wyniku którego niektóre gatunki formują łańcuchy połączonych, identycznych genetycznie zooidów.
Pokrewieństwa w obrębie zwierząt.
Catenulida stanowią najbardziej bazalną linię w obrębie płazińców. Oddzieliły się od reszty przedstawicieli tego typu (łączonych w grupę Rhabditophora) jeszcze przed pojawieniem się rabditów. Prawdopodobnie prezentują wiele bardzo prymitywnych cech, jak lateralne pnie nerwowe, obecność statocysty, czy bruzdkowanie spiralne.
Etymologia.
Od łacińskiego słowa "catenula" oznaczającego łańcuszek. Nazwa odnosi się do występowania form budujących łańcuchy zooidów.

</doc>
<doc id="3688197" url="https://pl.wikipedia.org/wiki?curid=3688197" title="Cmentarz prawosławny w Gozdowie">
Cmentarz prawosławny w Gozdowie

Cmentarz prawosławny w Gozdowie – nekropolia prawosławna w Gozdowie, utworzona na potrzeby miejscowej ludności unickiej w XIX w., użytkowana do końca II wojny światowej.
Historia i opis.
Data powstania cmentarza nie jest znana. Najprawdopodobniej powstał w XIX w. jeszcze na potrzeby parafii unickiej, a następnie stał się cmentarzem parafii prawosławnej wskutek likwidacji unickiej diecezji chełmskiej w 1875. Cmentarz był użytkowany przez miejscową ludność prawosławną (we wsi znajdowała się cerkiew filialna parafii w Podhorcach) do końca II wojny światowej i wysiedlenia prawosławnych Ukraińców. Następnie został porzucony. Na początku XXI w. był zdewastowany, a na jego obrzeżach wyrzucano śmieci. Teren cmentarza należy do gminy.
Najstarsze zachowane nagrobki pochodzą z początku XX w. Na początku lat 90. XX wieku na terenie nekropolii zachowały się fragmenty 10 kamiennych nagrobków oraz mogiła ziemna. Inskrypcje na nagrobkach wykonane zostały w języku cerkiewnosłowiańskim. Na cmentarzu rosną samosiewy grabu, kruszyny, bzu czarnego, bzu lilaka, śnieguliczki oraz dzikiego chmielu.

</doc>
<doc id="3688202" url="https://pl.wikipedia.org/wiki?curid=3688202" title="Lejła Mamiedbiekowa">
Lejła Mamiedbiekowa

Lejła Aleskier kyzy Mamiedbiekowa, z domu Ziejnałowa (ros. Лейла Алескер кызы Мамедбекова; azer. "Leyla Alasgar qizi Məmmədbəyova"; ur. 1909 w Baku, zm. 1989 tamże) – pierwsza azerska lotniczka i pierwsza pilotka na Kaukazie, w Europie Południowej i w 
Azji Zachodniej.
Kariera.
Aleskier Ziejnałow, ojciec Mamiedbiekowej, był kuzynem jednego z pierwszych azerskich aktorów filmowych, Gusejna Arablinskiego. Jej rodzina zajmowała się głównie sztuką. Jako nastolatka potrafiła grać na fortepianie i na tarze. W wieku czternastu lat wyszła za mąż za byłego właściciela ziemskiego, Bachrama Mamiedbiekowa z Kürdəxanı, który następnie został szefem Banku Związków Zawodowych w Baku.
Mamiedbiekowa trenowała lotnictwo w aeroklubie w Baku, a swój pierwszy lot odbyła w 1931 roku. Od 1932 roku kontynuowała swoją edukację w szkole lotniczej w Moskwie. 17 marca 1933 roku została drugą spadochroniarką w Związku Radzieckim (po Ninie Kamniewej), oddając skok z Po-2 nad lotniskiem w rosyjskim Tuszynie. W 1934 roku wygrała zawody spadochroniarskie organizowane wśród narodów Kaukazu Południowego. Do 1941 roku była majorem lotnictwa w Armii Radzieckiej.
Mamiedbiekowa kontynuowała karierę pilotki i instruktorki w aeroklubie w Baku. Odmówiono jej uczestnictwa w drugiej wojnie światowej, jako że miała wtedy pod opieką czworo dzieci (w sumie miała ich sześcioro). Z powodu wojny zamknięto aeroklub w Baku. Mimo to Mamiedbiekowa na własną rękę organizowała kursy, szkoląc setki pilotów wojskowych i około 4000 spadochroniarzy. Dwóch jej uczniów stało się później Bohaterami Związku Radzieckiego. Mamiedbiekowa odbyła swój ostatni lot w 1949 roku. Pełniła funkcję wiceprezeski DOSAAF-u w oddziale w Baku do 1961.
Jej starszy syn Firudin walczył podczas drugiej wojny światowej, a jej młodszy syn Chanłar brał udział w wojnie o Górski Karabach. Obaj walczyli jako piloci.
Mamiedbiekowa stała się żywą ikoną jeszcze w wieku dwudziestu kilku lat. Jej odwaga i umiejętności były doceniane przez media i naukowców. Jej postać zainspirowała dzieła literackie Mikayıla Müşfiqa ("Afşan", 1933 oraz "Şoyla", 1934) i Səməda Vurğuna ("Leyla", 1935), a także film "Ismet" (w reżyserii Mikayıla Mikayılova, 1934). W filmie Mamiedbiekowa pojawiła się jako kaskaderka, odgrywając sceny w samolocie. W 1995 roku film dokumentalny o życiu i karierze Mamiedbiekowej zatytułowany "Leyla" został wyemitowany przez "Azərbaycantelefilm". Jego reżyserem jest Nazim Rza.

</doc>
<doc id="3688203" url="https://pl.wikipedia.org/wiki?curid=3688203" title="Ryszard Gellert">
Ryszard Gellert

Ryszard Gellert (ur. 5 grudnia 1953) – polski lekarz internista i nefrolog, nauczyciel akademicki, profesor nauk medycznych, dyrektor Centrum Medycznego Kształcenia Podyplomowego.
Życiorys.
W 1978 ukończył studia w Wydziale Lekarskim Akademii Medycznej w Warszawie. Specjalista chorób wewnętrznych (I stopień w 1983 i II stopień w 1986), medycyny rodzinnej (1999) i nefrologii (II stopień w 1999).
Stopień doktora nauk medycznych uzyskał w 1984 w Akademii Medycznej w Warszawie na podstawie pracy pt. "Mannitol w leczeniu przewodnienia u pacjentów przewlekle dializowanych". W 1992 w tej samej uczelni uzyskał stopień doktora habilitowanego na podstawie pracy pt. "Zmiany średniej objętości krwinek czerwonych (MCV) w czasie hemodializ". W 2004 otrzymał tytuł naukowy profesora
Zawodowo związany z Szpitalem Bielańskim i Centrum Medycznym Kształcenia Podyplomowego, w którym jest i kierownikiem Kliniki Nefrologii i Chorób Wewnętrznych. Ponadto w CMKP pełnił funkcje m.in. kierownika Studium Kliniczno-Dydaktycznego. W dniu 27 kwietnia 2016 decyzją Kolegium Elektorów został wybrany na funkcję Dyrektora Centrum Medycznego Kształcenia Podyplomowego w kadencji 2016-2020. W dniu 25 marca 2020 został kolejny raz wybrany przez Kolegium Elektorów na funkcję Dyrektora Centrum Medycznego Kształcenia Podyplomowego (kadencja 2020-2024).
Od 2016 konsultant krajowy w dziedzinie nefrologii.
Członek towarzystw naukowych w tym m.in.: Polskiego Towarzystwa Nefrologicznego i Polskiego Towarzystwa Intensywnej Terapii Interdyscyplinarnej (członek-założyciel).
Autor lub współautor ponad 200 publikacji.
Rodzina.
Jest synem lekarzy: Jana Gellerta, powstańca warszawskiego i Janiny Bauer-Gellert, działaczki konspiracyjnej w czasie II wojny światowej. Jego dziadkami byli Maria Bauerowa pseud. „Renata”, również działaczka konspiracyjna, oraz Jan Aleksander Bauer, lekarz, ofiara zbrodni katyńskiej.

</doc>
<doc id="3688205" url="https://pl.wikipedia.org/wiki?curid=3688205" title="Festiwal Miasto Poezji">
Festiwal Miasto Poezji



</doc>
<doc id="3688206" url="https://pl.wikipedia.org/wiki?curid=3688206" title="Leonid Rudienko">
Leonid Rudienko



</doc>
<doc id="3688208" url="https://pl.wikipedia.org/wiki?curid=3688208" title="Zzap!64">
Zzap!64

Zzap!64 (oficjalna nazwa od numeru 43. do numeru 65.: Zzap!64/Amiga) – brytyjski miesięcznik poświęcony tematyce związanej z grami komputerowymi na Commodore 64, w późniejszych numerach również na komputery Amiga, wydawany przez Newsfield Publications Ltd, a od numeru 79. przez Europress Impact. Magazyn ukazywał się od maja 1985 do listopada 1992 i obejmował łącznie 90 numerów. Jego kontynuacją był miesięcznik „Commodore Force”.
Zawartość.
„Zzap!64” był miesięcznikiem, który skupiał się na recenzjach gier komputerowych. Tematyką czasopisma były opisy i recenzje wszystkich nowo ukazujących się tytułów, wskazanie ich mocnych i słabych punktów, co miało ułatwić ewentualny zakup. Czasopismo zawierało dodatkowo mapy, cheaty, porady i solucje. Znajdowały się w nim także powiązane z tematyką wiadomości, wywiady, opisy sprzętu, zapowiedzi kolejnych gier i plotki. Publikowano również listy najlepszych wyników w poszczególnych grach, listy od czytelników i organizowano konkursy z nagrodami.
Pismo początkowo składało się ze stron zarówno czarno-białych, jak i kolorowych, później już tylko kolorowych. Charakterystyczne cechą pisma był luźny styl wypowiedzi i poczucie humoru. W stosunku do innych magazynów poświęconych komputerowi Commodore 64, „Zzap!64” był w pełni dedykowany grom komputerowym i pozbawiony niezrozumiałego dla czytelników żargonu informatycznego.
Historia.
Pierwszy numer magazynu datowany na maj ukazał się 11 kwietnia 1985 roku. Jego wydawcą było Newsfield Publications z siedzibą w Ludlow. Firma była w tym czasie znana głównie z wydawanego od stycznia 1984 roku miesięcznika „Crash”, który był poświęcony grom komputerowym na ZX Spectrum. Jego sukces sprawił, iż postanowiono rozszerzyć działalność o pismo poświęcone platformie Commodore 64. Pierwotnie nowe pismo miało się nazywać „Sprite and Sound”, „Bang” lub „Zap!”, jednakże ostatecznie przyjęło nazwę „Zzap!64”. Pierwszym redaktorem naczelnym został Chris Anderson, a w skład zespołu redakcyjnego weszli m.in. Bob Wade, Gary Penn, Julian Rignall i Steve Cooke. Większość okładek w czasopiśmie była autorstwa Oliviera Freya (ur. 1948).
W okresie od lipca do grudnia 1985 roku średnia sprzedaż „Zzap!64” według danych Audit Bureau of Circulations (ABC) wyniosła 42 973 egzemplarzy (z czego 40 603 w Wielkiej Brytanii), co czyniło je najlepiej sprzedającym się czasopismem w Wielkiej Brytanii poświęconym platformie Commodore 64 w tym czasie wyprzedzając m.in. magazyny „Commodore User” i „Commodore Computing International”. Wyniki te były poprawiane w kolejnych miesiącach działalności; średnia sprzedaż w okresie styczeń–czerwiec 1986 wyniosła 59 356 egzemplarzy (WB: 54 399), w okresie styczeń–czerwiec 1987 było to 77 483 (WB i Irlandia: 63 809), a za okres lipiec–grudzień 1987 średnio miesięczna sprzedaż pisma wyniosła 82 933 egzemplarze (WB i Irlandia: 64 110). W szczytowym okresie popularności czasopismo obejmowało 228 stron.
Wraz z rozwojem technologii i malejącym udziałem Commodore 64 w rynku gier komputerowych czasopismo było wzbogacane o coraz większą liczbę recenzji gier na Amigę. Do 32. numeru (grudzień 1987) dołączono suplement z recenzjami gier na komputery 16-bitowe: Amiga i dodatkowo Atari ST, do 36. numeru (kwiecień 1988) dołączono suplement "Pull-out Amiga Special", a począwszy od numeru 42. (październik 1988) recenzje dotyczące nowej platformy Commodore były stałym elementem czasopisma. W następnym miesiącu zmieniono nazwę periodyku na „Zzap!64/Amiga”. Powrót do pierwotnej nazwy na okładce miał miejsce w październiku 1990 roku (numer 66.), wtedy też dodano podtytuł "Commodore Games. C64, Console, Amiga" ("Console" wiązało się z wprowadzeniem na rynek konsoli Commodore 64 Games System, która nie odniosła jednak sukcesu). Od numeru 74. (czerwiec 1991) czasopismo powróciło do recenzji tylko i wyłącznie gier na platformę Commodore 64. Do miesięcznika dołączana była kaseta magnetofonowa z demami i pełnymi wersjami gier komputerowych pod nazwą "Megatape". Po raz pierwszy miało to miejsce wraz z wydaniem numeru 42. (październik 1988), a od numeru 61. (maj 1990) było to stałym elementem wydawnictwa. Od numeru 88. (wrzesień 1992) do każdego numeru dodawane były po dwie kasety.
W listopadzie 1991 kolejny numer „Zzap!64” nie ukazał się. Było to związane z bankructwem wydawcy – Newsfield Publications. Czasopismo było wydawane dalej od grudnia 1991 (numer 79.) przez Europress Impact, który przejął udziały w upadającej firmie. Czasopismo zakończyło swoją działalność oficjalnie w listopadzie 1992, kiedy to ówczesny redaktor naczelny Steve Shields poinformował o tym na łamach gazety. Jednocześnie zapowiedział reaktywację pisma w nowej odsłonie w przyszłości. Tym kontynuatorem był miesięcznik wydawany przez Europress Impact o nazwie „Commodore Force” (ISSN 0967-7461), którego oficjalna nazwa w stopce brzmiała „Commodore Force (incorporating Zzap!64)”. Wydawnictwo w tym czasie wydawało analogiczne tytułowane miesięczniki: „Amiga Force”, „Sega Force” i „N–Force”. Łącznie w okresie styczeń 1993–marzec 1994 ukazało się 16 numerów nowego czasopisma.
Równolegle do „Zzap!64” ukazywał się we Włoszech lokalny odpowiednik pod tytułem „Zzap!”. Był on wydawany jako miesięcznik od maja 1986. Około 50% treści stanowiły przetłumaczone na włoski teksty, natomiast resztę stanowiły oryginalne materiały. Swoją tematyką obejmował nie tylko Commodore 64, ale także inne platformy jak ZX Spectrum, czy Commodore VIC-20. Jako samodzielne pismo osiągnął liczbę 73 numerów, później był dodatkiem do lokalnej wersji czasopisma „The Games Machine”. Łącznie ukazały się 84 numery magazynu. „Zzap!” zakończył swoją działalność w październiku 1994.
Magazyn „Edge” umieścił w 2001 roku „Zzap!64” wśród najważniejszych czasopism komputerowych w historii i nazwał go czasopismem dotyczącym Commodore 64, które osiągnęło największy sukces. W marcu 2002 roku ukazał się bezpłatny, dostępny online „Zzap!64” o numerze 107 (numeracja kontynuowana wraz z „Commodore Force”), w produkcji którego wzięło udział wielu twórców oryginalnego czasopisma. W czerwcu 2004 miesięcznik Retro Gamer dołączył do 18. numeru specjalny dodatek „The DEF-tribute to Zzap!64” z okazji 20-lecia powstania pisma.
Recenzje gier komputerowych.
Główną treścią „Zzap!64” były recenzje gier komputerowych. Od numeru 4. (sierpień 1985) każda gra była oceniana w następujących kategoriach: prezentacja, grafika, dźwięk, zaangażowanie, trwałość, stosunek ceny do jakości i ocena ogólna (ang. "presentation", "graphics", "sound", "hookability", "lastability", "value for money" i "overall") – każdej kategorii przyznawania była odpowiednia wartość procentowa w skali 0–100%. W numerach 1–3 brak było oceny ogólnej. Od numeru 28. postanowiono zrezygnować z oceny parametru wartości w stosunku do ceny.
Założeniem czasopisma były recenzje dokonywane przez trzech niezależnych ekspertów. Każdy z nich dokonywał oceny na podstawie własnych doświadczeń z grą. Ostateczna ocena była wypracowywana drogą kompromisu oraz formułowana w sposób stanowczy i jednoznaczny. Każda gra ilustrowana była zrzutami ekranów z realnej rozgrywki.
Gry komputerowe szczególnie warte uwagi otrzymywały specjalne wyróżnienia. Najwyższym wyróżnieniem było "Zzap Gold Medal Award" – zwykle otrzymywały go produkcje, którym przyznano ocenę ogólną na poziomie 96% lub więcej. Nie w każdym numerze pojawiały się takie gry. Oprócz tego przyznawano wyróżnienie "Sizzler" dla najlepszych gier miesiąca z oceną ogólną w okolicach 90% oraz "Tacky" dla gier ocenionych najniżej. Od numeru 30. (październik 1987) przyznawano również "Zzap Silver Medal Award" dla wysoko ocenianych gier budżetowych lub „klasyków”, które wcześniej nie były oceniane.

</doc>
<doc id="3688209" url="https://pl.wikipedia.org/wiki?curid=3688209" title="Clairmonte Special">
Clairmonte Special

Clairmonte Special – samochód wyścigowy zaprojektowany i skonstruowany przez Colina Chapmana na zlecenie Clive'a Clairmonte'a. Pojazd był pierwszym jednomiejscowym samochodem wyścigowym projektu Chapmana. Początkowo pod nazwą Lotus Mark VII miał być napędzany dwulitrowym silnikiem Riley, jednak ta jednostka została zniszczona przed debiutem w wyścigach. Następnie został przez Clairmonte'a przerobiony na samochód sportowy i jako Clairmonte Special ścigał się z silnikami Lea-Francis i Connaught.
Historia.
W 1951 roku Colin Chapman ścigał się Lotusem Mark III. Wówczas to w przygotowywaniu silników pomagał mu jego szkolny kolega, John Teychenne. Teychenne spotkał kierowcę wyścigowego, Clive'a Clairmonte'a, który sprzedawał Fiaty i Cordy, a w 1951 roku zadebiutował w wyścigach samochodami Riley. Teychenne, po wysłuchaniu planów Clairmonte'a na rok 1952, nakłonił go, aby poprosił Chapmana o zaprojektowanie samochodu dla niego, w specyfikacji Formuły 2. Chapman przyjął zlecenie i wykonał je na przełomie 1951 i 1952 roku, tworząc Lotusa Mark VII. W budowie samochodu pomagali Chapmanowi John Teychenne, Michael i Nigel Allenowie oraz Mike Madan.
Samochód został wyposażony w silnik i skrzynię biegów Riley, dostarczone przez Clairmonte'a. Na nadwozie składała się kratownica przestrzenna. Przednie zawieszenie zawierało sprężyny śrubowe i amortyzatory, a na tylne oś De Dion i wahacze wleczone. Tylne hamulce umieszczono wewnątrz celem zmniejszenia masy nieresorowanej.
Prace nad nadwoziem postępowały powoli z powodu wielu zleceń i trudności finansowych Lotusa. W związku z tym we wrześniu 1952 roku Clive Clairmonte wycofał zlecenie, zabierając nadwozie, przednie zawieszenie i silnik ze sobą. Jednakże silnik Riley wkrótce potem wybuchł, i Clairmonte zdecydował się przerobić Lotusa Mark VII na samochód sportowy zdolny ścigać się w klasie 1500 cm³. W tym celu dokonał zmian w nadwoziu (m.in. poszerzył je) i zawieszeniu oraz wykorzystał czterocylindrowy silnik Lea-Francis o pojemności 1496 cm³. Clairmonte prawdopodobnie zastosował również zaprojektowany przez Chapmana tył samochodu (m.in. oś De Dion), jako że okazał się on bardzo podobny do tego zastosowanego w Lotusie Mark VIII, z wyjątkiem sprężyn.
Wiosną 1953 roku samochód był gotowy i został nazwany Clairmonte Special. 29 kwietnia 1953 roku został zarejestrowany pod numerem YMV999, a 27 czerwca tegoż roku zadebiutował w wyścigu, kiedy to w wyścigu MMEC zajął w klasie drugie miejsce, za Peterem Gammonem. Następnie Clairmonte odbył trzy eliminacje na Snetterton i dwie na Silverstone, z których wygrał trzy. W wydaniu "Autosportu" z 26 lutego 1954 roku Clairmonte Special został nazwany „jednym z najbardziej udanych amatorskich samochodów”.
Na sezon 1954 Clairmonte postanowił wystawić samochód w mocniejszej klasie, stąd też zakupił dwulitrowy silnik Connaught. Zamontował również nowy przedni stabilizator poprzeczny. W tej formie samochód zadebiutował w wyścigu MMEC 5 czerwca, a Clairmonte był drugi i trzeci. W wyścigu USAF Trophy Race zajął trzecie miejsce.
W 1955 roku zajął drugie miejsce w klasie w wyścigu Speed Trial, a trzecie – w zawodach w Ibsley. 14 maja podczas wyścigu na Silverstone pojazd wypadł z toru i został uszkodzony, ale został naprawiony. W wydaniu "Autosportu" z 26 sierpnia został wystawiony na sprzedaż. 3 września ścigał się po raz ostatni, wygrywając wszystkie trzy rundy na Silverstone.
W 2004 roku samochód został zakupiony przez Petera Rossa i Davida Harveya.

</doc>
<doc id="3688210" url="https://pl.wikipedia.org/wiki?curid=3688210" title="Lotus Mark VII">
Lotus Mark VII



</doc>
<doc id="3688211" url="https://pl.wikipedia.org/wiki?curid=3688211" title="Dallara 190">
Dallara 190



</doc>
<doc id="3688215" url="https://pl.wikipedia.org/wiki?curid=3688215" title="Roztok">
Roztok

Roztok – strumień w Polsce, w województwie pomorskim, w powiecie słupskim, w gminie Potęgowo.
W podziale kraju na regiony fizycznogeograficzne leży na obszarze mezoregionu Wysoczyzna Damnicka.
Ma niecałe 3 km długości. Początek bierze na północ od zabudowań osady Malczkowo, na wysokości ok. 75 m n.p.m. Płynie prawie, że równoleżnikowo w kierunku wschodnim. Uchodzi lewobrzeżnie do Łupawy, we wsi Łupawa, na wysokości 67,6 m n.p.m.

</doc>
<doc id="3688217" url="https://pl.wikipedia.org/wiki?curid=3688217" title="Kołczewo (gromada)">
Kołczewo (gromada)

Kołczewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kołczewo z siedzibą GRN w Kołczewie utworzono – jako jedną z 8759 gromad na obszarze Polski – w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki weszły obszary dotychczasowych gromad Domysłów, Kołczewo, Wisełka i Żółwino ze zniesionej gminy Kołczewo w tymże powiecie. Dla gromady ustalono 9 członków gromadzkiej rady narodowej.
1 stycznia 1958 do gromady Kołczewo włączono obszar zniesionej gromady Sierosław w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie kamieńskim – reaktywowano gminę Kołczewo (zniesioną 2 lipca 1976). 1 stycznia 1973 miejscowość Jaromin włączono do Świnoujścia w ramach nowo utworzonego powiatu miejskiego Świnoujście (obecnie znów poza granicami Świnoujścia).

</doc>
<doc id="3688218" url="https://pl.wikipedia.org/wiki?curid=3688218" title="Dargobądz (gromada)">
Dargobądz (gromada)

Dargobądz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dargobądz z siedzibą GRN w Dargobądzu utworzono – jako jedną z 8759 gromad na obszarze Polski – w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki weszły obszary dotychczasowych gromad Dargobądz, Lubin, Mokrzyca Wielka, Mokrzyca Mała, Płocin, Sułomino, Wapnica i Wicko ze zniesionej gminy Dargobądz w tymże powiecie. Dla gromady ustalono 13 członków gromadzkiej rady narodowej.
31 grudnia 1959 z gromady Dargobądz wyłączono tereny lasów państwowych Nadleśnictwa Warnowo (oddział 103 o powierzchni 12,10 ha), włączając je do miasta Międzyzdroje w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 miejscowości Lubin, Wapnica i Wicko włączono do Świnoujścia w ramach nowo utworzonego powiatu miejskiego Świnoujście (wyłączono je ponownie 15 marca 1984 w związku z utworzniem gminy Międzyzdroje).

</doc>
<doc id="3688219" url="https://pl.wikipedia.org/wiki?curid=3688219" title="Ładzin (gromada)">
Ładzin (gromada)

Ładzin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ładzin z siedzibą GRN w Ładzinie utworzono – jako jedną z 8759 gromad na obszarze Polski – w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki weszły obszary dotychczasowych gromad Darżowice, Jarzębowo, Kodrąb, Kodrąbek, Ładzin i Unin ze zniesionej gminy Dargobądz oraz obszary dotychczasowych gromad Rabiąż i Warnowo ze zniesionej gminy Kołczewo w tymże powiecie. Dla gromady ustalono 14 członków gromadzkiej rady narodowej.
31 grudnia 1959 z gromady Ładzin wyłączono tereny lasów państwowych Nadleśnictwa Warnowo (oddziały 92-102 o powierzchni ok. 172,95 ha), włączając je do miasta Międzyzdroje w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 miejscowość Gosań włączono do Świnoujścia w ramach nowo utworzonego powiatu miejskiego Świnoujście (obecnie znów poza granicami Świnoujścia).

</doc>
<doc id="3688220" url="https://pl.wikipedia.org/wiki?curid=3688220" title="Przytór (gromada)">
Przytór (gromada)

Przytór – gromada istniejąca w okresie Polskiej Rzeczypospolitej Ludowej.
Gromadę Przytór z siedzibą GRN w Przytorze (obecnie w granicach Świnoujścia) utworzono w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki weszły obszary dotychczasowych gromad Ognica i Przytór o ze zniesionej gminy Przytór w tymże powiecie. Dla gromady ustalono 9 członków gromadzkiej rady narodowej.
31 grudnia 1959 z gromady Przytór wyłączono tereny lasów państwowych Nadleśnictwa Świnoujście (oddziały 81-21 i 46-47 o powierzchni ok. 146,30 ha), włączając je do miasta Międzyzdroje w tymże powiecie.
Gromadę zniesiono 1 stycznia 1972, a jej obszar włączono w obręb miasta Świnoujścia w tymże powiecie.

</doc>
<doc id="3688221" url="https://pl.wikipedia.org/wiki?curid=3688221" title="Sierosław (gromada w powiecie wolińskim)">
Sierosław (gromada w powiecie wolińskim)

Sierosław – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sierosław z siedzibą GRN w Sierosławiu utworzono – jako jedną z 8759 gromad na obszarze Polski – w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki weszły obszary dotychczasowych gromad Chynowo, Korzęcin, Łuskowo, Międzywodzie, Sierosław i Zastań ze zniesionej gminy Kołczewo w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Kołczewo w tymże powiecie.

</doc>
<doc id="3688222" url="https://pl.wikipedia.org/wiki?curid=3688222" title="Karsibór (gromada)">
Karsibór (gromada)

Karsibór – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Karsibór z siedzibą GRN w Karsiborze (obecnie w granicach Świnoujścia) utworzono – jako jedną z 8759 gromad na obszarze Polski – w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki wszedł obszar dotychczasowej gromady Karsibór ze zniesionej gminy Przytór w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1959, a jej obszar włączono do miasta Świnoujścia w tymże powiecie.

</doc>
<doc id="3688223" url="https://pl.wikipedia.org/wiki?curid=3688223" title="Warszów (gromada)">
Warszów (gromada)

Warszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Warszów z siedzibą GRN w Warszowie (obecnie w granicach Świnoujścia) utworzono – jako jedną z 8759 gromad na obszarze Polski – w powiecie wolińskim w woj. szczecińskim na mocy uchwały nr V/52/54 WRN w Szczecinie z dnia 5 października 1954. W skład jednostki wszedł obszar dotychczasowej gromady Klicz ze zniesionej gminy Przytór oraz miejscowości Chorzelin i Warszów, które wyłączono z miasta Świnoujścia w tymże powiecie. Dla gromady ustalono 27 członków gromadzkiej rady narodowej.
13 listopada 1954, po pięciu tygodniach, gromadę Warszów zniesiono w związku z nadaniem jej statusu osiedla (31 grudnia 1959 osiedle Warszów włączono ponownie do Świnoujścia).

</doc>
<doc id="3688225" url="https://pl.wikipedia.org/wiki?curid=3688225" title="Rozhlas a televízia Slovenska">
Rozhlas a televízia Slovenska

Rozhlas a televízia Slovenska, w skrócie RTVS – słowacki publiczny nadawca radiowo-telewizyjny mający swą siedzibę w Bratysławie. RTVS od początku jej istnienia należy do Europejskiej Unii Nadawców.
Instytucja powstała 1 stycznia 2011 roku w wyniku połączenia Slovensky rozhlas i Slovenská televízia, które działały dotychczas jako samodzielne instytucje, a dziś tworzą jednostki organizacyjne RTVS działające niezależnie.
Od 1 sierpnia 2017 roku dyrektorem generalnym RTVS jest Jaroslav Rezník, który zastąpił na tym stanowisku Vaclava Mikę który sprawował to stanowisko od 2012 roku.
Kanały radiowe.
Obecnie nadaje 9 kanałów radiowych:
Rádio Slovensko, Rádio Regina, Rádio Devín i Rádio_FM nadają na falach ultrakrótkich; Rádio Patria na UKF-ie i falach średnich. Wszystkie stacje nadają drogą satelitarną, w internecie, a także w DVB-T.
Kanały telewizyjne.
Obecnie nadaje 5 kanałów telewizyjnych:
Jednotka, RTVS Sport oraz RTVS 24 są kanałami, które nadają 24 godziny na dobę, zaś kanały Dvojka i Trojka nadają tylko około 18 godzin na dobę (nie dotyczy dni z nocnymi transmisjami obrad Narodowej Rady Republiki Słowackiej. Wszystkie te kanały dostępne są przez cyfrowe nadajniki naziemne (do czerwca 2011 Jednotka i Dvojka nadawała naziemnie analogowo), telewizję kablową, przez satelitę Astra 3A 23,5° wschód oraz przez internet na oficjalnej stronie RTVS.

</doc>
<doc id="3688226" url="https://pl.wikipedia.org/wiki?curid=3688226" title="Stacja Kultura">
Stacja Kultura



</doc>
<doc id="3688228" url="https://pl.wikipedia.org/wiki?curid=3688228" title="Nahajärv">
Nahajärv

Nahajärv (est. "Nahajärv") – jezioro w Estonii, w prowincji Valgamaa, w gminie Otepää. Położone jest na południe od wsi Truuta. Ma powierzchnię 3,2 ha, linię brzegową o długości 843 m, długość 315 m i szerokość 105 m. Należy do pojezierza Kooraste (est. Kooraste järved). Sąsiaduje z jeziorami Voki, Sinikejärv, Lambahanna, Lubjaahju. Przepływa przez nie rzeka Pühäjõgi.

</doc>
<doc id="3688231" url="https://pl.wikipedia.org/wiki?curid=3688231" title="Lambahanna">
Lambahanna

Lambahanna (est. "Lambahanna") – jezioro w Estonii w prowincji Valgamaa, w gminie Otepää. Położone jest na zachód od wsi Truuta. Ma powierzchnię 4,2 ha, linię brzegową o długości 1427 m, długość 520 m i szerokość 115 m. Należy do pojezierza Kooraste (est. Kooraste järved). Sąsiaduje z jeziorami Voki, Sinikejärv, Nahajärv. Przepływa przez nie rzeka Pühäjõgi.

</doc>
<doc id="3688234" url="https://pl.wikipedia.org/wiki?curid=3688234" title="Cintractiaceae">
Cintractiaceae

Cintractiaceae Vánky – rodzina grzybów z rzędu głowniowców ("Ustilaginales"). Takson błędny
Systematyka.
Pozycja w klasyfikacji według Index Fungorum: "Ustilaginales, Ustilaginomycetidae, Ustilaginomycetes, Ustilaginomycotina, Basidiomycota, Fungi".
Według CABI databases w 2022 r. brak takiej rodziny.

</doc>
<doc id="3688235" url="https://pl.wikipedia.org/wiki?curid=3688235" title="Tadeusz Jaroszyński">
Tadeusz Jaroszyński



</doc>
<doc id="3688236" url="https://pl.wikipedia.org/wiki?curid=3688236" title="Aleksander Benckendorff">
Aleksander Benckendorff



</doc>
<doc id="3688238" url="https://pl.wikipedia.org/wiki?curid=3688238" title="Tadeusz Wacław Jaroszyński">
Tadeusz Wacław Jaroszyński



</doc>
<doc id="3688239" url="https://pl.wikipedia.org/wiki?curid=3688239" title="Jan Bukowiecki">
Jan Bukowiecki

Jan Bukowiecki herbu Ogończyk (zm. przed 5 listopada 1783) – miecznik radomski w 1775 roku, wojski mniejszy radomski w latach 1768-1775, skarbnik radomski w 1768 roku, subdelegat grodzki radomski.
Deputat województwa sandomierskiego na Trybunał Główny Koronny w 1779 roku.

</doc>
<doc id="3688243" url="https://pl.wikipedia.org/wiki?curid=3688243" title="Józef Załęski">
Józef Załęski

Józef Załęski herbu Prus I – cześnik łucki w 1779 roku, miecznik czernihowski w latach 1765-1779.
Sędzia kapturowy powiatu łuckiego w 1764 roku. Deputat województwa wołyńskiego na Trybunał Główny Koronny w 1779 roku.

</doc>
<doc id="3688244" url="https://pl.wikipedia.org/wiki?curid=3688244" title="Mateusz Franciszek Radzikowski">
Mateusz Franciszek Radzikowski

Mateusz Franciszek Radzikowski herbu Ogończyk (zm. w 1780 roku) – pisarz ziemski łukowski w latach 1775-1780, wojski mniejszy łukowski w latach 1771-1775, skarbnik łukowski w latach 1770-1771, regent grodzki łukowski.
Deputat województwa lubelskiego na Trybunał Główny Koronny w 1779 roku.

</doc>
<doc id="3688248" url="https://pl.wikipedia.org/wiki?curid=3688248" title="Urocystidaceae">
Urocystidaceae

Urocystidaceae Begerow, R. Bauer &amp; Oberw. – rodzina grzybów z rzędu "Urocystidales".
Systematyka.
Pozycja w klasyfikacji według Index Fungorum: "Urocystidaceae, Urocystidales, Incertae sedis, Ustilaginomycetes, Ustilaginomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="3688250" url="https://pl.wikipedia.org/wiki?curid=3688250" title="Rozhlas a televízia Slovenská">
Rozhlas a televízia Slovenská



</doc>
<doc id="3688252" url="https://pl.wikipedia.org/wiki?curid=3688252" title="Franciszek Witthoff">
Franciszek Witthoff

Franciszek Withoff (ur. 11 grudnia 1717, zm. 20 kwietnia 1780) – prezydent Starej Warszawy w latach 1769−1779, wójt Starej Warszawy w latach: 1764, 1767, 1768 i 1774−1776.

</doc>
<doc id="3688255" url="https://pl.wikipedia.org/wiki?curid=3688255" title="Michał Sacres">
Michał Sacres

Michał Sacres (zm. przed 1775) – kupiec, ławnik, prezydent Starej Warszawy w 1761, 1766 i 1768 roku. 
Życiorys.
Pochodził z francuskiej rodziny osiadłej w Polsce pod koniec XVII w. Był synem kupca warszawskiego Filipa Sacresa. W 1754 był rajcą miejskim, w czasie pierwszej prezydentury opracował przepisy dotyczące organizacji gaszenia pożarów w mieście. Był członkiem siedmioosobowej deputacji, która na wniosek Jana Dulfusa miała zająć się projektem poprawy sytuacji miast w Polsce i na Litwie. 

</doc>
<doc id="3688256" url="https://pl.wikipedia.org/wiki?curid=3688256" title="Paweł Andrychowicz">
Paweł Andrychowicz

Paweł Andrychowicz – prezydent Starej Warszawy w 1765 roku, pochodził z rodziny ormiańskiej.

</doc>
<doc id="3688258" url="https://pl.wikipedia.org/wiki?curid=3688258" title="Emil Murray">
Emil Murray

Emil Murray – francuski pedagog i publicysta, uczestnik konfederacji barskiej, od 1770 w Polsce.
Pracował w Komisji Edukacji Narodowej. Był redaktorem "Gazety Francuskiej", wykładał na pensji dla panien.

</doc>
<doc id="3688262" url="https://pl.wikipedia.org/wiki?curid=3688262" title="Rezonator Foxa-Smitha">
Rezonator Foxa-Smitha

Rezonator Foxa-Smitha – rezonator połączony, składający się z trzech zwierciadeł sferycznych, na które promieniowanie kieruje się z użyciem płytki dzielącej umieszczonej wewnątrz rezonatora zasadniczego. Charakteryzuje się większą selektywnością częstotliwościową niż inne rezonatory połączone.

</doc>
<doc id="3688264" url="https://pl.wikipedia.org/wiki?curid=3688264" title="Malasseziomycetes">
Malasseziomycetes

Malasseziomycetes Denchev &amp; T. Denchev – wyróżniana w niektórych systemach klasyfikacyjnych klasa podstawczaków ("Basidiomycota").
Systematyka.
Klasę tę utworzył w 2014 r. Teodor Tsvetomirov Denchev i jest ona wyróżniana w klasyfikacji według Index Fungorum. Jest to takson monotypowy:

</doc>
<doc id="3688267" url="https://pl.wikipedia.org/wiki?curid=3688267" title="Malasseziaceae">
Malasseziaceae



</doc>
<doc id="3688270" url="https://pl.wikipedia.org/wiki?curid=3688270" title="Rezonator pierścieniowy">
Rezonator pierścieniowy

Rezonator pierścieniowy – rezonator lasera zapewniający dodatnie sprzężenie zwrotne poprzez propagację promieniowania po obwodzie zamkniętego wieloboku. Rezonator pierścieniowy znajduje zastosowanie m.in. w żyroskopach laserowych.

</doc>
<doc id="3688271" url="https://pl.wikipedia.org/wiki?curid=3688271" title="Grupa Azoty ZAK S.A.">
Grupa Azoty ZAK S.A.



</doc>
<doc id="3688274" url="https://pl.wikipedia.org/wiki?curid=3688274" title="Flemming Pedersen">
Flemming Pedersen

 
Flemming Pedersen (ur. 2 września 1947 we Frederiksbergu) – duński piłkarz występujący na pozycji obrońcy.
Kariera klubowa.
Pedersen przez całą karierę występował w zespole KB. Dwukrotnie zdobył z nim mistrzostwo Danii (1968, 1974) i raz Puchar Danii (1969).
Kariera reprezentacyjna.
W reprezentacji Danii Pedersen zadebiutował 14 października 1970 w przegranym 0:1 meczu eliminacji Mistrzostw Europy 1972 z Portugalią. W 1972 roku został powołany do kadry na Letnie Igrzyska Olimpijskie, zakończone przez Danię na drugiej rundzie. W latach 1970–1972 w drużynie narodowej rozegrał 7 spotkań.

</doc>
<doc id="3688278" url="https://pl.wikipedia.org/wiki?curid=3688278" title="Traktat poetycki">
Traktat poetycki

Traktat poetycki – poemat Czesława Miłosza wydany w 1957 w Paryżu przez Instytut Literacki jako 19. tom Biblioteki „Kultury”.
Utwór wcześniej ukazał się na łamach paryskiej „Kultury” (1956, nr 6, 1957, nr 1-2). W 1957 książka została uhonorowana nagrodą paryskiej „Kultury”. W przedmowie (2001) autor wyjaśnia: 
Traktat, będący połączeniem gawędy, rozprawy filozoficznej i eseju – naszpikowany tytułami, cytatami, aluzjami i nazwiskami pisarzy – jest próbą ukazania historii poezji polskiej (języka, kultury, mentalności) od czasów Młodej Polski (Stanisław Wyspiański), poprzez dwudziestolecie międzywojenne (poeci Skamandra i grupy Żagary), lata wojny i okupacji (m.in. Krzysztof Kamil Baczyński), aż do okresu powojennego. W opinii Miłosza poezja polska XX w. nie stanęła na wysokości zadania, nie sprostała dziejowym kataklizmom. Zawiniła tu obca metafizyce tradycja warszawska, mazowiecka – przeciwstawiona przez poetę nurtowi „litewskiemu”, reprezentowanemu przez Mickiewicza. Konsekwencją tego jest wizja historii traktowanej jako konieczność, zdeterminowanej przez demonicznego Ducha Dziejów. Właściwym zadaniem poezji jest wydobycie ze zmienności, ruchu, „stawania się” i względności tego, co wieczne, trwałe i pewne („z ruchu podjąć moment wieczny”).
"Traktat poetycki" uważany jest za najbardziej „polski” utwór Miłosza, bez odpowiedniego klucza mało czytelny dla odbiorcy spoza naszego kręgu kulturowego. Mimo to został przełożony na angielski, czeski, rosyjski i szwedzki. Do wydania amerykańskiego (Nowy Jork 2001) poeta napisał obszerny komentarz w formie rozbudowanych przypisów, zawierających elementy autobiograficzne i rozważania filozoficzne.
Wydania polskie.
Łącznie z "Traktatem moralnym"

</doc>
<doc id="3688282" url="https://pl.wikipedia.org/wiki?curid=3688282" title="Kalendarium historii Azerbejdżanu">
Kalendarium historii Azerbejdżanu

Kalendarium historii Azerbejdżanu – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Azerbejdżanu.

</doc>
<doc id="3688283" url="https://pl.wikipedia.org/wiki?curid=3688283" title="Jan (Rudienko)">
Jan (Rudienko)



</doc>
<doc id="3688286" url="https://pl.wikipedia.org/wiki?curid=3688286" title="ASG">
ASG

ASG może oznaczać skrót

</doc>
<doc id="3688288" url="https://pl.wikipedia.org/wiki?curid=3688288" title="Gastrosporium">
Gastrosporium



</doc>
<doc id="3688290" url="https://pl.wikipedia.org/wiki?curid=3688290" title="Gastrosporiaceae">
Gastrosporiaceae



</doc>
<doc id="3688291" url="https://pl.wikipedia.org/wiki?curid=3688291" title="Drzewo Czarownic (Koszalin)">
Drzewo Czarownic (Koszalin)

Drzewo Czarownic (niem. "Hexenbaum") – rosnący do 2011 w koszalińskim Parku Książąt Pomorskich klon jawor, pomnik przyrody.
Drzewem Czarownic nazywano potężne, ponadtrzystuletnie drzewo, które powstało przez zrośnięcie czterech pojedynczych pni i dzięki temu uzyskało zaskakujące rozmiary. Do 1810 Drzewo Czarownic rosło w parku zamkowym bezpośrednio przy murach miejskich, po 1818 znajdowało się na terenie istniejącego tu wówczas cmentarza, następnie znalazło się w granicach Parku Książąt Pomorskich. Już przed 1945 było uważane za pomnik przyrody i było objęte ochroną konserwatora przyrody. W latach 50. i 60. dokonano wypełnienia betonem pustego wnętrza pnia, na początku lat 70. klon jawor stracił dwa z czterech szczepów i pomimo zastosowanych zabiegów konserwacyjnych w późniejszych latach utracił trzeci szczep. Ostateczną zagładę przyniosła Drzewu Czarownic wichura, która przeszła przez Koszalin 9 lutego 2011. Złamaniu uległ wtedy ostatni żywy konar, postanowiono wówczas zachować pozostały pień, z którego wyrosły młode pędy pozwalające uformować nowe drzewo. Planowane jest postawienie tablicy informującej o historii Drzewa Czarownic.
Nazwa.
Drzewo Czarownic swoją nazwę zawdzięcza legendzie, jakoby na jego konarach wieszano w przeszłości kobiety posądzane o czary. Ze względu na bliskie położenie Domu Kata nazywane było również Drzewem Katowskim.

</doc>
<doc id="3688292" url="https://pl.wikipedia.org/wiki?curid=3688292" title="Mistrzostwa Europy w Lekkoatletyce 1938 – bieg na 800 m mężczyzn">
Mistrzostwa Europy w Lekkoatletyce 1938 – bieg na 800 m mężczyzn

Bieg na dystansie 800 metrów mężczyzn był jedną z konkurencji rozgrywanych podczas II Mistrzostw Europy w Paryżu. Biegi eliminacyjne zostały rozegrane 3 września 1938 roku, zaś bieg finałowy – 4 września. Zwycięzcą tej konkurencji został brązowy medalista z Berlina, Niemiec Rudolf Harbig. W rywalizacji wzięło udział osiemnastu zawodników z trzynastu reprezentacji.
Wyniki.
Eliminacje.
Bieg 1
Bieg 2
Bieg 3

</doc>
<doc id="3688295" url="https://pl.wikipedia.org/wiki?curid=3688295" title="Przerwany Sen">
Przerwany Sen



</doc>
<doc id="3688298" url="https://pl.wikipedia.org/wiki?curid=3688298" title="Szyfr poligramowy">
Szyfr poligramowy

Szyfr poligramowy – szyfr podstawieniowy, w którym wymianie na znaki szyfru nie podlegają pojedyncze znaki tekstu jawnego, ale ich grupy. Był popularny w korespondencji dyplomatycznej w XIX w. Najczęściej używano wariantu, w którym przetwarzano grupy złożone z dwóch znaków (nazywany był bigramem lub digramem). Rzadziej – z powodu skomplikowanej procedury szyfrowania – z trzech (trigram). Za pierwowzór szyfru poligramowego uważa się digraficzną tablicę umieszczoną w 1563 roku w książce Giovanniego Battisty della Porta "De Furtivis Literarum Notis". Jednak Porta jako zamienniki liter proponował znaki graficzne (coś w rodzaju pisma hieroglificznego). Pierwszym literowym szyfrem poligramowym był (również digraficzny) szyfr Playfair.
Podstawą do przetwarzania tekstu jawnego w szyfrze poligramowym jest kwadratowa tablica, której górna i boczna krawędź są opisane ciągiem znaków do zaszyfrowania, a wewnętrzne komórki zawierają zamienniki – grupy cyfr, liter lub mieszane – cyfr i liter. Zamiennik znajduje się na przecięciu wiersza i kolumny zawierających znaki będące składnikami szyfrowanej pary. Najprostszym wariantem jest tablica zawierająca 26×26 liter, według której teoretycznie dwuznakowych grup może być 676. W profesjonalnie wykorzystywanych bigramach stosowano jednak większe tablice, zawierające cyfry, spacje i znaki interpunkcyjne. Wystąpienie niektórych grup liter jest mało prawdopodobne (np. w języku polskim grupy z literami X lub Q) lub wręcz zupełnie nieprawdopodobne (np. zestawienia JL czy KG). Z drugiej strony dla innych, częściej pojawiających się w danym języku (np. polskie DO, PO czy NA), trzeba było wyznaczyć wiele zamienników żeby ukryć je przed kryptoanalitykami używającymi metody analizy częstości występowania znaków. Liczba zamienników rosła więc nawet do ponad 1000. Wymagało to (podobnie, jak w nomenklatorach) tworzenia oddzielnych list zamienników i odpowiadających im par liter. Również w celu utrudnienia odczytania szyfru przekształcano czasem tekst jawny przed zaszyfrowaniem. Na przykład w rosyjskich bigramach z początku XIX wieku tekst jawny wpisywano w szablon dzielący go wyraźnie na pojedyncze znaki i nie szyfrowano par liter następujących po sobie w tekście, ale pary z sąsiednich wierszy lub wg zasady „pierwsza i ostatnia litera w wierszu, potem 2 i przedostatnia itd do środka wiersza”. Używano też czasem kilku różnych tablic do zaszyfrowania fragmentów tego samego tekstu.
Szyfr poligramowy został pod koniec XIX wieku wyparty przez łatwiejsze w użyciu kody.

</doc>
<doc id="3688302" url="https://pl.wikipedia.org/wiki?curid=3688302" title="Harry Novillo">
Harry Novillo

Harry Novillo (ur. 11 lutego 1992 w Lyonie) – martynikański piłkarz francuskiego pochodzenia występujący na pozycji napastnika w australijskim klubie Melbourne City oraz w reprezentacji Martyniki. Wychowanek Olympique Lyon, w swojej karierze grał także w takich zespołach jak Le Havre AC, Gazélec Ajaccio, RAEC Mons oraz Clermont Foot. Były reprezentant Francji do lat 19.

</doc>
<doc id="3688303" url="https://pl.wikipedia.org/wiki?curid=3688303" title="Heinz Hildebrandt">
Heinz Hildebrandt

 
Karl Heinz Günther Hildebrandt (ur. 13 lutego 1943 w Kownie) – duński piłkarz występujący na pozycji bramkarza. Trener piłkarski.
Kariera klubowa.
Hildebrandt treningi rozpoczął w Hedensted IF. W 1958 roku dołączył do juniorów Vejle BK, a w 1961 roku został włączony do jego pierwszej drużyny, grającej w pierwszej lidze. W sezonie 1965 wywalczył z zespołem wicemistrzostwo Danii. W 1968 roku odszedł do innego pierwszoligowca, Hvidovre IF. W jego barwach w sezonie 1971 został wicemistrzem Danii. w 1973 roku przeniósł się do trzecioligowego Glostrup IC, gdzie w 1974 roku zakończył karierę.
Kariera reprezentacyjna.
W reprezentacji Danii Hildebrandt zadebiutował 19 maja 1970 w przegranym 0:2 towarzyskim meczu z Polską. W 1972 roku został powołany do kadry na Letnie Igrzyska Olimpijskie, zakończone przez Danię na drugiej rundzie. W latach 1970-1972 w drużynie narodowej rozegrał 3 spotkania.

</doc>
<doc id="3688308" url="https://pl.wikipedia.org/wiki?curid=3688308" title="Jang Song Taek">
Jang Song Taek



</doc>
<doc id="3688309" url="https://pl.wikipedia.org/wiki?curid=3688309" title="Andrzej Wojtowicz">
Andrzej Wojtowicz

Andrzej Wojtowicz (ur. 9 czerwca 1956) – polski lekarz dentysta, chirurg stomatolog, implantolog, nauczyciel akademicki, profesor nauk medycznych.
Życiorys.
W 1980 ukończył studia w Akademii Medycznej w Warszawie. Specjalista w zakresie chirurgii stomatologicznej. Jeden z prekursorów, propagatorów i animatorów polskiej implantologii stomatologicznej.
Stopień doktora nauk medycznych uzyskał w 1986 w Akademii Medycznej w Warszawie na podstawie pracy pt. "Dwufosfoniany i ich wpływ na proces mineralizacji kości ortotopowych i tkanki kostnej indukowanej heterotopowo". W 1997 w tej samej uczelni uzyskał stopień doktora habilitowanego na podstawie pracy pt. "Badania nad osteopetrozą szczurów, jej patogenezą i możliwościami leczenia". W 2009 otrzymał tytuł naukowy profesora
Zawodowo był związany m.in. z Zakładem Transplantologii Centralnego Banku Tkanek Akademii Medycznej w Warszawie. Od 1997 jest kierownikiem Zakładu Chirurgii Stomatologicznej Warszawskiego Uniwersytetu Medycznego.
Członek wielu towarzystw naukowych w tym m.in.: Ogólnopolskiego Stowarzyszenia Implantologii Stomatologicznej, Polskiego Towarzystwa Chirurgii Szczękowo-Twarzowej i Chirurgii Jamy Ustnej, European Association of Dental Implantology i Polskiego Towarzystwa Stomatologicznego.
Autor lub współautor ponad 100 publikacji, promotor wielu prac doktorskich. 

</doc>
<doc id="3688311" url="https://pl.wikipedia.org/wiki?curid=3688311" title="Mistrzostwa Europy w Lekkoatletyce 1938 – bieg na 1500 m mężczyzn">
Mistrzostwa Europy w Lekkoatletyce 1938 – bieg na 1500 m mężczyzn

Bieg na dystansie 1500 metrów mężczyzn był jedną z konkurencji rozgrywanych podczas II Mistrzostw Europy w Paryżu. Biegi eliminacyjne zostały rozegrane 3 września 1938 roku, zaś bieg finałowy – 5 września. Zwycięzcą tej konkurencji został srebrny medalista Igrzysk Imperium Brytyjskiego w biegu na 1 milę z Londynu, Brytyjczyk Sydney Wooderson. W rywalizacji wzięło udział czternastu zawodników z dziewięciu reprezentacji.
Wyniki.
Eliminacje.
Bieg 1
Bieg 2

</doc>
<doc id="3688314" url="https://pl.wikipedia.org/wiki?curid=3688314" title="Łaszczówka (fryzura)">
Łaszczówka (fryzura)



</doc>
<doc id="3688323" url="https://pl.wikipedia.org/wiki?curid=3688323" title="SEAT Ateca">
SEAT Ateca

SEAT Ateca - samochód osobowy typu SUV klasy kompaktowej produkowany pod hiszpańską marką SEAT od 2016 roku.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych w Genewie w marcu 2016 roku. Auto zbudowane zostało na bazie płyty podłogowej MQB, która wykorzystana została do zbudowania m.in. Volkswagena Tiguana, Škody Kodiaq oraz Audi Q3. Wyglądem, auto przypomina trzecią generację modelu León. Samochód poprzedzony został stylistycznie konceptami IBX, 20V20 oraz León Cross Sport. Zaprojektowano go w Barcelonie. Nazwa modelu, zgodnie z tradycją marki SEAT nadawania nazw nawiązujących do miejsc w Hiszpanii, pochodzi od gminy Ateca w Aragonii. 
Od września 2019 roku SEAT Ateca jest sprzedawany w Chinach pod nowo powstałą na potrzeby tego rynku marką Jetta jako Jetta VS5.
Cupra Ateca.
W marcu 2018 roku do gamy modelowej pojazdu dołączyła sportowa wersja, która oferowana będzie zgodnie z nową polityką SEATa pod nową, oddzielną marką jako Cupra Ateca. Pod maską pojazdu pracuje 2 l turbodoładowany silnik benzynowy pochodzący z modelu Cupra León o mocy 290 KM.
Wyposażenie.
Standardowe wyposażenie podstawowej wersji Reference, obejmuje m.in. elektryczne sterowanie szyb, elektryczne sterowanie lusterek, system ABS, ASR, ESC, HHC i XDS, manualną klimatyzację, zamek centralny oraz system multimedialny Media System Touch z 5-calowym dotykowym ekranem, radiem CD/MP3/USB, Bluetooth oraz 4-głośnikami, system Front Assist z funkcją awaryjnego hamowania, system monitorowania ciśnienia w oponach, system rozpoznawania zmęczenia kierowcy, światła do jazdy dziennej wykonane w technologii LED, wielofunkcyjną skórzaną kierownicę oraz 16-calowymi felgi. Bogatsza wersja Style obejmuje dodatkowo dwustrefową automatyczną klimatyzację, tempomat, światła przeciwmgłowe, asystenta świateł drogowych, system Lane Assist, czujnik deszczu i zmierzchu, czujniki cofania, kamerę cofania, fotochromatyczne lusterko wsteczne, podgrzewane przednie fotele, spryskiwacze reflektorów z podgrzewanymi dyszami, system Media System Touch z 8-calowym ekranem dotykowym oraz 8-głośnikami, 18-calowe alufelgi oraz oświetlenie wykonane w całości w technologii LED. Najbogatsza wersja Xcellence dodatkowo wyposażona jest także m.in. w system SEAT Drive Profile z czterema poziomami jazdy (Normal, Sport, Eco i Individual) umożliwiającymi zmianę reakcji silnika, wspomagania kierownicy oraz działania skrzyni biegów DSG, który występuje także w wersji dla aut 4x4 z dwoma dodatkowymi profilami jazdy: Snow i Off-Road, a także asystenta zjazdu ze zniesienia (HDC) oraz 18-calowe alufelgi. 
Opcjonalnie auto doposażyć można m.in. w ACC, system rozpoznawania znaków drogowych, system monitorowania martwego pola, asystenta jazdy w korku, a także w elektrycznie i bezdotykowo otwieraną klapę bagażnika, podgrzewaną przednią szybę, schowek z funkcją bezprzewodowego ładowania telefonu i ogrzewanie postojowe oraz system nawigacji satelitarnej, a także 19-calowe alufelgi i panoramiczne oraz elektrycznie sterowane okno dachowe, skórzaną tapicerkę, elektrycznie sterowane fotele przednie.

</doc>
<doc id="3688326" url="https://pl.wikipedia.org/wiki?curid=3688326" title="Studley Royal">
Studley Royal

Studley Royal – wieś w Anglii, w North Yorkshire. Leży 3,8 km od miasta Ripon, 37,5 km od miasta York i 307,7 km od Londynu. Studley Royal jest wspomniana w Domesday Book (1086) jako "Stollai"/"Stollei"/"Stolleia".

</doc>
<doc id="3688329" url="https://pl.wikipedia.org/wiki?curid=3688329" title="Edgar Xavier Ertl">
Edgar Xavier Ertl

Edgar Xavier Ertl SAC (ur. 3 września 1966 w Nova Prata do Iguaçu) – brazylijski duchowny katolicki, biskup Palmas-Francisco Beltrão od 2016.
Życiorys.
29 grudnia 1996 otrzymał święcenia kapłańskie w zgromadzeniu pallotynów. Po kilkuletnim stażu duszpasterskim i studiach w Rzymie objął funkcję rektora pallotyńskiego kolegium "Colégio Máximo Palotino". W 2011 został wiceprowincjałem, a trzy lata później prowincjałem.
27 kwietnia 2016 papież Franciszek mianował go ordynariuszem diecezji Palmas-Francisco Beltrão. Sakry udzielił mu metropolita Cascavel - arcybiskup Mauro Aparecido dos Santos.

</doc>
<doc id="3688330" url="https://pl.wikipedia.org/wiki?curid=3688330" title="PB &amp; J (ujednoznacznienie)">
PB &amp; J (ujednoznacznienie)



</doc>
<doc id="3688333" url="https://pl.wikipedia.org/wiki?curid=3688333" title="PlusLiga (2016/2017)">
PlusLiga (2016/2017)

PlusLiga 2016/2017 – 81. sezon siatkarskich mistrzostw Polski (17. sezon jako liga profesjonalna) organizowany przez PLPS SA pod egidą PZPS.
System rozgrywek.
Rozgrywki PlusLigi obejmują dwie fazy:

</doc>
<doc id="3688334" url="https://pl.wikipedia.org/wiki?curid=3688334" title="Flemming Ahlberg">
Flemming Ahlberg

 
Flemming Ahlberg (ur. 23 grudnia 1946 w Jægersborgu) – duński piłkarz występujący na pozycji obrońcy.
Kariera klubowa.
Ahlberg karierę rozpoczynał w amatorskim zespole Skovshoved IF. W 1967 roku został graczem pierwszoligowego BK Frem. W sezonach 1967 oraz 1976 wywalczył z nim wicemistrzostwo Danii, a w sezonie 1978 Puchar Danii. W 1976 roku został też uznany piłkarzem roku w Danii. W 1980 roku odszedł do innego pierwszoligowca, B 1903. W sezonie 1983 spadł z nim do drugiej ligi, ale w kolejnym awansował z nim z powrotem do pierwszej. W 1985 roku zakończył karierę.
Kariera reprezentacyjna.
W reprezentacji Danii Ahlberg zadebiutował 21 maja 1972 w wygranym 3:2 meczu eliminacji Letnich Igrzysk Olimpijskich z Rumunią. W tym samym roku został powołany do kadry na te igrzyska, które Dania zakończyła na drugiej rundzie. W latach 1972–1978 w drużynie narodowej rozegrał 30 spotkań.

</doc>
<doc id="3688337" url="https://pl.wikipedia.org/wiki?curid=3688337" title="Great Barugh">
Great Barugh

Great Barugh – przysiółek w Anglii, w North Yorkshire. Leży 8,4 km od miasta Malton, 30,8 km od miasta York i 303,5 km od Londynu. Great Barugh jest wspomniana w Domesday Book (1086) jako "Berch"/"Berg".

</doc>
<doc id="3688350" url="https://pl.wikipedia.org/wiki?curid=3688350" title="Little Barugh">
Little Barugh

Little Barugh – przysiółek w Anglii, w North Yorkshire. Leży 8,5 km od miasta Malton, 32,1 km od miasta York i 304 km od Londynu. Little Barugh jest wspomniana w Domesday Book (1086) jako "Alia Berg"/"Berch/Berg".

</doc>
<doc id="3688351" url="https://pl.wikipedia.org/wiki?curid=3688351" title="Mecz Gwiazd PLKK 2012">
Mecz Gwiazd PLKK 2012

Mecz Gwiazd – Polska – Gwiazdy FGE 2012 – towarzyski mecz koszykówki rozegrany 11 lutego 2012 roku w Arenie Gdynia. W spotkaniu wzięły udział zawodniczki najwyższej klasy rozgrywkowej w Polsce oraz reprezentantki Polski.
W głosowaniu na skład wyjściowy zespołu gwiazd wzięło udział ponad 29 tysięcy fanów. Pięć zawodniczek rezerwowych wybrali trenerzy Ford Germaz Ekstraklasy, a dwie ostatnie, Amerykankę Laurie Koehn oraz Ukrainkę Innę Koczubei, władze PLKK. Skład kadry ustalił jej selekcjoner Jacek Winnicki.
Z powołanych do udziału w meczu zawodniczek nie wystąpiły Alicja Bednarek (Matizol Lider Pruszków – kadra Polski), Katarzyna Krężel (Wisła Can-Pack Kraków – kadra Polski), Lyndra Weaver (AZS PWSZ Gorzów Wielkopolski). Tę ostatnią zastąpiła w ostatniej chwili zawodniczka Lotosu Jolene Anderson.
W konkursie rzutów za 3 punkty zmierzyły się Jolene Anderson (Lotos), Ivana Jalcova (Lotos), Elżbieta Mowlik (Artego Bydgoszcz), Agnieszka Skobel (KSSSE AZS PWSZ Gorzów Wlkp.), Nicole Powell (Wisła Can-Pack Kraków), Laurie Koehn (Matizol Lider Pruszków). Koehn obroniła tytuł mistrzyni zdobyty rok wcześniej. W finale pokonała Jalcovą.
Statystyki spotkania.
pogrubienie – oznacza zawodniczkę składu podstawowego

</doc>
<doc id="3688354" url="https://pl.wikipedia.org/wiki?curid=3688354" title="Chasen Karasajew">
Chasen Karasajew

Chasen Muchamietgalijewicz Karasajew (ros. Хасен Мухаметгалиевич Карасаев, ur. 1905 w Akmolińsku, zm. ?) – polityk Kazachskiej SRR.
Życiorys.
Należał do RKP(b)/WKP(b), 1920-1921 pracował jako rejestrator powiatowego biura statystycznego w Akmolińsku, a 1922-1923 inspektor podatkowy powiatowego komisariatu żywnościowego w Akmolińsku, 1923-1924 kierował Wydziałem Oświaty Politycznej Komitetu Powiatowego Komsomołu w Atbasarze. W latach 1924-1925 kierował Wydziałem Organizacyjnym Akmolińskiego Gubernialnego Komitetu Komsomołu, 1926-1927 był słuchaczem Kazachskiej Krajowej Szkoły Budownictwa Radzieckiego i Partyjnego, a 1928-1929 zastępcą przewodniczącego Komitetu Wykonawczego Karagandzkiej Rady Rejonowej, 1929-1930 uczył się na centralnych kursach budownictwa radzieckiego w Moskwie. W latach 1930-1932 był sekretarzem odpowiedzialnym rejonowego komitetu WKP(b) w Kazachskiej ASRR, 1932-1933 kierownikiem Wydziału Kadr Komitetu Obwodowego WKP(b) w Karagandzie, 1933-1937 I sekretarzem Oktiabrskiego Komitetu Rejonowego WKP(b) w Karagandzie, a od września 1937 do czerwca 1938 przewodniczącym Komitetu Wykonawczego Kustanajskiej Rady Obwodowej. 28 czerwca 1938 został aresztowany na fali wielkiej czystki i 26 października 1940 skazany na 8 lat pozbawienia wolności.

</doc>
<doc id="3688367" url="https://pl.wikipedia.org/wiki?curid=3688367" title="Abżan Żusupow">
Abżan Żusupow

Abżan Sujkumbajewicz Żusupow (ros. Абжан Суйкумбаевич Жусупов, ur. 15 czerwca 1907 w aule Kzył-Tomar w obwodzie akmolińskim, zm. 25 sierpnia 1986) – działacz państwowy i partyjny Kazachskiej SRR.
Życiorys.
Należał do WKP(b), 1929–1931 służył w Armii Czerwonej, 1931–1932 był słuchaczem fakultetu robotniczego przy Moskiewskim Instytucie Metali Kolorowych im. Mołotowa, a 1932-1937 wykonawcą odpowiedzialnym i I zastępcą szefa Północnokazachstańskiego Obwodowego Zarządu Łączności. Następnie został I zastępcą przewodniczącego Komitetu Wykonawczego Północnokazachstańskiej Rady Obwodowej, 1940–1941 był zastępcą szefa obwodowego oddziału rolniczego w Semipałatyńsku, 1941 zastępcą kierownika Wydziału Kadr Komitetu Obwodowego Komunistycznej Partii (bolszewików) Kazachstanu w Semipałatyńsku, a 1941-1945 przewodniczącym Komitetu Wykonawczego Semipałatyńskiej Rady Obwodowej. W latach 1945–1949 był przewodniczącym Komitetu Wykonawczego Kustanajskiej Rady Obwodowej, 1949–1952 słuchaczem Wyższej Szkoły Partyjnej przy KC WKP(b), a od 1952 do kwietnia 1955 przewodniczącym Komitetu Wykonawczego Gurjewskiej Rady Obwodowej. Od kwietnia 1955 do 1958 był ministrem kontroli państwowej Kazachskiej SRR, 1958-1961 przewodniczącym Komisji Kontroli Radzieckiej Rady Ministrów Kazachskiej SRR, 1963–1965 przewodniczącym Komitetu Kontroli Partyjno-Państwowej Ałmackiego Komitetu Obwodowego KPK i Komitetu Wykonawczego Ałmackiej Rady Obwodowej, a 1965-1967 przewodniczącym Ałmackiego Obwodowego Komitetu Kontroli Ludowej, następnie przeszedł na emeryturę.

</doc>
<doc id="3688377" url="https://pl.wikipedia.org/wiki?curid=3688377" title="Max Rasmussen">
Max Rasmussen

 
Max Kiel Rasmussen (ur. 11 grudnia 1945 w Lemvigu) – duński piłkarz występujący na pozycji pomocnika.
Kariera klubowa.
Rasmussen karierę rozpoczynał w trzecioligowym zespole Herning Fremad. W 1970 roku przeszedł do pierwszoligowego Akademisk BK. W sezonie 1970 wywalczył z nim wicemistrzostwo Danii, a w sezonie 1971 spadł do drugiej ligi. W 1973 roku został graczem pierwszoligowego Vejle BK. W sezonie 1974 wywalczył z nim wicemistrzostwo Danii, po czym zakończył karierę.
Kariera reprezentacyjna.
W reprezentacji Danii Rasmussen zadebiutował 3 lipca 1972 w wygranym 5:2 towarzyskim meczu z Islandią. W tym samym roku został powołany do kadry na Letnie Igrzyska Olimpijskie, które Dania zakończyła na drugiej rundzie. W drużynie narodowej rozegrał 5 spotkań, wszystkie w 1972 roku.

</doc>
<doc id="3688385" url="https://pl.wikipedia.org/wiki?curid=3688385" title="Anatolij Batamirow">
Anatolij Batamirow

Anatolij Michajłowicz Batamirow (ros. Анатолий Михайлович Батамиров, ur. 23 lutego 1900 w Syzraniu, zm. 15 listopada 1983) – radziecki działacz państwowy i partyjny.
Życiorys.
W latach 1918-1920 służył w Armii Czerwonej, 1920 został członkiem RKP(b), 1920-1921 był słuchaczem Wyższych Kursów Wojskowo-Politycznych przy KC KP(b)U, potem służył w kompanii kijowskiego gubernialnego oddziału specjalnego do walki z bandytyzmem. W latach 1923-1930 był dyrektorem kombinatu cukrowniczego w Połtawie, 1930-1932 studiował w Kijowskiej Akademii Handlowo-Przemysłowej, 1932-1937 był dyrektorem kombinatu cukrowniczego w obwodzie winnickim, a 1939-1940 trustu cukrowniczego w Woroneżu, następnie 1940-1942 był zastępcą ludowego komisarza rolnictwa ZSRR. Do marca 1943 był zastępcą przewodniczącego Komitetu Wykonawczego Tulskiej Rady Obwodowej, od marca 1943 do lipca 1944 przewodniczącym Komitetu Wykonawczego Tulskiej Rady Obwodowej, od lipca 1944 do sierpnia 1945 przewodniczącym Komitetu Wykonawczego Kałuskiej Rady Obwodowej, a od czerwca 1946 do lipca 1947 przewodniczącym Komitetu Wykonawczego Ałtajskiej Rady Krajowej. Od lipca 1947 do maja 1949 był zastępcą przewodniczącego Komitetu Wykonawczego Ałtajskiej Rady Krajowej, od maja 1949 do sierpnia 1951 przewodniczącym Komitetu Wykonawczego Nowosybirskiej Rady Obwodowej, 1952-1955 szefem Rosgławlesosnaba Ministerstwa Przemysłu Leśnego ZSRR, a 1955-1957 przewodniczącym Komitetu Wykonawczego Kustanajskiej Rady Obwodowej, następnie przeszedł na emeryturę. Został odznaczony dwoma Orderami Lenina i Orderem Wojny Ojczyźnianej I klasy.

</doc>
<doc id="3688391" url="https://pl.wikipedia.org/wiki?curid=3688391" title="Otocichla mupinensis">
Otocichla mupinensis



</doc>
<doc id="3688393" url="https://pl.wikipedia.org/wiki?curid=3688393" title="2014 w sztukach plastycznych">
2014 w sztukach plastycznych



</doc>
<doc id="3688394" url="https://pl.wikipedia.org/wiki?curid=3688394" title="Władysław Wajnert">
Władysław Wajnert

Władysław Wajnert ps. "Władek, Tramwajarz" (ur. 29 września 1921 w Mohylewie, zm. 14 kwietnia 2016) – żołnierz polskiego ruchu oporu w czasie II wojny światowej, powstaniec warszawski.
Życiorys.
W 1925 roku przeprowadził się wraz z rodziną z Mohylewa do Warszawy. Uczęszczał do warszawskich gimnazjów: III przy ul. Śniadeckich oraz IV przy ul. Skaryszewskiej oraz do gimnazjum biskupiego w Drohiczynie, gdzie zdał „małą maturę”. Podczas kampanii wrześniowej 1939 roku wstąpił w szeregi jednego z Batalionów Obrony Narodowej. Po agresji ZSRR na Polskę został wzięty do niewoli przez Armię Czerwoną w okolicach Kowla. Udało mu się zbiec i powrócić do Warszawy. Tam wstąpił do Szarych Szeregów. Był członkiem batalionów: „Zośka” oraz „Parasol” oraz Organizacji Malego Sabotażu „Wawer” i OS „Jerzy”. w 1943 roku ukończył Szkołę Podchorążych Rezerwy Piechoty „Agricola”. Brał udział w akcjach: „Góral”, „Szymanów” oraz „Polowanie”, a także – jako żołnierz Kedywu – w przeprowadzonej 10 lipca 1944 roku akcji na aptekę Wendego przy ul. Krakowskie Przedmieście 55, podczas której zdobyto narzędzia chirurgiczne, lekarstwa, środki znieczulające oraz materiały opatrunkowe.
Po wybuchu powstania warszawskiego walczył na Żoliborzu jako żołnierz plutonu 230 Zgrupowania „Żniwiarz” Obwodu Żoliborz Armii Krajowej. Po upadku powstania był więźniem Stalagu XI A Altengrabow. W obozie przebywał do wyzwolenia go przez wojska brytyjskie. Wojnę zakończył w stopniu plutonowego. Do Polski powrócił w 1946 roku. Pomimo przeszłości w Armii Krajowej nie był represjonowany przez aparat bezpieczeństwa. Pracował jako ekonomista, działając m.in. w Związku Rewizyjnym Spółdzielni RP.
Po śmierci został pochowany w grobie rodzinnym na cmentarzu Powązkowskim w Warszawie.
W uznaniu zasług Władysław Wajnert został odznaczony m.in. Krzyżem Srebrnym Orderu Virtuti Militari, Krzyżem Walecznych (dwukrotnie), Krzyżami: Kawalerskim oraz Oficerskim Orderu Odrodzenia Polski, Warszawskim Krzyżem Powstańczym, Krzyżem Partyzanckim, Krzyżem Armii Krajowej oraz Krzyżem „Za Zasługi dla ZHP” z Rozetą z Mieczami.

</doc>
<doc id="3688395" url="https://pl.wikipedia.org/wiki?curid=3688395" title="Michaił Motoriko">
Michaił Motoriko

Michaił Gieorgijewicz Motoriko (ros. Михаил Георгиевич Моторико, ur. 13 listopada 1920 we wsi Dubrowka w guberni smoleńskiej, zm. 14 września 1988) – radziecki działacz państwowy i partyjny.
Życiorys.
Od 1940 należał do WKP(b), 1941-1946 służył w Armii Czerwonej, 1947 ukończył Moskiewski Zootechniczny Instytut Hodowli Koni i został zootechnikiem stadniny w Kustanaju, potem dyrektorem stadniny w Kustanaju. W 1958 został I sekretarzem Zatobolskiego Rejonowego Komitetu KPK w obwodzie kustanajskim, potem do 1963 był szefem rejonowego zarządu produkcji i zapasów produktów rolniczych, od stycznia 1963 do grudnia 1964 był przewodniczącym Komitetu Wykonawczego Kustanajskiej Wiejskiej Rady Obwodowej, a od grudnia 1964 do czerwca 1971 przewodniczącym Komitetu Wykonawczego Kustanajskiej Rady Obwodowej. Od czerwca 1971 był zastępcą przewodniczącego Rady Ministrów Kazachskiej SRR, jednocześnie 1971-1985 ministrem gospodarki rolnej Kazachskiej SRR, 1985 przeszedł na emeryturę.

</doc>
<doc id="3688405" url="https://pl.wikipedia.org/wiki?curid=3688405" title="Iwan Słażniow">
Iwan Słażniow

Iwan Gawriłowicz Słażniow (ros. Иван Гаврилович Слажнёв, ur. 7 stycznia 1913 w Szpole, zm. 9 września 1978) – radziecki działacz państwowy i partyjny.
Życiorys.
Uczył się w technikum mechanizacji gospodarki rolnej w Pryłukach, po czym 1931-1934 pracował jako mechanik w stanicy maszynowo-traktorowej w Uzbeckiej SRR i Ukraińskiej SRR, 1934-1940 studiował w Charkowskim Instytucie Mechanizacji i Elektryfikacji Gospodarki Rolnej, 1939 został członkiem WKP(b). W latach 1940-1942 był dyrektorem stanicy maszynowo-traktorowej, 1942 został I sekretarzem, następnie II sekretarzem rejonowego komitetu Komunistycznej Partii (bolszewików) Kazachstanu w obwodzie północnokazachstańskim, 1944-1947 ponownie był dyrektorem stanicy maszynowo-traktorowej, 1947-1953 był szefem obwodowego zarządu gospodarki rolnej w Kustanaju. W 1953 był I zastępcą przewodniczącego, a 1953-1955 przewodniczącym Komitetu Wykonawczego Kustanajskiej Rady Obwodowej, od 1955 do lutego 1962 zastępcą przewodniczącego Rady Ministrów Kazachskiej SRR i jednocześnie od 1961 do lutego 1962 ministrem zapasów Kazachskiej SRR. Od lutego 1962 do stycznia 1963 był I sekretarzem Pawłodarskiego Komitetu Obwodowego KPK, od stycznia 1963 do grudnia 1964 I sekretarzem Pawłodarskiego Wiejskiego Komitetu Obwodowego KPK, a od grudnia 1964 do marca 1965 ponownie I sekretarzem Pawłodarskiego Komitetu Obwodowego KPK. Od marca do października 1965 przewodniczącym Komitetu Wykonawczego Celinnej Rady Krajowej, od października do grudnia 1965 zastępcą przewodniczącego, a od grudnia 1965 do końca życia I zastępcą przewodniczącego Rady Ministrów Kazachskiej SRR, jednocześnie od 8 kwietnia 1966 do 24 lutego 1976 był zastępcą członka KC KPZR.

</doc>
<doc id="3688407" url="https://pl.wikipedia.org/wiki?curid=3688407" title="Keld Bak">
Keld Bak

 
Keld Egon Bak (ur. 7 czerwca 1944 w Hammer) – duński piłkarz występujący na pozycji napastnika.
Kariera klubowa.
Bak przez całą karierę występował w zespole Næstved IF. Zadebiutował tam w sezonie 1965 w drugiej lidze. W sezonie 1971 awansował z klubem do pierwszej ligi. W sezonach 1972 oraz 1975 zajmował w niej 3. miejsce. W sezonie 1976 spadł do drugiej ligi. W 1977 roku zakończył karierę.
Kariera reprezentacyjna.
W reprezentacji Danii Bak zadebiutował 30 listopada 1966 w przegranym 0:2 meczu eliminacji Mistrzostw Europy 1968 z Holandią. W 1972 roku został powołany do kadry na Letnie Igrzyska Olimpijskie, które Dania zakończyła na drugiej rundzie. W latach 1966-1972 w drużynie narodowej rozegrał 12 spotkań i zdobył 3 bramki.

</doc>
<doc id="3688425" url="https://pl.wikipedia.org/wiki?curid=3688425" title="Hans Ewald Hansen">
Hans Ewald Hansen

 
Hans Ewald Hansen (ur. 15 lutego 1944 w Nykøbing Falster) – duński piłkarz występujący na pozycji pomocnika.
Kariera klubowa.
Hansen przez całą karierę występował w zespole B 1901. Zadebiutował tam w sezonie 1962 w drugiej lidze. W tamtym sezonie awansował też z klubem do pierwszej ligi. W sezonie 1965 spadł z nim do drugiej ligi, a w sezonie 1968 ponownie awansował do pierwszej. Spędził w niej 11 sezonów, a w 1979 roku znowu spadł do drugiej ligi. W 1980 roku zakończył karierę.
Kariera reprezentacyjna.
W reprezentacji Danii Hansen zadebiutował 8 września 1971 w zremisowanym 0:0 meczu Mistrzostw Nordyckich z Finlandią. W 1972 roku został powołany do kadry na Letnie Igrzyska Olimpijskie, które Dania zakończyła na drugiej rundzie. W latach 1971–1974 w drużynie narodowej rozegrał 14 spotkań i zdobył 1 bramkę.

</doc>
<doc id="3688427" url="https://pl.wikipedia.org/wiki?curid=3688427" title="Hélio Pereira dos Santos">
Hélio Pereira dos Santos

Hélio Pereira dos Santos (ur. 18 listopada 1967 w Pão de Açúcar) – brazylijski duchowny rzymskokatolicki, biskup pomocniczy São Salvador da Bahia w latach 2016–2020, biskup koadiutor Serrinha w latach 2020–2021, biskup diecezjalny Serrinha od 2021.
Życiorys.
Urodził się 18 listopada 1967 w Pão de Açúcar w stanie Alagoas. Ukończył studia filozoficzne (1990–1992) w archidiecezjalnym seminarium duchownym w Maceió oraz teologię (1993–1996) na Papieskim Uniwersytecie Katolickim w Rio de Janeiro. Uczęszczał na kurs literatury na State University of Alagoas i specjalizował się w historii w Centrum Studiów Wyższych w Maceió (CESMAC) oraz w nauczaniu języka angielskiego na Uniwersytecie Cândido Mendes. Święcenia prezbiteratu przyjął 19 grudnia 1996.
Po święceniach pełnił kolejno następujące stanowiska: skarbnik Kolegium św. Vincenta w Pão de Açúcar; rektor seminarium św. Jana Marii Vianneya w Palmeira dos Índios; kapelan Matki Bożej z Aparecidy w parafii São Vicente i Divina Pastora w parafii Opieki Matki Boskiej; wikariusz w parafii Matka Boża Saudyjska w Igaci; koordynator ds. Duszpasterstwa; wikariusz generalny; kanclerz Kurii; proboszcz parafii Dobry Jezus ubogich w Quebrangulo; członek Rad: Kapłańskiej i Kolegium konsultorów.
Ponadto był profesorem Centrum Studiów Wyższych w Maceió (CESMAC), Państwowej Fundacji Zdrowia w Sergipe oraz na Wydziale św. Tomasza z Akwinu w Palmeira dos Índios.
27 kwietnia 2016 papież Franciszek prekonizował go biskupem pomocniczym archidiecezji São Salvador da Bahia ze stolicą tytularną Thiava. Święcenia biskupie otrzymał 22 lipca 2016 w katedrze Opieki Matki Bożej w Palmeira dos Índios. Udzieli mu ich Dulcênio Fontes de Matos, biskup diecezjalny Palmeira dos Índios, w asyście Murilo Kriegera, arcybiskupa metropolity São Salvador da Bahia i José Francisco Falcão de Barrosa, biskupa pomocniczego Ordynariatu Polowego Brazylii.
W Regionie Północno–Wschodnim 3 Konferencji Episkopatu Brazylii jest przewodniczącym Komisji ds. Diakonów.
16 października 2020 papież Franciszek mianował go biskupem koadiutorem diecezji Serrinha. 3 lutego 2021 po przyjęciu rezygnacji biskupa Ottorina Assolariegi został ustanowiony biskupem diecezjalnym i tym samym kanonicznie objął urząd.

</doc>
<doc id="3688436" url="https://pl.wikipedia.org/wiki?curid=3688436" title="Valdemar Hansen">
Valdemar Hansen

 
Jørn Valdemar Hansen (ur. 19 maja 1946 w Nysted) – duński piłkarz występujący na pozycji bramkarza.
Kariera klubowa.
Hansen w swojej karierze reprezentował barwy zespołów B 1901, Døllefjelde Musse IF, BK Frem oraz Slagelse B&amp;I.
Kariera reprezentacyjna.
W reprezentacji Danii Hansen wystąpił jeden raz, 2 maja 1973 w zremisowanym 1:1 meczu eliminacji Mistrzostw Świata 1974 z Czechosłowacją. Wcześniej, w 1972 roku został powołany do kadry na Letnie Igrzyska Olimpijskie, które Dania zakończyła na drugiej rundzie.

</doc>
<doc id="3688439" url="https://pl.wikipedia.org/wiki?curid=3688439" title="Kurt Berthelsen">
Kurt Berthelsen

 
Kurt Dalgaard Berthelsen (ur. 27 listopada 1943 w Nörre Tranders) – duński piłkarz występujący na pozycji napastnika.
Kariera klubowa.
Berthelsen w swojej karierze reprezentował barwy zespołów Hvidovre IF oraz Aalborg BK. Wraz z Aalborgiem zdobył dwa Puchary Danii (1966, 1970).
Kariera reprezentacyjna.
W 1972 roku Berthelsen został powołany do reprezentacji Danii na Letnie Igrzyska Olimpijskie, które Dania zakończyła na drugiej rundzie. W drużynie narodowej nie rozegrał żadnego spotkania.

</doc>
<doc id="3688440" url="https://pl.wikipedia.org/wiki?curid=3688440" title="Sawielij Safronow">
Sawielij Safronow

Sawielij Siemionowicz Safronow (Safronidi), ros. Савелий Семёнович Сафронов (Сафрониди) (ur. 1 września 1925 we Władykaukazie; zm. 15 kwietnia 1997 w Petersburgu) – rosyjski piłkarz pochodzenia greckiego, grający na pozycji obrońcy, trener piłkarski. Uczestnik II wojny światowej.
Kariera piłkarska.
W 1946 rozpoczął karierę piłkarską w zespole Dinamo Rostów nad Donem. W 1948 został służbowo skierowany do Dinama Leningrad. W 1954 odszedł do klubu Trudowyje Riezierwy Leningrad, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw w latach 1955-1956 szkolił młodzież w Szkole Sportowej Trudowyje Riezierwy Leningrad. W 1957 prowadził Trudowyje Riezierwy Stawropol, a w 1958 Trudowyje Riezierwy Taszkent. W lutym 1959 został mianowany na stanowisko starszego trenera w klubie Admirałtiejec Leningrad, w którym pracował do maja 1959. W 1960 trenował kolejny klub Trudowyje Riezierwy z Lipiecka. W marcu 1961 stał na czele Sokołu Leningrad, a po roku w marcu 1962 zmienił klub na Skorochod Leningrad. Od grudnia 1962 do sierpnia 1963 pomagał trenować Trudowi Rezerwy Ługańsk. Potem do końca 1963 ponownie prowadził Skorochod Leningrad. W 1964 stał na czele Spartaka Samarkanda. W czerwcu 1964 został zaproszony do sztabu szkoleniowego Paxtakoru Taszkent, w którym najpierw pomagał trenować, a od lipca do sierpnia 1964 pełnił obowiązki starszego trenera klubu. W grudniu 1964 opuścił Paxtakor i powrócił do Spartaka Samarkanda, którym kierował do sierpnia 1965. W październiku 1965 został mianowany na stanowisko starszego trenera Siewieru Murmańsk, który prowadził przez 8 lat do października 1973. Od 1974 do stycznia 1983 pracował w Szkole Sportowej Turbostroitiel Leningrad, a w lutym 1983 przeniósł się do Szkoły Sportowej Smiena Leningrad.
15 kwietnia 1997 zmarł w Sankt-Petersburgu w wieku 71 lat.

</doc>
<doc id="3688441" url="https://pl.wikipedia.org/wiki?curid=3688441" title="Rynek nieregulowany">
Rynek nieregulowany



</doc>
<doc id="3688445" url="https://pl.wikipedia.org/wiki?curid=3688445" title="Mecz Gwiazd PLKK 2011">
Mecz Gwiazd PLKK 2011

Mecz Gwiazd – Polska – Gwiazdy FGE 2011 – towarzyski mecz koszykówki rozegrany 13 lutego 2011 roku w hali „Globus”, w Lublinie. W spotkaniu wzięły udział zawodniczki najwyższej klasy rozgrywkowej w Polsce oraz reprezentantki Polski.
Skład podstawowy zespołu gwiazd został wybrany poprzez głosowanie fanów. Pięć zawodniczek rezerwowych wybrali trenerzy. Dwie ostatnie zawodniczki, Samanthę Richards (KSSSE AZS PWSZ Gorzów Wlkp.) i Bernice Mosby (PTS Lider Pruszków) wybrał Zarząd PLKK.
Z powodów zdrowotnych w drużynie gwiazd nie wystąpiły: Veronika Bortelová (Energa Toruń), Samantha Richards (KSSSE AZS PWSZ Gorzów Wielkopolski), Jelena Leuczanka (Wisła Can-Pack Kraków). W ich miejsce zaproszono Sharnee Zoll (CCC Polkowice) i Brittany Denson (Matizol Lider Pruszków).
Zawodniczki rezerwowe kadry Polski, które nie wystąpiły w spotkaniu:
Do konkursu rzutów za 3 punkty przystąpiły Do konkursu rzutów Erin Phillips i Laurie Koehn z drużyny gwiazd FGE oraz Elżbieta Mowlik i Alicja Bednarek z reprezentacji Polski. Tytuł wywalczyła Koehn, pokonując w finale Phillips.
Statystyki spotkania.
pogrubienie – oznacza zawodniczkę składu podstawowego

</doc>
<doc id="3688446" url="https://pl.wikipedia.org/wiki?curid=3688446" title="Triumph Engineering">
Triumph Engineering



</doc>
<doc id="3688450" url="https://pl.wikipedia.org/wiki?curid=3688450" title="Motocyklowe Mistrzostwa Świata 1952">
Motocyklowe Mistrzostwa Świata 1952

Motocyklowe Mistrzostwa Świata 1952 – czwarty sezon motocyklowych mistrzostw świata.

</doc>
<doc id="3688451" url="https://pl.wikipedia.org/wiki?curid=3688451" title="Anioły z Mons">
Anioły z Mons

Anioły z Mons (ang. "Angels of Mons") – fikcyjne postacie, anioły, które miały się ukazywać żołnierzom brytyjskim podczas I wojny światowej.
Legenda o Aniołach z Mons pochodzi od walijskiego pisarza Arthura Machena. 29 września 1914 roku opublikował on na łamach gazety "The Evening News" opowiadanie ku pokrzepieniu serc, zatytułowane „The Bowmen” („Łucznicy”). Dzieło dotyczyło krwawej bitwy pod Mons w Belgii, jaka miała miejsce 23 sierpnia 1914 roku. Podczas jej działań wojska brytyjskie (Brytyjski Korpus Ekspedycyjny) osłaniały odwrót Francuzów, walcząc z przeważającymi liczebnie Niemcami. Machen, ujęty bohaterstwem Brytyjczyków, napisał opowiadanie, w którym pewien żołnierz zmawia modlitwę do świętego Jerzego, przywołującą na pole walki widmowych łuczników. Od ich strzał Niemcy zostają zdziesiątkowani, ale potem, podczas oględzin, ich ciała nie posiadają żadnych ran. Machen opisywał sytuację w następujący sposób: 
Opowiadanie podniosło ducha przygnębionych Brytyjczyków, a czytelnicy przyjęli je z entuzjazmem.
W trakcie dalszych działań wojennych zaczęły napływać z frontu relacje żołnierzy brytyjskich, którzy mieli widzieć pod Mons widmowe postacie – nie łuczników jednak, lecz anioły. Relacje różniły się w szczegółach, ale ich sens był zbieżny. Machen złożył oświadczenie, że postacie przez niego stworzone były jedynie fikcją literacką, ale nie przyniosło ono rezultatów. Wielu ludzi uwierzyło, że Opatrzność czuwa nad państwami Ententy i jest po ich stronie. Ralph Shirley napisał w 1918 roku o tym fenomenie książkę „The Angel Warriors at Mons”.

</doc>
<doc id="3688453" url="https://pl.wikipedia.org/wiki?curid=3688453" title="Rudi Strittich">
Rudi Strittich

 
Rudolf "Rudi" Strittich (ur. 3 marca 1922, zm. 11 lipca 2010) – austriacki piłkarz występujący na pozycji pomocnika. Trener piłkarski.
Kariera klubowa.
Strittich jako junior grał w zespołach Vorwärts Steyr, NSTG Graslitz, NSTG Falkenau oraz First Vienna. Jako senior występował zaś w drużynach Vorwärts Steyr, First Vienna, Triestina, Deportivo Samarios oraz Besançon RC.
Kariera reprezentacyjna.
W reprezentacji Austrii Strittich zadebiutował 6 października 1946 w przegranym 0:2 towarzyskim meczu z Węgrami. W latach 1946-1949 w drużynie narodowej rozegrał 4 spotkania.
Kariera trenerska.
Karierę trenerską Strittich rozpoczął w Sturmie Graz. Następnie prowadził szwajcarski FC Basel i grecki Apollon Kalamaria. W 1961 roku został trenerem duńskiego Esbjerga, z którym w sezonach 1961 oraz 1962 zdobył mistrzostwo Danii.
Po tych sukcesach Strittich odszedł z klubu i prowadził Vorwärts Steyr, a także Viborg FF. W 1965 roku wrócił do Esbjerga i w sezonie 1965 wywalczył z nim kolejne mistrzostwo Danii. W Esbjergu pracował do sezonu 1967, a potem w latach 1968-1969 trenował Aalborg BK.
W 1970 roku Strittich został selekcjonerem reprezentacji Danii. W roli tej zadebiutował 19 maja 1970 w przegranym 0:2 towarzyskim meczu z Polską. W 1972 roku prowadzona przez niego drużyna Danii wzięła udział w Letnich Igrzyskach Olimpijskich, które zakończyła na drugiej rundzie. Kadrę Danii trenował do 1975 roku. Łącznie poprowadził ją w 53 spotkaniach.
Potem Strittich był szkoleniowcem hiszpańskiego Realu Murcia, Esbjerga, z którym w 1979 zdobył czwarte mistrzostwo Danii oraz Austrii Salzburg.

</doc>
<doc id="3688454" url="https://pl.wikipedia.org/wiki?curid=3688454" title="Kościół Zmartwychwstania Pańskiego w Dzierżoniowie">
Kościół Zmartwychwstania Pańskiego w Dzierżoniowie

Kościół Zmartwychwstania Pańskiego – rzymskokatolicki kościół filialny należący do parafii św. Jerzego w Dzierżoniowie.
Jest to dawna kaplica pogrzebowa wzniesiona na cmentarzu parafialnym w 1910 roku według projektu Hermanna Foerstera. Po II wojnie światowej odbywały się w niej lekcje religii dla dzieci uczęszczających do ówczesnej Szkoły Podstawowej Nr 4 w Dzierżoniowie. W latach 1981-1982 kaplica została adaptowana na kościół. W prezbiterium zaprojektowanym przez księdza profesora Jana Dębskiego, zostało zamontowane trwałe tabernakulum. Budowla została konsekrowana w dniu 7 października 1983 roku przez księdza biskupa Wincentego Urbana.

</doc>
<doc id="3688455" url="https://pl.wikipedia.org/wiki?curid=3688455" title="Baka (duch)">
Baka (duch)

Baka – legendarne haitańskie widmo, które wraca po śmierci na Ziemię, by odżywiać się ludzkim mięsem.
Według haitańskich wierzeń ludowych, ludzie, którzy mają się w przyszłości stać tego rodzaju demonami, za życia przynależą do tajnego stowarzyszenia, nauczającego ich jak się zachowywać po śmierci.

</doc>
<doc id="3688457" url="https://pl.wikipedia.org/wiki?curid=3688457" title="Kaplica św. Mikołaja w Kryłowie-Kolonii">
Kaplica św. Mikołaja w Kryłowie-Kolonii

Kaplica św. Mikołaja w Kryłowie-Kolonii – rzymskokatolickie oraz rodzimowiercze sanktuarium w Kryłowie-Kolonii, w przeszłości otaczane kultem także przez unitów oraz prawosławnych.
Historia.
Czas powstania kaplicy św. Mikołaja nie jest znany. Według niektórych badaczy sanktuarium powstało na miejscu, gdzie dawniej składano ofiary słowiańskiemu bogu umarłych i opiekunowi bydła – Welesowi, przedstawianemu pod postacią wilka lub wilkołaka. Po rozprzestrzenieniu się na tych terenach chrześcijaństwa w obrządku wschodnim kult Welesa utożsamiono z kultem św. Mikołaja z Miry, patrona pasterzy i bydła. Powstanie kaplicy w Kryłowie-Kolonii mogło być inicjatywą zakonników z klasztoru Reformatów w Kryłowie, którzy dowiedzieli się o trwaniu niechrześcijańskiego kultu wśród miejscowej ludności. Oni też do czasu kasaty klasztoru w XIX w. opiekowali się kaplicą. Wokół sanktuarium krążą również lokalne legendy, według których figurę św. Mikołaja nakazał ustawić miejscowy rządca, wdzięczny za uzdrowienie lub jako modlitwę w intencji uchronienia bydła przed pomorem, który zobaczył we śnie. Jeszcze inna legenda przedstawia sanktuarium św. Mikołaja z wilkiem jako wotum dziękczynne miejscowego dziedzica, który w tym miejscu przeżył napad wilków na konie wiozące jego sanie. Obecnie znajdująca się w Kryłowie-Kolonii figura wykonana jest w stylu rokokowym, a zatem powstała w XVIII w.; nie wiadomo, czy przed nią istniała inna i jak wyglądała. 
Wodzie ze źródła, nad którym znajduje się kaplica, przypisywano na przestrzeni wieków moc leczenia bezpłodności i impotencji, chorób skóry, reumatyzmu, ślepoty i innych chorób. Według miejscowej tradycji bezpłodne kobiety, modląc się w sanktuarium o urodzenie dziecka, powinny nie tylko wykąpać się w źródle, ale również usiąść nago na wilku i pogłaskać go, wypowiadając swoją prośbę. Inni chorzy natomiast według ludowej tradycji przybywali przed figurę w noc pełni księżyca, dotykali figury wilka, kąpali się w wodzie i pozostawiali przy źródle płótno lub chustę, którymi się wcześniej wycierali. Sanktuarium w XIX w. otaczane było kultem zarówno przez katolików obrządku łacińskiego i unickiego, ale również przez ludność prawosławną (po likwidacji unickiej diecezji chełmskiej w 1875); swoje nabożeństwa w tym miejscu organizowały obydwa wyznania, a kaplica zaliczała się do najsłynniejszych miejsc kultu w regionie. W 1911 doszło do krótkotrwałego konfliktu między proboszczem rzymskokatolickiej parafii w Kryłowie a prawosławnym duchownym z pobliskich Szychowic o podział ofiar pozostawianych przez wiernych w skarbonce przy źródle, ostatecznie jednak sprawa została załatwiona polubownie – każda parafia miała odtąd prawo do połowy datków. Prawosławny kult w kaplicy św. Mikołaja zanikł po wywiezieniu ludności ukraińskiej z Hrubieszowszczyzny, trwa natomiast kult rzymskokatolicki; kaplica jest popularnym celem pielgrzymkowym. W XXI w. nad źródłem wzniesiona została niewielka grota maryjna.
Opis.
Święty Mikołaj został ukazany w sanktuarium jako biskup rzymskokatolicki, w mitrze na głowie, sutannie, komży, kapie i stule, z pastorałem w dłoni. W drugiej ręce trzyma księgę, na której spoczywają trzy złote kule, jakie według legendy biskup podarował w tajemnicy jako posag trzem ubogim młodym kobietom. Na ziemi stoi kosz, w którym znajdują się trzy głowy dzieci cudownie wskrzeszonych, według innej legendy, przez św. Mikołaja. Świętemu towarzyszy siedzący na ziemi wilk. Dawniej św. Mikołajowi towarzyszyły dwa aniołki. Pierwotnie rzeźby znajdowały się wprost pod drzewami, ok. r. 1995 ustawiono nad nimi daszek.

</doc>
<doc id="3688458" url="https://pl.wikipedia.org/wiki?curid=3688458" title="Motocyklowe Mistrzostwa Świata 1953">
Motocyklowe Mistrzostwa Świata 1953

Motocyklowe Mistrzostwa Świata 1953 – piąty sezon motocyklowych mistrzostw świata.

</doc>
<doc id="3688459" url="https://pl.wikipedia.org/wiki?curid=3688459" title="Bezgłowe widmo z Berrimy">
Bezgłowe widmo z Berrimy

Bezgłowe widmo z Berrimy (ang. "Berrima’s Headless Ghost") – fikcyjna postać, duch bezgłowej kobiety, mający się ukazywać w miejscowości Berrima w Nowej Południowej Walii, niedaleko Sydney.
Duch to postać Lucretii Dunkley, właścicielki zajazdu „Three Legs O’Man” („Trzy nogi człowieka”), którą powieszono 22 października 1842 w miejskim więzieniu za zabójstwo bogatego farmera, klienta jej zajazdu i zagrabienie mu pięciuset suwerenów. Po egzekucji ciału odcięto głowę dla celów naukowych. Od tego czasu bezgłowe widmo widywano w okolicy więzienia, w tamtejszym gaju piniowym. Ukazywało się ono przez wiele dziesięcioleci, aż do wycięcia gaju w XX wieku. Po przerwie zanotowano jeszcze jeden taki przypadek, w 1961 (jakoby widziano wtedy, w rejonie ruin gospody, charczącą i duszącą się kobietę bez głowy).

</doc>
<doc id="3688461" url="https://pl.wikipedia.org/wiki?curid=3688461" title="Niels-Christian Holmstrøm">
Niels-Christian Holmstrøm

 
Niels-Christian Holmstrøm (ur. 23 lutego 1947 w Kopenhadze) – duński piłkarz występujący na pozycji napastnika. Trener piłkarski.
Kariera klubowa.
Holmstrøm karierę rozpoczynał w sezonie 1967 w pierwszoligowym zespole KB. W sezonie 1968 wywalczył z nim mistrzostwo Danii, a w sezonie 1969 wicemistrzostwo Danii i Puchar Danii.
W 1969 roku Holmstrøm został graczem holenderskiego ADO Den Haag. Spędził tam sezon 1969/1970, a potem odszedł do innego pierwszoligowca, HFC Haarlem. Jego barwy reprezentował również przez jeden sezon. W 1971 roku wrócił do KB. W sezonie 1974 zdobył z nim mistrzostwo Danii. Został też uznany piłkarzem roku w Danii.
Pod koniec 1974 roku przeszedł do francuskiego Girondins Bordeaux. W Division 1 zadebiutował 12 stycznia 1975 w przegranym 2:5 meczu z FC Sochaux-Montbéliard, w którym strzelił także gola. Graczem Girondins był przez trzy sezony. W 1977 roku wrócił do KB. W tym samym roku zakończył karierę.
Kariera reprezentacyjna.
W reprezentacji Danii Holmstrøm zadebiutował 4 grudnia 1968 w zremisowanym 1:1 towarzyskim meczu z Irlandią. 12 stycznia 1969 w wygranym 5:1 towarzyskim pojedynku z Bermudami strzelił pierwszego gola w kadrze. W latach 1968-1976 w drużynie narodowej rozegrał 15 spotkań i zdobył 4 bramki.

</doc>
<doc id="3688462" url="https://pl.wikipedia.org/wiki?curid=3688462" title="Wełnogałązkowcowate">
Wełnogałązkowcowate

Wełnogałązkowcowate ("Lachnocladiaceae" D.A. Reid) – rodzina grzybów z rzędu gołąbkowców ("Russulales").
Systematyka.
Pozycja według Index Fungorum: "Lachnocladiaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" rodzina "Lachnocladiaceae" to takson monotypowy z jednym tylko rodzajem:
Nazwy polskie według W. Wojewody z 2003 r.

</doc>
<doc id="3688463" url="https://pl.wikipedia.org/wiki?curid=3688463" title="Lachnocladiaceae">
Lachnocladiaceae



</doc>
<doc id="3688464" url="https://pl.wikipedia.org/wiki?curid=3688464" title="Boggart">
Boggart

Boggart – duch charakterystyczny dla folkloru północnych rejonów Anglii, w szczególności dla dystryktu Lancaster.
Boggart jest duchem psotnym i złośliwym. Najczęściej wpełza nocami do sypialni i ściąga ze śpiących ludzi pościel, a także obmacuje ich zimnymi, mokrymi dłońmi. Zanotowano również drastyczniejsze przypadki, kiedy to boggart miał porywać gosposi dziecko i ciskać nim na piec.

</doc>
<doc id="3688466" url="https://pl.wikipedia.org/wiki?curid=3688466" title="Motocyklowe Mistrzostwa Świata 1954">
Motocyklowe Mistrzostwa Świata 1954

Motocyklowe Mistrzostwa Świata 1954 – szósty sezon motocyklowych mistrzostw świata.

</doc>
<doc id="3688468" url="https://pl.wikipedia.org/wiki?curid=3688468" title="Kazimierz Sulimierski">
Kazimierz Sulimierski

Kazimierz Sulimierski (ur. ok. 1855, zm. 17 kwietnia 1914 w Sanoku) – polski inżynier.
Życiorys.
Pochodził z Kalisza. Został pracownikiem Fabryki Wagonów i Maszyn w Sanoku – Kazimierz Lipiński od początku jej istnienia w 1887 (będąc jedynym inżynierem w zakładzie), działającej od 1894 pod nazwą Pierwsze Galicyjskie Towarzystwo Akcyjne Budowy Wagonów i Maszyn, a od 1913 jako Polskie Fabryki Maszyn i Wagonów – L. Zieleniewski (późniejsza fabryka Autosan). Na Powszechnej Wystawie Krajowej we Lwowie, podczas której sanocka fabryka prezentowała wyroby w osobnym pawilonie, w październiku 1894 otrzymał od organizatorów srebrny medal komisji wystawowej „"za techniczne kierownictwo fabryki maszyn Kazimierza Lipińskiego"”. Od około 1902 był znawcą dla oceniania realności z większych przedsiębiorstw przemysłowych dla całego okręgu C. K. Sądzie Obwodowego w Sanoku.
Przebywając w Sanoku był aktywny społecznie. 25 marca 1895 został gospodarzem Towarzystwa Muzyki Ochotniczej w Sanoku. Zasiadł w wydziału Towarzystwa Korpusów Wakacyjnych w Sanoku. Był współzałożycielem i pełnił funkcję wiceprezesa (1896) oraz prezesa wydziału Czytelni Chrześcijańskiej „Ogniwo” w Sanoku, działającego w pomieszczeniach sanockiego gimnazjum, zaś na początku 1907 ustąpił z funkcji z powodu postępującej choroby. Udzielał się w działalności Czytelni Mieszczańskiej w Sanoku (funkcjonującej w budynku tzw. Ramerówki), w której był wybierany zastępcą prezesa 3 marca 1895, w styczniu 1896. Na przełomie XIX/XX wieku był czynnym członkiem sanockiego gniazda Polskiego Towarzystwa Gimnastycznego „Sokół”, w którym działał jako członek wydziału w 1899 do 1905, a także jako wiceprezes. Jako przedstawiciel sanockiego „Sokoła” dnia 5 sierpnia 1897 w Krakowie uczestniczył w pogrzebie Adama Asnyka, także Kaliszanina. Na przełomie XIX i XX wieku był członkiem zwyczajnym Macierzy Szkolnej dla Księstwa Cieszyńskiego. Został wybrany zastępcą sędziego przysięgłego przy trybunale C. K. Sądu Obwodowego w Sanoku w 1904. Udzielał się także w działaniu Towarzystwa Szkoły Ludowej.
W ostatnich kilku latach życia obłożnie chorował. Zmarł 17 kwietnia 1914 w Sanoku w wyniku zapalenia płuc. Został pochowany na cmentarzu przy ul. Rymanowskiej w Sanoku. Był żonaty ze Stanisławą z domu Sulimierską. Ich córką była Maria Kazimiera, urodzona 2 października 1879 w Przemyślu, od 10 sierpnia 1907 zamężna ze Stanisławem Zonerem (ur. 1880, urzędnikiem prywatnym fabryki wagonów w Sanoku), zmarła 1 kwietnia 1921 na gruźlicę. Maria Zoner została pochowana w grobie ojca, a ich nagrobek został uznany za obiekt zabytkowy i podlega ochronie prawnej. Stanowi go krzyż na kamiennym cokole.

</doc>
<doc id="3688470" url="https://pl.wikipedia.org/wiki?curid=3688470" title="Will Brooks">
Will Brooks

Will Brooks (ur. 8 października 1986 w Chicago) – amerykański zawodnik mieszanych sztuk walki (MMA), mistrz Bellator MMA w wadze lekkiej z 2014.
Kariera MMA.
Po stoczeniu kilku amatorskich pojedynków na przełomie 2009/2010, w styczniu 2011 zawodowo zadebiutował w MMA. Przez następne dwa lata uzyskał bilans 8-0, wygrywając w tym czasie m.in. z Satoru Kitaoką na sylwestrowej gali DREAM 18. 
Zaraz na początku 2013 związał się z Bellator FC startując w turnieju wagi lekkiej gdzie ostatecznie doszedł do półfinału w którym został znokautowany przez Saada Awada w 43' sekundzie pojedynku. We wrześniu tego samego roku wziął udział w kolejnym turnieju, tym razem wygrywając go, pokonując w finale (22 listopada, Bellator 109) na punkty Rosjanina Aleksandra Sarnawskiego. 17 maja 2014 zmierzył się z Michaelem Chandlerem o tymczasowy tytuł wagi lekkiej (w związku z kontuzją ówczesnego mistrza Eddiego Alvareza, którego zastąpił), wygrywając z nim niejednogłośnie na punkty.
15 listopada 2014 na gali Bellator 134 stoczył rewanżowy pojedynek z Chandlerem, tym razem już o właściwe mistrzostwo, który również wygrał (przez TKO) zostając niekwestionowanym mistrzem wagi lekkiej. W 2015 dwukrotnie bronił tytułu m.in. pokonując Polaka Marcina Helda jednogłośnie na punkty (6 listopada 2015, Bellator 145).

</doc>
<doc id="3688479" url="https://pl.wikipedia.org/wiki?curid=3688479" title="Paweł Fłoreński">
Paweł Fłoreński



</doc>
<doc id="3688481" url="https://pl.wikipedia.org/wiki?curid=3688481" title="Henrik Ripszám">
Henrik Ripszám

Henrik Ripszám (ur. 1 lutego 1889 w Bóly, zm. 9 grudnia 1976 w Ockley) – węgierski lekkoatleta specjalizujący się chodzie sportowym i biegach długodystansowych, uczestnik igrzysk olimpijskich.
Henrik Ripszám był synem lekkoatlety i przewodnika Henrika Ripszáma Seniora. Ze względu na ojca od wczesnych lat trenował i startował w zawodach w chodzie sportowym, biegach na orientację i biegach długodystansowych. Jednocześnie uczęszczał do wielu szkół plastycznych, by ostatecznie rozpocząć studia malarskie w budapesztańskiej akademii. W 1912 roku był już znanym artystą na światowej scenie artystycznej oraz był mistrzem kraju w chodzie na trzydzieści kilometrów, co stanowiło dla Węgra przepustkę do startu na V Letnich Igrzyskach Olimpijskich w Sztokholmie. W chodzie na dziesięć kilometrów zajął ósme miejsce w swoim starcie eliminacyjnym i odpadł z dalszej rywalizacji, zaś start w maratonie zakończył schodząc z trasy (jak wielu innych zawodników) z powodu upalnej pogody.
Ripszám służył w armii austro-węgierskiej podczas I wojny światowej. Walczył na foncie wschodnim, gdzie został schwytany w 1915 roku i pozostał w obozie do końca wojny. Po wojnie powrócił do kraju gdzie powrócił do startów w biegach na orientację. Pomógł także zaprojektować pierwszy węgierski znaczek pocztowy nawiązujący do sportu, którego sprzedaż miała wspomóc finansowanie ekipy węgierskiej na igrzyskach w Paryżu. Działania Ripszáma zakończyły się sukcesem, a zebrane środki umożliwiły start węgierskich lekkoatletów we Francji. W 1926 roku wyemigrował do Szwecji, a później do Wielkiej Brytanii, gdzie poświęcił się malarstwu i rzeźbie. Wiele z jego prac zostało zniszczonych podczas bombardowań w czasie II wojny światowej. Jego imię noszą coroczne biegi na orientacje rozgrywane na Węgrzech i w brytyjskim Ockley.

</doc>
<doc id="3688486" url="https://pl.wikipedia.org/wiki?curid=3688486" title="Kjeld Seneca">
Kjeld Seneca

 
Kjeld Seneca Jensen (ur. 16 grudnia 1950 w Odder) – duński piłkarz występujący na pozycji pomocnika.
Kariera klubowa.
Seneca karierę rozpoczynał w sezonie 1971 w drugoligowym zespole Aarhus GF. W tamtym sezonie awansował z nim do pierwszej ligi. W 1972 roku przeszedł do austriackiego Sturmu Graz. W Nationallidze zadebiutował 11 sierpnia 1972 w przegranym 1:2 meczu z Austrią Salzburg. W sezonie 1974/1975 wraz ze Sturmem dotarł do finału Pucharu Austrii.
W 1975 roku Seneca odszedł do niemieckiego Bayernu Monachium. W Bundeslidze zadebiutował 12 czerwca 1976 w wygranym 7:4 pojedynku z Herthą BSC. W sezonie 1975/1976 wygrał z zespołem rozgrywki Pucharu Mistrzów, a także zajął 3. miejsce w Bundeslidze. Zdobył też Puchar Interkontynentalny.
W 1977 roku Seneca wrócił do Sturmu, a w 1978 roku zakończył tam karierę.
Kariera reprezentacyjna.
W reprezentacji Danii Seneca zadebiutował 3 czerwca 1974 w przegranym 0:2 meczu Mistrzostw Nordyckich ze Szwecją. W latach 1974-1976 w drużynie narodowej rozegrał 5 spotkań.

</doc>
<doc id="3688489" url="https://pl.wikipedia.org/wiki?curid=3688489" title="Old Byland">
Old Byland

Old Byland – wieś w Anglii, w North Yorkshire. Leży 12,6 km od miasta Thirsk, 34,5 km od miasta York i 314,6 km od Londynu. W 1961 roku civil parish liczyła 68 mieszkańców. Old Byland jest wspomniana w Domesday Book (1086) jako "Begeland".

</doc>
<doc id="3688490" url="https://pl.wikipedia.org/wiki?curid=3688490" title="Lerkanidypina">
Lerkanidypina

Lerkanidypina () – wielofunkcyjny organiczny związek chemiczny z grupy pirydyn, stosowana jako lek o działaniu blokującym wolne kanały wapniowe w leczeniu nadciśnienia tętniczego. Jest związkiem chiralnym, produkt farmaceutyczny jest mieszaniną racemiczną obu enancjomerów.
Mechanizm działania.
Lerkanidypina jest antagonistą kanału wapniowego działającym na wolne kanały wapniowe, którego maksymalne stężenie w osoczu następuje po 1,2–3,5 godzinach od podania.
Zastosowanie.
W 2016 roku lerkanidypina była dopuszczona do obrotu w Polsce w preparatach prostych oraz złożonych z enalaprylem.
Działania niepożądane.
Lerkanidypina może powodować następujące działania niepożądane, występujące ≥1/1000 (bardzo często, często i niezbyt często):

</doc>
<doc id="3688493" url="https://pl.wikipedia.org/wiki?curid=3688493" title="Scawton">
Scawton

Scawton – wieś w Anglii, w North Yorkshire. Leży 12,1 km od miasta Thirsk, 32,2 km od miasta York i 312,3 km od Londynu. W 1961 roku civil parish liczyła 84 mieszkańców. Scawton jest wspomniana w Domesday Book (1086) jako "Scaltun"/"Scaltune".

</doc>
<doc id="3688494" url="https://pl.wikipedia.org/wiki?curid=3688494" title="Jan Urbas">
Jan Urbas

Jan Urbas (ur. 26 stycznia 1989 w Lublanie) – słoweński hokeista, reprezentant Słowenii, dwukrotny olimpijczyk.
Kariera.
Wychowanek klubu Olimpija Lublana. W 2007 przeniósł się do Szwecji i tam rozwijał karierę. Później grał także w Niemczech i Austrii. Od listopada 2014 zawodnik szwedzkiego zespołu VIK Västerås HK. Od lipca 2016 zawodnik austriackiego EC VSV. Od kwietnia 2017 zawodnik Fischtown Pinguins.
Uczestniczył w turniejach mistrzostw świata w 2010 (Dywizja I), 2013 (Elita), 2014 (Dywizja I), 2015 (Elita), 2016 (Dywizja I, kapitan), 2017 (Elita), 2018, 2022 (Dywizja I) oraz zimowych igrzysk olimpijskich 2014, 2018.

</doc>
<doc id="3688497" url="https://pl.wikipedia.org/wiki?curid=3688497" title="Ugglebarnby">
Ugglebarnby

Ugglebarnby – wieś w Anglii, w North Yorkshire. Leży na terenie parku narodowego North York Moors, 4,6 km od miasta Whitby, 62 km od miasta York i 329,2 km od Londynu. W 1881 roku civil parish liczyła 390 mieszkańców. Ugglebarnby jest wspomniane w Domesday Book (1086) jako "Ugleberdesbi".

</doc>
<doc id="3688498" url="https://pl.wikipedia.org/wiki?curid=3688498" title="Primacor">
Primacor



</doc>
<doc id="3688499" url="https://pl.wikipedia.org/wiki?curid=3688499" title="Lecalpin">
Lecalpin



</doc>
<doc id="3688500" url="https://pl.wikipedia.org/wiki?curid=3688500" title="Mistrzostwa Azji w Rugby 7 Kobiet 2002">
Mistrzostwa Azji w Rugby 7 Kobiet 2002

Mistrzostwa Azji w Rugby 7 Kobiet 2002 – trzecie mistrzostwa Azji w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez ARFU mające na celu wyłonienie najlepszej żeńskiej reprezentacji narodowej w tej dyscyplinie sportu w Azji, które odbyły się w dniach 21–23 marca 2002 roku na Hong Kong Stadium.
Zawody odbyły się w ramach turnieju Hong Kong Women's Sevens rozgrywanego razem z Hong Kong Sevens 2002. Mistrzem Azji został Kazachstan, który w finale zawodów pokonał 55–0 reprezentację Hongkongu.
Obsada tego turnieju była mniej liczna niż w latach ubiegłych z powodu przygotowań niektórych reprezentacji do zaplanowanego w Hiszpanii Pucharu Świata 2002. Prócz sześciu azjatyckich drużyn walczących jednocześnie o mistrzostwo kontynentu przybyły zespoły USA i Nowej Zelandii, a podział na grupy nastąpił 6 marca 2002 roku.

</doc>
<doc id="3688501" url="https://pl.wikipedia.org/wiki?curid=3688501" title="Karnidin">
Karnidin



</doc>
<doc id="3688502" url="https://pl.wikipedia.org/wiki?curid=3688502" title="Lercan">
Lercan



</doc>
<doc id="3688503" url="https://pl.wikipedia.org/wiki?curid=3688503" title="Pinecard">
Pinecard



</doc>
<doc id="3688507" url="https://pl.wikipedia.org/wiki?curid=3688507" title="Unilever (Bydgoszcz)">
Unilever (Bydgoszcz)

Unilever Polska – zakład Bydgoszcz (Oddział Detergentów i Kosmetyków) – fabryka w Bydgoszczy założona w 1932 roku, dawne Bydgoskie Zakłady Chemii Gospodarczej „Pollena”, od 1991 należące do koncernu Unilever Polska S.A. w Warszawie.
Lokalizacja.
Zakład położony jest na osiedlu Okole w obrębie tzw. Wyspy Kanałowej w Bydgoszczy. Od zachodu i południa sąsiaduje z liniami kolejowymi nr 18 i 131 oraz starym i nowym odcinkiem Kanału Bydgoskiego. Na południe od zakładów znajduje się park – planty nad Kanałem Bydgoskim.
Charakterystyka.
Zakład Unilever w Bydgoszczy specjalizuje się w produkcji kosmetyków, detergentów, środków czystości, płynów i środków do higieny osobistej. Fabryka jest jedynym zakładem Unilevera w Polsce specjalizującym się w produkcji środków czystości i w tej kategorii zajmuje 7 miejsce w światowej produkcji Unilevera.
W 2010 zakład zatrudniał 390 pracowników i 80% swojej produkcji sprzedawał na eksport do 26 państw (Europa, USA, Południowa Afryka, Indie, Australia, Arabia Saudyjska, Izrael, Wietnam itd.). Na rynek krajowy trafiają głównie kostki toaletowe, szampony do włosów i pasty do zębów.
Zakład słynie z dbałości o bezpieczeństwo i higienę pracy, za którą od 2002 roku zdobył kilka nagród europejskich. Posiada certyfikaty ISO 9001, ISO 14001, OHSAS 18001 oraz system Total Productive Maintenance, który został uznany za wzorcowy w globalnej skali Unilevera. Koncern uczestniczy w sponsoringu bydgoskich wydarzeń kulturalnych.
Historia.
Okres międzywojenny.
Początki fabryki sięgają 1932 roku, kiedy przy ul. Kraszewskiego przy udziale kapitału niemieckiego utworzono "Polską Spółkę Akcyjną „Persil”", wytwarzającą proszki do prania i środki czyszczące. Początkowo zatrudniała ona 150, a w 1939 roku – 220 pracowników. Produkowano głównie proszki mydlane marki Persil oraz proszek do zamaczania ATA. W latach 1934–1939 zakład rozbudowano m.in. o warzelnię mydła. Produkty sprzedawano na rynku polskim oraz eksportowano m.in. do Wolnego Miasta Gdańska.
Okres okupacji niemieckiej.
W okresie okupacji niemieckiej nie zmniejszyło się zapotrzebowanie na środki czyszczące dla wojska i szpitali. W związku z tym zatrudnienie w fabryce utrzymało poziom przedwojenny, z tym że stanowiska kierownicze objęli Niemcy.
Lata 1945–1989.
W kwietniu 1945 radzieckie władze wojskowe wpisały zakład na listę 30 obiektów gospodarczych w Bydgoszczy planowanych do objęcia akcją wywozu urządzeń do ZSRR. Wywózek udało się uniknąć po interwencji polskich władz u przedstawiciel Misji Ekonomicznej ZSRR w Warszawie w maju 1945. Produkcję uruchomiono w czerwcu 1945 roku. Początkowo zatrudnionych było 115 osób, a w 1948 – 164 osób. Rozpoczęto produkcję mydła i szkła wodnego, a od 1958 mydła AS (do prania w pralkach mechanicznych) oraz proszku do prania „Radion” i „Pralux” do białej bielizny. W latach 40. i 50. korzystano z przedwojennego, wyeksploatowanego parku technologicznego. Wieża rozpyłowa systemu Waltera do wytwarzania proszków do prania wytwarzała różne ilości produktu w zależności od pory roku i wilgotności powietrza. Wskutek stosowania doraźnych receptur produkcji, uzależnionych od dostępności półproduktów (często surowców zastępczych), jakość wyrobów zakładu nie była wysoka, lecz znajdowała bez trudu nabywców w warunkach panującej w PRL gospodarki niedoboru. Gotowy produkt pakowano w uzyskane od poddostawców nieestetyczne i nieszczelne opakowania jednostkowe. Zakład nie zabiegał o uzyskanie potwierdzenia jakości produkcji, mając zapewniony zbyt towarów.
W 1960 zmieniono znak towarowy na wizerunek białego misia. W latach 60. wprowadzono zmiany technologiczne poprzez zastosowanie detergentów i dodatków uszlachetniających. Do nowych produktów należały m.in. pasta „IXI”, pasta do prania „Komfort” oraz mydło w proszku „Efekt”. Zakład należał do Zjednoczenia Przemysłu Środków Piorących i Kosmetyków, które w 1964 przekształciło się w Zjednoczenie Przemysłu Chemii Gospodarczej Pollena. W związku z tym w 1969 zmieniono nazwę zakładu na "Bydgoskie Zakłady Chemii Gospodarczej „Pollena”".
W latach 70. fabryka zatrudniała ponad 500 pracowników i zapoczątkowała eksport wyrobów, m.in. proszku do prania „Cypisek”. Utworzono wówczas dwa nowe wydziały: sulfonacji i proszków detergentowych. Znane z tego okresu produkty fabryki to m.in. pasta do prania „Miś” i proszki do prania „Bis”, „Pollena”. W tym czasie zakład rozbudowywano w trakcie wydłużonego ponad plan cyklu inwestycyjnego. W 1977 Wydział Ekonomiczny Komitetu Wojewódzkiego PZPR w Bydgoszczy wyliczył, że na ukończenie przedłużającej się rozbudowy Bydgoskich Zakładów Chemii Gospodarczej „Pollena” brakuje 56 mln zł. W momencie rozruchu technologicznego nowych urządzeń w czerwcu 1977 doszło do katastrofy ekologicznej. W wyniku awarii komina do atmosfery wydostały się pyły i gazy poprodukcyjne, które całkowicie zniszczyły sąsiadujące z zakładem ogródki działkowe i podtruły pracowników zakładu i mieszkańców Okola.
W latach 80. zakład wkroczył w okres stagnacji i wykorzystania istniejącej infrastruktury, bez przeprowadzania inwestycji.
Po 1989.
17 czerwca 1991 zakłady zostały sprywatyzowane poprzez wykup bezpośredni przez koncern Unilever, dla którego bydgoska „Pollena” była przyczółkiem do ekspansji na całą Europę Środkową i Wschodnią. Była to pierwsza prywatyzacja dużego zakładu w Bydgoszczy. Koncern stworzył swoją pierwszą polską firmę – Lever Polska (od 1996 Unilever Polska S.A.) i rozpoczął gruntowną modernizację zakładu, przeznaczając 25 mln dolarów na nowe linie produkcyjne, nowoczesne technologię i promocję nowych produktów. W miejsce zlikwidowanego wydziału produkcji proszków mydlanych otwarto nowy wydział płynnych detergentów. Dzięki temu pojawiły się nowe produkty: pasty do zębów Signal, szampony i odżywki, płyny detergentowe, proszki do prania OMO i Coral. 15 listopada 1993 proszek do prania „Pollena 2000” jako pierwszy wyrób z Bydgoszczy otrzymał tytuł „Teraz Polska”. W 1998 rozpoczęto produkcję toaletowych kostek zapachowych.
W 2002 w wyniku restrukturyzacji fabryki zamknięto wydział proszków detergentowych, natomiast rozbudowano wydział produkcji kosmetyków. W 2012 zakład rozbudowano o nowe obiekty produkcyjne. W wyniku tych inwestycji zwiększono produkcję kosmetyków i uruchomiono produkcję wyrobów do stylizacji włosów.
W 2016 fabryka miała powierzchnię 110 tys. m², 27 linii produkcyjnych i wytwarzała 400 mln sztuk produktów rocznie. Zatrudnienie wynosiło 700 osób.

</doc>
<doc id="3688510" url="https://pl.wikipedia.org/wiki?curid=3688510" title="Yvonne Turner">
Yvonne Turner

Yvonne Nicole Turner (ur. 13 października 1987) – amerykańska koszykarka występująca na pozycji rozgrywającej, posiadająca także węgierskie obywatelstwo, reprezentantka tego kraju, obecnie zawodniczka węgierskiego Sopronu.
W 2010 ukończyła college w Nebrasce. Profesjonalną karierę zaczęła w lidze niemieckiej, w Eisvogel USC Freiburg. Oprócz tego grała w australijskim Bundaberg Bears. W 2012 roku przeniosła się do Dynama Novosibirsk, gdzie średnio zdobywała 14,8 punktów i notowała 3,4 asyst na mecz. 26 lutego 2013 roku podpisała kontrakt z klubem WNBA San Antonio Stars. Sezon 2013/14 spędziła w tureckim Homend Antakya Belediyesi. Następnie występowała w Hiszpanii i w Ekwadorze, gdzie zdobyła tytuł mistrzowski. Przed sezonem 2015/16 została zawodniczką Wisły Kraków. W swoim pierwszym sezonie zdobyła z Wisłą mistrzostwo Polski i została wybrana MVP finałów.
27 lutego 2019 przedłużyła umowę z Phoenix Mercury.
13 lutego 2021 trafiła w wyniku wymiany do Atlanty Dream. 5 maja opuściła klub. 15 maja została zawodniczką tureckiego CBK Mersin Yanisehir Belediyesi. 27 września 2022 dołączyła do BC Polkowice. 21 listopada 2022 została po raz kolejny w karierze zawodniczką węgierskiego Sopronu.

</doc>
<doc id="3688512" url="https://pl.wikipedia.org/wiki?curid=3688512" title="Äbylkajyr Dosow">
Äbylkajyr Dosow

Äbylkajyr Yskakuły Dosow (kaz. Әбілқайыр Ысқақұлы Досов, ros. Абильхаир Искакович Досов, ur. 1899 w aule nr 1 w obwodzie akmolińskim, zm. w marcu 1938) – radziecki kazachski działacz partyjny i państwowy.
Życiorys.
W latach 1915-1916 uczył się w wyższej szkole podstawowej w Szczuczynie, 1917 służył w milicji ludowej w Omsku, był instruktorem kirgiskiej sekcji omskiego komitetu koalicyjnego Tymczasowej Władzy ds. Organizacji Lokalnych Komitetów w Powiecie Omskim, instruktorem-komisarzem Akmolińskiego Obwodowego Kirgiskiego Komitetu ds. Zwołania ds. zwołania powiatowego zjazdu kirgiskiego w Kokczetawie, instruktorem Kokczetawskiej Rady Powiatowej i w 1917 został członkiem KC "Demokratycznej Rady Uczącej Się Kirgiskiej Młodzieży" w Omsku. Do 1918 był członkiem Akmolińskiej Obwodowej Rady Kirgiskiej i Trybunału Rewolucyjnego, 1918 był sekretarzem KC Kirgiskiej (Kazachskiej) Partii Socjalistycznej "Üsz żüz" w Omsku, w lutym 1919 został aresztowany, w marcu 1919 zbiegł. W 1919 walczył w oddziale partyzanckim, został członkiem RKP(b), był członkiem Kokandzkiego Powiatowego Komitetu Rewolucyjnego w obwodzie akmolińskim, 1919-1920 członkiem Kolegium i przewodniczącym powiatowej Czeki w Kokczetawie. W 1920 był przewodniczącym Muzułmańskiego Biura przy Pietropawłowskim Komitecie Powiatowym RKP(b) w obwodzie akmolińskim, sekretarzem Kirgisko-Tatarskiej Sekcji przy Syberyjskim Biurze KC RKP(b), redaktorem gazety "Kedej sözy" i inspektorem Zarządu Politycznego Zachodniosyberyjskiego Okręgu Wojskowego ds. pracy w sekcjach narodowych. W latach 1920-1922 był sekretarzem Centralnego Komitetu Wykonawczego (CIK) Kirgiskiej (Kazachskiej) ASRR, 1922-1924 przewodniczącym Komitetu Wykonawczego Semipałatyńskiej Rady Gubernialnej, 1924-1925 członkiem Komitetu Rewolucyjnego Przyłączanych do Kazachskiej ASRR obwodów Turkiestanu, a 1925-1926 przewodniczącym Komitetu Wykonawczego Uralskiej Rady Gubernialnej. W 1926 był przewodniczącym Zarządu Kazachskiej Krajowej Rady Spółdzielni Spożywców, 1926-1927 stałym przedstawicielem Kazachskiej ASRR przy Prezydium WCIK, 1927-1930 kierownikiem Wydziału Narodowości WCIK, a 1930-1933 instruktorem odpowiedzialnym KC WKP(b). W 1933 kierował Wydziałem Organizacyjno-Instruktorskim Komitetu Obwodowego WKP(b) w Karagandzie, od 1933 do lutego 1934 był II sekretarzem Wschodniokazachstańskiego Komitetu Obwodowego WKP(b), od lutego 1934 do sierpnia 1936 I sekretarzem Aktiubińskiego Komitetu Obwodowego WKP(b), a od sierpnia 1936 do listopada 1937 I sekretarzem Południowokazachtańskiego Komitetu Obwodowego WKP(b)/Komunistycznej Partii (bolszewików) Kazachstanu.
28 listopada 1937 został aresztowany, następnie rozstrzelany.

</doc>
<doc id="3688518" url="https://pl.wikipedia.org/wiki?curid=3688518" title="Maciej Kandulski">
Maciej Kandulski

Maciej Krzysztof Kandulski – polski matematyk i informatyk, doktor habilitowany nauk matematycznych. Specjalizuje się w lingwistyce matematycznej, logice obliczeniowej oraz podstawach informatyki. Profesor nadzwyczajny na Wydziale Matematyki i Informatyki Uniwersytetu im. Adama Mickiewicza w Poznaniu.
Życiorys.
Habilitował się w 2004 na podstawie dorobku naukowego i rozprawy pt. "Języki ciągowe i drzewiaste generowane przez warianty rachunku Lambeka". Pracuje jako profesor nadzwyczajny w Zakładzie Teorii Obliczeń WMiI UAM.
Artykuły publikował w takich czasopismach jak m.in. "Mathematical Logic Quarterly", "Wiadomościach Matematycznych" oraz "Fundamenta Informaticae".

</doc>
<doc id="3688519" url="https://pl.wikipedia.org/wiki?curid=3688519" title="Mistrzostwa Rumunii w rugby union 1914">
Mistrzostwa Rumunii w rugby union 1914



</doc>
<doc id="3688522" url="https://pl.wikipedia.org/wiki?curid=3688522" title="Fajzen Zikrinow">
Fajzen Zikrinow

Fajzen Zikrinow (ros. Файзен Зикринов, ur. 25 sierpnia 1918 w obwodzie akmolińskim, zm. 22 października 1999) – działacz partyjny i państwowy Kazachskiej SRR.
Życiorys.
W 1938 ukończył tatarskie technikum rolnicze, potem został w nim wykładowcą, 1938-1940 służył w Armii Czerwonej, 1940-1943 był głównym agronomem i szefem rejonowego oddziału rolniczego w obwodzie dżambulskim. W latach 1943-1946 był przewodniczącym komitetu wykonawczego rady rejonowej w obwodzie dżambulskim, 1946-1948 słuchaczem Republikańskiej Wyższej Szkoły Partyjnej przy KC Komunistycznej Partii (bolszewików) Kazachstanu, 1948-1951 przewodniczącym komitetu wykonawczego rady rejonowej w obwodzie dżambulskim, 1951-1952 dyrektorem bazy eksperymentalnej Kazachskiego Naukowo-Badawczego Instytutu Hodowli. W latach 1952-1958 był instruktorem i zastępcą kierownika wydziału Ałmackiego Komitetu Obwodowego KP(b)K/KPK, 1955 zaocznie ukończył Kazachski Uniwersytet Państwowy im. Kirowa, 1958-1962 był I sekretarzem Dżambulskiego Komitetu Rejonowego KPK w obwodzie ałmackim, a od 1962 do stycznia 1963 sekretarzem Ałmackiego Komitetu Obwodowego KPK. Od 21 stycznia 1963 do grudnia 1964 był II sekretarzem Ałmackiego Wiejskiego Komitetu Obwodowego KPK, od grudnia 1964 do listopada 1966 inspektorem KC KPK, 1966-1970 przewodniczącym Komitetu Wykonawczego Gurjewskiej Rady Obwodowej, 1970-1976 zastępcą przewodniczącego Państwowego Komitetu Rady Ministrów Kazachskiej SRR ds. wykorzystania rezerw pracowniczych, a 1976-1978 zastępcą przewodniczącego Państwowego Komitetu Rady Ministrów Kazachskiej SRR ds. pracy, następnie przeszedł na emeryturę. Został odznaczony dwoma Orderami Znak Honoru.

</doc>
<doc id="3688523" url="https://pl.wikipedia.org/wiki?curid=3688523" title="Mistrzostwa Rumunii w rugby union 1915">
Mistrzostwa Rumunii w rugby union 1915



</doc>
<doc id="3688525" url="https://pl.wikipedia.org/wiki?curid=3688525" title="Fajzen Zikrimow">
Fajzen Zikrimow



</doc>
<doc id="3688526" url="https://pl.wikipedia.org/wiki?curid=3688526" title="Mistrzostwa Rumunii w rugby union 1916">
Mistrzostwa Rumunii w rugby union 1916



</doc>
<doc id="3688528" url="https://pl.wikipedia.org/wiki?curid=3688528" title="Mistrzostwa Rumunii w rugby union 1919">
Mistrzostwa Rumunii w rugby union 1919



</doc>
<doc id="3688531" url="https://pl.wikipedia.org/wiki?curid=3688531" title="Mistrzostwa Rumunii w rugby union 1920">
Mistrzostwa Rumunii w rugby union 1920



</doc>
<doc id="3688533" url="https://pl.wikipedia.org/wiki?curid=3688533" title="Mistrzostwa Rumunii w rugby union 1921">
Mistrzostwa Rumunii w rugby union 1921



</doc>
<doc id="3688536" url="https://pl.wikipedia.org/wiki?curid=3688536" title="Mistrzostwa Rumunii w rugby union 1924">
Mistrzostwa Rumunii w rugby union 1924



</doc>
<doc id="3688540" url="https://pl.wikipedia.org/wiki?curid=3688540" title="Mistrzostwa Rumunii w rugby union 1926">
Mistrzostwa Rumunii w rugby union 1926



</doc>
<doc id="3688543" url="https://pl.wikipedia.org/wiki?curid=3688543" title="Mistrzostwa Rumunii w rugby union 1927">
Mistrzostwa Rumunii w rugby union 1927



</doc>
<doc id="3688545" url="https://pl.wikipedia.org/wiki?curid=3688545" title="Diemjan Baryszew">
Diemjan Baryszew

Diemjan Siemionowicz Baryszew (ros. Демьян Семёнович Барышев, ur. 1903 we wsi Zielonoje w guberni jekaterynosławskiej, zm. 4 lutego 1944) – radziecki działacz partyjny i państwowy.
Życiorys.
W latach 1925-1927 służył w Armii Czerwonej, 1928-1929 był przewodniczącym lokalnego komitetu milicji robotniczo-chłopskiej Dnieprostroja, a 1929-1931 propagandzistą i kierownikiem partyjnego gabinetu rejonowego komitetu KP(b)U Dnieprostroja, 1931-1933 studiował w Moskiewskim Komunistycznym Uniwersytecie Nauk Społecznych. W 1933 został zastępcą szefa Wydziału Politycznego Sowchozu, potem do 1938 był szefem Wydziału Politycznego Sowchozu, 1938 I sekretarzem Samarskiego Komitetu Rejonowego w obwodzie wschodniokazachstańskim, a 1938-1939 szefem wschodniokazachstańskiego obwodowego oddziału rolnego. W 1939 był przewodniczącym Komitetu Wykonawczego Wschodniokazachstańskiej Rady Obwodowej, od 1939 do stycznia 1940 p.o. przewodniczącego Komitetu Wykonawczego Semipałatyńskiej Rady Obwodowej, a od stycznia 1940 do października 1943 przewodniczącym Komitetu Wykonawczego Wschodniokazachstańskiej Rady Obwodowej. Został odznaczony Orderem Znak Honoru.

</doc>
<doc id="3688547" url="https://pl.wikipedia.org/wiki?curid=3688547" title="Mistrzostwa Rumunii w rugby union 1928">
Mistrzostwa Rumunii w rugby union 1928



</doc>
<doc id="3688549" url="https://pl.wikipedia.org/wiki?curid=3688549" title="Mistrzostwa Rumunii w rugby union 1929">
Mistrzostwa Rumunii w rugby union 1929



</doc>
<doc id="3688551" url="https://pl.wikipedia.org/wiki?curid=3688551" title="Mistrzostwa Rumunii w rugby union 1930">
Mistrzostwa Rumunii w rugby union 1930



</doc>
<doc id="3688554" url="https://pl.wikipedia.org/wiki?curid=3688554" title="Álvaro Medrán">
Álvaro Medrán

Álvaro Medrán Just (ur. 15 marca 1994 w Dos Torres) – hiszpański piłkarz występujący na pozycji pomocnika. Były młodzieżowy reprezentant Hiszpanii.
Życiorys.
Wychowanek Realu Madryt. 
W swojej karierze grał w klubach: Real Madryt C, Real Madryt B, Real Madryt, Getafe CF, Valencia CF, Deportivo Alavés i Rayo Vallecano. 

</doc>
<doc id="3688555" url="https://pl.wikipedia.org/wiki?curid=3688555" title="Mistrzostwa Rumunii w rugby union 1931">
Mistrzostwa Rumunii w rugby union 1931



</doc>
<doc id="3688558" url="https://pl.wikipedia.org/wiki?curid=3688558" title="Mistrzostwa Rumunii w rugby union 1932">
Mistrzostwa Rumunii w rugby union 1932



</doc>
<doc id="3688560" url="https://pl.wikipedia.org/wiki?curid=3688560" title="Mistrzostwa Rumunii w rugby union 1933">
Mistrzostwa Rumunii w rugby union 1933



</doc>
<doc id="3688562" url="https://pl.wikipedia.org/wiki?curid=3688562" title="Mistrzostwa Rumunii w rugby union 1934">
Mistrzostwa Rumunii w rugby union 1934



</doc>
<doc id="3688565" url="https://pl.wikipedia.org/wiki?curid=3688565" title="Aleksander Zatorski">
Aleksander Zatorski

Aleksander Zatorski także Izrael Zatorski (ur. 1901, zm. 2 listopada 1984) – pułkownik Ludowego Wojska Polskiego, polski historyk wojskowości i ruchu robotniczego, działacz komunistyczny. 
Życiorys.
W młodości był zaangażowany w ruch komunistyczny. Pierwotnie członek lewicowej organizacji żydowskiej Cukunft. Następnie był aktywnym działaczem Komunistycznego Związku Młodzieży Polskiej. Od 1936 przebywał w Szwajcarii, od 1939 do 1941 w Rumunii, zaś w 1941 trafił do Palestyny. W okresie II wojny światowej był oficerem politycznym Ludowego Wojska Polskiego. Od 1944 do 1947 pracował jako korespondent Polpress-PAP w Jerozolimie. Od maja do grudnia 1944 był redaktorem „Biuletynu Wolnej Polski", organu Związku Patriotów Polskich na Środkowym Wschodzie.
Po wojnie był wykładowcą Wojskowej Akademii Politycznej im. Feliksa Dzierżyńskiego w Warszawie. Pracował też w Polskiej Agencji Prasowej, w Zakładzie Historii Stosunków Polsko-Radzieckich w Instytucie Historii Polskiej Akademii Nauk. Redaktor naczelny pism: "Biuletyn Wojskowej Akademii Politycznej im. F. Dzierżyńskiego" (seria historyczna; 1958–1959) i "Zeszytów Naukowych WAP" (seria historyczna). W stan spoczynku przeszedł w 1960 roku w stopniu pułkownika.
Zmarł 2 listopada 1984 i został pochowany na Cmentarzu Wojskowym na Powązkach w Warszawie (kwatera C16-5-14).

</doc>
<doc id="3688566" url="https://pl.wikipedia.org/wiki?curid=3688566" title="Mistrzostwa Rumunii w rugby union 1935">
Mistrzostwa Rumunii w rugby union 1935



</doc>
<doc id="3688568" url="https://pl.wikipedia.org/wiki?curid=3688568" title="Mistrzostwa Rumunii w rugby union 1936">
Mistrzostwa Rumunii w rugby union 1936



</doc>
<doc id="3688571" url="https://pl.wikipedia.org/wiki?curid=3688571" title="Mistrzostwa Rumunii w rugby union 1938">
Mistrzostwa Rumunii w rugby union 1938



</doc>
<doc id="3688573" url="https://pl.wikipedia.org/wiki?curid=3688573" title="Newholm">
Newholm

Newholm – przysiółek w Anglii, w North Yorkshire. Leży 3,5 km od miasta Whitby, 64,4 km od miasta York i 332,7 km od Londynu. Newholm jest wspomniana w Domesday Book (1086) jako "Neueham"/"Neuham".

</doc>
<doc id="3688574" url="https://pl.wikipedia.org/wiki?curid=3688574" title="Mistrzostwa Rumunii w rugby union 1939">
Mistrzostwa Rumunii w rugby union 1939



</doc>
<doc id="3688577" url="https://pl.wikipedia.org/wiki?curid=3688577" title="Mistrzostwa Rumunii w rugby union 1940">
Mistrzostwa Rumunii w rugby union 1940



</doc>
<doc id="3688579" url="https://pl.wikipedia.org/wiki?curid=3688579" title="Mistrzostwa Rumunii w rugby union 1941">
Mistrzostwa Rumunii w rugby union 1941



</doc>
<doc id="3688581" url="https://pl.wikipedia.org/wiki?curid=3688581" title="Mistrzostwa Rumunii w rugby union 1942">
Mistrzostwa Rumunii w rugby union 1942



</doc>
<doc id="3688583" url="https://pl.wikipedia.org/wiki?curid=3688583" title="Dunsley">
Dunsley

Dunsley – wieś w Anglii, w North Yorkshire. Leży 4,4 km od miasta Whitby, 64,6 km od miasta York i 333,5 km od Londynu. Dunsley jest wspomniana w Domesday Book (1086) jako "Dunesla"/"Dunesle".

</doc>
<doc id="3688585" url="https://pl.wikipedia.org/wiki?curid=3688585" title="Mistrzostwa Rumunii w rugby union 1942–1943">
Mistrzostwa Rumunii w rugby union 1942–1943



</doc>
<doc id="3688591" url="https://pl.wikipedia.org/wiki?curid=3688591" title="Mistrzostwa Rumunii w rugby union 1943–1944">
Mistrzostwa Rumunii w rugby union 1943–1944



</doc>
<doc id="3688593" url="https://pl.wikipedia.org/wiki?curid=3688593" title="Dwór w Dołędze">
Dwór w Dołędze

Dwór w Dołędze – drewniana siedziba wiejska w miejscowości Dołęga wzniesiona w połowie XIX wieku. Posiada typowe cechy dworu polskiego, zbudowanego na planie podkowy. Budynek związany z powstaniem styczniowym oraz operacjami Most II i Most III z czasów II wojny światowej. Dworek znajduje się na Szlaku architektury drewnianej w województwie małopolskim.
Historia.
Pierwsze informacje o wsi Dołęga pochodzą z XVII wieku. W tym czasie wieś należała do tzw. klucza radłowskiego i była własnością biskupstwa krakowskiego. Po roku 1782 dobra te zostały przejęte przez Fundusz Religijny utworzony przez władze austriackie, następnie zlicytowane. Po odkupieniu dóbr pierwszą właścicielką wsi zostaje Justyna z Bartkowskich Pikuzińska wraz z mężem Julianem Pikuzińskim. Budują nieistniejący dwór, który został splądrowany i spalony w 1846 roku w okresie rzezi galicyjskiej. W tym czasie właścicielem dworu był Teofil Pikuziński (zginął w czasie rzezi), syn Justyny i Juliana. Kolejną właścicielką została Maria Pikuzińska córka Juliana i Justyny Pikuzińskich. W 1848 roku Maria wyszła za mąż za Aleksandra Günthera. Był synem pochodzącego z Turyngii Antoniego Günthera, którego rodzina zamieszkała w Polsce podczas wojny napoleońskiej. Młode małżeństwo zamieszkało w nowo wybudowanym dworze, który pełnił ważne funkcje w okresie powstania styczniowego. Dwór ten istnieje do dziś. Po śmiercie ojca majątkiem zajmował się syn Władysław Günther ożeniony z Zofią Podhorodecką. Po śmierci Władysława, majątek przejął szwagier Franciszek Wolski, mąż Ludwiki Güntherówny. Gospodarował on do 1896 roku. We dworze gościli wtedy m.in. Adam Asnyk, Włodzimierz Tetmajer, Tadeusz Miciński, Stanisław Wyspiański, Lucjan Rydel (nauczyciel Jadwigi z Wolskich Tumidajskiej – zdjęcie jest na tableau we dworze), Tadeusz Boy-Żeleński, Jacek Malczewski. Ożywione kontakty były zasługą Ignacego Maciejowskego, który ożenił się z Marią Güntherówną córką Aleksandra i Marii z Pikuzińskch Güntherów. Po jego śmierci mieszkały we dworze jego córki: Irena i Jadwiga. Irena Güntherówna wyszła za mąż za Michała Siedleckiego. Jadwiga Güntherówna (ostatnia właścicielka dworu) w 1931 roku wyszła za mąż za Juliana Tumidajskiego, który był prawnikiem z Radłowa. 
Dwór po II wojnie światowej nie został upaństwowiony, ponieważ majątek dworu miał tylko około 20 hektarów. W takim stanie przetrwał do 1973 roku, kiedy to Jadwiga Tumidajska rozpoczęła rozmowy o utworzeniu w dworze muzeum. Dwa lata później dwór został przejęty przez państwo, na rzecz powstania muzeum. We wrześniu 1981, po kilkuletnim gruntownym remoncie, otworzono tu zapowiadane muzeum. Miesiąc później zmarła ostatnia właścicielka dworu. 
Dwór w czasie powstania styczniowego.
W czasie powstania styczniowego dwór pełnił funkcje punktu zbornego z okolicznych dworów. Tutaj zjeżdżali polscy patrioci, gdzie odbywały się narady w ścisłej tajemnicy. W dniach 26–28 października 1863 roku przebywał we dworze Marian Langiewicz, gdzie przy kapliczce znajdującej się przy dworze odbierał przysięgę od powstańców. Podczas walk dwór wchodził w skład nadgranicznego kordonu sanitarnego i przyjmował rannych powstańców na czas rekonwalescencji. Swój udział w powstaniu miał też Teofil Pikuziński, syn Juliana i Justyny Pikuzińskich.
Obecnie.
Dwór pełni funkcje muzealne. Mieści się w nim oddział Muzeum Okręgowego w Tarnowie. Zwiedzający mogą się zapoznać z historią dworu. Wystawa przedstawia wystrój dworu polskiego z przełomu XIX i XX wieku. Można zobaczyć: salon, jadalnię, sypialnię-salon, pokój Michała Siedleckiego i sypialnię kobiecą. Na zewnątrz dworu zachował się mały park oraz kapliczka. Od 1982 roku znajduje się tu również drewniany spichlerz, przeniesiony z folwarku Sanguszków w Chyszowie.

</doc>
<doc id="3688595" url="https://pl.wikipedia.org/wiki?curid=3688595" title="Mistrzostwa Rumunii w rugby union 1944–1945">
Mistrzostwa Rumunii w rugby union 1944–1945



</doc>
<doc id="3688597" url="https://pl.wikipedia.org/wiki?curid=3688597" title="Mistrzostwa Rumunii w rugby union 1945–1946">
Mistrzostwa Rumunii w rugby union 1945–1946



</doc>
<doc id="3688600" url="https://pl.wikipedia.org/wiki?curid=3688600" title="Mistrzostwa Rumunii w rugby union 1946–1947">
Mistrzostwa Rumunii w rugby union 1946–1947



</doc>
<doc id="3688605" url="https://pl.wikipedia.org/wiki?curid=3688605" title="Mistrzostwa Rumunii w rugby union 1947–1948">
Mistrzostwa Rumunii w rugby union 1947–1948



</doc>
<doc id="3688607" url="https://pl.wikipedia.org/wiki?curid=3688607" title="Mistrzostwa Rumunii w rugby union 1948">
Mistrzostwa Rumunii w rugby union 1948



</doc>
<doc id="3688609" url="https://pl.wikipedia.org/wiki?curid=3688609" title="Chrześcijańskie malarstwo nubijskie">
Chrześcijańskie malarstwo nubijskie

Chrześcijańskie malarstwo nubijskie – malarstwo ścienne na terenie Nubii, rozwijające się między VI a XIV wiekiem, prezentujące ikonografię chrześcijańską.
Zasięg i chronologia.
Dokumenty pisane i świadectwa archeologiczne potwierdzają proces stopniowego przenikania chrześcijaństwa na tereny na południe od I katarakty już ok. III i IV wieku. Jednakowoż królestwo Makurii przyjęło chrzest dopiero w połowie VI wieku z rąk misjonarzy bizantyjskich. Według Stefana Jakobielskiego chrzest mógł mieć miejsce ok. 570 roku, a dokonała go misja melkicka wysłana przez Justyniana Wielkiego. Sto lat później Makuria połączyła się z graniczącą od północy Nobadią. Władcy Alodii, terytorium położonego na południe od Makurii, przyjęli chrzest pod koniec VI wieku. Chrystianizacja przeprowadzona przez Cesarstwo Bizantyńskie została opisana przez Prokopiusza z Cezarei i Jana z Efezu. W okresie od VI–VII wieku do XIV wieku (momentu podboju arabskiego) na terenach tych dominowało chrześcijaństwo i związane z nim formy artystyczne.
Sztukę i architekturę Nubii dzieli się zwyczajowo na trzy okresy: wczesny (VII–IX wiek), klasyczny (IX–XII wiek, odejście od maniery z okresu wcześniejszego, rozkwit malarski i większa swoboda) oraz późny (XIII–XIV wiek). Okres wczesny charakteryzował się brakiem teologicznych cyklów obrazowych, prostymi kompozycjami o hieratycznym układzie, płaskich i rozproszonych fakturach, ornament występował sporadycznie. W okresie klasycznym nastąpiło odejście od dotychczasowej maniery, rozkwit malarski i większa swoboda twórcza. W malarstwie pojawiły się rozbudowane programy ikonograficzne. Wzorce bizantyjskie uległy przetworzeniu, co sprawiło, że wykształcił się lokalny charakter sztuki. W okresie późnym obserwuje się dążenie do syntetyzowania i upraszczania form, pojawiły się też inspiracje sztuką arabską – przede wszystkim bogate ornamenty.
Innym rodzajem kategoryzacji malarstwa nubijskiego jest podział oparty na opracowaniach malowideł z katedry w Faras, w którym wyróżnia się: styl fioletu (VIII wiek, przykładem jest św. Anna z Faras), styl żółto-czerwony (pierwsza połowa X wieku, reprezentowany przez wizerunek archanioła Michała) i styl wielokolorowy (koniec X i początek XI wieku, przykładem są przedstawienia biskupów, zwłaszcza Marianosa). Wyróżnienie trzech etapów dotyczy użycia i dominacji określonych barw, od których poszczególne fazy zostały nazwane. Podział służy przede wszystkim datowaniu – pozwala na ustalenie precyzyjnej chronologii stanowisk archeologicznych na podstawie badania scen malarskich.
Chrześcijańskie malowidła nubijskie są nierozerwalnie związane z architekturą. Przedstawienia malarskie odkrywano przede wszystkim w obiektach sakralnych i kościołach na terenie Makurii i Nobadii (materiały z terenu Alodii są bardzo skąpe), na stanowiskach archeologicznych: Faras, Stara Dongola, Wadi es-Sebua, Tamit, Abdallah Nirqi, Abu Oda, Abd el-Gadir, Sonqi Tino, Kulubnarti, Banganarti i Qasr Ibrim.
Techniki malarskie.
Dominującą techniką używaną przez Nubijczyków była technika "al secco", polichromii ściennej, polegającej na bezpośrednim kładzeniu farby na ścianę, bez łączenia pigmentów z zaprawą naścienną. Stosowane były pigmenty pochodzenia naturalnego, m.in. tlenki żelaza pozwalające otrzymać ciepłe, żółtawo-brązowe kolory; związki miedzi umożliwiające pozyskanie barw ciemno-brązowych, zielonych, czarnych; cenny lazuryt, z którego otrzymywano barwę błękitną.
Repertuar ikonograficzny.
Malowidła początkowo występowały przede wszystkim we wtórnie przystosowanych na potrzeby kościoła chrześcijańskiego świątyniach pogańskich, kościołach chrześcijańskich oraz wznoszonych w VII wieku obiektach sakralnych.
Forma bazylikalna, typowa dla nowo wznoszonych obiektów w znaczący sposób wpłynęła na kształtowanie programu ikonograficznego, będącego pod silnym wpływem wzorców bizantyjskich. Wiodącym typem architektonicznym stała się, już we wczesnym okresie, popularna w całym świecie chrześcijańskim forma bazyliki o trzech lub pięciu nawach, z narteksem (przedsionkiem, często z klatką schodową w rejestrze południowo-zachodnim) od strony zachodniej i prezbiterium zakończonym półkoliście od strony wschodniej. Absyda była otoczona przez pastoforia (zakrystie), z reguły połączone wąskim przejściem. Do naw bocznych przylegały kaplice dedykowane świętym bądź związane z darczyńcami kościoła.
Drugim planem architektonicznym powszechnie występującym w większych ośrodkach był plan centralny (plan krzyża). Dekoracja malarska kościoła była ściśle związana z formą architektoniczną i tradycją liturgiczną, stąd też określone typy przedstawień miały swoje stałe miejsce w poszczególnych partiach kościołów.
Chrześcijańskie malarstwo nubijskie w okresie wczesnym cechowało się niewielkim zainteresowaniem wielkimi cyklami teologicznymi, np. obrazującymi Nowy lub Stary Testament. Sceny pochodzące z Pisma Świętego są raczej sporadyczne. Dużo większą popularnością cieszyły się pojedyncze, frontalne przedstawienia Chrystusa, Matki Boskiej, aniołów i archaniołów, świętych, a także donatorów z opiekunami. Nieznaczny rozwój malarskich scen ze Starego i Nowego Testamentu przypada na okres klasyczny, tj. od ok. X wieku, pojawiły się wtedy przedstawienia Chrztu Chrystusa, Historii Balaama, Uzdrowienia ślepego przy sadzawce Siloam. Z Faras i Starej Dongoli są ponadto znane cykle narracyjne. Bardzo popularne od okresu wczesnego, ze szczególnym natężeniem występowania w okresie klasycznym, są sceny z nubijskimi patronami, świeckimi, którzy oddają się pod opiekę świętym.
Dominujące typy ikonograficzne – dogmatyczno-liturgiczne – pojawiają się w Nubii pod wpływem sztuki z Egiptu. Ponadto tylko w Nubii i Egipcie występują kompozycje dwustrefowe, składające się z dwóch przedstawień ikonograficznych, które są oddzielane dekoracyjnym pasem zwanym "dado".
Forma artystyczna.
Wiedza na temat malarstwa nubijskiego jest ograniczona ze względu na stan zachowania obiektów. Malarstwo nubijskie okresu chrześcijańskiego charakteryzuje prosta, surowa, geometryczna forma. Figury prezentowane są w hieratycznych, sztywnych, frontalnych postawach. Postacie mają schematycznie namalowane symetryczne twarze z nienaturalnie powiększonymi oczami, nosami i uszami. Z reguły występują na gładkim, prostym tle, unikając efektu "horror vacui". Sporadycznie tylko tło jest wzbogacone o fragmenty krajobrazu czy elementy architektury. Malarstwo nubijskie tego okresu cechuje obecność wyraźnego, odcinającego się konturu, aplikacja płaskich plam barwnych, pozbawienie scen modelunku plastycznego wpływającego na wrażenie trójwymiarowości. Stan zachowania obiektów wskazuje na ubogą paletę barwną, mało zróżnicowaną także w obrębie koloru, dominują barwy ziemi, rzadziej biel czy fiolet, sporadycznie pojawiają się odcienie zieleni. Ze względu na ograniczoną wiedzę w temacie, zdeterminowaną przez stan zachowania obiektów, nie można stwierdzić, czy gama barwna nie była szersza.
Forma o bezczasowym charakterze, jednoznaczna narzuca bezpośrednią komunikację treści religijnych przy zachowaniu oszczędnych środków wyrazu. Niezależnie od różnic między fazami chrześcijańskiego malarstwa nubijskiego występują generalne cechy formalne, które pozwoliły na zachowanie bizantyjskiej konwencji przedstawieniowej przy lokalnym charakterze przedstawień.
Artyści.
Tożsamość artystów nie jest znana. Sztuka nubijska, podobnie jak bizantyjska, była kolektywna i anonimowa. Prawdopodobnie we wczesnym okresie rozwoju malarstwa byli to egipscy mnisi-malarze. Zapewne potem udało się wykształcić nubijskich, lokalnych twórców, którzy założyli własne warsztaty.

</doc>
<doc id="3688611" url="https://pl.wikipedia.org/wiki?curid=3688611" title="Mistrzostwa Rumunii w rugby union 1949">
Mistrzostwa Rumunii w rugby union 1949



</doc>
<doc id="3688614" url="https://pl.wikipedia.org/wiki?curid=3688614" title="Mistrzostwa Rumunii w rugby union 1950">
Mistrzostwa Rumunii w rugby union 1950



</doc>
<doc id="3688617" url="https://pl.wikipedia.org/wiki?curid=3688617" title="Mistrzostwa Rumunii w rugby union 1951">
Mistrzostwa Rumunii w rugby union 1951



</doc>
<doc id="3688621" url="https://pl.wikipedia.org/wiki?curid=3688621" title="Mistrzostwa Rumunii w rugby union 1952">
Mistrzostwa Rumunii w rugby union 1952



</doc>
<doc id="3688623" url="https://pl.wikipedia.org/wiki?curid=3688623" title="Mistrzostwa Rumunii w rugby union 1953">
Mistrzostwa Rumunii w rugby union 1953



</doc>
<doc id="3688625" url="https://pl.wikipedia.org/wiki?curid=3688625" title="Mistrzostwa Rumunii w rugby union 1954">
Mistrzostwa Rumunii w rugby union 1954



</doc>
<doc id="3688627" url="https://pl.wikipedia.org/wiki?curid=3688627" title="Aquaman (film)">
Aquaman (film)

Aquaman – amerykański film superbohaterski z 2018 roku na podstawie serii komiksów o superbohaterze o tym samym pseudonimie wydawnictwa DC Comics. Za reżyserię odpowiada James Wan, a za scenariusz David Leslie Johnson-McGoldrick i Will Beall. Film został wyprodukowany przez Warner Bros. Pictures, DC Entertainment i Peter Safran Productions, a za dystrybucję odpowiedzialne jest Warner Bros. Pictures. Tytułową rolę zagrał Jason Momoa, a obok niego w rolach głównych wystąpili: Amber Heard, Willem Dafoe, Patrick Wilson, Dolph Lundgren, Yahya Abdul-Mateen II, Temuera Morrison i Nicole Kidman.
Produkcja opowiada historię Arthura Curry’ego / Aquamana, który wyrusza, by poprowadzić podwodne królestwo Atlantydy i powstrzymać swojego przyrodniego brata, króla Orma, przed zjednoczeniem siedmiu podwodnych królestw w celu zniszczenia świata ludzi.
Prace nad filmem rozpoczęły się w 2004 roku, ale nie nabrały tempa aż do premiery "Człowieka ze stali" w 2013 roku. W sierpniu 2014 roku Will Beall i Kurt Johnstad zostali zatrudnieni do napisania konkurencyjnych scenariuszy. W kwietniu 2015 Wan podpisał umowę na reżyserię, a produkcja filmu ruszyła w lipcu 2016 roku do scenariusza Bealla. Główną obsadę ujawniono w 2016 i na początku 2017 roku. Zdjęcia główne trwały od maja 2017 do października 2018 roku.
Jest to szósty film należący do franczyzy DC Extended Universe. "Aquaman" miał premierę 26 listopada 2018 w Londynie, a w Polsce pojawił się 19 grudnia. Film zarobił 1,148 miliarda dolarów, co czyni go najlepiej zarabiającym filmem DCEU, najlepiej zarabiającym filmem opartym na postaci z DC Comics, piątym najlepiej zarabiającym filmem 2018 roku i dwudziestym czwartym najlepiej zarabiającym filmem wszech czasów. Produkcja otrzymała przeważnie pozytywne recenzje krytyków. Chwalono głównie efekty wizualne, ton, sekwencje akcji, kreację Momoa i reżyserię Wana, ale skrytykowano fabułę i czas trwania.
Od 14 do 28 października 2021 emitowano animowany miniserial, zatytułowany "Aquaman: King of Atlantis", którego akcja rozgrywa się po wydarzeniach z filmu. Bezpośrednia kontynuacja filmu, "Aquaman i Zaginione Królestwo", ma się ukazać 25 grudnia 2023 roku.
Streszczenie fabuły.
W 1985 w stanie Maine latarnik Thomas Curry ratuje podczas sztormu Atlannę, królową podwodnego królestwa Atlantydy. Zakochują się w sobie i rodzi im się syn, Arthur, który ma moc komunikowania się z morskimi stworzeniami. Kiedy atlantydzcy żołnierze wysłani przez króla Orvaxa – nowego władcę Atlantydy – przybywają, by schwytać Atlannę i sprowadzić ją do królestwa, ta ich pokonuje. Zmuszona jest jednak opuścić rodzinę, by chronić ją przed żołnierzami Atlantydy. Odpływając do podwodnego królestwa poleca swojemu doradcy, Nuidisowi Vulko, aby szkolił Arthura. Po latach treningu Curry nie chce udać się na Atlandydę, gdy dowiaduje się, że Atlanna została stracona przez Orvaxa za miłość do człowieka i spłodzenie z nim syna.
Znacznie później, rok po pokonaniu Steppenwolfa, Arthur stawia czoła piratom, którzy porwali rosyjską łódź podwodną. Ich przywódca zostaje zabity podczas nieudanej próby pokonania Arthura, a jego syn, David, poprzysięga zemstę. Obecny władca Atlantydy, król Orm Marius, syn Orvaxa i przyrodni brat Arthura, przekonuje króla Nereusa z Xebel, by pomógł zjednoczyć Atlantydę i zniszczyć świat ludzi za zanieczyszczanie oceanów. Nereus zgadza się pomóc po tym, jak zostają zaatakowani przez łódź podwodną.
Córka Nereusa, Mera, która jest zaręczona z Ormem, odmawia im pomocy i prosi Arthura o wsparcie. Ten towarzyszy jej przez całą drogę do Atlantydy, gdzie Vulko namawia go do odnalezienia Trójzębu króla Atlana – magicznego artefaktu pierwszego władcy Atlantydy – by odzyskać należne mu miejsce na tronie. Wpadają w zasadzkę ludzi Orma, a Arthur zostaje schwytany. Król obwinia go za śmierć Atlanny i prawie zabija go w pojedynku, jednak Mera go ratuje. Arthur i Mera podróżują do upadłego Królestwa Dezerterów, ukrytego pod Saharą, gdzie trójząb został wykuty. Tam znajdują holograficzną wiadomość, która prowadzi ich na Sycylię we Włoszech, gdzie odnajdują współrzędne położenia trójzębu.
Orm daje Davidowi prototyp stroju bojowego żołnierzy Atlantydy, aby mógł zabić Arthura. Następnie więzi Vulko i zmusza Królestwo Rybaków do złożenia mu przysięgi wierności zabijając ich króla. Okazuje się również, że Orm wynajął Davida i jego ojca, by porwali rosyjską łódź podwodną (tę samą, która wcześniej zaatakowała Atlantydę), by zdobyć poparcie Nereusa. David nazywa siebie Black Mantą i atakuje Arthura, ale Curry’emu udaje się go pokonać. W miejscu, które wskazały współrzędne, Arthurowi i Merze udaje się odeprzeć atak potworów, a następnie tunel transportuje ich do niezbadanego morza w centrum Ziemi. Tam znajdują Atlannę, której udało się uciec i przeżyć, a następnie skrywać przez 20 lat.
Arthur staje do walki z Karathenem, mitycznym stworzeniem i strażnikiem trójzębu. Udaje się mu go zdobyć i obiecuje chronić zarówno Atlantydę, jak i świat ludzi. Orm prowadzi swoją armię przeciwko Królestwu Solanki, by ogłosić się Panem Oceanu, natomiast Arthur prowadzi przeciwko niemu armię morskich stworzeń. Zwolennicy Orma uznają Arthura za prawdziwego króla, gdy dowiadują się, że włada on trójzębem Atlana. Curry pokonuje Orma, ale daruje mu życie, a ten godzi się na uwięzienie po odkryciu, że Arthur odnalazł ich matkę. Zgodnie z obietnicą Atlanna wraca do Thomasa, a Arthur wstępuje na tron.
W scenie po napisach końcowych, David zostaje uratowany przez naukowca, doktora Stephena Shina, który ma obsesję na punkcie Atlantydy. David zgadza się zaprowadzić tam Shina w zamian za pomoc w zemście na Arthurze.
Obsada.
W filmie wystąpili również: Temuera Morrison jako Thomas Curry, ojciec Arthura Curry’ego i latarnik; Ludi Lin jako Murk, dowódca armii Atlantydy; Michael Beach jako Jesse Kane, ojciec Davida Hyde’a; Randall Park jako Stephen Shin, biolog morski i przyjaciel Thomasa Curry’ego oraz Graham McTavish jako król Atlan.
Ponadto Leigh Whannell, wieloletni współpracownik Jamesa Wana, pojawił się w filmie jako pilot; Julie Andrews podkłada głos Karathenowi, strażnikowi trójzębu; John Rhys-Davies podkłada głos Królowi Solanki, a Djimon Hounsou – Królowi Rybaków. Obie te postaci na planie zagrał Andrew Crawford. Natalia Safran i Sophia Forrest zagrały odpowiednio Królową Rybaków, Rinę i Księżniczkę Rybaków, Scales.
Produkcja.
Rozwój projektu.
W 2004 roku portal FilmJerk.com doniósł, że Alan i Peter Riche z Sunrise Entertainment planowali zrobić film o Aquamanie, a scenariusz miał napisać Robert Ben Garant. W 2007 roku studio Warner Bros. ogłosiło rozpoczęcie prac nad filmem o Lidze Sprawiedliwości ze scenariuszem Michele i Kieran Mulroney. Film, który rzekomo nosił tytuł "Justice League: Mortal", miałby być kinowym debiutem Aquamana. George Miller podpisał umowę na reżyserię jeszcze w tym samym roku. Film został ostatecznie anulowany z powodu opóźnień w produkcji spowodowanych strajkiem scenarzystów w Stanach Zjednoczonych. Wcześniej jednak w roli Aquamana obsadzony został chilijski aktor Santiago Cabrera. W lipcu 2009 roku pojawiły się informacje, że prace nad filmem o Aquamanie prowadzone są przez należącą do Leonardo DiCaprio firmę Appian Way. Po premierze "Człowieka ze stali" w 2013 roku ujawniono, że trwają dyskusje o przyszłych filmach uniwersum, w tym o kolejnych filmach z Supermanem, Batmanem, a także o filmie Wonder Woman i Aquamanie. Geoff Johns powiedział „Variety”, że Aquaman jest postacią priorytetową. 12 sierpnia 2014 roku Warner Bros. ogłosiło, że zatrudniło Willa Bealla i Kurta Johnstada do napisania dwóch osobnych scenariuszy. Prace nad filmem toczyły się dwutorowo, ale tylko lepsza wersja miała być kontynuowana.
10 kwietnia 2015 roku serwis „The Hollywood Reporter” poinformował, że James Wan jest głównym kandydatem do objęcia stanowiska reżysera. W czerwcu 2015 roku potwierdzono, że Wan zajmie się reżyserią, a także że będzie nadzorował scenariusz autorstwa Kurta Johnstada. 12 listopada 2015 roku zatrudniono nowego scenarzystę, Davida Leslie Johnsona-McGoldricka; nie było jednak jasne, czy będzie będzie on pracował samodzielnie, czy we współpracy z Wanem. Ostatecznie wszystkie plany scenariuszowe zostały porzucone, a Wan i Johns planowali ruszyć do przodu z nowym scenariuszem napisanym przez Willa Bealla. Później sprowadzono z powrotem Johnsona-McGoldricka, aby przerobił scenariusz Bealla.
W marcu 2016 roku ogłoszono, że wydarzenia w filmie będą osadzone po "Lidze Sprawiedliwości". Przedprodukcja rozpoczęła się w Australii pod koniec listopada 2016 roku.
Casting.
W październiku 2014 roku wraz z ogłoszeniem filmu studio Warner Bros. ujawniło, że w roli głównej wystąpi Jason Momoa. Tego samego miesiąca Momoa ujawnił, że przygotowuje się do filmu o Lidze Sprawiedliwości i nie wie, czy solowy film o Aquamanie pojawi się przed nim, czy po. W grudniu 2014 roku ujawniono, że Momoa podpisał umowę na cztery filmy.
13 stycznia 2016 roku serwis „The Hollywood Reporter” ogłosił, że Amber Heard rozpoczęła negocjacje w sprawie zagrania roli księżniczki Mery, a jej obsadzenie zostało oficjalnie potwierdzone dwa miesiące później. W kwietniu 2016 roku zdradzono, że Willem Dafoe został obsadzony w nieujawnionej roli, a później okazało się, że jest to Nuidis Vulko. W grudniu 2016 roku potwierdzono, że Patrick Wilson zagra przyrodniego brata Aquamana. 31 stycznia 2017 roku do obsady dołączył Yahya Abdul-Mateen II jako Black Manta, arcywróg Aquamana w komiksach wydawnictwa DC. Pod uwagę brany był również Michael K. Williams. Tego samego dnia pojawiły się informacje, że Nicole Kidman przystąpiła do rozmów, aby zagrać królową Atlannę. Dwa miesiące później Kidman potwierdziła swój angaż.
W lutym 2017 roku poinformowano, że Temuera Morrison jest w trakcie negocjacji w sprawie roli Thomasa Curry’ego. 12 kwietnia Dolph Lundgren został obsadzony w roli Nereusa. W maju 2017 do obsady dołączyła Ludi Lin. Prawie dwa tygodnie później Michael Beach, który w filmie "Liga Sprawiedliwych bez granic" podkładał głos Devilowi Rayowi (postaci opartej na Black Mancie) został obsadzony w roli ojca Black Manty. W październiku 2017 roku Graham McTavish ujawnił, że także zagra w filmie. W kwietniu 2018 roku Randall Park został obsadzony jako dr Stephen Shin, a w lipcu zdradzono, że Djimon Hounsou, Natalia Safran i Sophia Forrest zagrają odpowiednio Króla Rybaków, Królową Rybaków i Księżniczkę Rybaków. W listopadzie 2018 roku ujawniono, że Julie Andrews zagra w filmie rolę głosową.
Zdjęcia i postprodukcja.
Zdjęcia główne rozpoczęły się 2 maja 2017 w Australii, pod roboczym tytułem „Ahab”. Większość filmu nakręcono w Village Roadshow Studios w Gold Coast, a niektóre sceny w Nowej Fundlandii, na Sycylii i w Maroku. Od maja do sierpnia 2017 zdjęcia realizowano m.in. w Main Beach, Coomera, Southport i Amity Point w North Stradbroke Island w Queensland. Podczas kręcenia sekwencji podwodnych Wan powiedział, że „nie jest to łatwe”, gdyż „podwodny świat jest bardzo skomplikowany”. Niektóre sceny podwodne kręcono z użyciem specjalnych urządzeń trzymających aktorów w powietrzu oraz bluescreenów, a następnie poddawano odpowiednim zmianom w procesie postprodukcji, a część ujęć kręcono z użyciem wody.
W sierpniu 2017 rozpoczęto kręcenie w Hastings Point, które zakończono jeszcze w tym samym miesiącu. Następnie zdjęcia przeniosły się do Nowej Fundlandii i Labradoru. Pod koniec września tego samego roku Willem Dafoe zdradził, że nakręcił już wszystkie sceny ze swoim udziałem, natomiast w październiku James Wan ujawnił, że prace na planie zakończył także Patrick Wilson. Do połowy października filmowano jeszcze w Maroku, w miastach Merzouga i Erfoud. Zdjęcia zakończyły się 21 października 2017. Odpowiadał za nie Don Burgess. Montażem zajął się Kirk Morri, scenografią Bill Brzeski, a kostiumy zaprojektowała Kym Barrett. Budżet filmu szacowany jest na około 160 milionów dolarów.
Efekty specjalne.
Za efekty specjalne odpowiadali Charles Gibson oraz Kelvin McIlwain, a zrealizowały je studia Industrial Light &amp; Magic, Base FX, Rodeo FX, Scanline VFX, DNEG, Luma Pictures, Weta Digital, Moving Picture Company, Method Studios, Digital Domain i Proof.
Firma ILM przygotowała 670 ujęć. Stworzyła ona m.in. Atlantydę oraz wszystkie jej zwierzęta i stworzenia, Karathenów i bitwę finałową. Przy tworzeniu Atlantydy zespół oparł się na projektach dostarczonych przez dział artystyczny. ILM stworzyło także ponad 200 budynków. Podwodne statki były wzorowane na organicznych stworzeniach i zaprojektowane tak, aby się poruszały. Wszystkie zwierzęta, w tym Karatheny, zostały rzeczywiście zbudowane, a następnie animowane z użyciem klatek kluczowych. Studio to pracowało także nad ujęciami, w których symulowano ruch włosów pod wodą.
Weta Digital zajęło się większością scen, w których konieczne było cyfrowe odmładzanie aktorów. Opracowali więc m.in. sceny retrospekcji z Nicole Kidman i Temuerą Morrisonem, natomiast studio DNEG dokonało cyfrowego odmłodzenia Willema Dafoe w scenie, w której jego postać – Nuidis Vulko – szkoli młodego Arthura. Firma Digital Domain opracowała m.in. środowisko wyspy, na której znajdował się trójząb króla Atlana. W tej sekwencji aktorzy zostali nakręceni w basenie z wodą na niebieskim tle, a studio dodało w postprodukcji wodospady, góry, dinozaury i inne stworzenia. Firma przygotowała łącznie około 20 ujęć.
Method Studios zajęło się sekwencją walki na Sycylii pomiędzy Arthurem, Merą i Black Mantą, spotkaniem Arthura z Karathenami oraz zdobyciem przez niego trójzębu króla Atlana. Przygotowało także specjalne ujęcie o wysokiej rozdzielczości (700 klatek na sekundę) w scenie, w której kamera podróżuje przez oczy Arthura. Rodeo FX pracowało głównie nad dwiema sekwencjami. Jedną z nich była kraina, przypominająca akwarium, którą młody Arthur odwiedza na początku filmu. Studio użyło przy niej symulacji, a także algorytmów odwzorowujących zachowanie ryb. Drugą sekwencją były ruiny Atlantydy znajdujące się pod pustynią. Artyści wykorzystali dużą ilość piasku, pyłu i skał, aby realistycznie oddać interakcje postaci, a zrujnowanemu miastu dodać głębi.
Scanline VFX dostarczyło 450 ujęć. Główne sekwencje, nad którymi pracowali to środowisko latarni morskiej, napisy tytułowe, Aquaman wypychający łódź podwodną na powierzchnię i ratujący marynarzy w środku, Black Manta płacący Ormowi za dostarczenie łodzi podwodnej oraz wizyta Arthura i Mery w Królestwie Rowu. Przy tworzeniu karty tytułowej zespół oparł się na pracy Rodeo nad sekwencją w akwarium i użył symulacji do stworzenia ponad 60 000 ryb. W celu stworzenia latarni morskiej, ekipa zbudowała pełnowymiarowy dom z podstawą wieży latarni, a resztę wykonano cyfrowo.
W sumie w filmie jest około 2300 ujęć, w których użyto efektów specjalnych.
Muzyka.
7 marca 2018 ogłoszono, że Rupert Gregson-Williams skomponuje muzykę do filmu. Wcześniej był autorem ścieżki dźwiękowej do innego filmu należącego do DC Extended Universe – "Wonder Woman""." Ścieżka dźwiękowa została wydana 14 grudnia 2018 przez WaterTower Music. Na płycie znajduje się również utwór amerykańskiej piosenkarki Skylar Grey zatytułowany „Everything I Need”. Joseph Bishara, częsty współpracownik Wana, na potrzeby jednej z sekwencji skomponował utwór „Trench Engaged”.
Marketing.
W marcu 2017 podczas CinemaConu w Las Vegas, jeszcze przed rozpoczęciem zdjęć, pokazano pierwsze grafiki koncepcyjne do filmu. W lipcu tego samego roku na San Diego Comic-Conie ukazał się promocyjny materiał filmowy. W kwietniu 2018, podczas kolejnego CinemaConu, pokazano następny materiał filmowy, a na scenie zaprezentowano obsadę.
W czerwcu 2018 w trakcie konwentu CineEurope zadebiutował pierwszy zwiastun filmu. Ponad miesiąc później, 21 lipca 2018 roku, podczas San Diego Comic-Conu zwiastun zaprezentowano szerszej publiczności i został on pozytywnie przyjęty. Pod koniec sierpnia studio zorganizowało pokazy testowe, na których film spotkał się z mieszanymi reakcjami. 5 października 2018 roku studio Warner Bros. zaprezentowało kilkuminutowy materiał promocyjny, ciepło przyjęty przez fanów. Pierwszy oficjalny spot telewizyjny do filmu pojawił się 16 października, a drugi 1 listopada. W tym samym miesiącu ukazały się plakaty z takimi postaciami jak Aquaman, Mera, Black Manta, Ocean Master, Nereus, Atlanna i Nuidis Vulko.
W listopadzie 2018 studio ogłosiło harmonogram trasy promocyjnej goszczącej m.in. Pekinie, Londynie, Nowym Jorku, Manili, Los Angeles, Miami, Gold Coast, Sydney i Honolulu. Dodatkowo ogłoszono, że film zostanie pokazany 7 grudnia 2018 roku podczas Brazil Comic Con w São Paulo. Kilka dni później ukazał się oficjalny materiał zza kulis. Dwa dni później wydano dwa plakaty przedstawiające Aquamana oraz Merę w kostiumach. 19 listopada ukazał się finalny zwiastun.
Wydanie.
"Aquaman" miał swoją światową premierę 26 listopada 2018 w kinie Empire na Leicester Square w Londynie. W Stanach Zjednoczonych został wydany 21 grudnia tego samego roku przez Warner Bros. Pictures w formatach RealD 3D, Dolby Cinema, IMAX, IMAX 3D, 4DX i ScreenX.
7 grudnia film zadebiutował w Chinach, a 12 grudnia w Wielkiej Brytanii. 13 grudnia miała miejsce premiera w takich krajach, jak Chile, Argentyna, Brazylia, Rosja, Portugalia, Meksyk, Chorwacja i Czechy, a następnego dnia w Indiach. 19 grudnia produkcja pojawiła się w kinach w Polsce, Francji, Szwajcarii i Korei Południowej. W Japonii film zadebiutował 8 lutego 2019.
Premiera była wcześniej planowana na 27 lipca 2018, a następnie na 5 października 2018.
5 marca 2019 "Aquaman" został wydany w wersji cyfrowej, a 19 marca w wersji na Blu-ray, 4K Blu-ray Ultra HD, 3D Blu-ray i DVD. Szacuje się, że zysk ze sprzedaży wersji DVD w USA wyniósł 27,4 miliona dolarów, a wersji Blu-ray – 42,2 miliona dolarów, co daje łącznie 69,7 miliona dolarów. Reżyser James Wan ujawnił, że nie zostanie wydana wersja reżyserska filmu.
Odbiór.
Box office.
W Stanach Zjednoczonych i Kanadzie "Aquaman" zarobił 335,1 miliona dolarów, a na innych terytoriach 812,6 miliona dolarów, co daje łącznie 1,148 miliarda dolarów zysku. Stał się on najlepiej zarabiającą produkcją DCEU, a także drugim najlepiej zarabiającym filmem wytwórni Warner Bros., po "" (1,342 miliarda dolarów). Serwis Deadline Hollywood obliczył, że zysk netto filmu wyniósł 260,5 miliona dolarów, co czyni go piątą najbardziej dochodową produkcją 2018 roku.
W Stanach Zjednoczonych i Kanadzie produkcja zadebiutowała wraz z premierą takich filmów, jak "Bumblebee", "Teraz albo nigdy" oraz "Witajcie w Marwen" i przewidywano, że w weekend otwarcia zarobi 65-70 milionów dolarów, a w ciągu pierwszych pięciu dni 120 milionów dolarów (według niektórych wyliczeń nawet 150 milionów dolarów). W dniu premiery produkcja zarobiła prawie 28 milionów dolarów, w tym 9 milionów dolarów z pokazów przedpremierowych. W weekend otwarcia zysk wyniósł 67,9 miliona dolarów, co zapewniło produkcji pierwsze miejsce w światowym box office, ale było najniższym otwarciem w historii DCEU. W drugi weekend po premierze film zarobił 52,1 miliona dolarów (spadek o 23%), a także 10,1 miliona dolarów w Sylwestra i 16,8 miliona dolarów w Nowy Rok. W trzeci weekend "Aquaman" utrzymał się na szczycie box office, zarabiając 31 milionów dolarów. W czwarty weekend zysk wyniósł 17,4 miliona dolarów, co oznaczało spadek na drugie miejsce w box office (na rzecz filmu "The Upside", który zarobił 20,4 miliona dolarów). W ten sam weekend "Aquaman" przekroczył granicę miliarda dolarów zysku.
W Chinach, gdzie produkcja zadebiutowała dwa tygodnie wcześniej niż w Stanach Zjednoczonych, film zarobił 24,6 miliona dolarów w pierwszym dniu i ustanowił rekord otwarcia Warner Bros. w tym kraju. W pierwszy weekend film zarobił tam 93,6 miliona dolarów, co było najlepszym otwarciem w historii DCEU oraz studia Warner Bros. w tym kraju. W ciągu pierwszych trzech dni od premiery produkcja zarobiła tam więcej, niż wynosił łączny zysk filmu "Wonder Woman", a w ciągu pierwszych pięciu dni – więcej niż każdy solowy film Filmowego Uniwersum Marvela. Łączny zysk z Chin wyniósł ponad 298 milionów dolarów. Na Filipinach "Aquaman" stał się najlepiej zarabiającym filmem Warner Bros. i DC wszech czasów, z łącznym zyskiem wynoszącym ponad 9,6 miliona dolarów. W Rumunii produkcja stała się najlepiej zarabiającym filmem dekady. Zysk z Polski to prawie 4 miliony dolarów.
Reakcje krytyków.
Film spotkał się z przeważnie pozytywnymi recenzjami krytyków. W serwisie Rotten Tomatoes 65% z 411 recenzji uznano za pozytywne, a średnia ocen wystawionych na ich podstawie wyniosła 6/10. W agregatorze Metacritic średnia ważona ocen z 50 recenzji wyniosła 55 punktów na 100 punktów. Natomiast według serwisu CinemaScore, zajmującego się mierzeniem atrakcyjności filmów w Stanach Zjednoczonych, publiczność przyznała mu ocenę „A-” w skali od A+ do F.
Peter Debruge z magazynu „Variety” skrytykował dialogi, ale chwalił reżyserię, scenografię i ostatni akt filmu, pisząc: „Największą niespodzianką jest tutaj to, że mimo długiego czasu trwania film dostaje nagle kopniaka na finał”. Stwierdził też, że „Aquaman rozpętuje bitwę morską na równi z Władcą Pierścieni”. William Bibbiani na łamach „The Wrap” nazwał film „wspaniałą superbohaterską przygodą, która stara się – i prawie jej się udaje – być najbardziej epickim filmem superbohaterskim, jaki kiedykolwiek powstał”. Peter Travers z „Rolling Stone” ocenił film na 2,5 z 5 gwiazdek chwaląc reżyserię i występ Momoy, ale krytykując fabułę i dialogi. Napisał: „"Aquaman" jest bałaganem zderzających się tonów i bezwstydnej głupoty, ale to ulga po ostatnich mrocznych filmach z franczyzy”. Chris Nashawaty z „Entertainment Weekly” ocenił film na C- pisząc: „Produkcja nie może się zdecydować czy chce być głupia czy poważna, czy chce być filmem superbohaterskim czy parodią jednego z nich”. Skrytykował także efekty specjalne, kostiumy i dialogi. Todd McCarthy z „The Hollywood Reporter” chwalił występ Momoy, pisząc: „W filmie nie ma prawie żadnej sceny, która nie mogłaby skorzystać z zabawnego poczucia humoru i zaskoczenia, które Momoa dostarcza mniej lub bardziej samodzielnie”. Skrytykował jednak długość filmu twierdząc, że niektóre sceny akcji są „jakby wyciągnięte z kapelusza na zawołanie”, a to według niego sprawia wrażenie że film jest „nudny, zmielony i napędzany bardziej poczuciem obowiązku niż radością z inspiracji”.
Łukasz Muszyński z portalu Filmweb wystawił filmowi 7 gwiazdek z 10 możliwych; chwalił reżyserię, stwierdzając, że Wan „pewną ręką miksuje ze sobą kino nowej przygody, rodzinny melodramat, "screwball comedy", horror, batalistyczny epos oraz proekologiczne przesłanie”. Uznał jednak, że trzeba przymknąć oko na „parę dziur logicznych, nietrafioną ekspozycję oraz kilka niezamierzenie zabawnych linijek dialogu”. Dawid Muszyński z naEkranie.pl ocenił film na 6 punktów z 10 i uznał, że film jest „piękny wizualnie”, jednak „pod względem scenariuszowym jest źle, bardzo źle”. Skrytykował także wątek Black Manty uznając go za niepotrzebny. Konrad Kozłowski z portalu antyweb.pl również wystawił ocenę 7 na 10 i napisał: „James Wan potrafił przekuć historię superbohatera, którego rzadko traktowano serio, w przepiękny wizualnie film”; pochwalił również występ Momoy. Tomasz Drabik z kulturacja.pl przyznał filmowi 4 punkty z 10 możliwych, stwierdzając: „"Aquaman" wypada chyba najlepiej z dotychczasowych produkcji z uniwersum DC i bez gryzienia połyka flagową produkcję tego uniwersum jaką była "Liga Sprawiedliwości". Do doskonałości mu jednak daleko”. Skrytykował fabułę i czarne charaktery i napisał, że jako „najlepszy film DC wypada na poziomie najsłabszego MCU”. Przemysław Mazur z portalu paradoks.net.pl wystawił ocenę 7 na 10, chwaląc role Lundgrena i Dafoe oraz stwierdzając, że „widzowie złaknieni epickiej, tętniącej pozytywną, bezpretensjonalną energią rozrywki z dużym prawdopodobieństwem będą się na tej produkcji świetnie bawili”.
Kontynuacje.
W październiku 2018 roku James Wan wyjawił, że dyskusje nad sequelem rozpoczęły się w trakcie postprodukcji pierwszego filmu. Jason Momoa napisał historię do drugiej części podczas prac na planie pierwszej części, która została pozytywnie przyjęta przez Toby Emmericha z Warner Brothers Entertainment i producenta Petera Safrana. W grudniu dobre wyniki finansowe i pozytywna reakcja krytyków na film "Aquaman" przekonały studio do rozpoczęcia prac nad kontynuacją. W styczniu 2019 roku poinformowano, że Wan powróci na stanowisko reżysera. Geoff Boucher z Deadline Hollywood zauważył, że Wan bardzo skrupulatnie zajmował się kontynuacją swoich poprzednich filmów i był „głęboko zaangażowany” w budowanie świata Aquamana, który porównał do Śródziemia czy galaktyki w "Gwiezdnych wojnach". Miesiąc później ujawniono, że David Leslie Johnson-McGoldrick zajmie się scenariuszem. W tym samym miesiącu studio wyznaczyło datę amerykańskiej premiery na 16 grudnia 2022 roku. Była ona później kilkukrotnie przesuwana, a ostatecznie ustalono ją na 25 grudnia 2023 roku.
Animowany miniserial.
W styczniu 2020 zapowiedziano animowany miniserial oparty na postaci Aquamana. Ujawniono, że producentem wykonawczym będzie James Wan, a serial zadebiutuje na platformie HBO Max. Miał on być osadzony po wydarzeniach z filmu "Aquaman", jednak nie należeć do kanonu DC Extended Universe. Cooper Andrews, Gillian Jacobs, Thomas Lennon i Dan Snyder mieli zastąpić odpowiednio Momoę, Heard, Wilsona i Dafoe w ich rolach. 1 września 2021 roku ogłoszono, że serial będzie emitowany na Cartoon Network w ramach bloku ACME Night. 10 września 2021 roku ogłoszono, że zostanie wydany 14 października 2021 roku.
Anulowany spin-off.
W lutym 2019 studio Warner Bros. ogłosiło, że pracuje nad powstaniem spin-offu do filmu, który ma być zatytułowany "The Trench". Producentem miał być Wan, a Noah Gardner i Aidan Fitzgerald mieli napisać scenariusz. Fabuła skupiłaby się na amfibijnych potworach, z którymi Arthur i Mera zmierzyli się w "Aquamanie", powrócić miał także Yahya Abdul-Mateen II jako Black Manta. W kwietniu 2021 studio zdecydowało się anulować projekt, nie wykluczając jednak powrócenia do niego w przyszłości.

</doc>
<doc id="3688628" url="https://pl.wikipedia.org/wiki?curid=3688628" title="Mistrzostwa Rumunii w rugby union 1955">
Mistrzostwa Rumunii w rugby union 1955



</doc>
<doc id="3688630" url="https://pl.wikipedia.org/wiki?curid=3688630" title="Mistrzostwa Rumunii w rugby union 1956">
Mistrzostwa Rumunii w rugby union 1956



</doc>
<doc id="3688632" url="https://pl.wikipedia.org/wiki?curid=3688632" title="Mistrzostwa Rumunii w rugby union 1958">
Mistrzostwa Rumunii w rugby union 1958



</doc>
<doc id="3688633" url="https://pl.wikipedia.org/wiki?curid=3688633" title="Jhoanis Portilla">
Jhoanis Portilla

Jhoanis Carlos Portilla (ur. 24 lipca 1990) – kubański lekkoatleta specjalizujący się w biegach płotkarskich.
Nie ukończył eliminacyjnego biegu na dystansie 110 metrów przez płotki podczas mistrzostw świata juniorów w Bydgoszczy (2008). Półfinalista halowego czempionatu w Sopocie oraz srebrny medalista igrzysk Ameryki Środkowej i Karaibów (2014). Wicemistrz strefy NACAC z 2015. W tym samym roku zajął 5. miejsce na igrzyskach panamerykańskich oraz osiągnął półfinał mistrzostw świata w Pekinie.
Medalista mistrzostw Kuby.

</doc>
<doc id="3688636" url="https://pl.wikipedia.org/wiki?curid=3688636" title="Yohany Portilla">
Yohany Portilla



</doc>
<doc id="3688637" url="https://pl.wikipedia.org/wiki?curid=3688637" title="Mistrzostwa Rumunii w rugby union 1959">
Mistrzostwa Rumunii w rugby union 1959



</doc>
<doc id="3688638" url="https://pl.wikipedia.org/wiki?curid=3688638" title="Mistrzostwa Rumunii w rugby union 1960">
Mistrzostwa Rumunii w rugby union 1960



</doc>
<doc id="3688639" url="https://pl.wikipedia.org/wiki?curid=3688639" title="Mistrzostwa Rumunii w rugby union 1961">
Mistrzostwa Rumunii w rugby union 1961



</doc>
<doc id="3688640" url="https://pl.wikipedia.org/wiki?curid=3688640" title="Jegor Wikułow">
Jegor Wikułow

Jegor Dmitrijewicz Wikułow (ros. Егор Дмитриевич Викулов, ur. 1889 we wsi Batraki w guberni riazańskiej, zm. 1959 w Moskwie) – radziecki działacz partyjny i państwowy.
Życiorys.
W 1908 wstąpił do SDPRR, 1917 został przewodniczącym fabryczno-zawodowego komitetu fabryki Chłudowych w Jegorjewsku, 1919-1920 był przewodniczącym Komitetu Powiatowego RKP(b) w Jegorjewsku. Od września do grudnia 1921 był przewodniczącym Komitetu Wykonawczego Riazańskiej Rady Gubernialnej, 1922-1923 kierownikiem Wydziału Organizacyjnego Riazańskiego Gubernialnego Komitetu RKP(b), potem był działaczem związkowym w Moskwie i pracownikiem Ludowego Komisariatu Oświaty RFSRR, od 1941 był w moskiewskim pospolitym ruszeniu.

</doc>
<doc id="3688641" url="https://pl.wikipedia.org/wiki?curid=3688641" title="Shazam! (film)">
Shazam! (film)

Shazam! – amerykański fantasy film akcji na podstawie serii komiksów o superbohaterze o tym samym imieniu wydawnictwa DC Comics. Za reżyserię odpowiadał David F. Sandberg, a za scenariusz odpowiada Henry Gayden i Darren Lemke. W rolach głównych wystąpili: Zachary Levi, Asher Angel, Mark Strong, Grace Fulton, Jack Dylan Grazer, Ian Chen, Jovan Armand, Faithe Herman, Djimon Hounsou.
Jest to siódmy film należący do franczyzy DC Extended Universe. Światowa premiera filmu miała miejsce 15 marca 2019 roku w Toronto. W Polsce zadebiutował on 5 kwietnia tego samego roku. 14 marca 2023 zadebiutował sequel filmu, "Shazam! Gniew bogów".
Obsada.
W filmie ponadto wystąpili: Cooper Andrews jako Victor Vázquez, ojciec zastępczy Batsona, Bromfield, Freemana, Choiego i Dudley; Marta Milans jako Rosa Vázquez, ich matka zastępcza oraz Lotta Losten jako Lynn Crosby.
Produkcja.
Rozwój projektu.
W sierpniu 2014 roku Darren Lemke został zatrudniony do napisania scenariusza. W październiku tego samego roku Warner Bros. zapowiedziało film "Shazam!" z premierą w 2019 roku. W styczniu 2017 roku do dalszych prac nad scenariuszem został zatrudniony Henry Gayden. Miesiąc później David F. Sandberg rozpoczął rozmowy dotyczące stanowiska reżysera. W lipcu 2017 roku rozpoczęto przedprodukcję filmu i potwierdzono Sandberga na stanowisku reżysera.
Casting.
W sierpniu 2014 roku Dwayne Johnson został obsadzony jako Black Adam. Ostatecznie w lipcu 2017 roku poinformowano, że Johnson jednak nie wystąpi w filmie jako główny przeciwnik tytułowego bohatera. 
W październiku 2017 roku Zachary Levi został obsadzony w tytułowej roli, natomiast w listopadzie Asher Angel jako Billy Baston. W tym samym miesiącu rozmowy dotyczące udziału w filmie prowadzili Mark Strong i Grace Fulton. Ich udział został potwierdzony na początku 2018 roku. W grudniu do obsady dołączyli: Jack Dylan Grazer jako Freddy Freeman, Ian Chen jako Eugene Choi, Jovan Armand jako Pedro Peña, Faithe Herman jako Darla Dudley i Cooper Andrews jako Víctor Vásquez. Na początku 2018 roku poinformowano, że Marta Milans zagra Rosę Vásquez, Ron Cephas Jones – czarodzieja Shazama oraz że w filmie wystąpi Lotta Losten.
W kwietniu 2018 roku ujawniono, że starsze wersje Mary Bromfield, Eugeniego Choi, Darli Dudley, Freddy’ego Freemana i Pedra Peñy zagrają odpowiednio Michelle Borth, Ross Butler, Meagan Good, Adam Brody oraz D.J. Cotrona. W lipcu 2018 roku poinformowano, że Ron Cephas Jones zrezygnował z roli, a jego miejsce zajął Djimon Hounsou.
Zdjęcia i postprodukcja.
Zdjęcia do filmu rozpoczęły się 29 stycznia 2018 roku w Toronto w Kanadzie pod roboczym tytułem "Franklin". Zostały one zakończone 11 maja tego samego roku. Za zdjęcia do filmu odpowiadał Maxime Alexandre, za scenografię – Jennifer Spence, a za kostiumy – Leah Butler.
Montażem zajmował się Michel Aller, natomiast studia Mr. X i Moving Picture Company pracowały nad efektami specjalnymi do filmu.
Wydanie.
Światowa premiera filmu miała miejsce 15 marca 2019 roku w Toronto. W Stanach Zjednoczonych i w Polsce zadebiutował 5 kwietnia tego samego roku.
Odbiór.
Box office.
W Stanach Zjednoczonych i Kanadzie film zarobił ponad 140 mln USD. W innych krajach przychody wyniosły ponad 224, a łączny przychód z biletów ponad 364 miliony dolarów, przy budżecie wynoszącym 100 mln USD.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 90% z 404 recenzji jest pozytywne, a średnia ocen wyniosła 7,30/10. Na portalu Metacritic średnia ocen z 53 recenzji wyniosła 71 punktów na 100.

</doc>
<doc id="3688644" url="https://pl.wikipedia.org/wiki?curid=3688644" title="Boris Nabokow">
Boris Nabokow

Boris Pawłowicz Nabokow, ros. Борис Павлович Набоков (ur. 1912 w Moskwie, Imperium Rosyjskie; zm. 16 stycznia 1975 w Moskwie, Rosyjska FSRR) – rosyjski piłkarz, grający na pozycji bramkarza, trener piłkarski.
Kariera piłkarska.
W 1929 rozpoczął karierę piłkarską w zespole Stroitieli Moskwa. W 1931 został piłkarzem klubu Sierp i Mołot Moskwa. W latach 1934-1935 służył w marynarce wojskowej, podczas której występował w reprezentacji Floty Oceanu Spokojnego. W 1936 powrócił do Sierpu i Mołotu Moskwa, który po reorganizacji w 1937 przyjął nazwę Metałłurg Moskwa. W 1941 bronił barw Spartaka Odessa. Podczas Wielkiej Wojny Ojczyźnianej brał udział w walkach wojennych. Po zakończeniu wojny został piłkarzem KBF Leningrad. W 1945 został zaproszony do Awangardu Leningrad. W 1946 przeszedł do głównego marynarskiego klubu WMS Moskwa, w którym zakończył karierę piłkarza w roku 1947.
Kariera trenerska.
Jeszcze będąc piłkarzem rozpoczął pracę szkoleniowca. W 1947 prowadził WMS Moskwa, a potem do 1950 roku pomagał trenować piłkarzy klubu. W latach 1956-1962 pracował jako trener w Zarządzie Piłki Nożnej Komisji Sportowej ZSRR. W 1963 został mianowany na stanowisko starszego trenera młodzieżowej reprezentacji ZSRR. W sierpniu 1964 został zaproszony do Paxtakoru Taszkent, którym kierował do listopada 1964. W latach 1965-1968 ponownie pracował jako trener w Zarządzie Piłki Nożnej ZSRR. W 1969 pomagał trenować olimpijską reprezentację ZSRR, a w maju 1972 prowadził olimpijczyków w jednym meczu. Również od 1969 do 1973 pracował jako selekcjoner młodzieżowej reprezentacji ZSRR.
16 stycznia 1975 zmarł w Moskwie w wieku 63 lat.

</doc>
<doc id="3688645" url="https://pl.wikipedia.org/wiki?curid=3688645" title="Karmelitanki Dzieciątka Jezus">
Karmelitanki Dzieciątka Jezus

Zgromadzenie Karmelitanek Dzieciątka Jezus – żeńskie zgromadzenie karmelitańskie na prawie papieskim, agregowane do Zakonu Karmelitów Bosych, oparte na duchowości i Regule karmelitańskiej, łączy modlitwę z apostolstwem czynnym. Założone 31 grudnia 1921 roku w Sosnowcu przez sługi Boże: ojca Anzelma Gądka OCD i matkę Teresę Kierocińską.
Działalność.
Siostry wzorują swoje życie na Najświętszej Osobie Dzieciątka Jezus według praktyki małej drogi św. Teresy od Dzieciątka Jezus, Patronki Zgromadzenia. Jej słowa: "„Niebem moim będzie czynić dobrze na ziemi”" – są hasłem Zgromadzenia. Siostry pomagają w pracy duszpasterskiej jako: katechetki, organistki, zakrystianki, prowadzą przedszkola, świetlice, domy rekolekcyjne, pracują na misjach w Burundi, Rwandzie, Kamerunie (Afryka), a także na Białorusi, Ukrainie, Łotwie, w Czechach, Słowacji, Francji i we Włoszech. Modlą się szczególnie za kapłanów i misjonarzy. Obecnie Zgromadzenie liczy około 500 sióstr i rozwija się w trzech prowincjach: wrocławskiej, krakowskiej i łódzkiej.
Historia.
W połowie roku 1921 do Anzelma Gądka przyjechał F. Raczyński, prezes Towarzystwa w Sosnowcu z prośbą o przysłanie sióstr do pracy charytatywnej wśród ubogich. Tercjarki, które pracowały społecznie w dziełach Raczyńskiego nalegały na niego, aby zwrócił się do prowincjała Karmelitów Bosych o założenie nowego zgromadzenia. Prośbę tę poparł Władysław Krynicki – wizytator zakonów w Polsce.
Prowincjał karmelitów o. Anzelm Gądek został poproszony o wsparcie dzieła charytatywnego w Sosnowcu. Na przełożoną nowego zgromadzenia Anzelm Gadek powołał Janinę Kierocińską, a także wybrał pięć panien z Krakowa do współpracy z przełożoną. 31 grudnia 1921 roku nastąpiły "obłóczyny" nowych sióstr III Zakonu Regularnego. Młode siostry podjęły się pracy w dziele charytatywnym w Sosnowcu, a wkrótce dołączały do nich nowe kandydatki do zgromadzenia.

</doc>
<doc id="3688646" url="https://pl.wikipedia.org/wiki?curid=3688646" title="Maeva Danois">
Maeva Danois

Maeva Danois (ur. 10 marca 1993) – francuska lekkoatletka specjalizująca się w biegach długodystansowych.
Srebrna medalistka młodzieżowych mistrzostw Europy w Tallinnie (2015). W tym samym roku zdobyła srebro w drużynie młodzieżowców podczas mistrzostw Europy w przełajach.
Medalistka mistrzostw Francji w różnych kategoriach wiekowych.

</doc>
<doc id="3688649" url="https://pl.wikipedia.org/wiki?curid=3688649" title="Iwan Drożżyn">
Iwan Drożżyn

Iwan Wasiljewicz Drożżyn (ros. Иван Васильевич Дрожжин, ur. 1891 we wsi Murawjowo w guberni moskiewskiej, zm. 27 lipca 1941) – radziecki działacz partyjny i państwowy.
Życiorys.
Służył w rosyjskiej armii, został zdemobilizowany z powodu inwalidztwa, w kwietniu 1917 wstąpił do SDPRR(b), od grudnia 1919 do stycznia 1921 był przewodniczącym Komitetu Wykonawczego Chamowniczeskiej Rady Rejonowej w Moskwie. Od 16 grudnia 1921 do 18 kwietnia 1922 był przewodniczącym Komitetu Wykonawczego Riazańskiej Rady Gubernialnej, od marca 1922 do maja 1923 sekretarzem odpowiedzialnym riazańskiego gubernialnego komitetu RKP(b), od maja 1923 do maja 1924 sekretarzem odpowiedzialnym kostromskiego gubernialnego komitetu RKP(b), potem sekretarzem moskiewskiej gubernialnej rady związków zawodowych. Od 13 lipca 1930 do 26 stycznia 1934 wchodził w skład Centralnej Komisji Kontrolnej WKP(b), 1934-1935 był dyrektorem rejonowej elektrowni w obwodzie moskiewskim, potem do listopada 1939 zastępcą zarządcy trustu "Wołgoelektrosiet'stroj". 7 lipca 1935 został odznaczony Orderem Czerwonego Sztandaru Pracy.
W listopadzie 1939 został aresztowany, 6 lipca 1941 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji i następnie rozstrzelany. 6 października 1956 pośmiertnie zrehabilitowany.

</doc>
<doc id="3688650" url="https://pl.wikipedia.org/wiki?curid=3688650" title="Jan Dowgird">
Jan Dowgird

Jan Dowgird (Dawgird / Dawgert / Dewgerd / Dolgert) herbu Pomian (zm. 1442/1443) – członek rady hospodarskiej Wielkiego Księstwa Litewskiego w 1442 roku, wojewoda wileński w latach 1433-1442, starosta podolski w 1430 roku, marszałek hospodarski w 1424 roku, wybitny działacz polityczny za czasów Zygmunta Kiejstutowicza i Kazimierza Jagiellończyka
Wywodził się z możnowładczego rodu litewskiego, który w Horodle przyjął herb Pomian.
Działalność polityczna.
Zagorzały stronnik w. ks. Zygmunta Kiejstutowicza, podobnie jak jego krewny woj. trocki Andruszko Sakowicz. Otrzymał od w. ks. Zygmunta najwyższy urząd w państwie – wojewody wileńskiego.
20 stycznia 1433 roku był świadkiem aktu unii trockiej. Odegrał wybitną rolę polityczną, posłując na dwór polski w związku z koronacją króla Władysława III (1434). Uczestniczył w negocjacjach z Zakonem Krzyżackim zakończonych pokojem brzeskim i podpisał traktat (1435). W 1437 podpisał zobowiązanie, że zamek wileński wyda tylko w. ks. Zygmuntowi bądź w przypadku jego śmierci – królowi Władysławowi Jagielle. W 1440 wziął udział wraz z woj. trockim Piotrem Leluszem i kniaziami Czartoryskimi w zamachu na życie w. ks. Zygmunta. W kolejnych latach wraz z Janem Gasztołdem stał na czele panów i bojarów litewskich stronników Kazimierza Jagiellończyka. Brał udział w zjeździe wileńskim (1442). Po śmierci Jana Dowgirda urząd wojewody wileńskiego przejął jego współpracownik Jan Gasztołd.
Dowgird był jedną z najbardziej wpływowych postaci przy Kazimierzu Jagiellończyku. O powszechnym przekonaniu o jego wielkim znaczeniu świadczy m.in. fakt, iż papież Eugeniusz IV, starając się o uwolnienie metropolity Izydora z więzienia moskiewskiego, wysłał w tej sprawie dwie bulle: jedną skierowaną do Kazimierza Jagiellończyka, a drugą do Jana Dowgirda.
Rodzina.
Jan Dowgird miał syna Andrzeja (Andruszkę), ożenionego ze Świętochną II v. za Jakubem Niemirowiczem (synem Andruszki) - rodziców woj. kijowskiego Andrzeja Niemirowicza.
Po synu Andrzeju, znane są dwie wnuczki Jana Dowgirda:

</doc>
<doc id="3688653" url="https://pl.wikipedia.org/wiki?curid=3688653" title="Pawieł Jelisiejew">
Pawieł Jelisiejew

Pawieł Andriejewicz Jelisiejew (ros. Павел Андреевич Елисеев, ur. 1893 we wsi Ramienki w guberni riazańskiej, zm. ?) – radziecki polityk.
Życiorys.
Od maja do października 1917 był członkiem SDPRR (zjednoczonej), a od października 1917 SDPRR(b), od 1918 do lipca 1920 wchodził w skład Komitetu Powiatowego RKP(b) w Riazaniu, potem Prezydium Komitetu Wykonawczego Riazańskiej Rady Gubernialnej. Od sierpnia 1920 do 8 września 1921 był przewodniczącym Komitetu Wykonawczego Riazańskiej Rady Gubernialnej, od października 1921 do września 1922 komisarzem aprowizacyjnym guberni riazańskiej, od września 1922 do 1923 przewodniczącym riazańskiego gubernialnego Sownarchozu, 1923-1924 przewodniczącym Kostromskiej Rady Miejskiej, a od stycznia 1924 do kwietnia 1925 przewodniczącym Komitetu Wykonawczego Kostromskiej Rady Gubernialnej.

</doc>
<doc id="3688654" url="https://pl.wikipedia.org/wiki?curid=3688654" title="Mukopolisacharydoza typu III">
Mukopolisacharydoza typu III



</doc>
<doc id="3688656" url="https://pl.wikipedia.org/wiki?curid=3688656" title="Iwan Martynienko">
Iwan Martynienko

Iwan Michajłowicz Martynienko (ros. Иван Михайлович Мартыненко, ur. 1899, zm. ?) – radziecki polityk.
Życiorys.
Od 1925 należał do RKP(b)/WKP(b), od 1938 do stycznia 1940 był przewodniczącym Komitetu Organizacyjnego Prezydium Rady Najwyższej Ukraińskiej SRR na obwód połtawski, a od stycznia 1940 do 1950 przewodniczącym Komitetu Wykonawczego Połtawskiej Rady Obwodowej. Jednocześnie od stycznia 1942 był członkiem Rady Wojennej 57 Armii, od 1951 do listopada 1953 przewodniczącym Komitetu Wykonawczego Sumskiej Rady Obwodowej, a od 27 września 1952 do 23 marca 1954 członkiem Komisji Rewizyjnej KP(b)U/KPU. 7 lutego 1939 został odznaczony Orderem Czerwonego Sztandaru Pracy, a w 1945 Orderem Wojny Ojczyźnianej I klasy.

</doc>
<doc id="3688657" url="https://pl.wikipedia.org/wiki?curid=3688657" title="Chromocyphella">
Chromocyphella

Chromocyphella De Toni &amp; Levi – rodzaj grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: " Chromocyphellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki:
Polskie nazwy na podstawie pracy Władysława Wojewody z 2003 r.

</doc>
<doc id="3688661" url="https://pl.wikipedia.org/wiki?curid=3688661" title="Damián Escudero">
Damián Escudero

Damián Ariel Escudero (ur. 20 kwietnia 1987 w Rosario) – argentyński piłkarz występujący na pozycji ofensywnego pomocnika, obecnie zawodnik meksykańskiej Puebli. Jego ojciec Osvaldo Escudero, wuj Sergio Escudero i kuzyn Sergio Escudero również byli piłkarzami.
Kariera klubowa.
Escudero jest wychowankiem akademii juniorskiej zespołu Club Atlético Vélez Sarsfield ze stołecznego Buenos Aires, do którego pierwszej drużyny został włączony jako osiemnastolatek przez szkoleniowca Miguela Ángela Russo. W argentyńskiej Primera División zadebiutował 4 marca 2006 w przegranym 0:1 spotkaniu z Newell's Old Boys, natomiast premierowego gola w najwyższej klasie rozgrywkowej strzelił 10 lutego 2007 w wygranej 2:0 konfrontacji z tym samym rywalem. Mimo młodego wieku szybko został podstawowym pomocnikiem Vélezu, będąc jednym z największych talentów ligi argentyńskiej – na placu gry imponował techniką i swobodą w rozgrywaniu piłki, tworząc skuteczny duet ofensywny ze swoim rówieśnikiem Mauro Zárate. Ogółem barwy Vélezu reprezentował przez dwa i pół roku, nie zdołał jednak odnieść z nim większych sukcesów zarówno na arenie krajowej, jak i międzynarodowej.
Latem 2008 Escudero za sumę ośmiu milionów euro przeszedł do hiszpańskiego Villarrealu CF, gdzie jednak nie mógł zostać zgłoszony do rozgrywek ze względu na przekroczenie limitu obcokrajowców. Wobec tego bezpośrednio po transferze udał się na roczne wypożyczenie do niżej notowanego Realu Valladolid, w którego barwach 13 września 2008 w wygranym 2:1 meczu z Atlético Madryt zadebiutował w Primera División. Nie potrafił sobie jednak wywalczyć miejsca w wyjściowym składzie i zajął z Realem szesnaste miejsce w lidze, po czym powrócił do Villarrealu. Tam, 14 marca 2010 w wygranym 2:0 pojedynku z Xerez CD, strzelił jedyną bramkę w lidze hiszpańskiej, lecz pełnił wyłącznie rolę rezerwowego wskutek częstych kontuzji oraz konkurencji o miejsce w składzie ze strony Santiego Cazorli czy Roberta Pirèsa. Na koniec sezonu uplasował się z Villarrealem na siódmej pozycji, nie spełniając pokładanych w nim oczekiwań.
W lipcu 2010 Escudero powrócił do ojczyzny, gdzie za sumę trzech milionów dolarów zasilił stołecznego giganta – zespół Club Atlético Boca Juniors (który wykupił 50% praw jego karty zawodniczej). Tam notował jednak słabe występy i nie zdołał przebić się do pierwszej jedenastki, przez co już po upływie sześciu miesięcy za sumę 700 tysięcy dolarów został wypożyczony do brazylijskiego klubu Grêmio FBPA z siedzibą w Porto Alegre. W tamtejszej Campeonato Brasileiro Série A zadebiutował 22 maja 2011 w przegranym 1:2 spotkaniu z Corinthians Paulista, natomiast pierwszego gola zdobył 4 września tego samego roku w wygranej 4:0 konfrontacji z Athletico Paranaense. Ogółem w Grêmio występował przez rok w roli podstawowego piłkarza, zajmując drugie miejsce w lidze stanowej – Campeonato Gaúcho, jednak mimo udanych występów nie zasilił drużyny na zasadzie transferu definitywnego wobec fiaska negocjacji pomiędzy klubami.
Wiosną 2012 Escudero za sumę 700 tysięcy dolarów udał się na wypożyczenie do brazylijskiego zespołu Atlético Mineiro z miasta Belo Horizonte. Podczas pobytu w prowadzonej przez Cucę ekipie pełnił przeważnie rolę rezerwowego, lecz odniósł kilka krajowych sukcesów – w sezonie 2012 zdobył wicemistrzostwo Brazylii i triumfował w lidze stanowej – Campeonato Mineiro. Bezpośrednio po tym został wypożyczony do kolejnego brazylijskiego ligowca – EC Vitória z siedzibą w Salvadorze, gdzie od razu został kluczowym zawodnikiem ekipy i ulubieńcem kibiców. W 2013 roku wygrał z nim ligę stanową – Campeonato Baiano, a po upływie sezonu zasilił Vitórię na stałe. Jego dobrą passę przerwało jednak zerwanie więzadeł krzyżowych, którego doznał w lutym 2014 i musiał przez to pauzować przez siedem miesięcy. Po rekonwalescencji, na koniec sezonu 2014, nie zdołał natomiast uchronić Vitórii przed spadkiem do drugiej ligi (równocześnie zajął drugie miejsce w lidze stanowej). Już po roku awansował jednak z nią z powrotem do pierwszej ligi brazylijskiej, będąc najlepszym strzelcem zespołu, lecz bezpośrednio po promocji nie przedłużył umowy z Vitórią.
W styczniu 2016 Escudero jako wolny zawodnik podpisał kontrakt z meksykańską drużyną Puebla FC. W tamtejszej Liga MX zadebiutował 31 stycznia 2016 w zremisowanym 1:1 meczu z Tolucą, a po raz pierwszy wpisał się na listę strzelców 21 lutego tego samego roku w wygranym 3:2 pojedynku z Dorados.
Kariera reprezentacyjna.
W styczniu 2007 Escudero został powołany przez szkoleniowca Hugo Tocallego do reprezentacji Argentyny U-20 na Mistrzostwa Ameryki Południowej U-20, lecz zarząd jego ówczesnego klubu nie wyraził zgody na udział zawodnika w tym turnieju. Pięć miesięcy znalazł się natomiast w składzie na Mistrzostwa Świata U-20 w Kanadzie, gdzie rozegrał jednak tylko jedno z siedmiu możliwych spotkań – większą część młodzieżowego mundialu ominął ze względu na poważną kontuzję. Argentyńczycy (mający wówczas w składzie graczy takich jak Sergio Romero, Mauro Zárate, Sergio Agüero czy Ángel Di María) zdobyli wówczas tytuł młodzieżowych mistrzów świata, pokonując w finale Czechy (2:1).
Statystyki kariery.
Legenda:

</doc>
<doc id="3688662" url="https://pl.wikipedia.org/wiki?curid=3688662" title="Nathan Darrow">
Nathan Darrow

Nathan Darrow (ur. 21 czerwca 1976 w Kansas City) – amerykański aktor teatralny, telewizyjny i filmowy.
Życiorys.
Ukończył Shawnee Mission North High School w Overland Park, następnie sztuki teatralne na University of Evansville. Kształcił się później w zakresie aktorstwa na New York University. W 2003 wrócił do rodzinnej miejscowości, gdzie zaczął występować jako aktor w miejscowych teatrach. Grał m.in. w adaptacjach dramatów Williama Szekspira ("Romeo i Julia", "Henryk V"). W 2009 wyjechał do Nowego Jorku. W tym samym roku zadebiutował na Broadwayu w spektaklu "In the Next Room".
Również w 2009 wystąpił w "Ryszardzie III" z udziałem Kevina Spaceya. Znajomość z nim przyczyniła się do obsadzenia Nathana Darrowa w roli agenta Edwarda Meechuma w produkcji "House of Cards". W postać tę wcielał się przez cztery sezony serialu w ramach jego regularnej obsady, otrzymując pozytywne oceny ze strony widzów i krytyków filmowych.
W 2015 dostał gościnną rolę Victora Friesa w "Gotham", a w 2016 drugoplanową rolę w "Billions".

</doc>
<doc id="3688663" url="https://pl.wikipedia.org/wiki?curid=3688663" title="Sutton (North Yorkshire)">
Sutton (North Yorkshire)



</doc>
<doc id="3688664" url="https://pl.wikipedia.org/wiki?curid=3688664" title="Wonder Woman 1984">
Wonder Woman 1984

Wonder Woman 1984 – amerykański fantastyczny film akcji na podstawie serii komiksów o superbohaterce o tym samym imieniu wydawnictwa DC Comics. Za reżyserię odpowiada Patty Jenkins, która napisała scenariusz razem z Geoffem Johnsem i Davidem Callahamem. W rolach głównych występują: Gal Gadot, Chris Pine, Kristen Wiig, Pedro Pascal, Robin Wright i Connie Nielsen.
Jest to kontynuacja filmu "Wonder Woman" z 2017 roku i dziewiąty film należący do franczyzy DC Extended Universe. Film pojawił się w kinach części krajów 16 grudnia 2020 roku. W Polsce film zadebiutował 1 kwietnia 2021 roku w serwisie HBO Go.
Obsada.
W filmie ponadto wystąpili: Lucian Perez jako Alistair Lord, ojciec Maxwella; Amr Waked jako Emir Said Bin Abydos, szejk naftowy; Kristoffer Polaha jako mężczyzna, którego ciało przejął Steve Trevor; Natasha Rothwell jako Carol, współpracowniczka Diany i szefowa Barbary w Smithsonian; Ravi Patel jako Babajide, mężczyzna, który posiada dokumenty dotyczące Dreamstone'u; Gabriella Wilde jako Raquel, asystentka Maxwella Lorda, Kelvin Yu jako Jake i Asim Chaudhry jako Roger, współpracownicy Diany i Barbary oraz Oliver Cotton jako Simon Stagg, inwestor Maxwella Lorda.
W scenie po napisach, w roli cameo, pojawia się Lynda Carter jako Asteria, legendarna amazońska wojowniczka. Aktorka wcześniej zagrała Dianę w serialu "Wonder Woman" z 1976 roku.
Produkcja.
Rozwój projektu.
W czerwcu 2017 roku Geoff Johns poinformował, że rozpoczął razem z Patty Jenkins prace nad scenariuszem kontynuacji. Miesiąc później, podczas San Diego Comic-Conu studio zapowiedziało "Wonder Woman 2" oraz potwierdziło powrót Jenkins na stanowisku reżysera. We wrześniu 2017 roku do prac nad scenariuszem dołączył David Callaham. W czerwcu 2018 roku studio ujawniło pełny tytuł filmu, "Wonder Woman 1984".
Casting.
We wrześniu 2017 roku poinformowano, że Gal Gadot powróci w tytułowej roli. W marcu 2018 roku poinformowano, że Kristen Wiig zagra Barbarę Ann Minervę / Cheetah i do obsady dołączył Pedro Pascal. W czerwcu tego samego roku ujawniono, że Chris Pine powróci jako Steve Trevor. W sierpniu poinformowano, że Robin Wright jako Antiope i Connie Nielsen jako Hippolita powórzą swoje role.
Zdjęcia.
Zdjęcia do filmu rozpoczęły się 13 czerwca 2018 roku w Waszyngtonie pod roboczym tytułem "Magic Hour". W tym samym miesiącu roku, ogłoszono, że Matthew Jensen odpowiadać będzie za zdjęcia, Richard Pearson za montaż, Aline Bonetto za scenografię, a Lindy Hemming za kostiumy.
Wydanie.
Premiera kinowa "Wonder Woman 1984" miała miejsce 16 grudnia 2020 roku. Film zadebiutował wtedy w części krajów, w których kina są nadal otwarte. Amerykańska premiera miała miejsce 25 grudnia 2020 roku. Film został wydany w Stanach Zjednoczonych równocześnie w kinach, które pozostają otwarte, jak i na HBO Max. 
Początkowo film był zapowiedziany na 13 grudnia 2019 roku. W czerwcu 2018 roku jego premierę przeniesiono na 1 listopada 2019 roku, natomiast w październiku 2018 roku przesunięto ją na lato kolejnego roku. Wskutek pandemii COVID-19 zdecydowano się na kilkukrotną zmianę daty premiery filmu – z czerwca 2020 na 14 sierpnia, następnie na 2 października, a później na grudzień.
W Polsce, w związku z pandemią, film został wycofany z dystrybucji kinowej i przeniesiony na platformę HBO Go, gdzie zadebiutował 1 kwietnia 2021 roku.
Odbiór.
Film spotkał się z umiarkowanie pozytywną reakcją ogółu krytyków. W agregatorze recenzji Rotten Tomatoes 58% z 435 recenzji uznano za pozytywne, a średnia ocen wystawionych na ich podstawie wyniosła 6,00 na 10. Z kolei w agregatorze Metacritic średnia ważona ocen z 57 recenzji wyniosła 60 punktów na 100.

</doc>
<doc id="3688668" url="https://pl.wikipedia.org/wiki?curid=3688668" title="Sutton (Selby)">
Sutton (Selby)

Sutton – przysiółek w Anglii, w North Yorkshire, w dystrykcie Selby, w civil parish Byram cum Sutton. Leży 14 km od miasta Selby, 28,6 km od miasta York i 258 km od Londynu. W 1881 roku civil parish liczyła 39 mieszkańców.

</doc>
<doc id="3688672" url="https://pl.wikipedia.org/wiki?curid=3688672" title="Irish Recorded Music Association">
Irish Recorded Music Association

Irish Recorded Music Association – organizacja non-profit założona w 1997 roku, by kontrolować oraz zarządzać przemysłem muzycznym w Irlandii.

</doc>
<doc id="3688676" url="https://pl.wikipedia.org/wiki?curid=3688676" title="Igor Wołk">
Igor Wołk

Igor Pietrowicz Wołk (, ur. 12 kwietnia 1937 w Zmijiwie, obwód charkowski, ZSRR, zm. 3 stycznia 2017) – radziecki kosmonauta i pilot oblatywacz.
Życiorys.
Służba wojskowa i kariera oblatywacza.
Wołk był pilotem bombowym w radzieckich Wojskowych Siłach Powietrznych – zaciągnął się w 1954 i już po dwóch latach ukończył szkołę lotniczą w Kirowogradzie. W 1962 roku wstąpił na Moskiewski Instytut Lotniczy, w rok później odszedł do rezerwy. W tamtym okresie został oblatywaczem w Biurze Konstrukcyjnym Mikojana, gdzie pilotował konstrukcje doświadczalne, m.in. w ramach programu Spiral. Wylatał ponad 7000 godzin na ponad 80 typach samolotów (z tego 3500 godzin jako oblatywacz).
Loty w kosmos.
Od kwietnia 1979 do grudnia 1980 przechodził szkolenie w Centrum Wyszkolenia Kosmonautów im. J. Gagarina w Gwiezdnym Miasteczku. Został powołany do korpusu kosmonautów 12 kwietnia 1980 roku. Jako kosmonauta-badacz brał udział w misji Sojuz T-12 na stację kosmiczną Salut 7. Jednym z celów misji było sprawdzenie wpływu długotrwałego lotu w kosmosie na wydolność Wołka podczas pilotażu – bezpośrednio po powrocie na Ziemię odbył lot samolotami Tu-154 i MiG-25. Było to przygotowanie do planowanego szkolenia do lotów na orbiterach typu Buran. W uznaniu zasług 29 lipca 1984 roku został odznaczony orderem Bohater Związku Radzieckiego.
Po locie kosmicznym, Igor Wołk został szefem szkolenia kosmonautów w programie Buran. Sam odbył 13 lotów(pierwszy 10 listopada 1985), oraz liczne kołowania na egzemplarzu testowym OK-GLI; miał być także pilotem pierwszego lotu załogowego wahadłowca Buran. Na podstawie jego doświadczeń zaprogramowano komputer pokładowy Burana w dziewiczym locie orbitalnym. Po zamknięciu programu pracował jako kierownik Lotniczego Instytutu Badawczego Gromowa. Odszedł na emeryturę w 1995 roku. Był prezesem Aeroklubu Rosyjskiego oraz wiceprezesem Międzynarodowej Federacji Lotniczej.
Żonaty, miał dwójkę dzieci. Zmarł w Bułgarii, przyczyny zgonu nie podano.

</doc>
<doc id="3688679" url="https://pl.wikipedia.org/wiki?curid=3688679" title="Bandik świnionogi">
Bandik świnionogi

Bandik świnionogi ("Chaeropus ecaudatus") – gatunek ssaka z nadrzędu torbaczy, z rzędu jamrajokształtnych, który zamieszkiwał suche i półpustynne stepy Australii. Ostatnie okazy tego gatunku zaobserwowano w latach 50. XX wieku. Obecnie jest uznawany za gatunek wymarły.
Klasyfikacja.
Bandik świnionogi został w 1997 roku umieszczony w rodzinie jamrajowatych razem z wyłonioną z niej rodziną "Thylacomyidae" do podrodziny "Chaeropodinae" przez paleontologów z Amerykańskiego Muzeum Historii Naturalnej, Malcolma C. McKennę i Susan K. Bell. Kształt bandika jest jednak całkiem odmienny od jamrajowatych i "Thylacomyidae", a badania molekularne potwierdzają to rozróżnienie. Współcześnie uważa się, że bandik świnionogi stanowił siostrzaną grupę dla reszty jamrajokształtnych i dlatego przypisano go osobnej rodzinie bandikowatych (Chaeropodidae).
Wygląd.
Ciało bandika świnionogiego mierzyło od 23 do 26 centymetrów długości, natomiast ogon miał długość od 10 do 15 centymetrów. Pod względem kształtu pozornie przypominał przedstawiciela "Thylacomyidae", ponieważ posiadał długie, smukłe kończyny, duże, spiczaste uszy i długi ogon. Przy bliższym zapoznaniu się z gatunkiem, okazywało się jednak, że bandik świnionogi był bardzo nietypowy jak na torbacza. Otóż jego przednie łapy posiadały po dwa funkcjonalne palce z podobnymi do kopyt pazurami, co przywodziło na myśl bardziej budowę ciała świni lub jeleni. Tylne łapy bandika miały powiększony czwarty palec z ciężkim pazurem w kształcie kopyta małego konia, przy czym pozostałe palce były szczątkowe. Jedynie połączone drugi i trzeci palec były przydatne, ale nie do poruszania się, tylko czesania sierści. Bandik świnionogi miał szeroką głowę i długi, smukły pysk. Jego futro było szorstkie i proste, ale nie najeżone. Pod względem koloru jego umaszczenie wahało się od barwy popielatej, poprzez płową do pomarańczowo-brązowej. Brzuch i podbrzusze miał białe, a futro na uszach posiadało kasztanową barwę. Gatunek ten miał pięć par górnych i trzy pary dolnych ciętych zębów. Samice posiadały osiem sutków. Ich torba lęgowa na młode, czyli tak zwane "marsupium" umieszczone było z tyłu jak u wombatów, a nie z przodu jak w przypadku kangurów.
Występowanie.
Bandiki świnionogie zamieszkiwały tereny Nowej Południowej Walii, Wiktorii, południową część Terytorium Północnego, a także Australię Południową i Zachodnią. Zwierzęta te zajmowały różne typy siedlisk: od trawiastych lasów i trawiastych równin, po suche rejony środkowej Australii. Pomimo szerokiego zasięgu bandik nie występował na nim licznie.
Zachowanie.
Pierwsze okazy bandików zostały złapane przez brytyjskiego podróżnika Thomasa Mitchella w 1836 w północnej Wiktorii w pobliżu zbiegu rzek Murray i Murrumbidgee. Od tego czasu kilku naukowców miało możliwość obserwowania bandika świnionogiego. Jedyny zachowany przekaz dotyczący zachowania zwierzęcia sugeruje, że poruszało się ono „niczym zmęczony koń w galopie, wyraźnie zarzucając zadem”. Relacja ta stoi w sprzeczności z informacjami Aborygenów pochodzących z centralnej Australii, którzy dobrze znali bandiki. Aborygeni twierdzili, że spłoszone zwierzęta były zdolne do biegnięcia z dużą prędkością w gładkim galopie.
Tryb życia.
Bandiki świnionogie prowadziły nocny i samotniczy tryb życia. W ciągu dnia spały w swoich schronieniach i wychodziły jeść w godzinach wieczornych, używając swojego wyostrzonego zmysłu węchu w poszukiwaniu pożywienia. W zależności od siedliska, bandiki świnionogie wykorzystywały różne miejsca do ukrywania się przed drapieżnikami i do spania. W obszarach leśnych i łąkach gatunek ten zamieszkiwał wydrążone kłody, oraz gniazda wykonane z trawy, natomiast w rejonach suchych i bezdrzewnych kraju kopał krótkie, proste nory z gniazdem na końcu. Z zachowanych przekazów naocznych świadków i analizy treści jelitowej, uzębienia oraz struktury jelita także muzealnych okazów, wydaje się, że bandiki świnionogie były najbardziej roślinożerne spośród jamrajów, choć okazy trzymane w niewoli lubiły mięso. Według Aborygenów zjadały także szarańcze, mrówki i termity. Większość ich diety stanowiły liście, korzenie i trawy. Zaobserwowano, iż w niewoli piły dużo wody.
Rozmnażanie.
Australijski badacz Tim Flannery sugeruje, że rozród bandików świnionogich przypadał w maju i czerwcu, a ciąża bliźniacza mogła być normą dla tego gatunku. Po wielkości ich torby można wnioskować, że nie nosiły więcej jak do czterech młodych w miocie.
Zanikanie gatunku.
Według ustnej tradycji Aborygenów ten gatunek był rzadki jeszcze przed przybyciem Europejczyków na kontynent australijski i był w poważnym spadku nawet, gdy po raz pierwszy został odnotowany przez naukowców w połowie XIX wieku. W 1857 roku dwa okazy bandików podarowali okoliczni mieszkańcy zoologowi Gerardowi Krefftowi, który towarzyszył w wyprawie Wilhelma von Blandowskiego. Pomimo trudności w zdobyciu żywego okazu, Krefft zjadł jeden z nich, za co przepraszał przy zapisywaniu swoich obserwacji. Tylko kilka okazów zebrano w drugiej połowie XIX wieku, głównie w północno-zachodniej Wiktorii, ale także w suchej Australii Południowej, Zachodniej i Terytorium Północnego. Do początku XIX wieku, bandiki świnionogie wyginęły w Wiktorii i południowo-zachodniej części Australii Zachodniej. Ostatnie pewne okazy złapano w 1901. W 1945 roku gatunek zniknął z Australii Południowej i wówczas odnotowano, że jego występowanie ogranicza się do niewielkiego przyczółka w środkowej Australii. Według doniesień Aborygenów bandiki świnionogie przetrwały najpóźniej do lat 50. XX wieku roku na obszarze Pustyni Gibsona i Wielkiej Pustyni Piaszczystej.
Przyczyny wymarcia.
Przyczyny wyginięcia bandików do końca pozostają niepewne. Dwa najbardziej niszczycielskie i inwazyjne gatunki introdukowane przez Europejczyków – lisy i króliki – jeszcze nie występowały w południowo-zachodniej części Australii Zachodniej, gdy torbacz całkowicie zniknął z tego obszaru. Dzikie koty natomiast były już powszechne, co w dużej mierze wyjaśnia sytuację. Wytępienie bandików przez koty jest bardziej prawdopodobne, niż spadek spowodowany podwójną zmianą siedlisk. Wypalanie terenu prowadzone od tysiącleci przez Aborygenów, które były ograniczone do zlepku niewielkich obszarów w tym samym czasie, zapewniał świeży wzrost niedawno spalonych terenów i stanowił bazę rekolonizacji różnych gatunków zwierząt. Dodatkowo populacja Aborygenów w Australii spadła o około 90% w XIX wieku, głównie z powodu wprowadzenia chorób europejskich, a pozostałym Aborygenom często później nie zezwalano na zarządzanie ich gruntami w tradycyjny sposób, oraz na kultywowanie praktyk łowieckich. Inną przyczyną wyginięcia bandików świnionogich mogło być wprowadzenie ogromnej liczby zwierząt hodowlanych takich jak owce i bydło na terenach przejętych po Aborygenach, co doprowadziło do znacznych zmian w strukturze gleby, wzroście roślin oraz dostępności pokarmu.

</doc>
<doc id="3688683" url="https://pl.wikipedia.org/wiki?curid=3688683" title="Sinikejärv">
Sinikejärv

Sinikejärv (est. "Sinikejärv") – jezioro w Estonii, w prowincji Valgamaa, w gminie Otepää. Położone jest na zachód od wsi Truuta. Ma powierzchnię 0,4 ha, linię brzegową o długości 388 m. Należy do pojezierza Kooraste (est. Kooraste järved). Sąsiaduje z jeziorami Lambahanna, Nahajärv. Przepływa przez nie rzeka Pühäjõgi.

</doc>
<doc id="3688686" url="https://pl.wikipedia.org/wiki?curid=3688686" title="Omphalotaceae">
Omphalotaceae

Omphalotaceae Besl &amp; Bresinsky – rodzina grzybów z rzędu pieczarkowców ("Agaricales").
Systematyka.
Rodzinę tę do taksonomii grzybów wprowadzili Andreas Bresinsky i Helmut Besl w 1985 r. Należą do niej rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="3688689" url="https://pl.wikipedia.org/wiki?curid=3688689" title="Ciężki gnój">
Ciężki gnój

Ciężki gnój – drugi studyjny album polskiej formacji hip-hopowej Gang Albanii, którego premiera odbyła się 29 kwietnia 2016 roku. Wydawnictwo ukazało się nakładem opolskiej wytwórni płytowej Step Records. Materiał w całości został wyprodukowany przez Rozbójnika Alibabę.
Dotychczas album "Ciężki gnój" był promowanymi teledyskami powstałymi do utworów: „Riki Tiki”, „Kocham cię robaczku”, „Albańskie kakao”, „Lecimy na koncert”, „After Party”, „Kapitan kox” oraz „Ale tu jebie skunem”.
Album zadebiutował na 2. miejscu polskiej listy sprzedaży OLiS i uzyskał status dwukrotnie platynowej płyty.
Lista utworów.
Źródło.

</doc>
<doc id="3688692" url="https://pl.wikipedia.org/wiki?curid=3688692" title="Calineczka (film 1992)">
Calineczka (film 1992)

Calineczka (ang. "Thumbelina") – amerykańsko-japoński film animowany z 1992 roku w reżyserii Masakazu Higuchi i Chinami Namba na podstawie baśni Hansa Christiana Andersena o tym samym tytule. W Polsce film był wydany na VHS i DVD.
Fabuła.
Dziewczynka nie większa od ludzkiego kciuka zostaje wysłana z misją na łąkę. Musi poinformować księcia o pękniętej tamie, która zagraża bezpieczeństwu wszystkich Małych Ludzi urodzonych w kwiatach na łące. W trakcie podroży dziewczynka postanawia się zdrzemnąć. Wtedy zostaje zabrana przez staruszkę do domu samotnej kobiety. Widząc wzrost maleńkiej dziewczynki kobieta nadaje jej imię Calineczka. W nocy dziewczynka zostaje porwana przez ropucha, później zabiera ją chrabąszcz, następnie Calineczka spotyka polną mysz i kreta. Ocalała przez jaskółkę trafia na łąkę, gdzie znajduje przystojnego księcia elfów.
Wersja polska.
 W wersji polskiej udział wzięli:
Opracowanie i udźwiękowienie wersji polskiej: En-Be-Ef Warszawa
Dystrybucja na terenie Polski: Cass Film

</doc>
<doc id="3688695" url="https://pl.wikipedia.org/wiki?curid=3688695" title="A Certain Magical Index">
A Certain Magical Index

 – seria light novel napisana przez Kazumę Kamachiego i zilustrowana przez Kiyotakę Haimurę. Została wydana przez wydawnictwo ASCII Media Works w latach 2004-2010. Głównym bohaterem powieści jest Tōma Kamijō, licealista z umiejętnością negowania magii, który spotyka siostrę zakonną o imieniu Index. Ich znajomość nie podoba się zarówno wielu esperom jak i magom, którzy pragną kontrolować wiedzę posiadaną przez Index.
Na jej podstawie powstaje manga ilustrowana przez Chuyę Kogino, która jest publikowana w czasopiśmie „Gekkan Shōnen Gangan”. Na podstawie powieści studio J.C.Staff wyprodukowało dwie 24-odcinkowe serie anime emitowane w latach 2008–2011. W 2013 roku powstał także pełnometrażowy film animowany, nie jest on jednak ekranizacją żadnej z powieści.
W latach 2011–2019 wydawany był sequel powieści, pisany przez tego samego autora.
Z serią związane są również dwie serie mangi, zatytułowane kolejno oraz . Oba tytuły są publikowane w czasopiśmie „Dengeki Daioh”.
Fabuła.
W świecie przedstawionym oprócz zwykłych ludzi istnieją jednostki, które posiadają nadprzyrodzone zdolności, których nazywa się . Ponadto, ukryci przed opinią publiczną, działają także , zwykli ludzie, którzy potrafią władać magią dzięki wiedzy nabytej przy studiowaniu lub przez wykorzystywanie mistycznych artefaktów. Podczas gdy magowie są stowarzyszeni w bractwach i sektach religijnych, esperzy są związani z instytucjami naukowymi. To prowadzi do spięć i walki pomiędzy frakcjami magów i esperów o władzę nad światem.
Tōma Kamijō, licealista z jednej ze szkół dla ludzi z nadprzyrodzonymi zdolnościami, jest esperem – jego prawa ręka potrafi zanegować każdą nadprzyrodzoną zdolność i czar, ale także każdy możliwy łut szczęścia. Pewnego dnia Tōma spotyka młodą angielkę o imieniu Index, która jest siostrą zakonną należącą do Necessariusa, tajemnego stowarzyszenia działającego w obrębie kościoła anglikańskiego. Index jest mnemonistką – w jej umyśle znajduje się treść ponad 100 tysięcy grymuarów z listy ksiąg zakazanych ("Index Librorum Prohibitorum"), które przeczytała, a które kościół wycofał z obiegu. Spotkanie to i jego zdolność stawia Tōmę dokładnie pośrodku konfliktu pomiędzy esperami, a magami, pragnącymi odzyskać księgi.
Poza główną serią, dwie serie spin-off mangi skupiają się na dwóch innych bohaterach występujących w głównej serii. Seria "Toaru kagaku no Railgun" skupia się na Mikoto Misace, potrafiącej władać elektrycznością i będącą jedną z najpotężniejszych esperów. Drugi spin-off, "Toaru kagaku no Accelerator", skupia się na postaci Acceleratora, espera potrafiącego władać wektorami, który jest uważany na najpotężniejszego espera.
Light novel.
"A Certain Magical Index" jest serią light novel napisaną przez Kazumę Kamachi i zilustrowaną przez Kiyotakę Haimurę. Wydawnictwo ASCII Media Works opublikowało 24 tomy serii. Pierwszy tom wydany został 10 kwietnia 2004, a ostatni 10 października 2010. 22 tomy stanowią oś fabularną serii, natomiast dwa są zbiorami opowiadań.
Powstał także sequel serii, zatytułowany . Pierwszy tom został opublikowany 10 marca 2011, zaś ostatni 10 lipca 2019.
Manga.
Z powieściami związane są cztery serie mangi. Pierwsza z nich jest adaptacją serii powieści i jest ilustrowana przez Chuyę Kogino. Kolejne rozdziały pojawiają się w czasopiśmie „Gekkan Shōnen Gangan” wydawnictwa Square Enix od 12 kwietnia 2007. Pierwszy tankōbon wydano 10 listopada 2007. Dwudziesty trzeci tankōbon wydano 12 listopada 2019. Seria nadal jest kontynuowana.
Powstała także dwutomowa manga będąca adaptacją filmu . Ukazywała się w czasopiśmie „Gekkan Shōnen Gangan” od 12 lutego 2013 i została zilustrowana przez Ryōsuke Asakurę. Pierwszy tankōbon wydano 27 sierpnia 2013, natomiast drugi ukazał się 22 października tego samego roku.
Kolejna manga z serii, zatytułowana , została zilustrowana przez Mijin Koukę. Manga ta jest yonkomą. Pierwszy tankōbon z serii wydano 22 lutego 2014. Ostatni, piąty tom z tej serii, wydano 21 maja 2016.
Na podstawie jednej z light novel powstała także dwutomowa manga zatytułowana . Kolejne tomy wydano 21 listopada oraz 22 grudnia 2015.
Spin-off.
Na podstawie głównej serii mangi powstał także spin-off, zatytułowany , którego kolejne rozdziały są rysowane przez Motoi Fuyukawę i ukazują się w czasopiśmie „Dengeki Daioh”. Pierwszy tankōbon wydano 10 listopada 2007. Seria wciąż jest kontynuowana, najnowszy, 14. tom wydano 10 października 2019.
Powstaje także druga seria spin-off, zatytułowana , która jest ilustrowana przez Aratę Yamajiego. Kolejne rozdziały ukazują się w czasopiśmie „Dengeki Daioh” od lutego 2014. Pierwszy tankōbon wydano 26 lipca 2014. Seria wciąż jest kontynuowana, najnowszy, dziesiąty tom wydano 26 czerwca 2019.
Anime.
24-odcinkowe anime, będące adaptacją powieści zostało wyprodukowane przez studio J.C.Staff i wyreżyserowane przez Hiroshiego Nishikiori. Seria ta została wyemitowana w Japonii od 4 października 2008 do 19 marca 2009. Seria ta jest adaptacją pierwszych sześciu tomów serii powieści. Ponadto do limitowanego wydania pierwszej i piątej części tej serii DVD dołączono także cztery dodatkowe odcinki specjalne, wykonane w stylu "super deformed", zatytułowane . 
Druga seria, zatytułowana "A Certain Magical Index II", została wyemitowana od 8 października 2010 do 1 kwietnia 2011. Do limitowanej edycji wydania DVD tej serii dołączono opowiadanie z serii "A Certain Scientific Railgun".
Od 1 sierpnia 2019 anime jest dostępne w serwisie Netflix z polskimi napisami.
Film.
Powstał także film animowany, zatytułowany , który miał swoją premierę w japońskich kinach 23 lutego 2013. Jego fabuła nie bazuje na żadnym wcześniejszym materiale źródłowym. Autorem scenariusza jest Kamachi, a w filmie pojawiają się postacie znane zarówno z serii "Index" jak i "Railgun", a także nowe, zaprojektowane przez Haimurę.
Ścieżka dźwiękowa.
Singiel utworu „PSI-Missing” został wydany 29 października 2008. Singiel utworu „Masterpiece” został wydany 4 lutego 2009.
Utwór „No Buts!” wykorzystany w "A Certain Magical Index II" został wydany jako singiel 3 listopada 2010, a utwór „See VisionS” 16 lutego 2011. Pierwszy motyw końcowy drugiego sezonu, zatytułowany „Magic∞World”, autorstwa Maon Kurosaki, został wydany jako singiel 24 listopada 2010. Drugi motyw końcowy drugiego sezonu, zatytułowany , został wydany jako singiel 2 marca 2011.
Główny motyw przewodni filmu pełnometrażowego "The Miracle of Endymion", zatytułowany „Fixed Star”, został wykonany przez Mami Kawadę i wydany jako singiel 20 lutego 2013.
Czołówka do gry "A Certain Magical Index" na platformę PlayStation Portable została zatytułowana „Answer” i wykonana przez Maon Kurosaki. Wydana jako singiel w zestawie z utworem „Magic∞World”.
Gry.
Bandai Namco Games we współpracy z Guyzware wyprodukowało grę na platformę PlayStation Portable. Fabuła gry, która rozgrywa się na kilka dni przed wydarzeniami z filmu pełnometrażowego została wydana 21 lutego 2013.
Firma Sega wydała w marcu 2014 roku grę z gatunku bijatyka, zatytułowaną "Dengeki bunko Fighting Climax". Pojawiają się w niej różne postaci z wielu różnych powieści wydanych w ramach imprintu Dengeki bunko. Postacią dotępną w grze jest Makoto Misaka, a postaciami wspierającymi są Tōma Kamijō i Accelerator.
Powiązane.
Słuchowisko związane z serią zostało dołączone do 48. numeru czasopisma "Dengeki hp" wszystkim jego subskrybentom w listopadzie 2007. Słuchowisko podzielone jest na dwie części. Pierwsza z nich pojawiła się niezależnie jako słuchowisko w ramach audycji radiowej "Dengeki Taishō" i opowiada o spotkaniu Tōmy i Index z samozwańczym „byłym” magiem. Druga część stanowi wcześniej niepublikowaną opowieść o misji Misaki i Kuroko Shirai i ich walce z dziewczyną-esperem 3. poziomu.
Weiß-Schwarz zaadaptował serię "Index" oraz "Railgun" jako grę karcianą.
Odbiór.
W maju 2010 roku ogłoszono, że seria "A Certain Magical Index" stała się nr 1 na liście bestsellerów imprintu Dengeki Bunko.

</doc>
<doc id="3688700" url="https://pl.wikipedia.org/wiki?curid=3688700" title="Medal za Rany (Austro-Węgry)">
Medal za Rany (Austro-Węgry)



</doc>
<doc id="3688706" url="https://pl.wikipedia.org/wiki?curid=3688706" title="Karolina z Ostaszewskich Wojciechowska">
Karolina z Ostaszewskich Wojciechowska

Karolina z Ostaszewskich Wojciechowska (ur. 6 stycznia 1837 w Pilicy, zm. 3 grudnia 1929 w Kielcach) – polska działaczka niepodległościowa, uczestniczka tajnych organizacji kobiecych, kurierka w powstaniu styczniowym 1863 r. 
Życiorys.
Urodziła się jako córka Karola i Franciszki z Dobrakowskich. Jej ojciec, Karol Ostaszewski (1795-1879), był szwoleżerem Gwardii napoleońskiej. Stracił wzrok w bitwie narodów pod Lipskiem 1813 r. Po wojnie zamieszkał w Zarzeczu, na przedmieściu Pilicy, gdzie dnia 6 stycznia 1837 roku urodziła się jego córka Karolina (w sąsiedztwie, w rodzinnym majątku Ostaszewskich Kleszczowa, mieszkały siostry Karola Ostaszewskiego).
Wychowana w tradycjach patriotycznych, otrzymała staranne wykształcenie; jej nauczycielami byli m.in. pisarz Józef Korzeniowski i historyk Kazimierz Stronczyński.
Podczas powstania styczniowego działała w tajnej organizacji kobiecej. Dowoziła powstańcom leki, opatrunki, żywność i ubrania. Pełniła służbę wywiadowczą, przewoziła zlecenia i depesze między oddziałami powstańczymi. Za działalność kurierską otrzymywała wyrazy uznania powstańców i adiutantki powstańczych dowódców, Anny Pustowójtówny.
Pomagała w organizowaniu przerzutu do Galicji rozbitków z powstania, zagrożonych zsyłką na Sybir. Na jej przechowaniu znajdowała się pieczątka ekspozytury Rządu Narodowego. Dnia 15 listopada 1863 została aresztowana i skazana na zesłanie. Dzięki staraniom jej ociemniałego ojca, którym się opiekowała, została wypuszczona na wolność przez dowódcę wojsk rosyjskich, Węgra Czengiery’ego. Jednakże majątek, będący w posesji Ostaszewskich w Kleszczowej, choć znajdował się w rękach jej ciotek, został rodzinie skonfiskowany. 
Po klęsce powstania styczniowego podjęła działalność pedagogiczną; w listopadzie 1864 została nauczycielką polskiego i francuskiego w gimnazjum żeńskim w Piotrkowie. W 1865 wyszła za mąż za Teofila Wojciechowskiego, nauczyciela w Wawrzeńczycach, oddanego szerzeniu oświaty na wsi, w czym mu pomagała ucząc religii i historii Polski, pomimo surowego zakazu władz rosyjskich. W 1882 przeniosła się do Kielc, gdzie jej mąż otrzymał posadę nauczyciela szkoły powszechnej. W 1884 owdowiała, wcześniej pochowawszy kilkoro swoich dzieci; przy życiu pozostała jedna jej córka, Władysława.
Zmarła w Kielcach dnia 3 grudnia 1929. We wspomnieniach jednego z weteranów powstania 1863 roku, Kacpra Borzęckiego, pozostawiła po sobie pamięć "“matrony staroszlacheckiej o dobrym sercu i podniosłych ideałach", miała "„umysł wszechstronny, encyklopedyczny, dar wymowy, niezwykły humor i dowcip”" i była kobietą "“o niewyczerpanej pogodzie ducha i usposobieniu, które wytwarzało dokoła wśród znajomych i najbliższego otoczenia atmosferę radosną”". 
Jej grób znajduje się na cmentarzu Wojsk Polskich w Kielcach.
Linki zewnętrzne.
Cmentarz Wojsk Polskich w Kielcach (fotografie nagrobka)

</doc>
<doc id="3688713" url="https://pl.wikipedia.org/wiki?curid=3688713" title="Filip (landgraf Hesji-Butzbach)">
Filip (landgraf Hesji-Butzbach)

Filip (ur. 26 grudnia 1581 r. w Darmstadt, zm. 28 kwietnia 1643 r. w Butzbach) – landgraf Hesji-Butzbach od 1622 r.
Życiorys.
Filip był trzecim (a drugim spośród tych, którzy przeżyli ojca) synem landgrafa Hesji-Darmstadt Jerzego I Pobożnego i Magdaleny z Lippe. Jako młodszemu synowi przyznano mu początkowo wyłącznie uposażenie pieniężne. Później jednak jemu i młodszemu bratu Fryderykowi I przyznano niewielkie części księstwa, zmniejszając jednocześnie zasiłki pieniężne. Filip otrzymał heską część Butzbach, później stopniowo powiększał swoje księstewko. Po jego bezpotomnej śmierci całość jego ziem została przyłączona na powrót do Hesji-Darmstadt.
Otrzymał staranne wykształcenie, miał liczne artystyczne i naukowe zainteresowania. Znał wiele języków. Po pożarze w 1609 r. odbudował zamek w Butzbach, przy którym stworzył piękne ogrody. Zatrudniał znanych muzyków, m.in. Johanna Andreasa Herbsta. We Włoszech poznał Galileusza, Johannes Kepler odwiedzał Filipa w Butzbach. Zebrał obszerną bibliotekę oraz wiele instrumentów astronomicznych.
Był dwukrotnie żonaty. Pierwszą jego żoną była od 1610 r. Anna Małgorzata (1580–1629), córka Fryderyka II, hrabiego Diepholz. Drugą żoną była od 1632 r. Krystyna Zofia (1600–1658), córka Ennona III, hrabiego Fryzji Wschodniej. Nie miał żadnych dzieci. Został pochowany w kościele w Butzbach.

</doc>
<doc id="3688718" url="https://pl.wikipedia.org/wiki?curid=3688718" title="Karolina Santocanale">
Karolina Santocanale

Maria od Jezusa (Karolina) Santocanale (właśc. Carolina Santocanale) (ur. 2 października 1852 w Palermo, zm. 27 stycznia 1923) – włoska zakonnica, założycielka Zgromadzenia Sióstr Kapucynek Niepokalanej z Lourdes ("Suore cappuccine dell'Immacolata di Lourdes"), święta Kościoła katolickiego.
Życiorys.
Carolina Santocanale urodziła się w szlacheckiej rodzinie. W wieku 19 lat czuwając przy łożu umierającego dziadka poznała ks. Mauro Venuti, który został jej przewodnikiem duchowym. Przyjęła imię zakonne Maria od Jezusa.
15 grudnia 2015 roku ogłoszono dekret o cudzie przypisywanym jej wstawiennictwu. Jej beatyfikacja odbyła się 12 czerwca 2016 roku w katedrze w Montreale i w imieniu papieża Franciszka dokonał kard. Angelo Amato. 25 listopada 2021 papież Franciszek podpisał dekret uznający cud za wstawienictwem błogosławionej, co otwiera drogę do jej kanonizacji, a data jej wyniesienia została ogłoszona 4 marca 2022 podczas konsystorza.
15 maja 2022, podczas uroczystej mszy św. na placu świętego Piotra, papież Franciszek dokonał pierwszej od czasu pandemii COVID-19 i pierwszej od października 2019 kanonizacji bł. Marii od Jezusa Santocanale i dziewięciu innych błogosławionych, wpisując ją w poczet świętych Kościoła katolickiego.
Jej wspomnienie liturgiczne obchodzone jest 27 stycznia (dies natalis).

</doc>
<doc id="3688719" url="https://pl.wikipedia.org/wiki?curid=3688719" title="Języki Azerbejdżanu">
Języki Azerbejdżanu

Języki Azerbejdżanu – kilka języków używanych rdzennie na terytorium Republiki Azerbejdżanu.
Stan obecny.
Głównym i oficjalnym językiem Azerbejdżanu jest język azerbejdżański, należący do rodziny języków turkijskich. Jest on blisko spokrewniony i częściowo wzajemnie zrozumiały (od 33% do 65%) ze współczesnym językiem tureckim. Według spisu powszechnego przeprowadzonego w 2009, językiem azerbejdżańskim jako ojczystym posługuje się 92,5% populacji, natomiast rosyjski i angielski grają najbardziej znaczące role w edukacji i komunikacji. Bardzo liczna populacja Górskiego Karabachu posługująca się językiem ormiańskim nie znajduje się już pod kontrolą rządu azerbejdżańskiego. Lezgiński, tałyski, awarski, gruziński, buduchyjski, dżuhuri, chinalugijski, kryzyjski, rutulski, cachurski, tacki i udyjski są językami używanymi przez mniejszości narodowe.
Ormiański, lezgiński, tałyski, awarski i gruziński nie są zagrożone wyginięciem, ponieważ są obecne poza Azerbejdżanem u licznych użytkowników. Niemniej jednak coraz mniej osób posługuje się nimi w Azerbejdżanie. Pozostałe wyżej wymienione są zagrożone wyginięciem, ponieważ są używane przez mniej niż 10 tys. użytkowników (część z nich przez mniej niż 1000), a ich użycie wciąż spada, z uwagi na emigrację i modernizację.
W 2009 wydano 198. część "Międzynarodowego Dziennika Socjologii Języka" redagowanego przez Jalę Garibovą. Został on poświęcony w całości kwestii języków używanych w Azerbejdżanie.
Historia.
Średniowieczny autor Ibn al-Nadim w swojej książce "al-Fihrist" wspomina, że mieszkańcy wszystkich starożytnych ziem Medów i Persów (w tym dzisiejszego Azerbejdżanu) mówili w jednym języku. Przytacza przy tym słowa wielkiego uczonego Abda Allaha Ibn al-Mukaffy:
Następnie relacjonuje, że dari jest językiem urzędowym na dworze królewskim, a pochodzi on z Wielkiego Chorasanu, Balchu i wschodniego Iranu. Parsi jest językiem zaratusztriańskich Mubedów i pochodzi z Farsu. Chuzi jest nieoficjalnym językiem dworu królewskiego i pochodzi z Chuzestanu. Język seriański pochodzi natomiast z Mezopotamii.
Te informacje zostały również potwierdzone przez renomowanych historyków średniowiecza takich jak Ali ibn Sahl Rabban al-Tabari, Ibn Haukal, Estakhri, Al-Mukaddasi, Al-Jakubi, Al-Masudi i Hamdallah Mustawfi. Muhammad ibn Musa al-Chuwarizmi również wspomina o tym w szóstym rozdziale szóstego tomu swojej książki "Mafatih-ol-Olum".
Badania wskazują również na to, że obecne dialekty, jakimi mówi się od okolic Baku przez Chalchal po Semnan, pochodzą z tego samego źródła. Innymi słowy, mieszkańcy starożytnego Azerbejdżanu mówili w tym samym języku co Medowie.
Średniowieczny historyk Jakut Ibn Abdallah al-Hamawi używał wyrażenia "Al-ajam-ol-Azariyah" ("azerbejdżański język irański") w swoich książkach "Mo'ajjem ol-Odabaa" i "Mo'jem ol Baladaan". Inne źródła, takie jak "Surat-ol-Arz" autorstwa Ibna Haukala, "Ahsan ol-Taqaaseem" Al-Mukadassiego i "Masaalik va Mamaalik" Estakhriego, opisują ludność Azerbejdżanu jako irańskojęzyczną. Rzecz jasna, jest to okres przed rozprzestrzenieniem się kultury tureckiej. At-Tabari również wspomina, że poeci w Maraghe recytowali poezję w języku pahlawi. Jednak niektórzy poeci Azerbejdżanu, na przykład Qatran Tabrizi, używali słów "perski" i "pahlawi" zamiennie, opisując swój ojczysty język.
Historyk Hamdallah Mustawfi opisuje różne odmiany języka mówionego pahlawi w różnych rejonach Azerbejdżanu. W swojej książce "Tarikh Gozideh" omawia twórczość ośmiu poetów z Azerbejdżanu, nazywając ich "Ahl-ol She'r Men-al-Ajam" ("irańscy poeci mówiący po persku"). Dari i pahlawi zlały się obecnie w jeden język, jako że kolejne dynastie przeprowadzały się ze wschodu na zachód, zabierając ze sobą wersję dari języka irańskiego.
Liczba zapisów i dokumentów w języku pahlawi pochodzących z Azerbejdżanu jest tak ogromna, że jest niemal pewne, iż był to język Azerbejdżanu, zanim pojawiły się tam ludy tureckie. Wiele słów współczesnego języka azerbejdżańskiego ma rzeczywiście pochodzenie pahlawi.
Wiele wskazuje na to, że obecna turkijska forma języka azerbejdżańskiego wyparła i zastąpiła język pahlawi w Azerbejdżanie jeszcze przed czasami dynastii Safawidów. Być może zaczęło się to po przybyciu Turków seldżuckich, a następnie stopniowo rozprzestrzeniło się. Część historyków twierdzi, że język pahlawi używany był w Tebrizie aż do XVII wieku. Nawet osmański badacz Evliya Çelebi (1611–1682) wspomina o tym w swoim dziele "Seyahatname". Opisuje także, że elita i osoby wykształcone z Nachiczewanu i Maraghe używali języka pahlawi, kiedy podróżował on po tych krainach.

</doc>
<doc id="3688723" url="https://pl.wikipedia.org/wiki?curid=3688723" title="Xədicə İsmayılova">
Xədicə İsmayılova

Xədicə Rövşən qızı İsmayılova (ur. 27 maja 1976 w Baku) – azerska dziennikarka śledcza, współpracowniczka Radia Wolna Europa, członkini Organized Crime and Corruption Reporting Project, działaczka praw człowieka, prześladowana w Azerbejdżanie z tego powodu. Za dziennikarstwo śledcze została uhonorowana w 2017 nagrodą Right Livelihood.
Życiorys.
Do 1992 uczęszczała do szkoły średniej w Baku. W 1997 obroniła pracę z filozofii na Bakijskim Uniwersytecie Państwowym. Następne 10 lat przepracowała jako dziennikarka w różnych lokalnych i zagranicznych mediach, w tym gazecie „Zierkało”, „Caspian Business News” i azerbejdżańskiej redakcji Głosu Ameryki.
Dziennikarstwo śledcze.
Była szefową sekcji azerbejdżańskiej Radia Wolna Europa/Radia Liberty w latach 2008–2010, a następnie kontynuowała tam pracę jako dziennikarka. Na początku 2010 jej seria artykułów o korupcji na wysokich szczeblach władzy wzbudziła duże kontrowersje, gdyż wskazywała bezpośrednio na prezydenta İlhama Əliyeva, jego żonę Mehribanę i ich dzieci. Dwa z tych artykułów zostały uznane za najlepsze raporty śledcze w 2010 i 2011 przez Radio Wolna Europa. Ponieważ media w Azerbejdżanie są ściśle kontrolowane przez rząd, tego typu raporty są bardzo rzadkie.
W sierpniu 2013, komentując Listę osób uznanych w Azerbejdżanie za persona non grata z powodu odwiedzin w Górskim Karabachu, zauważyła, że część osób – głównie tych, dla których nie podano powodu umieszczenia na niej – to dziennikarze i działacze praw człowieka, którzy krytykowali w swoich artykułach władze Azerbejdżanu, a nawet nie jest pewne, czy kiedykolwiek odwiedzili sporny region.
Szantaż.
7 marca 2012 otrzymała kadry z nagrań „sekstaśmy” z kamery umieszczonej nielegalnie w jej sypialni wraz z listem zawierającym groźbę upublicznienia całości nagrań, jeśli nie zaprzestanie swojej działalności. Podobne przesyłki otrzymali jej bliscy i niektóre media. Publicznie odrzuciła szantaż. 14 marca film został opublikowany na stronie podszywającej się pod opozycyjną partię Musawat. Ismaylova oskarżyła administrację prezydencką o zlecenie nielegalnego działania i prowadzenie zniesławiającej kampanii w zemście za jej demaskatorską działalność. Zawiadomienie o próbie szantażu złożyła w biurze Prokuratora Generalnego, lecz władze nie podjęły żadnych działań aż do czasu opublikowania taśmy. Wiele organizacji obrońców praw człowieka potępiło próbę szantażu, m.in. Amnesty International, Committee to Protect Journalists, Międzynarodowa Helsińska Federacja na rzecz Praw Człowieka.
Aresztowanie i proces.
W lutym 2014 napisała list z prośbami do osób ją wspierających na wypadek swojego aresztowania i nagranie, w którym rozważa powody, dla których zostanie aresztowana. 5 grudnia 2014 została aresztowana na 2 miesiące pod zarzutem podżegania do samobójstwa Turala Mustafayeva. Aresztowanie nastąpiła dzień po tym, jak Ramiz Mehdiyev, szef prezydenckiej administracji, opublikował manifest ukazujący Ismailovą jako "najlepszy przykład dziennikarza działającego przeciwko rządowi" i oskarżył ją o zdradę.
W lutym 2015 zarzuty rozszerzono o unikanie podatków i nadużycie władzy. Według organizacji Reporterzy bez Granic adwokat dziennikarki wskazał na to, że władze usiłują nadrobić miałkość pierwotnych zarzutów i przypominają one te, które postawiono innym przetrzymywanym działaczom praw człowieka. 1 września 2015 sąd skazał ją na 7,5 roku więzienia, za defraudację i unikanie podatków, uniewinniając równocześnie od zarzutu podżegania do samobójstwa. Przed wyrokiem skierowała sprawę do Europejskiego Trybunału Praw Człowieka w Strasburgu w związku z przetrzymywaniem w areszcie pomimo upływu okresu tymczasowego aresztowania. Przed trybunałem reprezentować ją będzie Amal Clooney. W 2020 roku Trybunał wydał wyrok uznają większość skarg za zasadne i przyznał dziennikarce prawo do odszkodowania, które Azerbejdżan powinien wypłacić jej w ciągu 3 miesięcy odszkodowanie w wysokości 20 000 Euro. Jednak w do czerwca 2020 odszkodowanie nie zostało wypłacone. 
25 maja 2016 Sąd Najwyższy zmniejszył jej karę z 7,5 roku więzienia na 3,5 pół roku w zawieszeniu, dzięki czemu wyszła na wolność. Nie mogła przyjechać do Sztokholmu w grudniu 2017 roku, aby uczestniczyć w uroczystości wręczenia nagrody Right Livelihood Award, ponieważ władze objęły ją pięcioletnim zakazem podróżowania. 30 stycznia 2018 roku odbyła się rozprawa przed Sądem Apelacyjnym w Baku w sprawie odwołania zakazu podróżowania. Sąd orzekł jego utrzymanie. 

</doc>
<doc id="3688725" url="https://pl.wikipedia.org/wiki?curid=3688725" title="Vincent Piazza">
Vincent Piazza

Vincent Piazza (ur. 25 maja 1976 w Nowym Jorku) – amerykański aktor teatralny, filmowy i telewizyjny.
Życiorys.
Jego ojciec urodził się we Włoszech, wyemigrował do Stanów Zjednoczonych w pierwszej połowie lat 60. Rodzina jego matki ma natomiast pochodzenie niemieckie. Vincent Piazza trenował hokej na lodzie w drużynie uniwersyteckiej Villanova University, jednak na skutek kontuzji po roku porzucił sport, a także studia. Przez kilka lat przebywał na Bliskim Wschodzie i w Europie. W 2000 powrócił do Nowego Jorku, gdzie zaczął pobierać lekcje aktorstwa. Dołączył do grupy teatralnej TerraNOVA Collective, występując m.in. w różnych produkcjach off-broadwayowskich ("Baby Steps", "Wiele hałasu o nic" i innych).
Jako aktor filmowy zagrał m.in. w "Przypadku Stephanie Daley". W 2007 wystąpił w kilku odcinkach "Rodziny Soprano" oraz "Wołania o pomoc". W latach 2010–2014 wcielał się w postać gangstera Lucky'ego Luciano w "Zakazanym imperium". Jako członek głównej obsady tego serialu dwukrotnie był wyróżniany Nagrodą Gildii Aktorów Ekranowych. W 2014 Clint Eastwood obsadził go w roli Tommy'ego DeVito, gitarzysty The Four Seasons, w wyreżyserowanym przez siebie filmie "Jersey Boys".

</doc>
<doc id="3688728" url="https://pl.wikipedia.org/wiki?curid=3688728" title="Składy Najlepszych Zawodników PLK">
Składy Najlepszych Zawodników PLK

Składy Najlepszych Zawodników PLK – umowne składy najlepszych zawodników Polskiej Ligi Koszykówki wybierane co sezon poprzez głosowanie trenerów zespołów PLK. Za oficjalny wybór są obecnie odpowiedzialni trenerzy ligowi, w przeszłości zapraszano do niego także dziennikarzy, a niekiedy to oni wyłącznie dokonywali wyboru. Obecnie dziennikarze wybierają swoje własne składy najlepszych zawodników ligi, niezależnie od trenerów.
Od sezonu 1978/1979 składy najlepszych zawodników polskiej ligi zaczął wybierać Przegląd Sportowy. W latach 2000–2003 dziennikarze Przeglądu wybierali dwa składy najlepszych zawodników ligi, jeden złożony z Polaków, a drugi z obcokrajowców.
Kilkukrotnie w historii najlepszy gracz sezonu regularnego nie został zaliczony do składu najlepszych zawodników ligi. Miało to miejsce w 1980, 1983, 1995 oraz 2006 roku, kiedy to MVP sezonu został Goran Jagodnik, który nie został wybrany w głosowaniu do I składu najlepszych zawodników, a na jego pozycji wybrano Michała Ignerskiego.
pogrubienie – oznacza zawodnika, który uzyskał tytuł MVP sezonu regularnego
(x) – liczba w nawiasie oznacza kolejne wybory do I składu tego samego zawodnika

</doc>
<doc id="3688731" url="https://pl.wikipedia.org/wiki?curid=3688731" title="Bokszyszki">
Bokszyszki



</doc>
<doc id="3688734" url="https://pl.wikipedia.org/wiki?curid=3688734" title="Jankovich">
Jankovich



</doc>
<doc id="3688743" url="https://pl.wikipedia.org/wiki?curid=3688743" title="Aleksandr Koczetkow">
Aleksandr Koczetkow

Aleksandr Pietrowicz Koczetkow, ros. Александр Петрович Кочетков (ur. 28 października 1933 w Moskwie; zm. 1 lipca 2015 tamże) – rosyjski piłkarz, grający na pozycji napastnika, trener piłkarski.
Kariera piłkarska.
Wychowanek Spartaka Moskwa. W 1957 rozpoczął karierę piłkarską w wojskowym zespole SKWO Chabarowsk, który potem zmienił nazwę na SKA. W 1961 przeszedł do Łucza Władywostok, w którym zakończył karierę piłkarza w roku 1963.
Kariera trenerska.
Jeszcze będąc piłkarzem rozpoczął pracę szkoleniowca. W latach 1961-1963 łączył funkcje piłkarskie i trenerskie w klubie Łucz Władywostok. Potem do 1969 pracował sztabie szkoleniowym klubu z Władywostoku na różnych stanowiskach - starszego trenera, asystenta oraz dyrektora technicznego. W 1970 prowadził Chimik Dzierżyńsk, a od 1971 do 1972 Amur Błagowieszczeńsk. W latach 1974-1975 razem z Piotrem Szubinym kierowali Ałgą Frunze. W 1976 został mianowany na stanowisko starszego trenera Paxtakoru Taszkent, którym kierował do 1977. Potem pracował jako dyrektor Szkoły Sportowej Spartaka Moskwa. 18 lipca 1981 stał na czele Spartaka Ordżonikidze, w którym pracował do 1982. W 1983 dołączył do sztabu szkoleniowego Kubania Krasnodar, którym kierował do lipca 1985. Od lutego 1989 do 14 lipca 1990 trenował Sokoł Saratów.
1 lipca 2015 zmarł po ciężkiej chorobie w Moskwie w wieku 81 lat.

</doc>
<doc id="3688747" url="https://pl.wikipedia.org/wiki?curid=3688747" title="Joe Barzda">
Joe Barzda

Joseph Barzda (ur. 22 maja 1915 w New Brunswick, zm. 11 października 1993 w Somerset) – amerykański kierowca wyścigowy.
Życiorys.
Barzda urodził się w miejscowości New Brunswick w stanie New Jersey. Ściganie się rozpoczął przed II wojną światową. W 1935 roku zakupił samochód Crack'n Riley Special, zbudowany przez Johnny'ego Osbourne'a w 1933 roku.
Podczas ostatniej rundy sezonu midgetów na Tri-City Stadium w Union dublowany Barzda na 41 okrążeniu został uderzony przez Lyle'a Dickeya, którego samochód obrócił się i uderzył w Joe Garsona. Garson również się obrócił i uderzył w Tommy'ego Simonettiego, który doznał pęknięcia czaszki i zmarł następnego dnia.
W 1951 roku Barzda podjął nieudaną próbę zakwalifikowania się napędzanym silnikiem Offenhauser Maserati 8CTF do wyścigu Indianapolis 500. W następnym roku zamontował sprężarkę do jednego z posiadanych Maserati. Ponownie nie zdołał zakwalifikować się do Indianapolis 500, podobnie jak rok później, tym razem z silnikiem Maserati. W 1956 roku umieścił w samochodzie silnik Chevrolet V8.
Po przerwie powrócił do ścigania w 1958 roku, uczestnicząc w serii USAC National Championship. Zajął wówczas czwarte miejsce na torach Springfield i Trenton. W lipcu 1959 roku na torze Williams Grove, podczas wejścia w zakręt zacięła mu się przepustnica. Wskutek tego stracił kontrolę nad samochodem i uderzył w Vargo Special, prowadzonego przez Vana Johnsona. Wskutek tej kolizji Johnson zmarł, a Barzda zrezygnował ze ścigania.
Wraz z bratem Jimem prowadził sklep o nazwie Californian Speed and Sport Shop. Zmarł w Somerset w 1993 roku.
Wyniki w Formule 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="3688753" url="https://pl.wikipedia.org/wiki?curid=3688753" title="Tidal">
Tidal

Tidal (zapis stylizowany: TIDAL) – serwis umożliwiający słuchanie muzyki na żądanie w wysokiej i bezstratnej jakości. 4 kwietnia 2016 roku zawierał ponad 40 milionów utworów oraz 130 tys. teledysków. Serwis był notowany w rankingu Alexa na miejscu 3735 (maj 2016).
Serwis wystartował 28 października 2014 roku dzięki szwedzko-norweskiej grupie Aspiro. W 2015 roku grupa została przejęta przez przedsiębiorstwo Project Panther Ltd., której właścicielem jest amerykański raper Jay-Z, za kwotę 466 milionów koron szwedzkich.
W marcu 2015 Tidal wchłonął uruchomiony w 2010 serwis streamingowy WiMP.
W marcu 2016 Tidal miał 3 miliony subskrybentów z całego świata, z czego 45% korzystało z wersji Hi-Fi, zapewniającej bezstratne strumieniowanie muzyki.

</doc>
<doc id="3688756" url="https://pl.wikipedia.org/wiki?curid=3688756" title="Adrian Zieliński">
Adrian Zieliński



</doc>
<doc id="3688759" url="https://pl.wikipedia.org/wiki?curid=3688759" title="Macrostomorpha">
Macrostomorpha

Macrostomorpha – klad mikroskopijnych płazińców klasyfikowany przeważnie jako gromada w podtypie Rhabditophora, w którym stanowią najbardziej bazalne odgałęzienie. Opisanych około 250 gatunków, występujących w wodach słodkich, słonych i brakicznych. Wyróżnia się dwa rzędy:
W rozwoju zarodkowym występuje endolecytalne jajo i bruzdkowanie spiralne, cechy uważane za pierwotne w obrębie płazińców.

</doc>
<doc id="3688764" url="https://pl.wikipedia.org/wiki?curid=3688764" title="Goniec Krakowski (1939–1945)">
Goniec Krakowski (1939–1945)

Goniec Krakowski – niemiecki gadzinowy polskojęzyczny dziennik informacyjno-propagandowy wydawany przez władze okupacyjne Generalnego Gubernatorstwa. Ukazywał się od października 1939 do stycznia 1945.
Siedziba redakcji i drukarni „Gońca” w Krakowie mieściła się w Pałacu Prasy przy ulicy Wielopole 1.
"Goniec Krakowski" był kolportowany w dystrykcie krakowskim. "Nowy Głos Lubelski" był "de facto" mutacją "Gońca" dla dystryktu lubelskiego, a "Dziennik Radomski" dla radomskiego.

</doc>
<doc id="3688766" url="https://pl.wikipedia.org/wiki?curid=3688766" title="Arte dei Suonatori">
Arte dei Suonatori

Arte dei Suonatori – polska orkiestra kameralna specjalizująca się w wykonawstwie historycznym (muzyki dawnej), założona w 1993 roku przez skrzypków Ewę i Aureliusza Golińskich. 
Nazwa zespołu, czyli „Arte dei Suonatori” pochodzi od nazwy cechu rzemieślników z XIV wieku oznaczająca, w wolnym tłumaczeniu, „sztukę współbrzmienia”, „sztukę muzyków” lub „sztukę tych, którzy tworzą dźwięki”. 
Początkowo zespół tworzyli młodzi polscy muzycy interesujący się wykonawstwem muzyki dawnej. Z czasem i rozwojem orkiestry dołączali do niej muzycy zza granicy, tworząc zespół międzynarodowy współpracujący z czołowymi muzykami i dyrygentami zajmującymi się wykonawstwem historycznie-poinformowanym.
Wieloletni rozwój orkiestry ukształtował indywidualny styl zespołu łączący historyczne podejście do wykonywanego repertuaru z jednocześnie nowoczesnym, poprzez ciągłe dążenie do odkrywania nowych form i możliwości odczytywania języka muzycznego dzieł kompozytorów epok baroku, klasycyzmu i romantyzmu.
W swoim repertuarze mają ponad 600 kompozycji okresu baroku po wczesny romantyzm oraz wykonują utwory współcześnie napisane na orkiestrę barokową.
Historia.
Pierwsze pięć lat były okresem nieregularnej działalności orkiestry. W 1998r. "Arte dei Suonatori" wraz z redaktorem naczelnym czasopisma "Canor" i prezesem Fundacji Muzyki Dawnej "Canor," Cezarym Zychem, podjęła współpracę trwającą do 2009 r., która zaowocowała licznymi koncertami i powstaniem festiwali, m.in. "Muzyka dawna – Persona grata, Festiwal Trzech Baroków, Festiwal Barokowych Smyczków i Strun, Festiwal Haendlowski, Muzyka w Raju" i innymi oraz przyczyniła się do pierwszych nagrań płytowych. 
W tym okresie swojej działalności orkiestra nawiązała współpracę z muzykami takimi jak Dan Laurin, Eduardo López Banzo, Sirkka-Liisa Kaakinen, Enrico Gatti, Davitt Moroney, Alice Piérot, Hindemi Suzuki, Alexis Kossenko, Martin Gester, Barthold Kuijken, Ryo Tarakado, Maria Keohane, Reinhard Goebel, Bolette Roed, czy Rachel Podger zdobywając doświadczenie i renomę najregularniej koncertującej i najbardziej rozpoznawalnej orkiestry historycznej z Polski tamtego czasu.
Najczęściej występującymi muzykami w latach 1998 – 2009 do składu orkiestry należeli:
Skrzypce – Aureliusz Goliński (lider), Ewa Golińska, Martyna Pastuszka, Marta Mamulska, Leszek Firek, Violetta Szopa-Tomczyk, Anna Nowak(-Pokrzywińska), Adam Pastuszka
Altówka – Dymitr Olszewski, Bodo Lonartz
Wiolonczela - Bas van Hengel, Tom Pitt, Tomasz Pokrzywiński
Kontrabas – Stanisław Smołka, Mirjam Wittulski
Klawesyn/organy – Joanna Boślak-Górniok
Lutnia/gitara - Andreas Arend, Eero Palviainen

</doc>
<doc id="3688768" url="https://pl.wikipedia.org/wiki?curid=3688768" title="Matome Ugaki">
Matome Ugaki

 (ur. 15 lutego 1890 w Akaiwa, prefektura Okayama, zm. 15 sierpnia 1945 w okolicach Okinawy) – japoński wojskowy, wiceadmirał Japońskiej Cesarskiej Marynarki Wojennej podczas II wojny światowej. Ostatni pilot kamikaze Cesarstwa Japonii podczas II wojny światowej.
Życiorys.
Początki kariery.
Urodził się w 1890 roku w Akaiwa w prefekturze Okayama. Ukończył Akademię Cesarskiej Marynarki Wojennej w 1912 roku (40. rocznik) z 9. lokatą na 144 kadetów. Jako kadet służył na krążownikach: „Azuma” i „Hirado”. 1 grudnia 1913 roku po promocji na chorążego został przydzielony do załogi krążownika „Ibuki”. Później służył na krążownikach: „Kongō” (przed modernizacją „Kongo” na pancernik w 1920 roku), „Iwate” i na niszczycielu „Nara”. Po kolejnej promocji w dniu 1 grudnia 1918 roku jako porucznik został wysłany do szkoły artylerii okrętowej, którą ukończył i następnie został przydzielony do załogi niszczyciela „Minekaze” jako szef artylerii.
W 1924 roku Ugaki ukończył podyplomowe studia w Wyższej Szkole Marynarki Wojennej (22. promocja) i został awansowany do stopnia komandora porucznika. Następnie po krótkiej służbie na pokładzie krążownika „Ōi” pracował trzy lata jako wykładowca w szkole artylerii okrętowej, a następnie w latach 1928–1930 był oddelegowany jako oficer rezydent w randze komandora do ambasady w Niemczech.
Od 1 grudnia 1932 roku Ugaki pracował jako instruktor w Wyższej Szkole Marynarki Wojennej. W 1935 roku został przydzielony jako oficer sztabowy do sztabu Połączonej Floty, a w następnym roku dostał swoją pierwszą komendę: krążownik „Yakumo”. W 1937 r. został dowódcą pancernika „Hyūga”.
II wojna światowa.
W dniu 15 listopada 1938 roku Ugaki został kontradmirałem. Po przystąpieniu Japonii do II wojny światowej w 1941 roku, został mianowany szefem sztabu Połączonej Floty pod dowództwem admirała Isoroku Yamamoto, w którym służył do 1943 roku i podczas tej służby 1 listopada 1942 został awansowany do stopnia wiceadmirała.
W kwietniu 1943 roku wraz z adm. Yamamoto dokonywał inspekcji walczących oddziałów. 18 kwietnia oba samoloty (Yamamoto i Ugaki lecieli w osobnych samolotach) zostały zestrzelone przez amerykańskich pilotów w pobliżu Wysp Salomona podczas zaplanowanej akcji zwanej operacją Vengeance. Samolot z Yamamoto rozbił się w dżungli, grzebiąc wszystkich lotników, a maszyna z Ugaki spadła do morza. Ugaki był jednym z trzech ocalałych.
Po wyzdrowieniu Ugaki został dowódcą 1. Dywizjonu Pancerników składającego się z okrętów: „Nagato”, „Yamato” i „Musashi” i dowodził nim 24 października podczas bitwy w zatoce Leyte w części zwanej bitwą na morzu Sibuyan oraz 25 października w bitwie na morzu Samar.
W lutym 1945 roku Ugaki został mianowany dowódcą 5. Floty Powietrznej stacjonującej na Kiusiu. W marcu tego roku zorganizował pierwszą grupę "kamikaze", a następnie kierował nią w Operacji Ten-gō, atakując okręty US Navy w pobliżu Okinawy. Jednocześnie organizował kolejne oddziały pilotów samobójców, zamierzając wykorzystać je w obronie Kiusiu przeciwko oczekiwanej inwazji aliantów na Wyspy Japońskie. Ugaki planował zaatakować siły inwazyjne setkami samobójczych samolotów i łodzi w ciągu pierwszych kilku godzin inwazji, nazywając swój plan Operacją Ketsu-gō.
Ostatni lot.
W dniu 15 sierpnia 1945 roku cesarz Hirohito wygłosił odezwę radiową, przyznając się do porażki i polecając wojsku zaprzestania działań bojowych. Po wysłuchaniu cesarskiego przemówienia ogłaszającego faktyczną kapitulację Japonii, Ugaki dokonał ostatniego wpisu w dzienniku, w którym stwierdził, że to on sam ponosi główną odpowiedzialność za śmierć pilotów kamikaze, a ponieważ jeszcze nie otrzymał oficjalnego rozkazu przerwania ognia, zdecydował się polecieć na ostatnią samobójczą misję, aby pokazać prawdziwego ducha bushidō. Przed wejściem do samolotu poprosił o zrobienie mu ostatniego zdjęcia. Odpiął insygnia ze swojego munduru, zabierając ze sobą tylko ceremonialny krótki miecz podarowany mu przez admirała Yamamoto. Około godziny 19:24 z maszyny, którą leciał Ugaki odebrano ostatnią wiadomość, że samolot rozpoczął swoje nurkowanie w kierunku amerykańskiego okrętu. Jednak zapisy US Navy z tego dnia nie potwierdzają żadnego udanego ataku kamikaze. Jest więc prawdopodobne, że ta ostatnia misja samobójcza zakończyła się w oceanie w wyniku trafienia samolotu przez amerykańskie działa przeciwlotnicze.

</doc>
<doc id="3688769" url="https://pl.wikipedia.org/wiki?curid=3688769" title="Komórki Rewolucyjne">
Komórki Rewolucyjne

Komórki Rewolucyjne (niem. "Revolutionäre Zellen", "RZ") – organizacja terrorystyczna z Niemiec.
Historia.
Powstały pod koniec 1972 roku z części członków tzw. Czerwonej Pomocy niosącej pomoc uwięzionym terrorystom. Pierwsza Komórka powstała we Frankfurcie nad Menem, niebawem zaczęły działalność dalsze: w Bochum, Moguncji, Wiesbaden i Berlinie Zachodnim. W samym Frankfurcie nad Menem działały cztery Komórki. Nie posiadały one przywództwa ani stałych kadr, a ich aktywiści często nie ukrywali się w podziemiu i wiedli normalne życie.
Terroryści przeprowadzili około 200 zamachów (w większości bombowych). Ataki przynosiły duże straty materialne, lecz rzadko ginęli w nich ludzie – zabijanie nie było celem terrorystów, którzy akcje kierowali tylko przeciw rzeczom. Ich dziełem był szereg zamachów bombowych i podpaleń pomieszczeń wojsk amerykańskich, siedzib izraelskich firm i przedstawicielstw, gmachów sądów, a także akcje niszczenia automatów biletowych. Komórki Rewolucyjne przyjęły taktykę „strzału w kolano” spopularyzowaną przez Czerwone Brygady, członkowie grupy ranili między innymi sędziego Sądu Administracyjnego i kierownika Urzędu do spraw Cudzoziemców w Berlinie. 11 maja 1981 roku z rąk aktywisty Komórek zginął heski minister gospodarki Heinz-Herbert Karry. Atak według założeń miał być jedynie próbą „ukarania” polityka, a nie zabójstwem. Morderstwo doprowadziło do spadku poparcia dla formacji, a w konsekwencji jej zaniku.
Aktywiści Komórek Rewolucyjnych byli również zaangażowani w terroryzm międzynarodowy. W 1975 roku Hans-Joachim Klein z RZ uczestniczył w ataku na szczyt OPEC w Wiedniu. Operację zorganizował wenezuelski terrorysta „Carlos“. W 1976 roku dwóch działaczy RZ wzięło udział w porwaniu francuskiego samolotu do Entebbe. Zakładników uwolnili izraelscy komandosi (operacja Entebbe). Kontakty z palestyńskimi fedainami i grupą „Carlosa” zaowocowały podziałem na „część europejską” i „część niemiecką”. Skrzydło „europejskie” biorące udział w różnych akcjach terrorystycznych na terenie całej Europy rychło wyzbyło się zasad cechujących pierwotnie Komórki Rewolucyjne (np. unikanie ofiar śmiertelnych), wierne pozostawało im natomiast skrzydło „niemieckie”.
Tubą propagandową Komórek Rewolucyjnych było podziemne pismo „Gniew Rewolucyjny”.
Z Komórek Rewolucyjnych wydzieliła się kobieca, feministyczna grupa Rote Zora.
Ideologia.
Komórki Rewolucyjne były grupą skrajnie lewicową, antyimperialistyczną i antysyjonistyczną.

</doc>
<doc id="3688772" url="https://pl.wikipedia.org/wiki?curid=3688772" title="Król Bólu i pasikonik">
Król Bólu i pasikonik



</doc>
<doc id="3688773" url="https://pl.wikipedia.org/wiki?curid=3688773" title="Macrostomida">
Macrostomida

Macrostomida – rząd mikroskopijnych, wolnożyjących płazińców, klasycznie zaliczanych do wirków, obecnie umieszczany w gromadzie Macrostomorpha. Opisanych jest około 250 gatunków, występujących w wodach słodkich, słonych i brakicznych.
Systematyka.
W obrębie rzędu wyróżnia się trzy rodziny:
Budowa.
Niewielkie (0,5 do 5 mm) robakowate zwierzęta, przeważnie okrągłe w przekroju, jedynie większe formy spłaszczone grzbieto-brzusznie. Nabłonek urzęsiony z obecnymi rabditami. Z przodu ciała posiadają subtemrinalnie położony otwór gębowy, który przechodzi w prostą, umięśnioną gardziel (tzw. "pharynx simplex"), prowadzącą do ślepego jelita.
Ośrodkowy układ nerwowy zbudowany z mózgu, położonego przed otworem gębowym, i dwóch głównych lateralnych pni nerwowych. Na obwodowy układ nerwowy składają się cztery podłużne nerwy (dwa brzuszne i dwa grzbietowe) oraz dwie zdecentralizowane sieci nerwowe – subepitelialna i submuskularna. W obrębie stomatogastrycznego układu nerwowego można wyróżnić pierścień komórek nerwowych otaczających gardziel oraz rozproszoną sieć nerwową wokół jelita . Z przodu ciała występuje para prostych oczu i sztywne czuciowe rzęski, brak natomiast statocysty.
W skład układu rozrodczego wchodzą parzyste jajniki i jądra. Ujście jajowodu osobne (u Macrostomidae i niektórych Microstomidae) lub wspólne (u Dolichomacrostomidae i niektórych Microstomidae) z męskim gonoporem. Męski narząd kopulacyjny wyposażony w kutykularny sztylet, którego budowa ma znaczenie taksonomiczne.
Rozmnażanie i rozwój.
Macrostomida są zwierzętami hermafrodytycznymi charakteryzującymi się zapłodnieniem wewnętrznym. Zapłodnione ektolecytalne jaja przechodzą bruzdkowanie spiralne, co uchodzi za cechę prymitywną w obrębie płazińców . Niektórzy przedstawiciele rodziny Microstomidae rozmnażają się bezpłciowo na drodze paratomii, formując łańcuchy liczące po kilka zooidów.

</doc>
<doc id="3688774" url="https://pl.wikipedia.org/wiki?curid=3688774" title="Telemann (album Bolette Roed)">
Telemann (album Bolette Roed)

Telemann – album duńskiej flecistki Bolette Roed z udziałem polskiej orkiestry barokowej Arte dei Suonatori, japońskiej gambistki Reiko Ichise i francuskiego flecisty Alexisa Kossenko, wydany w październiku 2015 przez warszawską oficynę Dux (nr kat. DUX 1245). Zawiera kompozycje XVIII-wiecznego kompozytora Georga Philippa Telemanna. Płytę nominowano do nagrody Fryderyka 2016 w kategorii Album Roku – Muzyka Dawna.

</doc>
<doc id="3688775" url="https://pl.wikipedia.org/wiki?curid=3688775" title="Piotr Szubin">
Piotr Szubin

Piotr Jewgienjewicz Szubin, ros. Пётр Евгеньевич Шубин (ur. 21 lutego 1944 w Czelabińsku, Rosyjska FSRR) – rosyjski piłkarz, grający na pozycji pomocnika lub napastnika, trener piłkarski.
Kariera piłkarska.
Wychowanek Łokomotiwu Czelabińsk, w którym w 1962 rozpoczął karierę piłkarską. W 1963 przeniósł się do Łokomotiwu Orenburg. W 1964 został piłkarzem Ałgi Frunze. W 1968 powrócił do Łokomotiwu Czelabińsk. W 1969 zmienił klub na Urałmasz Swierdłowsk. W 1970 powrócił do Ałgi Frunze, w którym zakończył karierę piłkarza w roku 1973.
Kariera trenerska.
Po zakończeniu kariery piłkarza rozpoczął pracę szkoleniowca. W latach 1974-1975 razem z Aleksandrem Koczetkowym kierowali Ałgą Frunze, a w 1976 do czerwca samodzielnie prowadził klub. W 1978 stał na czele reprezentacji Kirgiskiej SRR. W latach 1979-1980 pomagał trenować Dinamo Samarkanda, a w 1981 stał na czele klubu. W 1982 dołączył do sztabu szkoleniowego SKA Rostów nad Donem, gdzie najpierw pomagał trenować, a potem do 1984 prowadził wojskowy klub. 16 stycznia 1985 został zaproszony do Spartaka Moskwa, gdzie pomagał trenerowi Konstantinowi Bieskowu w szkoleniu piłkarzy. Od stycznia do kwietnia 1989 prowadził Rotor Wołgograd. W maju 1989 wyjechał do Algierii, gdzie stał na czele USM Bel-Abbès. W 1991 przeniósł się do Zjednoczonych Emiratów Arabskich, gdzie pracował najpierw jako dyrektor, a od 1993 do 1995 prowadził Ras Al Khaima Club. Potem powrócił do ojczyzny i pracował w klubach Dinamo Stawropol (1996), Szynnik Jarosław (05.08.1997-17.05.1998) oraz Anży Machaczkała (18.08.1998-26.09.1998). Od sierpnia do końca 1999 konsultował arabski Ras Al Khaima Club. 20 stycznia 2000 został mianowany na stanowisko głównego trenera klubu KAMAZ Nabierieżnyje Czełny, którym kierował do 26 czerwca 2001. Potem pracował w Szkole Sportowej Futbolnoe Deło Moskwa. W styczniu 2004 stał na czele Dynamy Mińsk, w którym pracował do 25 maja 2004. Od lipca 2004 do lipca 2006 pracował jako główny trener Szkoły Sportowej Spartaka Moskwa, a potem do listopada 2008 jako dyrektor Szkoły.

</doc>
<doc id="3688778" url="https://pl.wikipedia.org/wiki?curid=3688778" title="Christian Tell">
Christian Tell

Christian Tell (ur. 12 stycznia 1808 w Braszowie, zm. 4 lutego 1884 w Bukareszcie) – rumuński polityk i generał.
Minister w rządzie powstańczym w 1848 r. Po upadku Wiosny Ludów został wyrzucony z wojska i wygnany na Chios. Wrócił w 1857. Minister w kilku rumuńskich rządach w latach 1862-1876.

</doc>
<doc id="3688780" url="https://pl.wikipedia.org/wiki?curid=3688780" title="Nort">
Nort



</doc>
<doc id="3688786" url="https://pl.wikipedia.org/wiki?curid=3688786" title="Parafia Wniebowzięcia NMP i św. Katarzyny w Łazówku">
Parafia Wniebowzięcia NMP i św. Katarzyny w Łazówku



</doc>
<doc id="3688787" url="https://pl.wikipedia.org/wiki?curid=3688787" title="Parafia Wniebowzięcia NMP w Niwiskach">
Parafia Wniebowzięcia NMP w Niwiskach



</doc>
<doc id="3688788" url="https://pl.wikipedia.org/wiki?curid=3688788" title="Parafia Wniebowzięcia NMP w Pilszczu">
Parafia Wniebowzięcia NMP w Pilszczu



</doc>
<doc id="3688791" url="https://pl.wikipedia.org/wiki?curid=3688791" title="Off Camera 2016">
Off Camera 2016

Dziewiąta edycja Międzynarodowego Festiwalu Kina Niezależnego NETIA OFF CAMERA odbyła się w dniach od 29 kwietnia do 8 maja 2016 roku w Krakowie.
W programie festiwalowym znalazło się ponad 100 filmów. Pokazy wyświetlono w pięciu kinach studyjnych: Kino Kijów, Kino Pod Baranami, Krakowskie Centrum Kinowe ARS, Małopolski Ogród Sztuki, Kino Agrafka. W ramach pokazów plenerowych seanse odbywały się w Kinie na Placu Szczepańskim oraz w ogrodzie przy Pawilonie Czapskiego.
Specjalne pokazy filmowe przygotowano dla rodziców z dziećmi, w ramach cyklu „Off Family”. W ciągu 10 dni trwania festiwalu wykorzystano 32 tysiące biletów, a lista zaproszonych gości, związanych z wyświetlanymi filmami, liczyła około 350 osób.
Podczas Netia Off Camera zrealizowano cykl wydarzeń branżowych przeznaczonych dla profesjonalistów w ramach Off Camera Pro Industry, na którą złożyły się panele dyskusyjne, warsztaty i wykłady. Dla producentów przeznaczono inicjatywę „1:1”, w której zagraniczni eksperci poddawali ocenie projekty będące w fazie realizacji.
Centrum festiwalowe powstało w Pałacu pod Baranami, a Centrum Informacji Festiwalowej na Rynku Głównym.
Konkurs Główny "Wytyczanie Drogi".
Międzynarodowy Konkurs "Wytyczanie Drogi" o Krakowską Nagrodę Filmową to główna sekcja festiwalu Netia Off Camera. O 100 000 USD walczyło dziesięć debiutów i drugich filmów młodych twórców. Zwycięzcę wybrało czteroosobowe jury w składzie: Brigitte LaCombe, Dick Pope, Lynne Ramsay pod przewodnictwem Krzysztofa Zanussiego. W konkursie zwyciężył film 'Bodkin Rad' w reżyserii Kaweha Modiriego. Swojego faworyta po raz kolejny wybierało również jury Międzynarodowej Federacji Krytyki Filmowej FIPRESCI: Hugo Emmerzael, Alexey Gusev i Rafał Marszałek. Nagrodę FIPRESCI trafiła do Agnieszki Smoczyńskiej za film 'Córki Dancingu'.
Konkurs Polskich Filmów Fabularnych.
Konkurs ma na celu promocję tego, co obecnie najlepsze i najbardziej oryginalne w polskim kinie. Filmy zakwalifikowane do Konkursu są przeglądem najciekawszych zjawisk i trendów, jakie pojawiły się w polskiej kinematografii na przestrzeni ostatniego roku. W konkursie wzięło udział 10 pełnometrażowych fabuł. Filmy walczyły o Nagrodę Kulczyk Foundation wysokości 300 000 PLN, a zwycięzca został wybrany przez międzynarodowe jury w składzie: Grainne Humphreys, Billy Hopkins, Alexandra Byrne. W konkursie zwyciężył film 'Obce niebo' w reżyserii Dariusza Gajewskiego.
Nagrody za najlepsze kreacje aktorskie.
Sześć aktorek i sześciu aktorów miało szansę na nagrodę za najlepszą rolę żeńską i męską w Konkursie Polskich Filmów Fabularnych. Zwycięzcy w tej kategorii otrzymali nagrody w wysokości 10 000 PLN, ufundowane przez Albert Riele i Gino Rossi.
Nagrody trafiły do:
Agnieszki Grochowskiej za rolę w filmie 'Obce Niebo'.
Bartłomieja Topy za rolę w filmie 'Karbala'.
Specjalne wyróżnienie otrzymał Bartosz Bielenia.

</doc>
<doc id="3688797" url="https://pl.wikipedia.org/wiki?curid=3688797" title="Jerzy Szymański (matematyk)">
Jerzy Szymański (matematyk)

Jerzy Stanisław Szymański – polski matematyk i informatyk, doktor habilitowany nauk matematycznych. Specjalizuje się w informatyce i matematyce dyskretnej. Profesor nadzwyczajny na Wydziale Matematyki i Informatyki Uniwersytetu im. Adama Mickiewicza w Poznaniu, gdzie w kadencji 2012-2019 pełnił funkcję prodziekana ds. studenckich. 
Życiorys.
Studia z matematyki ukończył na poznańskim UAM w 1978. Stopień naukowy doktora uzyskał w 1986 na podstawie pracy pt. "Rekurencyjne drzewa losowe", przygotowanej pod kierunkiem prof. Michała Karońskiego. W latach 1978-1997 pracował na Politechnice Poznańskiej, po czym wrócił na macierzystą uczelnię. Habilitował się w 2006 na podstawie dorobku naukowego i rozprawy pt. "Uogólnienia losowych drzew rekurencyjnych jako modele sieci rozległych". Pracuje jako profesor nadzwyczajny i kierownik w Zakładzie Teorii Algorytmów i Bezpieczeństwa Danych WMiI UAM. Zagraniczne staże naukowe odbywał w: Case Western Reserve University w amerykańskim Cleveland w stanie Ohio (1988, 4 miesiące); Uniwersytecie Heinricha Heinego w Düsseldorfie (1992, 2 miesiące); a także na uczelniach portugalskich: Universidade da Beira Interior w Covilhã (1994-1997, 3 lata) i na Universidade de Aveiro w Aveiro (2002-2005, łącznie 2 lata).
Współautor podręcznika akademickiego pt. "Matematyka dyskretna dla informatyków. Część I: Elementy kombinatoryki" (wraz z J. Jaworskim i Z. Palką, Wydawnictwo Naukowe UAM, wyd. 3 - ) oraz portugalskiego podręcznika pt. "Matemática discreta. Combinatória, Teoria dos Grafos e Algoritmos" (wraz z D. Moreirą Cardoso i M. Rostamim, Escolar Editora, 2009). Artykuły publikował w takich czasopismach jak m.in. "Random Structures &amp; Algorithms", "Ars Combinatoria", "Bulletin of the Polish Academy of Sciences. Mathematics" oraz "Theoretical Computer Science".

</doc>
<doc id="3688806" url="https://pl.wikipedia.org/wiki?curid=3688806" title="Stanisław Stoiński">
Stanisław Stoiński

Stanisław Kazimierz Stoiński – polski matematyk, doktor habilitowany nauk matematycznych. Specjalizuje się w analizie matematycznej. Emerytowany Profesor nadzwyczajny na Wydziale Matematyki i Informatyki Uniwersytetu im. Adama Mickiewicza w Poznaniu.
Życiorys.
Stopień naukowy doktora uzyskał w 1974 na podstawie pracy pt. "Funkcje prawie okresowe względem metryki Hausdorffa", przygotowanej pod kierunkiem prof. Juliana Musielaka. Habilitował się w 1990 na podstawie dorobku naukowego i rozprawy pt. "Zastosowanie przestrzeni modularnych w teorii aproksymacji". Pracuje jako profesor nadzwyczajny w Zakładzie Teorii Funkcji Rzeczywistych WMiI UAM. Jest autorem podręcznika "Funkcje prawie okresowe" (Wydawnictwo Naukowe UAM 2008, ). Artykuły publikował w takich czasopismach jak m.in. "Commentationes Mathematicae", "Functiones et Approximatio", "Annales Societatis Mathematicae Polonae" oraz "Fasciculi Mathematici".

</doc>
<doc id="3688807" url="https://pl.wikipedia.org/wiki?curid=3688807" title="Carolina Santocanale">
Carolina Santocanale



</doc>
<doc id="3688809" url="https://pl.wikipedia.org/wiki?curid=3688809" title="Henryk Skrzypiński">
Henryk Skrzypiński

Henryk Skrzypiński (ur. 4 listopada 1925 w Bydgoszczy, zm. 26 kwietnia 2016 tamże) – polski wojskowy, działacz PTTK i przewodnik turystyczny. W czasie II wojny światowej żołnierz Polskich Sił Zbrojnych na Zachodzie, uczestnik kampanii włoskiej,
Życiorys.
Syn Alberta. Był uczniem bydgoskiej Szkoły Powszechnej nr 10. Podczas II wojny światowej został wywieziony na roboty przymusowe do Niemiec, skąd zbiegł i przedostał się do Francji. Tam wstąpił do partyzantki, skąd trafił do 2 Korpusu Polskiego. Brał udział w kampanii włoskiej, uczestnicząc m.in. w bitwach o Monte Cassino oraz Bolonię. Po zakończeniu działań wojennych został odkomenderowany do szkoły 3 Dywizji Strzelców Karpackich. Do Polski powrócił w 1948 roku.
Ukończył Wyższą Szkołę Ekonomiczną w Poznaniu. Przez wiele lat zawodowo związany był z budownictwem, pełniąc m.in. funkcję inspektora nadzoru budowlanego na teren województwa bydgoskiego. Jego pasją była historia, w szczególności dzieje rodzinnego miasta oraz regionalistyka. Przez wiele lat oprowadzał po Bydgoszczy wycieczki krajowe oraz zagraniczne (władał językami: angielskim, niemieckim oraz włoskim). w 1971 roku zwyciężył w I Ogólnopolskim Konkursie Krasomówczym Przewodników, odbywającym się na zamku w Golubiu-Dobrzyniu.
Był również działaczem organizacji kombatanckich, zasiadając m.in. w zarządach stowarzyszeń Żołnierzy Polskich Sił Zbrojnych na Zachodzie w Bydgoszczy oraz w Warszawie. Działał w bydgoskim oddziale Klubu Historycznego im. gen. Stefana Roweckiego „Grota” oraz Towarzystwie Gimnastycznym „Sokół” II Bydgoszcz – Fordon, którego był członkiem honorowym. Publikował w „Kombatancie” - biuletynie Urzędu do Spraw Kombatantów i Osób Represjonowanych oraz w prasie lokalnej.
Henryk Skrzypiński został odznaczony m.in. Krzyżem Kawalerskim Orderu Odrodzenia Polski, Złotym i Srebrnym Krzyżem Zasługi, Medalem Pro Memoria, Srebrną Odznaką Honorową za Zasługi dla Republiki Austrii oraz brytyjską odznaką „H.M. WWII Veteran”. Jak działacz turystyczny został uhonorowany Medalem Za Szczególne Zasługi dla PTTK, Złotą Odznaką PTTK oraz tytułem Honorowego Członka Koła Przewodników Turystycznych Regionalnego Oddziału PTTK „Szlak Brdy” w Bydgoszczy.
Został pochowany na bydgoskim Cmentarzu komunalnym przy ul. Ludwikowo (sektor 6-2-5).

</doc>
<doc id="3688818" url="https://pl.wikipedia.org/wiki?curid=3688818" title="Władimir Wasiutin">
Władimir Wasiutin

Władimir Władimirowicz Wasiutin (; ur. 8 marca 1952 w Charkowie, zm. 19 lipca 2002 w Moskwie) – radziecki kosmonauta i pilot wojskowy.
Kariera kosmonauty.
Ukończył Wyższą Wojskową Szkołę Lotniczą dla Pilotów im. S.I. Gricewca (ВВАУЛ) w Charkowie oraz Szkołę Pilotów Doświadczalnych (tamże). Dosłużył się stopnia generała porucznika radzieckich Sił Powietrznych.
Szkolenie do lotu w kosmos rozpoczął w sierpniu 1976, pierwotnie jako kandydat na pilota w programie Buran. W latach –1977 szkolił się w 267. Centrum Sprzętu Lotniczego i Szkolenia Pilotów Testowych w Achtubinsku, w latach 1977–1978 w Centrum Wyszkolenia Kosmonautów im. J. Gagarina. Został powołany do korpusu kosmonautów 1 grudnia 1978. Przydzielono go do programu TKS będącego pierwotnie częścią programu Ałmaz – serii wojskowych baz orbitalnych. Mimo skasowania programu głównego, pojazdy TKS nadal miały być wysyłane na stacje cywilne typu Salut.
17 września 1985 został dowódcą lotu Sojuz T-14, wchodzącego w skład misji EO-4 na stację kosmiczną Salut 7, gdzie wraz z Aleksandrem Wołkowem i Gieorgijem Grieczką dołączył do przebywających na orbicie Władimira Dżanibekowa i Wiktora Sawinycha. Pierwotnie misja miała trwać sześć miesięcy. Wasiutin miał wykonać bogaty program naukowych i wojskowych testów i ćwiczeń w module Kosmos 1686, który zadokował do Saluta autonomicznie w październiku tego roku. Wkrótce po przybyciu na orbitę Wasiutin zachorował i nie był w stanie pełnić swoich obowiązków. Zamiast planowanej półrocznej misji, spędził w kosmosie niespełna 65 dni i stan zdrowia zmusił go do powrotu na Ziemię. Przyczyną jego problemów zdrowotnych była infekcja prostaty, która wywołała gorączkę i zapalenie.
25 lutego 1986 odszedł ze służby w korpusie kosmonautów. Po rezygnacji został zastępcą szefa wydziału w Szkole Sił Powietrznych im. Gagarina w Moninie.
Życie prywatne.
Był żonaty, miał dwoje dzieci. Zmarł na raka.

</doc>
<doc id="3688827" url="https://pl.wikipedia.org/wiki?curid=3688827" title="Porta Borsari">
Porta Borsari

Porta Borsari – rzymska brama znajdująca się we włoskiej Weronie, na końcu dzisiejszej ulicy Corso Porta Borsari.
Pierwotna brama została wzniesiona w tym miejscu w czasach rzymskich, w l. 50-40 p.n.e., jako element wznoszonych wówczas murów obronnych antycznego miasta. Zbudowana z cegły, usytuowana była na zachodnim krańcu "decumanus" "maximus". Stanowiła główne wejście do rzymskiego miasta od strony Via Postumia i nosiła wówczas nazwę "Porta Jovia", od położonej w pobliżu świątyni Jowisza. Jej rozplanowanie i forma były prawie identyczne jak drugiej częściowo zachowanej rzymskiej bramy w Weronie, Porta Leoni. Posiadała centralną, prostokątną sień z dwiema fasadami, z których każda miała dwa bliźniacze otwory bramne, oraz system galerii na wyższych piętrach. Przy obu zewnętrznych narożnikach budynku bramnego wznosiły się dwa donżony, zbudowane na rzucie szesnastokątów foremnych o średnicy ok. 7,4 m. Prawdopodobnie podzielone były one na kondygnacje, które – połączone drewnianymi schodami – dawały dostęp do wyższych pięter całej budowli.
W drugiej poł. I w. n.e. brama ta, podobnie jak inne bramy miejskie Werony, otrzymała nowe fasady. Do ich budowy użyto białego kamienia wydobywanego w regionie Valpolicella. Wewnętrzna część bramy nie zachowała się do czasów współczesnych, pozostała jedynie zewnętrzna fasada, wybiegająca frontem na Corso Cavour.
Zachowana część bramy posiada dwuprzęsłową konstrukcję z dwoma łukami przelotowymi flankowanymi półkolumnami korynckimi, podtrzymującymi architraw zwieńczony tympanonem. Powyżej znajdują się dwa piętra, z których każde posiada po 6 otworów okiennych o różnorodnych obramieniach i zwieńczeniach. Na bramie wyryta jest inskrypcja z 265 roku, upamiętniająca prace renowacyjne przeprowadzone przez cesarza Galiena po niszczycielskim najeździe Alamanów na dolinę Padu.
Nazwa bramy pochodzi od łacińskiego słowa "bursarii", oznaczającego rzymskich funkcjonariuszy celnych, pobierających cło od towarów wwożonych do miasta.

</doc>
<doc id="3688831" url="https://pl.wikipedia.org/wiki?curid=3688831" title="Górny Młyn (Rokosowo)">
Górny Młyn (Rokosowo)

Górny Młyn "(Rokosowo)" (do 1945 niem. "Obermühle (Rogzow)") – nieistniejąca osada w Polsce położona w województwie zachodniopomorskim, w obecnych granicach miasta Koszalin, 1 km na północ od wsi Kretomino, przy ujściu jednego z ramion Raduszki do Dzierżęcinki.
W dziele "Ausführlicher Beschreibung des gegenwärtigen Zustandes des Königlich-Preußischen Herzogtums Vor- und Hinterpommern" "(Szczegółowy opis obecnego stanu Królewskiego Księstwa Pruskiego Pomorza Wschodniego)" Ludwiga Wilhelma Brüggemanna z 1784 znajduje się zapis dotyczący dwużarnowego młyna położonego nad Dzierżęcinką. Uprawnionymi do mielenia ziarna byli mieszkańcy wszystkich wsi podlegających jurysdykcji władz Koszalina oraz rolnicy z majątku ziemskiego w Boninie. Wiadomo, że w 1867 nadal pracowały tam dwa żarna napędzane kołami młyńskimi, które mieliły ziarno na dwa rodzaje mąki. Do 1945 zabudowania w Górnym Młynie podlegały sołectwu w Rokosowie, a mieszkańców zaliczano do społeczności tej wsi. Podczas szturmu Armii Czerwonej w marcu 1945 zabudowania zostały zniszczone i nigdy ich nie odbudowano. Pozostałością po Górnym Młynie jest niewielki staw dawniej nazywany Młyńskim położony na zachód od grobli, którą przebiega ulica Przepiórek.

</doc>
<doc id="3688832" url="https://pl.wikipedia.org/wiki?curid=3688832" title="Jan Oleśnicki">
Jan Oleśnicki



</doc>
<doc id="3688859" url="https://pl.wikipedia.org/wiki?curid=3688859" title="Daniel O’Shaughnessy">
Daniel O’Shaughnessy

 
Daniel O’Shaughnessy (ur. 14 września 1994 w Riihimäki) – fiński piłkarz pochodzenia irlandzkiego występujący na pozycji obrońcy w niemieckim klubie Karlsruher SC.
Kariera klubowa.
Jako junior grał w zespołach RiNS, FC Honka oraz HJK Helsinki. W sezonie 2011 został włączony do rezerw HJK, Klubi-04, grających w trzeciej lidze. W styczniu 2012 roku został graczem rezerw francuskiego FC Metz. W sezonie 2012/2013 spadł z nimi z CFA do CFA 2, czyli z czwartej ligi do piątej.
W 2014 roku O’Shaughnessy podpisał kontrakt z angielskim Brentfordem, grającym w Championship. W sezonie 2014/2015 nie rozegrał tam jednak żadnego spotkania. We wrześniu 2015 przeszedł na miesięczne wypożyczenie do Braintree Town z National League. W styczniu 2016 roku został wypożyczony do duńskiego FC Midtjylland. Latem 2016 przeszedł do Cheltenham Town. Od 2018 jest piłkarzem HJK Helsinki.
Kariera reprezentacyjna.
O’Shaughnessy jest byłym reprezentantem Finlandii na szczeblach młodzieżowych. W pierwszej reprezentacji Finlandii zadebiutował 10 stycznia 2016 w przegranym 0:3 towarzyskim meczu ze Szwecją.
Życie prywatne.
Urodził się 14 września 1994 roku w Riihimäki. Jego ojciec, Robert O’Shaughnessy, jest Irlandczykiem pochodzącym z Galway. Ma starszego brata Patricka, który także jest piłkarzem. Posiada dwa obywatelstwa: fińskie i irlandzkie.

</doc>
<doc id="3688872" url="https://pl.wikipedia.org/wiki?curid=3688872" title="Goldberg Baroque Ensemble">
Goldberg Baroque Ensemble

Goldberg Baroque Ensemble – zespół muzyki klasycznej, głównie barokowej, założony w Gdańsku przez dyrygenta Andrzeja Mikołaja Szadejko. W skład Goldberg Baroque Ensemble wchodzą instrumentaliści, absolwenci Koninklijk Conservatorium w Hadze, Schola Cantorum Basiliensis w Bazylei, Royal Academy of Music w Londynie oraz polskich uczelni muzycznych. Muzycy grają na oryginalnych instrumentach lub ich kopiach, zgodnie z praktyką wykonawczą z danej epoki. Częścią zespołu jest również wokalna grupa kameralistów (12-16 osób), występująca nieraz a cappella pod nazwą Goldberg Vocal Ensemble. Priorytetem wykonawstwa Goldberg Baroque Ensemble jest muzyka kompozytorów działających na Pomorzu. Zespół razem z Biblioteką Gdańską Polskiej Akademii Nauk realizuje projekt “Muzyczne Dziedzictwo Miasta Gdańska” dokumentujący na fonogramach muzykalia ze zbiorów bibliotecznych.

</doc>
<doc id="3688883" url="https://pl.wikipedia.org/wiki?curid=3688883" title="Orlen Liga (2016/2017)">
Orlen Liga (2016/2017)

Orlen Liga 2016/2017 – organizowane przez Profesjonalną Ligę Piłki Siatkowej SA (PLPS SA) zmagania najwyższej w hierarchii klasy żeńskich ligowych rozgrywek siatkarskich w Polsce, będących jednocześnie najwyższym szczeblem centralnym (I poziom ligowy). Toczone systemem kołowym z fazą play-off na zakończenie sezonu i przeznaczone dla 12 najlepszych polskich klubów piłki siatkowej. 80. edycja rozgrywek o tytuł Mistrzyń Polski, po raz 11. prowadzona w formie ligi zawodowej. Liga powiększyła się o dwie drużyny: i .
Tytuł mistrzowski obronił .

</doc>
<doc id="3688884" url="https://pl.wikipedia.org/wiki?curid=3688884" title="Aleksiej Gniedow">
Aleksiej Gniedow

Aleksiej Trofimowicz Gniedow (ros. Алексей Трофимович Гнедов, ur. 15 października 1912 we wsi Sumarokowo w guberni smoleńskiej, zm. 1 kwietnia 1987 w Smoleńsku) – radziecki działacz partyjny i państwowy.
Życiorys.
W 1930 ukończył technikum pedagogiczne i podjął pracę jako nauczyciel szkół w obwodzie smoleńskim, 1938-1941 kierował rejonowym oddziałem edukacji narodowej w obwodzie smoleńskim, od 1939 należał do WKP(b), 1941-1943 walczył w oddziale partyzanckim "Narodnyj Mstitiel" jako komisarz tego oddziału. W 1943 został I sekretarzem rejonowego komitetu WKP(b) w obwodzie smoleńskim, potem I sekretarzem Komitetu Miejskiego WKP(b) w Jarcewie, do 1951 uczył się w Wyższej Szkole Partyjnej przy KC WKP(b), później do 1954 był I sekretarzem Komitetu Miejskiego KPZR w Smoleńsku. Od 1954 do marca 1956 był II sekretarzem Komitetu Obwodowego KPZR w Smoleńsku, od 2 marca 1956 do 12 grudnia 1962 przewodniczącym Komitetu Wykonawczego Smoleńskiej Rady Obwodowej, od 12 grudnia 1962 do grudnia 1964 przewodniczącym Komitetu Wykonawczego Smoleńskiej Wiejskiej Rady Obwodowej, a od grudnia 1964 do 15 lutego 1969 ponownie przewodniczącym Komitetu Wykonawczego Smoleńskiej Rady Obwodowej.

</doc>
<doc id="3688886" url="https://pl.wikipedia.org/wiki?curid=3688886" title="Great Tosson">
Great Tosson

Great Tosson – przysiółek w Anglii, w Northumberland, w dystrykcie (unitary authority) Northumberland. Leży 21,3 km na zachód od miasta Alnwick, 42,3 km od miasta Newcastle upon Tyne i 438,9 km na północny wschód od Londynu. W latach 1870–1872 miejscowość liczyła 113 mieszkańców.

</doc>
<doc id="3688891" url="https://pl.wikipedia.org/wiki?curid=3688891" title="Haccombe">
Haccombe

Haccombe – wieś w Anglii, w Devon. Leży 22,6 km od miasta Exeter, 44,8 km na zachód od miasta Plymouth i 267,1 km na północny wschód od Londynu. W 1881 roku civil parish liczyła 14 mieszkańców. Haccombe jest wspomniana w Domesday Book (1086) jako "Hacome"/"Hacoma".

</doc>
<doc id="3688897" url="https://pl.wikipedia.org/wiki?curid=3688897" title="Stamfordham (Northumberland)">
Stamfordham (Northumberland)



</doc>
<doc id="3688898" url="https://pl.wikipedia.org/wiki?curid=3688898" title="Fedaini Islamu">
Fedaini Islamu

Fedaini Islamu (oryg. pers. فدائیان اسلام, "Fada’ijan-e Eslam", dosł. Samopoświęcający się dla islamu) – szyicka organizacja fundamentalistyczna działająca w Iranie w latach 1945–1955.
Historia.
Organizacja została założona w 1945 przez Nawwaba Safawiego. Głosiła oczyszczenie Iranu z wrogów islamu i konieczność ścisłego przestrzegania prawa religijnego. Jej pierwszymi członkami byli czeladnicy z bazarów i duchowni szyiccy nisko stojący w religijnej hierarchii. 11 marca 1946 jej członkowie zamordowali historyka i filozofa Ahmada Kasrawiego. Wydarzenie to odbiło się w Iranie szerokim echem. Organizacji udzielił dyskretnego poparcia ajatollah Agha Hosejn Ghomi związany ze szkołą duchowną w An-Nadżafie, dzięki czemu Fedaini szybko pozyskiwali nowych członków. Rozwojowi grupy sprzyjało również poparcie ajatollaha Abolghasema Kaszaniego, znanego działacza na rzecz nacjonalizacji irańskich złóż ropy naftowej i przeciwnika wpływów zagranicznych w kraju. Fedaini Islamu w latach 1945–1949 organizowali demonstracje, w tym przeciwko powstaniu Izraela, jak również atakowali znaczących polityków i urzędników państwowych. W 1949 organizacja pozyskała 5 tys. ochotników do wyjazdu do walki z Izraelem, jednak władze Iranu uniemożliwiły im to. Jedynie lider organizacji Nawwab Safawi udał się na linię zawieszenia broni w wojnie państw arabskich z Izraelem, a ponadto nawiązał kontakty z sunnickim fundamentalistycznym Bractwem Muzułmańskim w Egipcie i w Jordanii.
4 lutego 1949 Fedaini bez powodzenia usiłowali zamordować szacha Mohammada Rezę Pahlawiego (według innego źródła do szacha strzelał członek komunistycznej partii Tude). Wydarzenie to zostało wykorzystane jako pretekst do wprowadzenia w kraju stanu wyjątkowego, delegalizacji partii Tude, wydalenia z kraju ajatollaha Kaszaniego i aresztowania szeregu polityków i dziennikarzy opozycyjnych. 4 listopada tego samego roku Fedaini zamordowali bliskiego współpracownika szacha, byłego premiera Abdolhosejna Hażira. W przedterminowych wyborach do parlamentu organizacja przyczyniła się do sukcesu wyborczego opozycyjnego Frontu Narodowego, któremu przewodził Mohammad Mosaddegh, wysyłając mężczyzn uzbrojonych w noże do ochrony urn wyborczych. Stosunek najwyższego duchowieństwa szyickiego do Fedainów był różny, niektórzy byli skłonni ich popierać, inni zaś byli im stanowczo przeciwni. Nie jest jasne, ilu członków liczyła organizacja w tym okresie, jednak najprawdopodobniej ich liczba nie przekraczała przeciętnie kilkuset, a kilku tysięcy w szczytowym okresie popularności grupy. W 1950 Fedaini wydali swój manifest programowy.
7 marca 1951 Chalil Tahmasebi, członek organizacji, zastrzelił na ulicy premiera Hadża Alego Razmarę, gdy ajatollah Kaszani potępił jego udział w negocjacjach irańsko-brytyjskich w sprawie ropy naftowej. Dzięki wstawiennictwu Kaszaniego zamachowiec został ułaskawiony.
Początkowo dobre relacje Fedainów Islamu z rządem Mosaddegha szybko się załamały. Poparcie Mosaddegha dla świeckiego państwa nie dawało się pogodzić z fundamentalistycznymi poglądami członków organizacji. Również ajatollah Kaszani przestał wspierać organizację, co doprowadziło do aresztowania jej przywódców na czele z Nawwabem Safawim, który pozostał w więzieniu do lutego 1953. W styczniu tego roku Fedaini zorganizowali w Ghom zamieszki przeciwko komunistom z Tude, stłumione przez policję. 14 lutego 1952 czternastoletni członek organizacji usiłował zamordować wicepremiera Hosejna Fatemiego.
Fedaini Islamu zachowali bierną postawę podczas zamachu stanu w Iranie w 1953, wskutek którego obalony został rząd Mossadegha. Jedynie sześć dni po tych wydarzenia Nawwab Safawi wydał ulotkę, w której stwierdzał, że rządy szacha lub premiera, który nie respektuje prawa boskiego, są uzurpacją. Gdy Iran przystąpił do paktu bagdadzkiego, organizacja ostatecznie uznała rządy Mohammada Rezy Pahlawiego za wrogie. 16 listopada 1955 zorganizowała nieudany zamach na premiera Hosejna Alę. Rząd aresztował wówczas przywódców Fedainów oraz ajatollaha Kaszaniego, który od dawna już z nimi nie współpracował. Kilku Fedainów zostało skazanych na kary więzienia, zaś Nawwab Safawi, Chalil Tahmasebi i dwóch innych działaczy zostało skazanych na śmierć i rozstrzelanych.
Pozostający na wolności działacze organizacji kontynuowali aktywność w podziemiu. Przystąpili do Koalicji Stowarzyszeń Islamskich i brali udział w protestach w Iranie 5 czerwca 1963. Sprzeciwiali się białej rewolucji, poszerzeniu zakresu praw kobiet i aresztowaniu ajatollaha Ruhollaha Chomejniego. 21 stycznia 1965 związany z Koalicją Mohammad Bokarai zamordował premiera Hasana Alego Mansura, co stało się przyczyną kolejnych aresztowań i egzekucji czterech członków grupy. Próby restytucji Fedainów po rewolucji islamskiej w 1979 zakończyły się niepowodzeniem, natomiast niektórzy działacze związani w przeszłości z organizacją odegrali znaczącą rolę w rządzie nowo powołanej Islamskiej Republiki Iranu.
Ideologia.
Fedaini Islamu domagali się przebudowy państwa i społeczeństwa irańskiego w oparciu o prawo religijne. Szariat miał być jedyną podstawą prawa państwowego. Fedaini domagali się anulowania wszystkich ustaw niezgodnych z szariatem i delegalizacji wszelkich form „niemoralnego zachowania”: prostytucji, hazardu, spożywania alkoholu. Fedaini dopuszczali monarchię, pod warunkiem, że szach działa w zgodzie z prawem religijnym, opiekuje się ubogimi i meczetami szyickimi, podobnie parlament uchwalać miał wyłącznie ustawy zgodne z islamem. Duchownym w opisywanym społeczeństwie przewidywano rolę sędziów, nauczycieli i przewodników duchowych.
Fedaini Islamu wzywali do budowy egalitarnego społeczeństwa, w którym państwo sprawuje opiekę nad ubogimi i dąży do sprawiedliwego podziału dóbr. Potępiając korupcję, przekupstwo i lichwę, organizacja przedstawiała jako przykład do naśladowania właściciela małego sklepu, który uczciwie, ciężko pracując, zarabia na życie. Równocześnie wzywali do obłożenia podatkiem religijnym tolerowanych mniejszości religijnych – zoroastrian, żydów i chrześcijan, byli zdecydowanie wrodzy bahaitom. W stosunku do kobiet Fedaini byli przeciwnikami praw politycznych, wyznaczając im rolę opiekunek rodzin, dbających o religijną postawę ich członków.

</doc>
<doc id="3688902" url="https://pl.wikipedia.org/wiki?curid=3688902" title="Pasi Rautiainen">
Pasi Rautiainen

 
Pasi Pentti Rautiainen (ur. 18 lipca 1961 w Helsinkach) – fiński piłkarz występujący na pozycji pomocnika. Trener piłkarski.
Kariera klubowa.
Rautiainen karierę rozpoczynał w sezonie 1978 w pierwszoligowym zespole HJK. W debiutanckim sezonie zdobył z nim mistrzostwo Finlandii. W 1980 roku przeszedł do niemieckiego Bayernu Monachium. W Bundeslidze zadebiutował 3 września 1980 w wygranym 5:1 meczu z FC Schalke 04. Jednocześnie było to jedyne spotkanie rozegrane przez niego w barwach Bayernu, z którym w sezonie 1980/1981 zdobył mistrzostwo Niemiec.
W 1981 roku Rautiainen odszedł do innego pierwszoligowca, Werderu Brema. Ligowy debiut zanotował tam 8 sierpnia 1981 przeciwko Borussii Mönchengladbach (4:2). 8 maja 1982 w wygranym 2:1 pojedynku z Eintrachtem Frankfurt strzelił pierwszego gola w Bundeslidze. W Werderze spędził sezon 1981/1982.
W 1982 roku Rautiainen przeszedł do Arminii Bielefeld, także grającej w Bundeslidze. W sezonie 1984/1985 spadł z nią do 2. Bundesligi. W 1986 roku wrócił do HJK, jednak jeszcze w tym samym roku przeniósł się do szwajcarskiego FC Locarno. Tam grał do końca sezonu 1986/1987.
Następnie został graczem niemieckiego drugoligowca, SG Wattenscheid 09. Jego barwy reprezentował przez dwa sezony. W 1989 roku wrócił do HJK, gdzie występował do kariery w 1994 roku. Wraz z HJK zdobył dwa mistrzostwa Finlandii (1990, 1992) i Puchar Finlandii (1993).
Kariera reprezentacyjna.
W reprezentacji Finlandii Rautiainen zadebiutował 5 lutego 1979 w przegranym 0:1 towarzyskim meczu z Irakiem. W latach 1979–1987 w drużynie narodowej rozegrał 25 spotkań.
Kariera trenerska.
Jako trener Rautiainen prowadził zespoły PK-35, FC Jokerit, FC KooTeePee, Levadia Maardu, Flora oraz TPS. Wraz z Levadią w sezonie 2001/2002 wywalczył wicemistrzostwo Estonii, a także dotarł do finału Pucharu Estonii.

</doc>
<doc id="3688905" url="https://pl.wikipedia.org/wiki?curid=3688905" title="Cmentarz przycerkiewny w Hostynnem">
Cmentarz przycerkiewny w Hostynnem

Cmentarz przycerkiewny w Hostynnem – nekropolia w Hostynnem, utworzona na potrzeby miejscowej ludności unickiej, od 1875 prawosławna, użytkowana do II wojny światowej, zachowana w stanie szczątkowym.
Historia i opis.
Data powstania cmentarza nie jest znana. Cerkiew unicka istniała w Hostynnem najpóźniej od połowie XVIII w. i od czasu jej powstania odbywały się przy niej pochówki. W 1875 parafia w Hostynnem przymusowo przeszła na prawosławie wskutek likwidacji unickiej diecezji chełmskiej. Po tej dacie we wsi wytyczono nowy cmentarz prawosławny.
Cmentarz przycerkiewny został zniszczony po tym, gdy świątynia prawosławna w Hostynnem została przejęta przez Kościół rzymskokatolicki. W 2016 na jej dawnym terenie, zamienionym w teren zielony, znajdował się tylko jeden nagrobek – pomnik na grobie prawosławnego duchownego z 1885.

</doc>
<doc id="3688906" url="https://pl.wikipedia.org/wiki?curid=3688906" title="Olli Isoaho">
Olli Isoaho

 
Olli Matias Isoaho (ur. 2 marca 1956 w Keravie) – fiński piłkarz występujący na pozycji bramkarza.
Kariera klubowa.
Isoaho karierę rozpoczynał w sezonie 1973 w pierwszoligowym zespole Helsingin Ponnistus. W debiutanckim sezonie spadł z nim do drugiej ligi. W 1976 roku przeszedł do pierwszoligowego HJK. W sezonie 1978 zdobył z nim mistrzostwo Finlandii, a w sezonie 1981 dublet, czyli mistrzostwo oraz Puchar Finlandii. Graczem HJK był przez 7 sezonów.
W 1982 roku Isoaho przeszedł do niemieckiej Arminii Bielefeld. W Bundeslidze zadebiutował 21 sierpnia 1982 w wygranym 1:0 meczu z Bayerem 04 Leverkusen. W Arminii spędził sezon 1982/1983.
Następnie występował w zespole Seiko SA z Hongkongu, a w 1985 roku został graczem szwedzkiego drugoligowca, Västerås SK. Spędził tam 3 sezony. Potem przez jeden sezon (1988), reprezentował barwy norweskiego Moss FK, ale w 1989 roku wrócił do Västerås SK, gdzie w 1990 roku zakończył karierę.
Kariera reprezentacyjna.
W reprezentacji Finlandii Isoaho zadebiutował 25 czerwca 1980 w zremisowanym 1:1 towarzyskim meczu z Islandią. W tym samym roku znalazł się w kadrze na Letnie Igrzyska Olimpijskie, zakończone przez Finlandię na fazie grupowej. W latach 1980–1986 w drużynie narodowej rozegrał 14 spotkań.

</doc>
<doc id="3688910" url="https://pl.wikipedia.org/wiki?curid=3688910" title="Kuusysi Lahti">
Kuusysi Lahti



</doc>
<doc id="3688912" url="https://pl.wikipedia.org/wiki?curid=3688912" title="Petri Tiainen">
Petri Tiainen

 
Petri Tiainen (ur. 26 września 1966 w Lahti) – fiński piłkarz występujący na pozycji pomocnika.
Kariera klubowa.
Tiainen karierę rozpoczynał w sezonie 1984 w pierwszoligowym zespole FC Kuusysi. W debiutanckim sezonie zdobył z nim mistrzostwo Finlandii. Osiągnięcie to powtórzył także w sezonie 1986.
W 1986 roku Tiainen przeszedł do holenderskiego Ajaksu. W Eredivisie zadebiutował 22 listopada 1986 w wygranym 1:0 meczu z PEC Zwolle. W sezonie 1986/1987 wraz z Ajaksem wywalczył wicemistrzostwo Holandii, a także wygrał rozgrywki Pucharu Holandii. Również w kolejnych dwóch sezonach wywalczył z zespołem wicemistrzostwo Holandii.
W 1989 roku Tiainen wrócił do Finlandii, gdzie został graczem klubu HJK. W sezonach 1990 oraz 1992 zdobył z nim mistrzostwo Finlandii. Następnie występował w drużynie MyPa-47, z którą trzykrotnie wywalczył wicemistrzostwo Finlandii (1994, 1995, 1996). Karierę zaś kończył w 1998 roku w drugoligowym FC Lahti.
Kariera reprezentacyjna.
W reprezentacji Finlandii Tiainen zadebiutował 17 kwietnia 1986 w przegranym 0:3 towarzyskim meczu z Brazylią. 9 kwietnia 1987 w wygranym 3:0 pojedynku eliminacji Mistrzostw Europy 1988 z Czechosłowacją strzelił pierwszego gola w kadrze. W latach 1986–1995 w drużynie narodowej rozegrał 13 spotkań i zdobył 2 bramki.

</doc>
<doc id="3688914" url="https://pl.wikipedia.org/wiki?curid=3688914" title="Casal Rotondo">
Casal Rotondo

Casal Rotondo – starożytny rzymski grobowiec, znajdujący się przy via Appia na przedmieściach Rzymu.
Budowla stoi przed 6. kamieniem milowym, po lewej stronie via Appia, tuż przed skrzyżowaniem z via di Torricola. Datowana jest czasy Augusta (schyłek I wieku p.n.e.). Do dziś zachowała się jedynie cylindryczna podstawa grobowca o średnicy 35 m, w starożytności obłożona blokami z trawertynu. Na jej szczycie w okresie średniowiecza zbudowane zostało gospodarstwo (wł. "casal"), któremu budowla zawdzięcza swoją nazwę.
Obok budowli znajduje się wzniesiony w czasach nowożytnych mur, w który wbudowano pozostałości pierwotnych dekoracji grobowca, odkryte podczas wykopalisk przeprowadzonych przez Luigiego Caninę. Odczytać na nich można fragmentarycznie zachowaną inskrypcję z imieniem Marka Waleriusza Messali Korwinusa, konsula z roku 31 p.n.e.

</doc>
<doc id="3688919" url="https://pl.wikipedia.org/wiki?curid=3688919" title="Stanisław Tęczyński">
Stanisław Tęczyński



</doc>
<doc id="3688920" url="https://pl.wikipedia.org/wiki?curid=3688920" title="National Rugby League">
National Rugby League

National Rugby League (NRL) – najważniejsze klubowe rozgrywki w rugby league w Australazji. W zawodach bierze udział 16 zespołów, z których jeden ma swoją siedzibę w Nowej Zelandii, pozostałe zaś w Australii. Rozgrywki, które organizuje Australian Rugby League Commission (ARLC) powszechnie uznawane są za najlepsze na świecie w swojej dyscyplinie, ciesząc się również największą widownią – zarówno na stadionach, jak i przed telewizorami.
Wiadomości ogólne.
NRL to rozgrywki rugby league o najwyższej klasie w Australii. Uczestniczą w niej niektóre zespoły z założonych w 1908 roku oryginalnych zawodów Sydney Club Rugby League. National Rugby League utworzono w wyniku kompromisu kończącego toczoną w latach 90. XX wieku „wojnę o Super League” – w 1997 roku równolegle odbyły się dwa sezony ligowe zorganizowane z jednej strony przez australijską federację (Australian Rugby League), z drugiej zaś przez należące do Ruperta Murdocha News Corporation (Super League). Współpracę pomiędzy związkiem a imperium medialnym zakończono w 2012 roku, kiedy to całość praw i obowiązków przejęło nowo powołane ARLC.
Spotkania NRL rozgrywane są w Australii i Nowej Zelandii od marca do października. Zwieńczeniem rozgrywek jest decydujący o końcowym zwycięstwie Wielki Finał ("NRL Grand Final"), tradycyjnie już jedno z najpopularniejszych australijskich wydarzeń sportowych i jedno ze spotkań o największej na świecie widowni na żywo. Przed rozpoczęciem sezonu rozgrywane jest World Club Challenge, spotkanie o nieoficjalne mistrzostwo świata, w którym udział bierze zwycięzca NRL oraz angielskiej Super League.
W lidze obowiązuje pułap płacowy ("salary cap") – władze ligi ustalają zatem maksymalna kwotę, jaką kluby mogą przeznaczyć na wynagrodzenia zawodników. W 2016 roku wyznaczono limit w wysokości 6,1 mln dolarów (w 1998 roku było to 3,25 mln dolarów).
Format rozgrywek.
Sezon podzielony jest na dwie fazy – ligową i pucharową. W pierwszej z nich zespoły w ciągu 26 kolejek rozgrywają 24 mecze, dwukrotnie pauzując. Każda drużyna rozgrywa jeden mecz z każdym z przeciwników, z dziewięcioma z nich grając także po raz drugi – decyduje o tym losowanie.
Osiem najlepszych drużyn bierze następnie udział w części play-off, w której gospodarzem meczu jest zawsze zespół wyżej sklasyfikowany po sezonie zasadniczym. Drużyny z pierwszej czwórki skojarzone w pary (1. z 4. oraz 2. z 3.) mierzą się w meczu, którego stawką jest bezpośredni awans do trzeciej rundy, tzw. wstępnej fazy finałowej ("Preliminary Finals"). Przegrani zaś trafiają do drugiej rundy, fazy półfinałowej ("Semifinals"), gdzie rywalizują ze zwycięzcami pojedynków ("Elimination Finals"), jakie toczą między sobą zespoły z drugiej czwórki (odpowiednio 5. z 8. i 6. z 7.). Zwycięzcy półfinałów trafiają do fazy trzeciej, jednak w sposób przemienny, by uniknąć przeciwnika ze swojej części drabinki turniejowej. Zwycięzcy trzeciej rundy spotykają się w wielkim finale ("Grand Final") rozgrywanym na Stadium Australia w Sydney.

</doc>
<doc id="3688922" url="https://pl.wikipedia.org/wiki?curid=3688922" title="Mecz Gwiazd PLKK 2010">
Mecz Gwiazd PLKK 2010

Mecz Gwiazd – Polska – Gwiazdy FGE 2010 – towarzyski mecz koszykówki rozegrany 9 stycznia 2010 roku w Pruszkowie. W spotkaniu wzięły udział zawodniczki najwyższej klasy rozgrywkowej w Polsce oraz reprezentantki Polski.
Z powodu kontuzji w spotkaniu nie wystąpiły Magdalena Leciejewska i Agnieszka Kaczmarczyk, w ich miejsce trener Maciejewski powołał do kadry Patrycję Gulak-Lipkę oraz Ewelinę Galę.
Do udziału w spotkaniu została także powołana Alana Beard z Lotosu, jednak na początku stycznia 2010 roku rozwiązała umowę z klubem za porozumieniem stron.
Statystyki spotkania.
Gorzów Wlkp.) 

</doc>
<doc id="3688941" url="https://pl.wikipedia.org/wiki?curid=3688941" title="Mahershalalhashbaz Ali">
Mahershalalhashbaz Ali



</doc>
<doc id="3688951" url="https://pl.wikipedia.org/wiki?curid=3688951" title="Barnby Dun">
Barnby Dun

Barnby Dun lub Barnby upon Don – wieś w Anglii, w South Yorkshire, w dystrykcie (unitary authority) Doncaster, w civil parish Barnby Dun with Kirk Sandall. Leży 8 km od miasta Doncaster, 34,2 km od miasta Sheffield i 239,1 km od Londynu. W 2016 miejscowość liczyła 3362 mieszkańców. W 1921 roku civil parish liczyła 774 mieszkańców. Barnby Dun jest wspomniana w Domesday Book (1086) jako "Barnebi".

</doc>
<doc id="3688955" url="https://pl.wikipedia.org/wiki?curid=3688955" title="Barnby upon Don">
Barnby upon Don



</doc>
<doc id="3688963" url="https://pl.wikipedia.org/wiki?curid=3688963" title="Kirk Sandall">
Kirk Sandall

Kirk Sandall – wieś w Anglii, w South Yorkshire, w dystrykcie (unitary authority) Doncaster, w civil parish Barnby Dun with Kirk Sandall. Leży 6,5 km od miasta Doncaster, 33,1 km od miasta Sheffield i 237,3 km od Londynu. W 2001 miejscowość liczyła 13 276 mieszkańców. W 1921 roku civil parish liczyła 606 mieszkańców. Kirk Sandall jest wspomniana w Domesday Book (1086) jako "Sandale"/"Sandalia"/"Sandalie".

</doc>
<doc id="3688965" url="https://pl.wikipedia.org/wiki?curid=3688965" title="Stanisław Chodecki z Chodcza">
Stanisław Chodecki z Chodcza



</doc>
<doc id="3688966" url="https://pl.wikipedia.org/wiki?curid=3688966" title="Sprotbrough">
Sprotbrough

Sprotbrough – wieś w Anglii, w South Yorkshire, w dystrykcie (unitary authority) Doncaster. Leży 3,4 km od miasta Doncaster, 23,5 km od miasta Sheffield i 234,5 km od Londynu. W 2016 miejscowość liczyła 3381 mieszkańców. W 1961 roku civil parish liczyła 7469 mieszkańców. Sprotbrough jest wspomniana w Domesday Book (1086) jako "Sproteburg".

</doc>
<doc id="3688967" url="https://pl.wikipedia.org/wiki?curid=3688967" title="Saint-Martin-d'Abbat">
Saint-Martin-d'Abbat



</doc>
<doc id="3688968" url="https://pl.wikipedia.org/wiki?curid=3688968" title="Gare d'Auray">
Gare d'Auray



</doc>
<doc id="3688974" url="https://pl.wikipedia.org/wiki?curid=3688974" title="Asperitas">
Asperitas

asperitas (wcześniej znana jako "Undulatus asperatus") – forma chmury wprowadzona do klasyfikacji przez założyciela Cloud Appreciation Society, Gavina Pretor-Pinney. Jest to pierwsza od 1951 chmura (po "Cirrus intortus"), dodana do Międzynarodowego Atlasu Chmur Światowej Organizacji Meteorologicznej, którego nowe wydanie ukazało się w 2017. Nazwa oznacza brak gładkiej powierzchni (ang. "roughness").
Chmury asperitas są najbardziej podobne do rodzaju undulatus. Mimo że są ciemne i wyglądają na burzowe, rozchodzą się, nie prowadząc do burzy. Chmury te szczególnie często występują w rejonie Wielkich Równin w Stanach Zjednoczonych, przeważnie rano i po południu, jako następstwo konwekcji po burzy. Od czerwca 2009 Royal Meteorological Society w Reading w Anglii gromadzi materiały dotyczące warunków pogodowych, w których pojawiają się chmury asperitas, aby zbadać sposób ich powstawania i zdecydować, czy rzeczywiście różnią się od chmur undulatus.
Historia obserwacji.
Margaret LeMone, specjalistka od chmur w National Center for Atmospheric Research w USA przez 30 lat fotografowała chmury asperatus, i uważa je za możliwy nowy rodzaj chmur.
20 czerwca 2006 Jane Wiggins zrobiła zdjęcie chmur asperitas z okna wieżowca w Cedar Rapids w stanie Iowa i wysłała swoje zdjęcie do Cloud Appreciation Society. Zostało ono opublikowane w galerii na stronie internetowej stowarzyszenia, a następnie 3 czerwca 2009 na stronie internetowej National Geographic.
Od 2006 członkowie stowarzyszenia nadesłali więcej zdjęć podobnych chmur, toteż w 2009 Gavin Pretor-Pinney rozpoczął współpracę z Royal Meteorological Society w sprawie uznania nowego typu chmury. Chmura asperitas miała zostać włączona do nowego wydania Międzynarodowego Atlasu Chmur w 2016.

</doc>
<doc id="3688979" url="https://pl.wikipedia.org/wiki?curid=3688979" title="Isobel Pooley">
Isobel Pooley

Isobel Pooley (ur. 21 grudnia 1992 w Londynie) – brytyjska lekkoatletka specjalizująca się w skoku wzwyż.
Na początku międzynarodowej kariery zajęła 10. miejsce na olimpijskiego festiwalu młodzieży Europy oraz bez awansu do finału startowała na juniorskich mistrzostwach świata (2010) i Europy (2011). Uczestniczka europejskiego czempionatu w Helsinkach (2012). Rok później zajęła 4. miejsce na młodzieżowych mistrzostwach Starego Kontynentu, a w 2014 zdobyła srebrny medal igrzysk Wspólnoty Narodów. W 2015 bez awansu do finału startowała na halowych mistrzostwach Europy w Pradze i na światowym czempionacie w Pekinie. Dziesiąta zawodniczka halowych mistrzostw świata z 2016, a podczas mistrzostw Europy w Amsterdamie odpadła w eliminacjach skoku wzwyż.
Złota medalistka mistrzostw kraju oraz reprezentantka Wielkiej Brytanii na drużynowych mistrzostwach Europy.
Rekordy życiowe: stadion – 1,97 (4 lipca 2015, Birmingham) były rekord Wielkiej Brytanii; hala – 1,93 (20 lutego 2016, Glasgow).

</doc>
<doc id="3688986" url="https://pl.wikipedia.org/wiki?curid=3688986" title="Seppo Pyykkö">
Seppo Pyykkö

 
Seppo Pyykkö (ur. 24 grudnia 1955 w Oulu) – fiński piłkarz występujący na pozycji napastnika.
Kariera klubowa.
Pyykkö karierę rozpoczynał w sezonie 1973 w drugoligowym zespole Oulun Palloseura. W sezonie 1975 awansował z nim do pierwszej ligi, a w sezonie 1979 zdobył mistrzostwo Finlandii.
W 1979 roku przeszedł do amerykańskiego Houston Summit z MISL. Spędził tam sezon 1979/1980, a potem odszedł do niemieckiego Bayeru Uerdingen. W Bundeslidze zadebiutował 18 października 1980 w wygranym 4:1 meczu z MSV Duisburg. W sezonie 1980/1981 spadł z Bayerem do 2. Bundesligi. W barwach Bayeru grał tam przez jeden sezon.
W 1982 roku Pyykkö wrócił do Oulun Palloseura. W sezonie 1983 spadł z nim z pierwszej ligi do drugiej. W 1985 roku został graczem pierwszoligowego OTP Oulu, a w 1986 roku zakończył karierę.
Kariera reprezentacyjna.
W reprezentacji Finlandii Pyykkö zadebiutował 13 czerwca 1976 w przegranym 1:4 meczu eliminacji Mistrzostw Świata 1978 z Anglią. 20 września 1978 w wygranym 2:1 pojedynku eliminacji Mistrzostw Europy 1980 z Węgrami strzelił swojego jedynego gola w kadrze. W latach 1976–1981 w drużynie narodowej rozegrał 30 spotkań.

</doc>
<doc id="3688994" url="https://pl.wikipedia.org/wiki?curid=3688994" title="Cusworth">
Cusworth

Cusworth – osada w Anglii, w South Yorkshire, w dystrykcie (unitary authority) Doncaster. Leży 2,8 km od centrum miasta Doncaster, 25,4 km od miasta Sheffield i 236,2 km od Londynu. Cusworth jest wspomniana w Domesday Book (1086) jako "Cuzeuuorde".

</doc>
<doc id="3688998" url="https://pl.wikipedia.org/wiki?curid=3688998" title="Siergiej Mosiagin">
Siergiej Mosiagin

Siergiej Michajłowicz Mosiagin, ros. Сергей Михайлович Мосягин (ur. 29 grudnia 1937 we wsi Biełorieczje, w obwodzie riazańskim; zm. 25 listopada 2011 w Moskwie) – rosyjski piłkarz grający na pozycji obrońcy, trener piłkarski.
Kariera piłkarska.
Zaczął grać w 1952 roku w Podolsku w zespole juniorskim, który zmagał się w mistrzostwach obwodu moskiewskiego. Potem występował w Dinamo-2 Podolsk w turniejach amatorskich. Podczas służby wojskowej w latach 1956-1958 grał w drużynie klubowej MWO Moskwa, był powoływany też do reprezentacji dywizji tamańskiej. Podczas studiów w Państwowym Centralnym Orderu Lenina Instytucie Kultury Fizycznej (ros. GCOLIFK) w Moskwie do 1962 bronił barw drużyny SKIF Moskwa w mistrzostwach studenckich. Dwukrotnie otrzymywał zaproszenia do głównych zespołów ligowych – w 1962 roku do drużyny rezerw Dinama Moskwa i w 1963 roku do Neftçi PFK. W obu przypadkach odmówił, tłumacząc swoją decyzję chęcią ukończenia studiów i rozpoczęcia pracy trenerskiej. Przedwcześnie zakończył karierę piłkarza przez kontuzję kolana.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw od 1963 pomagał trenować Znamia Truda Oriechowo-Zujewo. W latach 1967-1970 pracował w juniorskiej reprezentacji ZSRR. W 1971 stał na czele klubu Zenit Iżewsk, którym kierował do lipca 1973. Od sierpnia 1973 pracował w Zarządzie Piłki Nożnej Komisji Sportowej ZSRR. Od 1974 do sierpnia 1975 pomagał Walentinowi Nikołajewu trenować narodową reprezentację ZSRR. W latach 1975 (od września)-1978, 1981-1982, 1984-1985 prowadził juniorską reprezentację ZSRR. W 1979, 1983 oraz od maja 1986 do czerwca 1990 pomagał trenować narodową reprezentację ZSRR. Na początku 1980 został mianowany na stanowisko starszego trenera Paxtakoru Taszkent, którym kierował do września 1980. Potem wyjechał razem z Walerym Łobanowskim do Zjednoczonych Emiratów Arabskich, gdzie pracował jako asystent trenera pierwszej reprezentacji ZEA oraz jako główny trener olimpijskiej i juniorskiej reprezentacji ZEA, którymi kierował od października 1990 do września 1992. Po powrocie do ojczyzny pracował w Wydziale pracy z reprezentacjami Rosji, szkolił dzieci.
25 listopada 2011 zmarł w Moskwie w wieku 74 lat.

</doc>
<doc id="3689008" url="https://pl.wikipedia.org/wiki?curid=3689008" title="Kościół Chrystusa Króla w Głuszycy">
Kościół Chrystusa Króla w Głuszycy

Kościół Chrystusa Króla – rzymskokatolicki kościół parafialny należący do dekanatu Głuszyca diecezji świdnickiej.
Jest to budowla wzniesiona w 1929 roku. Jej formy nawiązują swobodnie do architektury neogotyckiej. Kościół posiada kruchtę
i zakrystię. W narożniku jest umieszczona niezbyt okazała wieża na planie kwadratu. Do wyposażenia wnętrza należy m.in. barokowy krucyfiks z końca XVIII wieku.
Projektantem świątyni był wałbrzyski architekt, Karl Fromm.
Po II wojnie światowej Kościół należał do parafii w Głuszycy Górnej. W latach 1968–1969 w świątyni został umieszczony nowy ołtarz główny i zostało zainstalowane nowe oświetlenie elektryczne. Została zakupiona chrzcielnica wykonana z blachy miedzianej i zostały erygowane stacje drogi krzyżowej. Zostały ufundowane ornaty, kapy i monstrancje. Został umieszczony duży obraz Najświętszej Maryi Panny Częstochowskiej, obraz Najświętszego Serca Jezusowego i ołtarz boczny. W dniu 1 września 1968 roku przy świątyni został utworzony samodzielny wikariat, a w dniu 11 kwietnia 1972 roku arcybiskup wrocławski Bolesław Kominek erygował parafię pod wezwaniem Chrystusa Króla.

</doc>
<doc id="3689015" url="https://pl.wikipedia.org/wiki?curid=3689015" title="The Electric Warlock Acid Witch Satanic Orgy Celebration Dispenser">
The Electric Warlock Acid Witch Satanic Orgy Celebration Dispenser

The Electric Warlock Acid Witch Satanic Orgy Celebration Dispenser – szósty album studyjny amerykańskiego muzyka Roba Zombiego, wydany 29 kwietnia 2016 roku.
Album dotarł do 6. miejsca listy Billboard 200 w Stanach Zjednoczonych sprzedając się w przeciągu tygodnia od dnia premiery w nakładzie 40 tys. egzemplarzy.
Lista utworów.
Opracowano na podstawie materiału źródłowego.

</doc>
