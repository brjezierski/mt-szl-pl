<doc id="3718273" url="https://pl.wikipedia.org/wiki?curid=3718273" title="(474640) Alicanto">
(474640) Alicanto

(474640) Alicanto (pierwotnie: 2004 VN112) – planetoida sklasyfikowana jako obiekt odłączony (ponieważ jej peryhelium wynosi powyżej 40 au). Obiekt nigdy nie zbliża się do Słońca na dystans mniejszy niż 47 au (tj. w pobliże zewnętrznego krańca pasa Kuipera). Średni dystans od Słońca wynosi ponad 300 au. Silnie ekscentryczna orbita wskazuje, iż obiekt został na nią „wyrzucony” w wyniku silnego oddziaływania grawitacyjnego. Ponieważ jest – podobnie jak inne obiekty odłączone – poza wpływem grawitacji Neptuna, ustalenie przyczyn tego zjawiska jest obecnie niemożliwe. Podobne orbity mają Sedna i (peryhelium ponad 40 au, półoś wielka – ponad 200 au).
Odkrycie i obserwacje.
(474640) Alicanto została odkryta 6 listopada 2004 roku w Międzyamerykańskim Obserwatorium Cerro Tololo. Później odnaleziono ją także na zdjęciach wykonanych we wrześniu 2000 roku w ramach przeglądu nieba Sloan Digital Sky Survey. Była obserwowana przez Kosmiczny Teleskop Hubble’a w listopadzie 2008 roku.
Do listopada 2016 roku (474640) Alicanto była obserwowana zaledwie 34 razy (w tym okresie obiekt sześć razy znalazł się w opozycji). Dla porównania do sierpnia 2016 roku Sedna była obserwowana 192 razy.
Orbita.
(474640) Alicanto jest jednym z dwunastu obiektów odkrytych w Układzie Słonecznym, których półoś wielka ma wartość powyżej 150 au, peryhelium znajduje się poza orbitą Neptuna, a argument perycentrum wynosi 340 ± 55°. Tylko pięć spośród tych planetoid (w tym (474640) Alicanto) ma swoje peryhelia poza obecnym wpływem grawitacyjnym Neptuna. Podobna orientacja orbit tych obiektów w przestrzeni stała się podstawą wysuniętej w 2016 roku hipotezy istnienia dziewiątej planety w Układzie Słonecznym.
Orbita (474640) Alicanto jest podobna do orbity ; oznacza to, iż te planetoidy zostały wyrzucone na zewnętrzne obszary Układu Słonecznego przez ten sam obiekt, bądź też mogły być w przeszłości jednym ciałem.
Peryhelium planetoida osiągnęła w sierpniu roku 2009, a jej odległość od Słońca w grudniu 2016 roku wynosiła 47,72 au. Do roku 2019 znajdowała się w gwiazdozbiorze Wieloryba.
Właściwości fizyczne.
Na stronie Michaela Browna obiekt widnieje na liście potencjalnych planet karłowatych, o średnicy 319 km, która została obliczona na podstawie oszacowanego albedo rzędu 0,04. Oczekiwana wartość tego parametru jest niska ze względu na niebieski kolor obiektu. Wyższe albedo oznaczałoby, że planetoida miałaby odpowiednio mniejszą średnicę.

</doc>
<doc id="3718281" url="https://pl.wikipedia.org/wiki?curid=3718281" title="Upadek Niniwy (epos)">
Upadek Niniwy (epos)

Upadek Niniwy () – epos Edwina Atherstone’a, wydawany w latach 1828–1868. Jest to najważniejsze dzieło tego autora, jeden z najdłuższych poematów napisanych w języku angielskim i najobszerniejszych dzieł wierszowanych stworzonych przez jednego człowieka. Opowiada o powstaniu podbitych przez Asyrię narodów, wznieconym przez Arbacesa i Belezisa, przeciwko jej królowi, Sardanapalowi.
Charakterystyka ogólna.
Epos Atherstone’a jest dziełem bardzo obszernym, podzielonym na trzydzieści ksiąg i preludium, liczącym około 640 stron druku. Poemat powstawał przez wiele lat. Wydanie pierwsze obejmowało tylko sześć ksiąg. Kolejne, z 1830 roku, składało się już z trzynastu ksiąg. Dzieło ewoluowało i zostało przerobione przed ostateczną edycją z 1868 roku. Pod względem gatunkowym "Upadek Niniwy" jest klasycznym eposem o tematyce wojennej i z tego powodu był porównywany do "Iliady" Homera.
Treść.
Poemat Atherstone’a opowiada o powstaniu, wznieconym przeciwko tyranicznym rządom asyryjskiego króla Sardanapala, rezydującego w stolicy imperium, Niniwie, przez podbite przez Asyrię ludy, w tym Medów i Babilończyków. Po długotrwałej i krwawej wojnie powstańcy zdobywają miasto, wykorzystując klęski żywiołowe, które na nie spadają. Ponoszą przy tym znaczne ofiary: "Of the Assyrians, had there fallen/Full five score thousand men; and, of the Medes,/Had one score thousand fallen" ("Księga osiemnasta"). Sardanapal, zdeterminowany, by nie wpaść żywcem w ręce wroga, podpala swój własny pałac i ginie pod jego gruzami. Razem z nim giną nałożnice i dworzanie. Informację o śmierci władcy przekazuje zwycięskiemu Arbacesowi asyryjski dowódca Nebajot:
Miasto ulega całkowitemu zniszczeniu. Medom i Asyryjczykom, połączonym teraz w walce z żywiołem, nie udaje się ugasić szalejącego pożaru. Pozostają po nim tylko gruzy i popioły.
Bohaterowie.
Negatywnym bohaterem jest Sardanapal, władca Niniwy, całej Asyrii i wszystkich podbitych krain, natomiast bohaterami pozytywnymi są szlachetny książę Medów Arbaces i babiloński kapłan Belezis, który jako pierwszy nakłonił medyjskiego dowódcę do podjęcia się roli naczelnego wodza buntu przeciwko niniwskiemu despocie. W eposie występuje też wiele innych postaci, między innymi:
Arbaces.
Arbaces jest człowiekiem rozsądnym i zrównoważonym, a do tego wysokim, rosłym, bardzo silnym fizycznie i sprawnym w walce. Jest autentycznym przywódcą wszystkich powstańców, który jednak nie aspiruje do absolutnej władzy jak Sardanapal. Nawet w momencie, kiedy zostaje przez żołnierzy obwołany królem, wódz nie myśli o zaszczytach, ale o dalszej walce z ciągle silnym przeciwnikiem:
Kreując postać medyjskiego księcia, Atherstone oparł się na relacjach antycznych autorów. Informacje na temat Arbacesa przekazał grecki historyk Ktezjasz, autor dzieła "Persika", czyli "Dzieje Persji". Współcześni uczeni wątpią jednak w prawdziwość relacji greckiego dziejopisa. Imię wodza w języku staroirańskim brzmiało Ar-ba-ku.
Belezis.
Belezis jest kapłanem, mędrcem i dowódcą, człowiekiem głęboko religijnym, święcie wierzącym w słuszność powstania przeciwko asyryjskiemu despocie. W najtrudniejszych chwilach to on dodaje otuchy powstańcom. Belezis jest uzdolnionym mówcą, podobnie jak w tradycji biblijnej Aaron albo w historii greckiej Perykles. Jako duchowny, odwołuje się często do Bożej opatrzności: "To him Belesis, standing forth, replied;/"What hope, sayst thou? the best; the hope in Heaven!/For armies, in God's sight, are as the dust/Which a breath scattereth.[...]" ("Księga trzynasta").
Sardanapal.
Sardanapal zostaje przedstawiony jako wielki kobieciarz, tyran i zbrodniarz, który z biegiem czasu coraz bardziej pogrąża się w szaleństwie. Jednocześnie to człowiek przesądny i słaby, mimo potężnej postury, nie sprawdza się jako wojownik i wódz. Główną zbrodnią króla jest rzeź jeńców, złożonych w ofierze, mającej zapewnić Asyryjczykom powodzenie w boju. Atherstone podkreśla rozwiązłość króla. W "Księdze drugiej" królowa wytyka mężowi jego skłonność do rozpusty:
W miarę upływu czasu i doznawanych klęsk król coraz bardziej izoluje się od świata, pozostawiając dowodzenie Salamenesowi.
W sytuacji, kiedy toczy się decydująca bitwa o miasto, a tysiące asyryjskich żołnierzy giną w jego obronie, król wyprawia wielką ucztę, całkowicie tracąc kontakt z rzeczywistością.
Salamenes.
Salamenes jest wodzem naczelnym armii asyryjskiej, który zastępuje króla w dowodzeniu, gdy ten zamyka się samotnie w swojej sypialni, odmawiając udziału w walce. To on kieruje obroną miasta, stosując wszelkie możliwe sposoby dla powstrzymania nacierających Medów. Na podstęp powstańców odpowiada zasadzką:
Śmierć Salamenesa, który jako jedyny, będąc szwagrem władcy, nie obawiał się mówić mu prawdy prosto w twarz, jakkolwiek delikatnie, jest początkiem końca Niniwy.
Królowa Atossa.
Królowa jest kobietą cnotliwą i cieszącą się ogólnym szacunkiem, a do tego odważną i pełną poświęcenia dla swojego kraju. Gdy król unika udziału w bitwie, królowa wkłada zbroję i rusza na rydwanie do boju, trochę jak bohaterka powieści poetyckiej Adama Mickiewicza – Grażyna. Zostaje nawet ranna:
Świat nadprzyrodzony.
Światem przedstawionym eposu, przynajmniej w opinii jego bohaterów, rządzi Przeznaczenie. W "Księdze drugiej" królowa mówi wprost do Sardanapala:
Herbert F. Tucker łączy przekonanie o predestynacji, podkreślane w toku utworu, z tradycją purytańską, kalwińską, bardzo silną w Wielkiej Brytanii. Według niego sylwetka kapłana Baraka została ukształtowana na wzór duchownego kalwińskiego. Zniszczenie Niniwy ukazane zostało jako kara zesłana przez Boga za grzechy Sardanapala. W toku akcji zostają wypowiedziane liczne przepowiednie, w tym najważniejsza, głosząca, że miasto nie zostanie zdobyte, dopóki wody rzeki Tygrys nie przeleją się przez jej niebotyczne mury.
Fale podmywają jednak umocnienia, które zawalają się, otwierając dostęp do centrum. Gdy woda opada, Medowie formują kolumny i wkraczają do asyryjskiej stolicy. Zastosowany przez Atherstone’a chwyt przypomina szekspirowski motyw lasu Birnam.
Obrazowanie.
Epos Atherstone’a, wzorowany na klasycznych epopejach, pełen jest opisów batalistycznych. Oczom czytelnika zostają ukazane starcia z udziałem piechoty, kawalerii i wozów bojowych: "All night they slept. But, when the sun arose,/Horse, chariots, infantry, in dense array,/Within the entrance of the pass took place,/And stood in silence" ("Księga czternasta"). Kiedy działania wojenne przenoszą się w góry, Medowie stosują oryginalną taktykę, wywołując lawinę wielkich głazów:
Forma.
Epos został napisany wierszem białym (blank verse), czyli nierymowanym pentametrem jambicznym, typowym dla największej epiki angielskiej od czasów "Raju utraconego" Johna Miltona. Atherstone inkrustuje bezrymowy tok wiersza aliteracją: Thus in her pride of power I see her now;/Her swarming streets; her splendid festivals;/Her sprightly damsels (Preludium). Środek ten, odziedziczony po epoce anglosaksońskiej, był od wieków stosowany przez poetów angielskich. O aliteracji w poezji anglosaskiej, a konkretnie w liryce Edgara Allana Poe pisał Sławomir Studniarz. Urozmaica go również przerzutniami. Poeta stosuje też długie wyliczenia:
Na tle wielu tysięcy wersów jambicznych pięciostopowych wyróżnia się pieśń żydowskiego poety z Księgi trzynastej, napisana wierszem nieregularnym, przeważnie jambicznym trójstopowym i czterostopowym. Pieśń opowiada o wyjściu Izraelitów z Egiptu pod wodzą Mojżesza i zagładzie wojsk faraona.
Inspiracja.
Źródłem inspiracji dla Atherstone’a był zapewne dramat George Gordona Byrona "Sardanapal", znany również w Polsce z przekładu Fryderyka Krauze. Recenzent z "Belle Assemblée" pisze wprost: "Mr. Atherstone has founded his leading characters upon those of Lord Byron." Dodaje też jednak: "The main difference is, that while, with the exception of Sardanapalus, Salamenes and Myrrha, Lord Byron's characters are only sketches, Mr. Atherstone's are finished portraits." Atherstone czerpał też ewidentnie z Homera, Miltona i Starego Testamentu, w którym Niniwa ukazana jest jako siedlisko wszelkiego zepsucia (historia Jonasza i proroctwa Nahuma). Niektóre motywy są ewidentnie przejęte z Biblii. Na przykład olbrzym Gilgath to biblijny Goliat.
Obraz.
Przyjacielem Edwina Atherstone’a był malarz katastrofista John Martin. Najpierw zilustrował on poemat Atherstone’a "Ostatnie dni Herkulanum" (1822), a potem pierwszą wersję "Upadku Niniwy" (1829). Ilustracja do "Upadku Niniwy" została wykonana w technice mezzotinty
Polska recepcja.
Epos Atherstone’a nie wzbudził w Polsce większego zainteresowania. Przemysław Mroczkowski, autor najbardziej popularnego zarysu historii literatury angielskiej, w ogóle nie uwzględnia dorobku poety. Biogramu Edwina Atherstone’a nie zawiera trzydziestotomowa Encyklopedia powszechna PWN.

</doc>
<doc id="3718283" url="https://pl.wikipedia.org/wiki?curid=3718283" title="Absze">
Absze



</doc>
<doc id="3718288" url="https://pl.wikipedia.org/wiki?curid=3718288" title="Tadeusz Siedlecki">
Tadeusz Siedlecki



</doc>
<doc id="3718290" url="https://pl.wikipedia.org/wiki?curid=3718290" title="Lady Pank '81–'85">
Lady Pank '81–'85



</doc>
<doc id="3718291" url="https://pl.wikipedia.org/wiki?curid=3718291" title="Tadeusz Siedlecki (żołnierz)">
Tadeusz Siedlecki (żołnierz)

Tadeusz Siedlecki (ur. 9 marca 1924 w Sobianowicach, zm. 9 czerwca 2016) – polski żołnierz, uczestnik II wojny światowej, podpułkownik WP w stanie spoczynku, działacz kombatancki, kawaler Orderu Virtuti Militari.
Życiorys.
W czasie II wojny światowej od 1940 działał w ruchu oporu na lubelszczyźnie, zaś 28 sierpnia 1944 wstąpił do wojska i wziął udział w walkach o Warszawę oraz walkach o Berlin. Jeszcze w czasie wojny ukończył Szkołę Wojsk Inżynieryjnych w Przemyślu, w specjalności saperskiej. Jako saper brał udział w rozminowywaniu terenów na tzw. Ziemiach Odzyskanych. Był członkiem między innymi Związku Bojowników o Wolność i Demokrację (ZBOWiD) oraz Związku Inwalidów Wojennych. Zmarł 9 czerwca 2016 i został pochowany na Cmentarzu Komunalnym w Kaliszu.

</doc>
<doc id="3718295" url="https://pl.wikipedia.org/wiki?curid=3718295" title="Tygrys (wiersz)">
Tygrys (wiersz)

„"Tygrys"” () – wiersz Williama Blake’a opublikowany po raz pierwszy w 1794 roku w zbiorze zatytułowanym „Pieśni doświadczenia”. Jest to jeden z najczęściej przedrukowywanych wierszy anglojęzycznych wszystkich czasów.
Treść.
Wiersz jest rozbudowaną apostrofą do tytułowego tygrysa, stanowiącego uosobienie zła, które zarazem przeraża i fascynuje człowieka. Wiersz dotyka problemu teodycei, czyli pytania o niezrozumiałe pochodzenie zła wobec wszechmocy i nieskończonej dobroci Boga. Kluczowe jest sformułowanie "Did He who made the Lamb make thee?" ("Czy Ten, kto stworzył Baranka, stworzył i ciebie?").
Forma.
Utwór jest napisany trocheicznym czterostopowcem, ułożonym w strofy czterowersowe, rymowane parzyście aabb. Ważną rolę odgrywa dobitna aliteracja:
Polskie przekłady.
Tygrys Blake’a należy do najczęściej tłumaczonych wierszy. Na język polski przekładali go między innymi Jerzy Pietrkiewicz i Stanisław Barańczak, jak też Maciej Froński, Krzysztof Puławski i Jolanta Kozak.

</doc>
<doc id="3718296" url="https://pl.wikipedia.org/wiki?curid=3718296" title="Marco Meilinger">
Marco Meilinger

 
Marco Meilinger (ur. 3 sierpnia 1991 w Salzburgu) – austriacki piłkarz, występujący na pozycji pomocnika. Od 2018 zawodnik Rheindorf Altach.
Kariera klubowa.
Meilinger treningi rozpoczął jako dziecko w Salzburgu w zespole USK Anif. W 2002 r. przeniósł się do juniorskiej drużyny SV Austria Salzburg. W 2005 r. jego klub został wykupiony przez Red Bulla i zmieniono mu nazwę na FC Red Bull Salzburg. Zawodnikiem tego klubu Meilinger był do 2014 r. z przerwą na wypożyczenie w latach 2011-2013 do SV Ried. W barwach rezerw Salzburga 14 lipca 2009 r. zadebiutował w pierwszej lidze austriackiej w przegranym 2:1 meczu przeciwko FC Wacker Innsbruck, wchodząc w 63 minucie w miejsce Georga Teigla. Pierwszego gola w tej klasie rozgrywek strzelił 6 listopada tegoż roku w 90 minucie meczu z Austrią Lustenau. Do pierwszego składu, grającego w Bundeslidze, został wystawiony 16 października 2010 r. na mecz z Stadtwerke Kapfenberg, jednak nie zagrał w nim ani minuty. Wcześniej w podobny sposób zadebiutował w Lidze Mistrzów siedząc 13 lipca na ławce rezerwowych Salzburga w jego meczu drużyną Havnar Bóltfelag z Wysp Owczych.
Prawdziwa kariera w austriackiej Bundeslidze zaczęła się Meilingerowi po wypożyczeniu do SV Ried. 17 września 2011 r. w 66 minucie zremisowanego 1:1 meczu przeciw Admirze Wacker Mödling zmienił Emanuela Schreinera, a 22 października tegoż roku w 14 minucie meczu przeciw SV Mattersburg strzelił swego pierwszego gola w najwyższej klasie rozgrywek. Z kolei 20 września zadebiutował w pucharze Austrii w meczu przeciw drużynie Götzendorf, a 10 kwietnia 2012 r. grając z SV Grödig w 11 i 77 minucie strzelił swego pierwszego i drugiego gola w meczach pucharowych. W tym samym klubie 19 lipca 2012 r. rozegrał swój pierwszy mecz w Lidze Europy w zremisowanym 1:1 meczu z białoruskim Szachciorem Soligorsk. Pierwszego gola w rozgrywkach europejskich strzelił po powrocie z wypożyczenia do FC Salzburg 29 sierpnia 2013 r. w 74 minucie meczu z Żalgirisem Wilno.
Od 10 czerwca 2014 r. rozpoczął treningi w składzie Austrii Wiedeń.
Kariera reprezentacyjna.
Meilinger zadebiutował jako reprezentant Austrii w kadrze U-17 28 lutego 2008 r. wchodząc w 49 minucie meczu towarzyskiego przeciw Walii w miejsce Dennisa Klosera. W kadrze U-18 8 kwietnia 2009 r. w meczu towarzyskiego przeciw Belgii zaliczył asystę.
21 lipca 2010 zadebiutował na Mistrzostwach Europy U-19 we Francji w przegranym 5:0 meczu z gospodarzami. W ich wyniku drużyna Austrii zakwalifikowała się do Mistrzostw Świata U-20 w 2011 w Kolumbii, na których Meilinger zadebiutował 30 lipca 2011 r. w meczu przeciw Panamie, wchodząc w 69 minucie w miejsce Daniela Offenbachera.

</doc>
<doc id="3718298" url="https://pl.wikipedia.org/wiki?curid=3718298" title="Piąta kostka">
Piąta kostka



</doc>
<doc id="3718299" url="https://pl.wikipedia.org/wiki?curid=3718299" title="Epoki (cykl)">
Epoki (cykl)

Epoki (ang. "Epochs") – cykl wierszy Emmy Lazarus, opublikowany pierwotnie w zbiorze "Admetus i inne wiersze".
Cykl składa się z szesnastu krótkich utworów zatytułowanych kolejno: "Youth" ("Młodość"), "Regret" ("Żal"), "Longing" ("Tęsknota"), "Storm" ("Burza"), "Surprise" ("Niespodzianka"), "Grief" ("Smutek"), "Acceptance" ("Akceptacja"), "Loneliness" ("Samotność"), "Sympathy" ("Sympatia"), "Patience" ("Cierpliwość"), "Hope" ("Nadzieja"), "Compensation" ("Rekompensata"), "Faith" ("Wiara"), "Work" ("Praca"), "Victory" ("Zwycięstwo") i "Peace" ("Pokój").
Wiersze są pisane przy użyciu kunsztownych form dawnej poezji europejskiej, między innymi sekstyny i strofy królewskiej.
&lt;poem&gt;
&lt;/poem&gt;
William B. Cairns opisuje omawianą sekwencję słowami: „"Epoki" to cykl wierszy z prostymi lirycznymi wzruszeniami, który z wielką delikatnością porusza poważne problemy życiowe”.
Fragmenty cyklu znalazły się w internetowej "Antologii poezji angielskiej".

</doc>
<doc id="3718300" url="https://pl.wikipedia.org/wiki?curid=3718300" title="Yong-pal-i">
Yong-pal-i

Yong-pal-i (kor.: 용팔이) – południowokoreański serial telewizyjny, w którym główne role odgrywają Joo Won, Kim Tae-hee, Chae Jung-an oraz Jo Hyun-jae. Serial emitowany był na kanale SBS od 5 sierpnia do 1 października 2015 roku, w każdą środę i czwartek o 22:00. Pierwotnie planowana na 16 odcinków, z uwagi na wysokie oceny i popularność serialu, został przedłużony o dwa odcinki.
Fabuła.
Kim Tae-hyun jest utalentowanym chirurgiem. Bardzo potrzebuje pieniędzy, aby zapłacić za rachunki medyczne swojej siostry. Przyjmuje pseudonim Yong-pal i oferuje swoje umiejętności osobom potrzebującym pomocy medycznej, którzy nie mogą ujawnić się publicznie - przestępcom i skorumpowanym bogaczom. Po dołączeniu do zespołu wynajętych lekarzy Kim wyprowadza dziedziczkę czebol Han Yeo-jin z farmakologicznie wywołanej śpiączki. Prowadzi to do nieprzewidzianych konsekwencji.

</doc>
<doc id="3718307" url="https://pl.wikipedia.org/wiki?curid=3718307" title="Cosmin Matei">
Cosmin Matei

Cosmin Gabriel Matei (ur. 30 września 1991 w Târgoviște) – rumuński piłkarz grający na pozycji prawego pomocnika. Od 2019 jest zawodnikiem klubu Sepsi OSK.
Kariera piłkarska.
Swoją karierę piłkarską Matei rozpoczął w 2001 roku w klubie Chindia Târgovişte. W 2005 roku podjął treningi w juniorach Farulu Konstanca. W 2008 roku awansował do pierwszego zespołu. 18 października 2008 zadebiutował w nim w pierwszej lidze rumuńskiej w zremisowanym 1:1 domowym meczu z FC Timișoara. Na koniec sezonu 2008/2009 spadł z Farulem do drugiej ligi. W Farulu grał również w sezonie 2009/2010.
Latem 2010 roku Matei przeszedł do Steauy Bukareszt. Swój debiut w zespole Steauy zaliczył 22 sierpnia 2010 w zwycięskim 3:0 wyjazdowym meczu z FC Vaslui. W sezonie 2010/2011 zdobył ze Steauą Puchar Rumunii.
Latem 2011 Matei odszedł ze Steauy do Astry Ploeszti. Swój debiut w Astrze zanotował 24 lipca 2011 w przegranym 0:2 wyjazdowym meczu z CFR 1907 Cluj.
Na początku 2012 roku Matei zmienił klub i został piłkarzem Dinama Bukareszt, w którym zadebiutował 3 marca 2012 w zwycięskim 2:0 domowym meczu z Gaz Metan Mediaș. W sezonie 2011/2012 sięgnął z Dinamem po Puchar Rumunii. W Dinamie grał do końca 2015 roku.
W styczniu 2016 Matei odszedł do greckiego klubu PAE Atromitos, w którym zadebiutował 17 lutego 2016 w zremisowanym 1:1 wyjazdowym meczu z APO Lewadiakos.
Latem 2016 Matei przeszedł do Gençlerbirliği SK. Zadebiutował w nim 21 sierpnia 2016 w wygranym 2:0 domowym meczu z Gaziantepsporem. W lutym 2018 został wypożyczony do chorwackiej Istry 1961, w której swój debiut zaliczył 24 marca 2018 w przegranym 0:1 wyjazdowym spotkaniu z Interem Zaprešić. W sezonie 2018/2019 ponownie grał w Gençlerbirliği.
W 2019 Matei został zawodnikiem Viitorulu Konstanca. Zadebiutował w nim 16 września 2019 w wygranym 4:1 domowym meczu z klubem Gaz Metan Mediaș.
Kariera reprezentacyjna.
Matei grał w młodzieżowych reprezentacjach Rumunii na różnych szczeblach wiekowych. W reprezentacji Rumunii zadebiutował 31 maja 2014 roku w wygranym 1:0 towarzyskim meczu z Albanią, rozegranym w Yverdon-les-Bains. W 46. minucie tego meczu zmienił Bănela Nicolițę.

</doc>
<doc id="3718309" url="https://pl.wikipedia.org/wiki?curid=3718309" title="Miłość Elviry Madigan">
Miłość Elviry Madigan



</doc>
<doc id="3718318" url="https://pl.wikipedia.org/wiki?curid=3718318" title="Plac Strzelecki we Wrocławiu">
Plac Strzelecki we Wrocławiu

Plac Strzelecki ("Schießwerder Platz", Karola Marksa) – plac położony we Wrocławiu na osiedlu Nadodrze (dawniej Przedmieście Odrzańskie, "Oder Vorstadt"), w obrębie dzielnicy Śródmieście. Plac ma kształt zbliżony do prostokąta, a centralnym elementem jego kompozycji jest skwer otoczony ulicami, nazwany Skwerem Sybiraków. Do tego placu przynależy także obszar kształtem zbliżony do trójkąta, w rejonie ulic Ptasiej i Kurkowej. Jego nazwa współczesna, jak również wcześniejsza nazwa niemiecka "Schießwerder Platz", odnoszą się do istniejącej tu niegdyś strzelnicy "Schiesswerder" – Kępa Strzelecka.
Historia.
W połowie XVIII wieku w rejonie placu istniały przy obecnych ulicach Biskupa Tomasza I i Ptasiej ogrody, natomiast teren placu stanowił łąkę na ich tyłach. Około 1860 roku wschodnia część terenu obecnego placu została przypisana do istniejącego obok innego placu, jako jego poszerzenie. Plac ten nosił ówcześnie nazwę "Roßsplatz" (współcześnie Plac Stanisława Staszica), która odnosiła się do istniejącego tu targu końskiego "Roßmarkt". Natomiast zachodnią część terenu urządzono jako skwer położony przy wybudowanym tu ogrodzie rozrywkowym obejmującym między innymi tzw. Kępą Strzelecką (stąd niemiecka nazwa placu "Schießwerder"). 
Samodzielny plac w obecnym kształcie został utworzony w 1876 r., gdy wytyczono sąsiedni plac – "Roßsplatz" (współcześnie Plac Stanisława Staszica) – w kształcie zbliżonym do trójkąta, a plac Strzelecki stał się odrębnym, samodzielnym placem. Miał on kształt nieregularnego, wydłużonego prostokąta o wymiarach około 250 m na 100 m. Pośrodku urządzono zieleniec. Od lat 40. do lat 90. XIX wieku zabudowano kamienicami pierzeję południową i północną placu. W 1913 roku dawna willa z 1860 roku mieszcząca się pod numerem 20 została przebudowana na potrzeby klasztoru sióstr elżbietanek. Projekt wykonała spółka Querkott &amp; Föhre. Po 1945 roku budynek został przebudowany. Współcześnie mieści się w tym budynku między innymi Policealne Studium Zawodowe Informatyki. 
W 2011 r. dokonano rewitalizacji placu podczas której wykonano między innymi plac zabaw dla dzieci i miejsce rekreacji dla dorosłych. Zachodnia część terenu od strony ulicy Kurkowej została zabudowana budynkiem przy placu Strzeleckim 25, do którego między innymi przeniesiono część wrocławskiego oddziału Instytutu Pamięci Narodowej. Natomiast w latach 2015-2017 pod numerem 24 zrealizowano budynek Medicus.
Nazwy.
W swojej historii plac nosił następujące nazwy:
Patroni i odniesienia nazw.
Plac nosił nazwy odnoszące się do następujących faktów lub upamiętniające następujących patronów: 
Ulice.
Do placu przypisane są ulice o długości 336 m.
Ulice i place wokół Placu Strzeleckiego:
Obiekty.
Skwer Sybiraków.
Skwer utworzony jest w ramach zieleńca otoczonego północną i południową jezdnią placu, od wschodu jezdnią Placu Stanisława Staszica, a od zachodu budynkiem biurowym. Zagospodarowanie skweru obejmuje oprócz alejek spacerowych, ławek, także plac zabaw dla dzieci oraz Pomnik Zesłańcom Sybiru.
Pomnik Zesłańcom Sybiru.
Pomnik położony na Placu Strzeleckim w obrębie Skweru Sybiraków poświęcony zesłańcom wysłanym na Syberię. Sylwetka pomnika, o wysokości 12 metrów, przedstawia krzyż łaciński przebijający mur.
Kępa Strzelecka.
Istniejąca tu niegdyś strzelnica o nazwie "Schiesswerder". Ten obiekt współcześnie nie istnieje. 
Biurowiec IPN.
W zachodniej części przy placu Strzeleckim 25 wybudowano biurowiec, do którego między innymi przeniesiono część wrocławskiego oddziału Instytutu Pamięci Narodowej. Budynek ma 5 kondygnacji. Oferuje około 4.000 m2 powierzchni, w tym powierzchnie biurowe na kondygnacjach od 1 do 4, oraz około 720 m2 powierzchni handlowej na parterze. W kondygnacji piwnic zlokalizowano parking dla samochodów.
Budynek Medicus.
Obok wyżej opisanego obiektu zbudowano budynek Centrum Medycznego Medicus przy placu Strzeleckim 24. Ma on cztery kondygnacje nadziemne i jedną podziemną. Powierzchnia użytkowa wynosi 6.979 m2. Obejmuje powierzchnie przeznaczone na szeroko rozumiane usługi medyczne oraz biurowe. Projekt obiektu powstał w biurze architektonicznym JSK Architekci z Warszawy, a generalnym wykonawcą było Przedsiębiorstwo Budowlane Alfa-Dach.
Inne obiekty.
W bezpośrednim sąsiedztwie placu Strzeleckiego, ale z adresami przypisanymi do placu Stanisława Staszica, położona są także następujące obiekty zabytkowe:
Ponadto na zachód od placu rozciągają się tereny Elektrociepłowni Wrocław położonej przy ulicy Łowieckiej 24.

</doc>
<doc id="3718319" url="https://pl.wikipedia.org/wiki?curid=3718319" title="Acanthocyclops columbiensis">
Acanthocyclops columbiensis

Acanthocyclops columbiensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1990 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. Gatunek ten został ujęty w Katalogu Życia.

</doc>
<doc id="3718321" url="https://pl.wikipedia.org/wiki?curid=3718321" title="Lathagrium">
Lathagrium

Lathagrium (Ach.) Gray – rodzaj grzybów z rodziny galaretnicowatych ("Collemataceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".

</doc>
<doc id="3718323" url="https://pl.wikipedia.org/wiki?curid=3718323" title="Acanthocyclops parasensitivus">
Acanthocyclops parasensitivus

Acanthocyclops parasensitivus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1998 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. Gatunek ten został ujęty w Katalogu Życia.

</doc>
<doc id="3718324" url="https://pl.wikipedia.org/wiki?curid=3718324" title="Enchylium">
Enchylium

Enchylium (Ach.) Gray – rodzaj grzybów z rodziny galaretnicowatych ("Collemataceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".

</doc>
<doc id="3718325" url="https://pl.wikipedia.org/wiki?curid=3718325" title="Scytinium">
Scytinium

Scytinium (Ach.) Gray – rodzaj grzybów z rodziny galaretnicowatych ("Collemataceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".

</doc>
<doc id="3718326" url="https://pl.wikipedia.org/wiki?curid=3718326" title="Acanthocyclops pennaki">
Acanthocyclops pennaki

Acanthocyclops pennaki – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1992 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. Gatunek ten został ujęty w Katalogu Życia.

</doc>
<doc id="3718328" url="https://pl.wikipedia.org/wiki?curid=3718328" title="Blennothallia">
Blennothallia

Blennothallia Trevis – rodzaj grzybów z rodziny galaretnicowatych ("Collemataceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".

</doc>
<doc id="3718329" url="https://pl.wikipedia.org/wiki?curid=3718329" title="Acanthocyclops smithae">
Acanthocyclops smithae

Acanthocyclops smithae – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1999 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie i meksykańskiego hydrobiologa Eduarda Suárez-Moralesa. Gatunek ten został ujęty w Katalogu Życia.

</doc>
<doc id="3718331" url="https://pl.wikipedia.org/wiki?curid=3718331" title="Acanthocyclops montana">
Acanthocyclops montana

Acanthocyclops montana – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1991 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie i kanadyjskiego hydrobiologa Edwarda B. Reeda. Gatunek ten został ujęty w Katalogu Życia.

</doc>
<doc id="3718332" url="https://pl.wikipedia.org/wiki?curid=3718332" title="Rostania">
Rostania

Rostania Trevis – rodzaj grzybów z rodziny galaretnicowatych ("Collemataceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".

</doc>
<doc id="3718333" url="https://pl.wikipedia.org/wiki?curid=3718333" title="Ciemne świecidło">
Ciemne świecidło

Ciemne świecidło – zbiór wierszy Aleksandra Wata wydany w Paryżu w 1968 r. 
Tom przygotowany do druku przez autora ukazał się już po jego śmierci. Część I zawiera ostatnie wiersze Wata z lat 1963-1967, zatytułowane "Ciemne świecidło". Część II obejmuje "Wybór wierszy dawniejszych" z lat 1920-1962 oraz fragmenty prozy poetyckiej "JA z jednej strony i JA z drugiej strony mego mopsożelaznego piecyka" wraz z artykułem "Coś niecoś o „piecyku”" na temat genezy tego utworu.
Wiersze z "Ciemnego świecidła" mają formę nieostateczną, „kształty zastygłe w nie-wykończeniu”. Tom składa się z wierszy w formie notatek i zapisków, komentarzy do bieżących wydarzeń, przypisów i glos do przeczytanych lektur, trawestacji mitów antycznych i biblijnych oraz tzw. „naszeptów magnetofonowych”. 
Wg Czesława Miłosza: "Kapryśne, wysoce subiektywne zapisy – tym są, przynajmniej z pozoru, późne wiersze Wata. Mówi on o sobie. A przecie, mocą niespodziewanej przemiany, ta kronika własnych przypadłości staje się zarazem kroniką wszystkich udręk naszego stulecia".

</doc>
<doc id="3718335" url="https://pl.wikipedia.org/wiki?curid=3718335" title="Yuki Matsushita">
Yuki Matsushita



</doc>
<doc id="3718341" url="https://pl.wikipedia.org/wiki?curid=3718341" title="Mobilny system operacyjny">
Mobilny system operacyjny

Mobilny system operacyjny (lub mobilny OS) – system operacyjny dla smartfonów, tabletów, PDA lub innych urządzeń mobilnych.
Mobilne systemy operacyjne łączą w sobie funkcje komputera z innymi funkcjami przydatnymi dla telefonu komórkowego lub innych mobilnych urządzeń; zazwyczaj są to: ekran dotykowy, telefon, Bluetooth, WiFi, nawigacja, aparat, kamera, rozpoznawanie mowy, dyktafon, odtwarzacz muzyki, NFC i podczerwień.
Urządzenia mobilne, mające możliwość komunikacji (np. smartfony) zawierają dwa mobilne systemy operacyjne – główny program widoczny dla użytkownika uzupełniany systemem czasu rzeczywistego niskiego poziomu, który obsługuje radio i inne podzespoły. Badania wykazały, że te niskopoziomowe systemy mogą zawierać szereg luk w zabezpieczeniach pozwalając na instalację złośliwego oprogramowania, aby uzyskać wysoki poziom kontroli nad urządzeniem mobilnym.
Oś czasu.
Poszczególne etapy odzwierciedlają rozwój telefonów komórkowych i smartfonów:
Aktualne platformy.
Android.
Android (na bazie jądra Linux) od Google
Android do wersji 2.0 (1.0, 1.5, 1.6) jest używany wyłącznie w telefonach komórkowych. Android 2.x był głównie używany na telefonach, ale także na paru tabletach. Android 3.0 skierowany był tylko na tablety.
CyanogenMod.
CyanogenMod bazuje na Androidzie. Jest zmodyfikowanym ROM, stworzony przy współpracy społeczności.
EMUI.
EMUI ("Emotion User Interface")- to ROM tworzony przez Huawei, bazuje na Androidzie. EMUI jest domyślnie instalowany na urządzeniach Huawei i ich submarki Honor.
Fire Os.
Fire OS to system operacyjny, działający na Amazonie i bazujący na Androidzie. Działa na telefonach Fire, Kindle Fire, oraz Amazon Fire TV. brak w nim preinstalowanych aplikacji od Google.
Flyme OS.
Flyme OS to system operacyjny, opracowany przez Meizu technology Co., LTD., bazuje na Androidzie. Głównie używany na smartfonach Meizu, ale obsługuje także inne urządzenia.
HTC Sense.
HTC sense to pakiet oprogramowania, zaprojektowany przez HTC, używane głównie na urządzeniach tego przedsiębiorstwa.
MIUI.
MIUI ("Mi User Interface"), system operacyjny opracowany przez przedsiębiorstwo Xiaomi.
Platforma Nokia X.
Platforma Nokia X opracowana przez Nokię, a następnie obsługiwana przez Microsoft. Jest to projekt, który opiera się na Androidzie. Usuwa wszystkie usługi i aplikacje Google, zastępując je aplikacjami Nokii i Microsoft.
LG UX.
LG UX (formalnie znany jako Optimus OUI)- dotykowy interfejs opracowany przez LG, bazuje na Androidzie, używany w urządzeniach LG.
TouchWiz.
TouchWiz opracowany przez Samsung Electronics z partnerami, z w pełni dotykowym interfejsem. Czasami błędnie zidentyfikowany jako niezależny system operacyjny. Używany w urządzeniach Samsunga.
iOS.
iOS (wcześniej znany jako iPhone OS) od Apple. Jest drugim co do popularności system operacyjnym, ale przynosi największe dochody. Jest zamkniętym systemem operacyjnym zbudowanym na podstawie darmowego Darwin. Apple wykorzystuje system ten w iPhone, iPod, iPad i w drugiej generacji Apple TV.
Według stanu na 2014 rok udział w rynku iOS to 15,4%.
Aktualna lista wersji iOS:
Windows 10 Mobile.
Windows 10 Mobile (dawniej Windows Phone) od Microsoft. Jest zamkniętym systemem operacyjnym.
Aktualna lista wersji:

</doc>
<doc id="3718344" url="https://pl.wikipedia.org/wiki?curid=3718344" title="Acanthocyclops gordani">
Acanthocyclops gordani

Acanthocyclops gordani – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1971 roku przez macedońskiego biologa Trajana Kirila Petkowskiego z "Prirodonaucen Muzej na Makedonija" "(maced. Природонаучен музеј на Македонија)" w Skopje.

</doc>
<doc id="3718345" url="https://pl.wikipedia.org/wiki?curid=3718345" title="Acanthocyclops macedonicus">
Acanthocyclops macedonicus

Acanthocyclops macedonicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1954 roku przez macedońskiego biologa Trajana Kirila Petkowskiego z "Prirodonaucen Muzej na Makedonija" "(maced. Природонаучен музеј на Македонија)" w Skopje.

</doc>
<doc id="3718348" url="https://pl.wikipedia.org/wiki?curid=3718348" title="Wasił Bożikow">
Wasił Bożikow

Wasił Georgiew Bożikow (, ur. 2 czerwca 1988 w Goce Dełczewie) – bułgarski piłkarz grający na pozycji środkowego lub lewego obrońcy w słowackim klubie Slovan Bratysława oraz reprezentacji Bułgarii.
Kariera piłkarska.
Swoją karierę piłkarską Bożikow rozpoczynał w juniorach takich klubów jak: Pirin Goce Dełczew, Botew Płowdiw i Botew 2002. Następnie został zawodnikiem klubu Gigant Syedinenie. Grał w nim od 2006 do końca 2008 roku. Na początku 2009 roku trafił do pierwszoligowego Miniora Pernik. W jego barwach występował do zakończenia rundy jesiennej sezonu 2011/2012.
Na początku 2012 roku Bożikow zmienił klub i został piłkarzem Liteksu Łowecz, w którym zadebiutował 22 kwietnia 2012 w zremisowanym 1:1 wyjazdowym meczu z Łudogorcem Razgrad. W Liteksie grał do lata 2015 roku.
W lipcu 2015 roku Bożikow odszedł do tureckiego klubu Kasımpaşa SK, w którym zadebiutował 28 września 2015 w zremisowanym 1:1 domowym meczu z Çaykurem Rizesporem.
W 2017 roku Bożikow został zawodnikiem Slovana Bratysława, w którym zadebiutował 13 sierpnia 2017 w zremisowanym 1:1 domowym meczu z DAC 1904 Dunajská Streda.
Kariera reprezentacyjna.
W reprezentacji Bułgarii Bożikow zadebiutował 25 marca 2016 roku w wygranym 1:0 towarzyskim meczu z Portugalią, rozegranym w Leirii. W 89. minucie tego meczu zmienił Strachiła Popowa.
Statystyki kariery.
Klubowe.
"Aktualne na dzień 8 marca 2022"
Reprezentacyjne.
"Aktualne na dzień 8 marca 2022"

</doc>
<doc id="3718355" url="https://pl.wikipedia.org/wiki?curid=3718355" title="Michael Robinson">
Michael Robinson

Michael John Robinson (ur. 12 lipca 1958 w Leicesterze, zm. 27 kwietnia 2020 w Marbelli) – irlandzki piłkarz występujący na pozycji napastnika, dziennikarz sportowy.
Kariera klubowa.
Robinson karierę rozpoczynał w 1975 roku w zespole Preston North End z Division Three. W sezonie 1977/1978 awansował z nim do Division Two. W 1979 roku przeszedł do Manchesteru City, grającego w Division One. W lidze tej zadebiutował 18 sierpnia 1979 w zremisowanym 0:0 meczu z Crystal Palace. W Manchesterze spędził sezon 1979/1980.
W 1980 roku Robinson odszedł do innego zespołu Division One, Brighton &amp; Hove Albion. Tam występował przez trzy sezony, a potem przeszedł do Liverpoolu. W sezonie 1983/1984 wywalczył z nim mistrzostwo Anglii. W 1984 roku odszedł do Queens Park Rangers, również grającego w Division One. Jego zawodnikiem był do sezonu 1986/1987.
Pod koniec 1987 roku został graczem hiszpańskiej Osasuny. W Primera División zadebiutował 30 sierpnia 1987 w wygranym 1:0 spotkaniu z Realem Murcia, a 18 października 1987 w zremisowanym 1:1 pojedynku z Cádiz CF zdobył swoją pierwszą bramkę w Primera División. W Osasunie grał do końca sezonu 1988/1989, a potem zakończył karierę.
Kariera reprezentacyjna.
W reprezentacji Irlandii Robinson zadebiutował 28 października 1980 w przegranym 0:2 meczu eliminacji Mistrzostw Świata 1982 z Francją. 10 listopada 1980 w wygranym 6:0 pojedynku tych samych eliminacji z Cyprem strzelił swojego pierwszego gola w kadrze. W latach 1980-1986 w drużynie narodowej rozegrał 24 spotkania i zdobył 4 bramki.
Kariera dziennikarska.
Po zakończeniu kariery piłkarskiej rozpoczął przygodę dziennikarską w Hiszpanii, komentując Mistrzostwa Świata 1990 dla RTVE. Następnie pracował przy audycji "El Larguero" w radiu Cadena SER i prowadził program "El día después" w Canal+ od 1991 do 2005 roku. Po zakończeniu nadawania programu kontynuował współpracę ze stacją w roli komentatora i eksperta, a także prowadził własny magazyn sportowy pt. "Informe Robinson". Poza tym, Robinson pracował dla Setanta Sports przy wyjazdowych spotkaniach reprezentacji Irlandii, a w ramach współpracy z Canal+ zajmował się też relacjonowaniem m.in. Pucharu Świata w rugby i Pucharu Sześciu Narodów. 
Życie prywatne.
Robinson był wielkim fanem rugby, stał się jedną z twarzy Super Ibérica de Rugby, lidze rugby union obejmującej Półwysep Iberyjski.
17 grudnia 2018 na antenie Cadena SER ujawnił, że zdiagnozowano u niego nieuleczalnego czerniaka z przerzutami. Zmarł 27 kwietnia 2020 w Marbelli w wieku 61 lat.

</doc>
<doc id="3718358" url="https://pl.wikipedia.org/wiki?curid=3718358" title="Nikołaj Bagrow">
Nikołaj Bagrow



</doc>
<doc id="3718362" url="https://pl.wikipedia.org/wiki?curid=3718362" title="Tadeusz Gorecki">
Tadeusz Gorecki

Tadeusz Gorecki (ur. 5 czerwca 1825 w Dusieniętach, zm. 31 stycznia 1868 w Paryżu) – polski malarz portrecista, zięć Adama Mickiewicza.
Był synem Antoniego i Weroniki z domu Ejdziwitowicz. W wieku młodzieńczym uczył się malarstwa u Wincentego Dmochowskiego, być może także u kuzyna Walentego Wańkowicza. 
Studiował na Cesarskiej Akademii Sztuk Pięknych w Petersburgu u Karła Briułłowa. We wrześniu 1850 roku artysta udał się do Warszawy, Berlina i Paryża. W roku 1854 odwiedził St. Petersburg, gdzie otrzymał tytuł akademika za portret rzeźbiarza Petera Clodta von Jürgensburga. 
7 listopada 1857 poślubił Marię, córkę Adama Mickiewicza. 
Przez kilka miesięcy pracował w muzeum Prado w Madrycie, gdzie sporządzał kopie obrazów Sebastiano del Piomby i Jusepego de Ribery.
Do jego uczniów należał Witold Pruszkowski.

</doc>
<doc id="3718405" url="https://pl.wikipedia.org/wiki?curid=3718405" title="Miroidea">
Miroidea

Miroidea – nadrodzina pluskwiaków z podrzędu różnoskrzydłych i infrarzędu Cimicomorpha.
Pluskwiaki te charakteryzuje wtórny brak przyoczek i połączenia między pierwszą walwulą a pierwszym walwiferem frędzlowanego pokładełka, wydłużony pierwszy człon kłujki oraz obecność dwóch mikropyli na jajach.
Schuh i Štys zaliczyli tu w 1991 trzy rodziny:
W 2008 ukazały się wyniki analiz molekularnych Tiana i innych, wskazujące na polifiletyzm Miroidea. Wynikało z nich, że Tingidae stanowią grupę siostrzaną dla wszystkich pozostałych Cimicomorpha.
Wyniki molekularnych badań filogenetyczne opublikowane przez Schuha i innych w 2009 wskazują, że Miridae i Tingidae są dla siebie grupami siostrzanymi, a same Miroidea zajmują pozycję siostrzaną względem Cimiciformes (klad obejmujący większość pozostałych Cimicomorpha). Niepewna jest natomiast pozycja Thaumastocoridae, które w różnych analizach zajmowały pozycję wewnątrz Miroidea, poza nimi lub rozpadały się na dwie grupy: blisko spokrewnione z Pentatomomorpha Thaumastocorinae oraz należące do Cimicomorpha Xylastodorinae, przy czym ta ostatnia możliwość jest nie znajduje poparcia w danych morfologicznych.

</doc>
<doc id="3718417" url="https://pl.wikipedia.org/wiki?curid=3718417" title="TIAB">
TIAB

TIAB ("titanum-argentum-benzoicum") – kompleks zbudowany z rdzenia nanocząstek dwutlenku tytanu, pokrytego chlorkiem benzalkoniowym wiążącym jony srebra Ag+ wiązaniami kowalencyjnymi. Stosowany jest do leczenia ran. Trwałe związanie jonów Ag+ uniemożliwia ich niepożądane rozprzestrzenianie się poza miejscem aplikacji, a jednocześnie zapobiega ich redukcji do nieaktywnego metalicznego srebra.
Preparat ma właściwości lecznicze dla wielu schorzeń skóry i błon śluzowych wywołanych infekcją. Wykorzystywany jest w medycynie w produktach stomatologicznych, ginekologicznych i dermatologii. Wykazuje aktywności w stosunku do wielu wirusów: grypy (A/H1N1), polio, cytomegalii, ospy, półpaśca, HIV, zapalenia wątroby typu A, B i E, różyczki, opryszczki (HSV1 i 2), enterowirusów, rinowirusów, astrowirusów i koronawirusów.

</doc>
<doc id="3718418" url="https://pl.wikipedia.org/wiki?curid=3718418" title="Mark Kennedy (piłkarz)">
Mark Kennedy (piłkarz)

 
Mark John Kennedy (ur. 15 maja 1976 w Dublinie) – irlandzki piłkarz występujący na pozycji pomocnika.
Kariera klubowa.
Kennedy karierę rozpoczynał w 1991 roku w zespole Belvedere. W 1992 roku przeszedł angielskiego do Millwall, grającego w Division One. W marcu 1995 roku został natomiast graczem Liverpoolu z Premier League. W lidze tej zadebiutował 9 kwietnia 1995 w przegranym 0:1 meczu z Leeds United. W sezonie 1994/1995 wraz z zespołem wygrał rozgrywki Pucharu Ligi Angielskiej, zaś w sezonie 1995/1996 zajął z nim 3. miejsce w Premier League, które okazało się jego najwyższym w karierze. Część sezonu 1997/1998 spędził na wypożyczeniu w drużynie Division One, Queens Park Rangers.
Na początku 1998 roku Kennedy przeszedł z Liverpoolu do Wimbledonu, także grającego w Premier League. W jego barwach zadebiutował 25 kwietnia 1998 w zremisowanym 0:0 ligowym spotkaniu z Blackburn Rovers. Graczem Wimbledonu był do końca sezonu 1999/2000. Następnie odszedł do Manchesteru City z Division One. W sezonie 2000/2001 wywalczył z nim awans do Premier League.
W 2001 roku Kennedy przeniósł się do Wolverhamptonu, występującego w Division One. W sezonie 2002/2003 awansował z nim do Premier League, ale w kolejnym spadł do Championship. W Wolverhamptonie występował do końca sezonu 2005/2006. W kolejnych latach grał jeszcze w innych zespołach Championship, takich jak Crystal Palace, Cardiff City oraz Ipswich Town. W 2012 roku zakończył karierę.
Kariera reprezentacyjna.
W reprezentacji Irlandii Kennedy zadebiutował 6 września 1995 w przegranym 1:3 meczu eliminacji Mistrzostw Europy 1996 z Austrią. 6 września 1997 w wygranym 4:2 pojedynku eliminacji Mistrzostw Świata 1998 z Islandią strzelił swojego pierwszego gola w kadrze. W latach 1995–2002 w drużynie narodowej rozegrał 34 spotkania i zdobył 4 bramki.

</doc>
<doc id="3718420" url="https://pl.wikipedia.org/wiki?curid=3718420" title="Mark Kennedy">
Mark Kennedy



</doc>
<doc id="3718425" url="https://pl.wikipedia.org/wiki?curid=3718425" title="Troilus i Criseyda (poemat)">
Troilus i Criseyda (poemat)

Troilus i Criseyda (ang. "Troilus and Criseyde") – poemat epicki w 5 księgach autorstwa angielskiego poety Geoffreya Chaucera, napisany w drugiej połowie czternastego wieku.
Charakterystyka ogólna.
"Troilus i Criseyda" jest dziełem obszernym, liczącym – jak podaje Przemysław Mroczkowski, znawca dorobku Chaucera – 8229 wersów. Poza tym poemat jest utworem skończonym i dopracowanym, podczas gdy inne prace poety – jak "Opowieści kanterberyjskie" – pozostały fragmentaryczne.
Forma.
Poemat został napisany strofą królewską, czyli zwrotką siedmiowersową rymowaną "ababbcc", która została przez Chaucera wprowadzona do poezji angielskiej i w tym dziele użyta po raz pierwszy na tak wielką skalę.
Treść.
Poemat Chaucera należy do nurtu epiki miłosnej. Rzecz dzieje się w Troi. Trojański książę Troilus, syn króla Priama i brat Hektora, otwarcie kpi sobie z miłości i zostaje za to ukarany przez boga miłości nieodpartym uczuciem do Criseydy. Troilus, by zbliżyć się do ukochanej, korzysta z pomocy jej wuja, Pandara. Młodzi zaczynają pisać do siebie listy. Wreszcie dochodzi do ich spotkania. Miłość pozornie zwycięża. Jednak nad nowym związkiem ciąży fatum. Ojciec Criseydy, Kalchas, prorok trojański, który przeszedł na stronę Greków, proponuje wymianę córki za wziętego do niewoli rycerza Antenora. Criseyda obiecuje Troilusowi, że ucieknie z greckiego obozu, gdy tam dotrze. Jednak wśród Greków poznaje oczarowanego nią Diomedesa i zostaje jego kochanką. W liście wysłanym do Troi zrywa z Troilusem. Wzgardzony wojownik rzuca się w wir walki i ginie jak bohater, a jego dusza uchodzi do nieba.
Inspiracja.
Temat swojego dzieła Chaucer zaczerpnął z poematu Giovanniego Boccaccia Filostrato. Juliusz Kydryński twierdzi, że „Chaucer prześcignął Boccaccia niepomiernie, wzbogacając swój poemat o całą jego treść moralną i filozoficzną, a zwłaszcza o niezwykle pogłębioną charakterystykę bohaterów.”
Przekład.
Poemat Chaucera przełożył w całości Maciej Słomczyński, zachowując model strofy "ababbcc". Dwie zwrotki przetłumaczył też na potrzeby swojej "Antologii liryki angielskiej 1300-1950" Jerzy Pietrkiewicz.

</doc>
<doc id="3718429" url="https://pl.wikipedia.org/wiki?curid=3718429" title="Marcelo Nascimento da Costa">
Marcelo Nascimento da Costa

Marcelo Nascimento da Costa (bułg. Марсело Насименто да Коща, ur. 24 sierpnia 1984 w Manacapuru) znany jako Marcelinho – bułgarski piłkarz pochodzenia brazylijskiego grający na pozycji ofensywnego pomocnika. Od 2020 jest zawodnikiem klubu EC Vitória.
Kariera piłkarska.
Swoją karierę piłkarską Marcelinho rozpoczynał w juniorach takich klubów jak: Rio Negro i São Paulo FC. Następnie został zawodnikiem klubu Cascavel. Grał w nim od 2005 roku w Campeonato Paranaense. W 2006 roku przeszedł do Santacruzense i grał w nim w Campeonato Paulista. Z kolei w sezonie 2007 występował w São Caetano w Série B. W 2008 roku był piłkarzem Grêmio Catanduvense, a następnie trafił do Al-Nasr Dubaj ze Zjednoczonych Emiratów Arabskich.
W 2010 roku Marcelinho wrócił do Brazylii i został piłkarzem Mogi Mirim, w którym zadebiutował 16 stycznia 2010 w przegranym 1:5 wyjazdowym meczu z SE Palmeiras. Był to mecz rozegrany w ramach Campeonato Paulista.
W połowie 2010 roku Marcelinho przeszedł do Bragantino. Swój debiut w nim zaliczył 31 lipca 2010 w przegranym 0:2 domowym meczu z Ponte Preta. W Bragantino grał do lata 2011 roku.
Latem 2011 Marcelinho podpisał kontrakt z Łudogorcem Razgrad. 6 sierpnia 2011 zanotował w nim swój debiut w pierwszej lidze bułgarskiej w zremisowanym 0:0 domowym meczu z Łokomotiwem Płowdiw. W latach 2012-2020 dziewięciokrotnie z rzędu wywalczył tytuł mistrza Bułgarii. W 2012 i 2014 roku zdobył też Puchar Bułgarii, a także dwukrotnie wywalczył Superpuchar Bułgarii.
1 października 2017 roku w meczu przeciwko Beroe zdobył swoją 57. bramkę ligową, która pozwoliła mu zostać obcokrajowcem z największą liczbą bramek w historii ligi bułgarskiej. Wyprzedził on w tej klasyfikacji innego Brazylijczyka - Marquinhosa. Później rekord ten został pobity przez innego zawodnika Łudogorca - Claudiu Keșerü. 
W połowie roku 2019 został odsunięty od zespołu przez trenera Stojczo Stoewa, za liczne naruszenia regulaminu klubu. Do gry w pierwszej drużynie powrócił 18 sierpnia 2019 roku w meczu przeciwko Czernomore Warna, w którym oprócz asysty przy bramce otrzymał czerwoną kartkę na skutek dwóch napomnień.
28 czerwca 2020 roku Marcelinho ogłosił, że po 9 latach opuszcza Łudogorec, pomimo tego że chciał pozostać na kolejny sezon. Miesiąc później ogłoszono pozyskanie Marcelinho przez klub brazylijskiej Série B - EC Vitória.
Kariera reprezentacyjna.
W reprezentacji Bułgarii Marcelinho zadebiutował 25 marca 2016 roku w wygranym 1:0 towarzyskim meczu z Portugalią, rozegranym w Leirii. W 19. minucie tego meczu strzelił gola, a w 84. minucie został zmieniony przez Aleksandyra Tonewa.
Po objęciu stanowiska selekcjonera przez Petyra Chubczewa przestał być powoływany do kadry, ponieważ Chubczew uznał, że nie chce korzystać z naturalizowanych piłkarzy. W 2019 roku selekcjoner Krasimir Bałakow powołał Marcelinho na mecze eliminacji Mistrzostw Europy 2020.

</doc>
<doc id="3718439" url="https://pl.wikipedia.org/wiki?curid=3718439" title="Amunicja Dum-dum">
Amunicja Dum-dum



</doc>
<doc id="3718446" url="https://pl.wikipedia.org/wiki?curid=3718446" title="Lajos Szűcs (sztangista)">
Lajos Szűcs (sztangista)

Lajos Szűcs (ur. 13 lutego 1946 w Cinkocie, zm. 2 września 1999 w Miszkolcu) – węgierski sztangista, srebrny medalista olimpijski z Monachium.
Igrzyska w Monachium były jego pierwszym startem olimpijskim. Przegrał tam tylko z Zygmuntem Smalcerzem z Polski, a wyprzedził swego rodaka, Sándora Holczreitera (mistrza świata z 1970 r.). Zdobył jednocześnie srebrny medal mistrzostw świata. Na rozgrywanych cztery lata później igrzyskach w Montrealu nie został sklasyfikowany po tym, jak spalił trzy próby w podrzucie. Zdobył ponadto srebrny medal mistrzostw świata w Hawanie (1973), brązowy na mistrzostwach świata w Moskwie (1975) oraz pięć medali mistrzostw Europy: złoto w 1973, srebro w 1974 oraz brąz w latach 1972, 1975 i 1976.

</doc>
<doc id="3718456" url="https://pl.wikipedia.org/wiki?curid=3718456" title="Cerkiew Świętych Grzegorza i Zoe w Odessie">
Cerkiew Świętych Grzegorza i Zoe w Odessie

Cerkiew Świętych Grzegorza i Zoe – prawosławna cerkiew w Odessie przy ulicy Staroportofrankowskiej, w jurysdykcji eparchii odeskiej Ukraińskiego Kościoła Prawosławnego Patriarchatu Moskiewskiego.
Historia.
Cerkiew została zbudowana z inicjatywy przewodniczącego administracji miejskiej Odessy (ros. городской голова, gorodskoj gołowa), Greka Grigoriosa Maraslisa (w zapisie rosyjskim Grigorij Marazli, Григорий Маразли), z okazji setnej rocznicy powstania miasta. W szczególności do nowej świątyni uczęszczać mieli uczniowie i uczennice miejskiej szkoły sześcioklasowej i II gimnazjum żeńskiego, położonych przy ul. Staroportofrankowskiej – cerkiew zlokalizowano pomiędzy budynkami obydwu placówek. Autorem projektu obiektu był S. Landesman. Na patronów budowli wybrano świętych Grzegorza Teologa i męczennicę Zoe – patronów rodziców Grigorija Marazli. Położenie kamienia węgielnego pod budowę obiektu miało miejsce 9 sierpnia 1894, zaś jego poświęcenie – 16 marca 1896.
W nabożeństwach w cerkwi brali udział głównie uczennice i uczniowie. Aby ułatwić im dostęp do świątyni, miała ona, oprócz wejścia frontowego, także dwa boczne, wychodzące bezpośrednio na dziedzińce szkoły sześcioklasowej i gimnazjum. Jednocześnie w nabożeństwie mogło brać udział 450 osób. Od początku obiekt posiadał centralne ogrzewanie. Świątynia była czynna do lat 30. XX wieku, gdy władze radzieckie zamknęły ją. Została ponownie udostępniona wiernym podczas rumuńskiej okupacji Odessy w czasie II wojny światowej, podobnie jak kilka innych cerkwi w mieście. W 1961 świątynia została zamknięta po raz drugi i przez kolejne trzydzieści lat mieścił się w niej magazyn. W 1991 obiekt zwrócono Cerkwi prawosławnej, a następnie odrestaurowano.
Architektura.
Cerkiew została wzniesiona w stylu rosyjsko-bizantyjskim. Jest to świątynia jednoprzestrzenna, z jedną wieżą na elewacji frontowej. We wnętrzu znajduje się jednorzędowy ikonostas.

</doc>
<doc id="3718457" url="https://pl.wikipedia.org/wiki?curid=3718457" title="Pomorskie Zakłady Przemysłu Skórzanego „Kobra”">
Pomorskie Zakłady Przemysłu Skórzanego „Kobra”

Pomorskie Zakłady Przemysłu Skórzanego „Kobra” – byłe przedsiębiorstwo z siedzibą w Bydgoszczy produkujące obuwie, jedno z największych w Polsce, istniało do 1992 roku.
Charakterystyka.
Przedsiębiorstwo wytwarzało obuwie skórzane, głównie męskie i dla służb mundurowych oraz wykonywało usługi w zakresie produkcji i napraw wyrobów skórzanych.
Historia.
Okres pruski.
Historia fabryki sięga 1876 roku, kiedy Wiktor Weynerowski założył wytwórnię obuwia filcowego. Rodzinna firma rozwijała się w budynkach przy ul. św. Trójcy nabytych po byłej fabryce wyrobów opatrunkowych Byringa. Od 1891 firmę prowadził ojciec z synem Antonim Weynerowskim, zatrudniając kilkanaście osób. W 1906 właściciel zakupił działkę przy ul. Chocimskiej w Śródmieściu Bydgoszczy, gdzie wybudował nowoczesny kompleks fabryczny według projektu architekta Paula Sellnera. W 1912 do trzykondygnacyjnego budynku z zapleczem socjalnym i windą towarową przeniesiono całą produkcję przedsiębiorstwa i 300 pracowników. Po śmierci założyciela w 1917, firmę prowadził jego syn Antoni Weynerowski. Surowca do produkcji obuwia dostarczała m.in. istniejąca od 1845 Fabryka Skór Ludwiga Buchholza Spółka Akcyjna w Bydgoszczy, która należała do największych fabryk skór na wschód od Łaby.
Dwudziestolecie międzywojenne.
W latach 20. XX w. zatrudnienie sięgało 200 osób, a produkcja dzienna 200 par obuwia skórzanego, pilśniowego, sportowego i pantofli. Do produkcji obuwia używano skór m.in. z garbarni Buchholza w Bydgoszczy, a do eleganckiego obuwia sprowadzano skóry z Anglii, Francji i Holandii. O 1929 firmą zarządzali synowie Antoniego Weynerowskiego – Henryk (inżynier) i Witold (prawnik i ekonomista). W 1932 firmę przekształcono w spółkę akcyjną pod nazwą „LEO”, co nawiązywało do imion najstarszego syna (poległego w bitwie pod Verdun) oraz żony Antoniego Weynerowskiego. W okresie wielkiego kryzysu produkcję ograniczono o 70%, a zatrudnienie o 80%. Od 1934 fabryka odnotowała znaczny rozwój zaliczając się do największych w Polsce przedsiębiorstw obuwniczych. Zatrudnienie sezonowo wzrastało do 400 osób, we wszystkich większych miastach Polski otwarto sklepy firmowe, a marka obuwia „LEO” znana była na rynku europejskim za sprawą dużego eksportu wyrobów. Logo marki przedstawiało stylizowaną głowę lwa. W Warszawie założono filię fabryki produkującą buty wojskowe oraz zakupiono grunty pod Mielcem, gdzie planowano budowę nowego zakładu na terenie Centralnego Okręgu Przemysłowego. Buty „Leo” jakością i poziomem produkcji konkurowały w Europie Środkowej z czeską fabryką obuwia „Bata”.
Fabryka wchłonęła niektóre mniejsze wytwórnie obuwnicze, lecz w Bydgoszczy ponadto funkcjonowały: "Mechaniczna Fabryka Obuwia „Standard”" (ul. Dolina, 100 zatrudnionych) oraz "Fabryka Obuwia „Minerwa” Sigurski i Tucholski" (zał. 1922, ul. Chrobrego, 400 par butów dziennie).
Okres II wojny światowej.
Po wkroczeniu Niemców do Bydgoszczy, fabryka została przejęta przez władze okupacyjne, a następnie skonfiskowana. Nowym właścicielem został bydgoski Niemiec Walter Krause. Jak większość fabryk, jej produkcję przestawiono częściowo na potrzeby armii niemieckiej. Rodzina Weynerowskich uciekła z Bydgoszczy przed represjami hitlerowskimi. 25 października 1939 w Brześciu nad Bugiem zmarł Antoni Weynerowski, Witold wraz z rodziną przedostał się do Holandii, a Henryk spędził kilka miesięcy w areszcie gestapo, skąd został zwolniony dzięki protekcji swoich byłych pracowników Niemców.
Okres PRL.
Po wyzwoleniu Bydgoszczy fabryka przeszła pod zarząd państwowy, a następnie została znacjonalizowana. W skład przedsiębiorstwa włączono majątek byłej garbarni Buchholza, jednego z największych w Polsce producentów skór, a ponadto wiele drobnych zakładów prywatnych o rodowodzie przedwojennym. W skład wielozakładowego przedsiębiorstwa wchodziły fabryki branży skórzanej i obuwniczej z całego województwa bydgoskiego: garbarnie w: Bydgoszczy, we Włocławku, Rypinie, Chojnicach, Lidzbarku koło Działdowa oraz zakłady obuwnicze w Bydgoszczy („Leo”, „Minerwa”, „Junak”, „Helios”), Barcinie i Solcu Kujawskim. W 1948 zatrudnienie w przedsiębiorstwie (Pierwsza Państwowa Fabryka Skór) wynosiło 246 osób, a w 1954 – 1674 osób, w tym 1050 kobiet. W latach 50. przedsiębiorstwo włączono do Zjednoczenia Przemysłu Skórzanego w Łodzi. W 1956 rozbudowano zakład przy Chocimskiej. Przy zakładzie działała szkoła zawodowa i Technikum Skórzane przy ul. Garbary.
W latach 60. XX w. większość maszyn i urządzeń była przestarzała i nie pozwalała na wprowadzanie nowoczesnych technologii. Przedsiębiorstwo było deficytowe ekonomicznie, na co wpływ miały sztywno skalkulowane ceny zbytu, niegospodarność oraz rozbudowana baza pozaprodukcyjna.
W latach 1975–1980 podjęto na szerszą skalę modernizację parku maszynowego w zakładach w Bydgoszczy i Solcu Kujawskim, gdzie wprowadzono importowane taśmy montażowe. Rozpoczęto produkcję butów systemem klejonym oraz na spodach poliuretanowych. Nie udało się natomiast przeprowadzić budowy nowego zakładu obuwniczego, który miał zastąpić stare wyeksploatowane obiekty oraz zmodernizować garbarni w Bydgoszczy i Włocławku, które z uwagi na wyziewy i lokalizację w centrach miast były uciążliwe dla środowiska. W zakładach „Kobra” panowały trudne warunki pracy z powodu ciasnoty starych, przedwojennych budynków fabrycznych, zagęszczenia maszyn, słabej wentylacji, wyziewów klejów, hałasu. W celu poprawy sytuacji lokalowej w latach 70. obok budynku produkcyjnego przy ul. Kościuszki postawiono m.in. biurowiec oraz nową halę produkcyjną. Główne magazyny przedsiębiorstwa znajdowały się przy ul. Gdańskiej 102. Fabryka należała do najbardziej sfeminizowanych zakładów w Bydgoszczy.
Wysoką starannością wykonania charakteryzowały się produkty przeznaczane na eksport, które kilkakrotnie przechodziły kontrolę jakości. Natomiast obuwie dostarczane do handlu wewnętrznego zazwyczaj miało obniżone parametry jakościowe, ponieważ wytwarzano je z niższej jakości skór. W 1976 reklamacje dotyczyły 26–33% wyprodukowanego obuwia. W latach 70. doskonalono technologie produkcji, które wykorzystywały importowane surowce i półfabrykaty. Obuwie przeznaczone dla kontrahenta z RFN wytwarzano pod nadzorem inżynierów niemieckich. Mimo tego jedynie 22% partii produkcyjnej zdołało wypełnić zachodnioniemieckie normy jakościowe. Buty „Kobry” bez trudu sprzedawano w kraju, gdzie panowała tzw. gospodarka niedoboru. Marka zakładu była znana i ceniona w Polsce i krajach socjalistycznych. Buty chwalono za trwałość i design. Przed sklepem firmowym „Kobry” przy ul. Gdańskiej 62, gdzie sprzedawano m.in. tzw. odrzuty z eksportu, stały kolejki klientów nie tylko z Bydgoszczy.
W latach 70. i 80. produkowano głównie obuwie męskie w klasycznym wzornictwie. Fabryka produkowała ok. 13 tys. par butów dziennie, w tym 1600 par dla służb mundurowych (PKP, Państwowa Straż Pożarna, MO i ZOMO). Stałymi odbiorcami zagranicznymi był ZSRR oraz Wielka Brytania, do której w latach 70. wysyłano 53% produkcji z zakładu w Solcu Kujawskim. Mniejsze ilości obuwia wysyłano na eksport do RFN, Francji, Holandii, Afganistanu, Kuwejtu, Barbadosu, Angoli, Libii i Ghany. Obywatele PRL często wywozili obuwie „Kobry” za granicę (do ZSRR, na Węgry), gdzie w ramach handlu wymiennego uzyskiwano deficytowe w Polsce towary (złoto, kolorowe telewizory, swetry, zegarki elektroniczne itp.)
Upadek przedsiębiorstwa.
W 1991 r., w warunkach gospodarki rynkowej, konkurencji taniego obuwia z Dalekiego Wschodu i załamania eksportu do ZSRR, przedsiębiorstwo obciążone rozległą infrastrukturą i liczną załogą znalazło się w trudnej sytuacji ekonomicznej. Związki zawodowe nie chciały dopuścić do redukcji załogi, nie przeprowadzono komercjalizacji, ani prywatyzacji przedsiębiorstwa. W kwietniu 1992 ogłoszono upadłość PZPS „Kobra”, a 31 sierpnia przedsiębiorstwo zaprzestało działalności i zwolniło całą załogę. W 2006 r. PZPS „Kobra” została wykreślona z Krajowego Rejestru Sądowego.
We wrześniu 2012 roku, w 100. rocznicę powstania i 20. rocznicę upadku przedsiębiorstwa, z inicjatywy Towarzystwa Miłośników Miasta Bydgoszczy, nad bramą fabryki przy ul. Kościuszki 27 odsłonięto tablicę pamiątkową
Od 2013 roku grupa byłych pracowników zakładu zgromadziła eksponaty (narzędzia i urządzenia służące do produkcji obuwia, najróżniejsze pamiątki i dokumenty, elementy obuwnicze, formy, wykrojniki) i przekazała je do izby pamięci polskiego przemysłu skórzanego, która znajduje się na terenie byłego zakładu „Kobry” przy ul. Garbary (campus WSG).

</doc>
<doc id="3718458" url="https://pl.wikipedia.org/wiki?curid=3718458" title="Armin Hodžić">
Armin Hodžić

Armin Hodžić (ur. 17 listopada 1994 w Sarajewie) – bośniacki piłkarz grający na pozycji napastnika. Od 2018 jest zawodnikiem klubu Fehérvár FC.
Kariera piłkarska.
Swoją karierę piłkarską Hodžić rozpoczął juniorach klubu FK Željezničar z Sarajewa. W 2011 roku wyjechał do Liverpoolu, jednak nie zaliczył w nim debiutu w Premier League. W 2012 roku wypożyczono go do Željezničara, w którym spędził dwa lata. W barwach Željezničara zadebiutował 3 listopada 2012 w przegranych 0:1 derbach Sarajewa z FK Sarajevo. W sezonie 2012/2013 wywalczył z Željezničarem tytuł mistrza Bośni i Hercegowiny. W sezonie 2013/2014 z 14 golami został wicekrólem strzelców Premijer Ligi.
Latem 2014 roku Hodžić podpisał kontrakt z Dinamem Zagrzeb. 28 lutego 2015 zanotował w nim swój debiut w pierwszej lidze chorwackiej w wygranym 2:0 domowym meczu z RNK Split. W sezonach 2014/2015 i 2015/2016 dwukrotnie z rzędu wywalczył z Dinamem dublet - mistrzostwo oraz Puchar Chorwacji.
Kariera reprezentacyjna.
Hodžić grał w młodzieżowych reprezentacjach Bośni i Hercegowiny na różnych szczeblach wiekowych. W reprezentacji Bośni i Hercegowiny zadebiutował 29 maja 2016 roku w przegranym 1:3 towarzyskim meczu z Hiszpanią, rozegranym w Sankt Gallen. W 57. minucie został zmieniony przez Harisa Duljevicia.

</doc>
<doc id="3718460" url="https://pl.wikipedia.org/wiki?curid=3718460" title="Roman Fleszar">
Roman Fleszar

Roman Marek Fleszar (ur. 12 lipca 1966 w Tarnowie) – polski artysta malarz, pedagog, działacz na rzecz kultury i sztuki. Mąż Ewy Fleszar od 1991 r.
Debiutował w 1985 roku wystawą w Wojewódzkim Ośrodku Kultury w Tarnowie. Studiował w Państwowej Wyższej Szkole Sztuk Plastycznych w Poznaniu i Akademii Goetz-Dederian w Paryżu. Dyplom magisterski z malarstwa uzyskał w Poznaniu w 1992 r. Był stypendystą Ministerstwa Kultury i Sztuki w 1998 i 1999 r. oraz wieloletnim członkiem zarządu głównego ZPAP w Tarnowie. W 2016 r. obronił doktorat na Akademii Sztuk Pięknych w Krakowie. W 2018 r. otrzymał Stypendium Prezydenta Miasta Tarnowa.
Od 2017 r. tworzy muzykę elektroniczną pod pseudonimem "DROM 66".
Wziął udział w ponad 50 wystawach indywidualnych i ponad 70 wystawach, a jego obrazy znajdują się w kolekcjach muzeów i galerii w Polsce i za granicą. Realizował projekty artystyczne m.in. w Chinach i USA. Jest laureatem wielu nagród i wyróżnień.
Obecnie wykłada Rysunek Studyjny w Instytucie Sztuki Akademii Nauk Stosowanych w Tarnowie.
Życiorys.
Młodość.
Roman Fleszar urodził się 12 lipca 1966 roku w Tarnowie jako syn Andrzeja i Marii Fleszarów. Uczęszczał do Państwowego Liceum Sztuk Plastycznych w Tarnowie, gdzie uczył się malarstwa. Jeszcze jako licealista, w 1985 roku, zadebiutował wystawą w Wojewódzkim Ośrodku Kultury w Tarnowie. W następnym roku rozpoczął studia na Wydziale Malarstwa Państwowej Wyższej Szkoły Sztuk Plastycznych w Poznaniu. Tam też poznał Ewę Mikulską, swoją przyszłą żonę. W 1989 spędził jeden rok akademicki na Akademii Goetz-Dederian w Paryżu. Rok później w Paryżu odbyła się pierwsza zagraniczna wystawa w budynku poczty w Quartier de l'Ecole-Militaire. W 1992 roku w Poznaniu uzyskał dyplom magisterski z dziedziny malarstwa w pracowni prof. Jana Świtki.
Działalność artystyczna.
W 1992 r. wraz z żoną przeniósł się na stałe do Karwodrzy pod Tarnowem, gdzie od tej pory wspólnie prowadzą swoją pracownię artystyczną.
Od lat 90. wystawy jego prac organizowane są regularnie w wielu miejscach w Polsce, m.in. w Tarnowie, Krakowie, Rzeszowie, Lublinie oraz w Warszawie. Od roku 1997 wziął udział w 13 wystawach za granicą; w Słowenii, Belgii, USA, Francji, Rosji, Ukrainie, Irlandii, na Węgrzech, w Gruzji i w Szwajcarii.
W 2014 r. rozpoczął pracę doktorską o tytule „Przestrzenie Równoległe”, którą w lutym 2016 r. obronił na Akademii Sztuk Pięknych w Krakowie. W kolejnych latach odbywały się wspólne wystawy Romana i Ewy Fleszarów o tym samym tytule.
Spędził wiele lat życia w Stanach Zjednoczonych, gdzie, we współpracy z międzynarodowymi zespołami malarzy, zajmował się sztuką sakralną, m.in. w katedrze św. Jakuba w Orlando czy w bazylice św. Antoniego w Beaumont w stanie Teksas. Zaprojektował również wiele kościołów.
W 2015 roku spędził w sumie 6 miesięcy w Chinach, w miejscowości Yantai, w prowincji Szantung, pracując nad polichromiami w prywatnej rezydencji pałacowej, Szkockim Zamku w winnicy Treaty Port.
Twórczość.
Malarstwo.
Uprawia malarstwo sztalugowe, rysunek, pastel oraz realizacje sakralne, a sam został opisany jako "swobodnie poruszający się we wszystkich malarskich technikach".
Twórczość malarska Romana Fleszara to w dużej mierze malarstwo figuratywne, pejzaże, portrety, sceny rodzajowe, a także dzieła abstrakcyjne lub z jej elementami. W najbardziej charakterystycznych dziełach, przestrzeń obrazu można podzielić często na trzy główne elementy składowe; postać ludzką lub zwierzęcą, figury geometryczne i struktury ekspresyjne nawiązujące m.in. do świata przyrody. W recenzjach jego dzieł często wspominany jest motyw tajemniczości i niejednoznacznej symboliki.
Krytycy zwracają często uwagę na relację między malarstwem Romana a rzeźbą Ewy Fleszar, wskazując na wyraźny dialog pomiędzy tymi dwoma gatunkami sztuki.
Sam mówiąc o swojej twórczości, Artysta wskazuje na inspiracje światem natury oraz człowiekiem. Natura w obrazach Fleszara to w jego oczach "„zestaw form nieograniczonych w swojej wielkości (kosmos, wszechświat, itd.) i nieograniczonych w swojej małości (komórka, atom, itd.) - niewidzialnych dla oka.”". Usiłuje łączyć jej stronę realną i namacalną z tym, co może być wytworem wyobraźni. Człowiek, słowami Fleszara, to "„najbardziej tajemnicza cząstka Natury (w sensie biologicznym) i jej użytkownik - w sensie kulturowym"”.
Muzyka elektroniczna.
W 2017 r. Roman Fleszar rozpoczął działalność muzyczną pod pseudonimem "DROM 66", debiutując płytą "„Polish Electronic Music – Sounds of Imagination”". Wziął udział w nagraniu szeregu płyt zbiorowych, współpracując m.in. z muzykami Blindmachine czy JDan Project. W 2022 roku ukazała się pierwsza płyta solowa pod tytułem "„Graviter”".
Tworzy syntezatorową muzykę elektroniczną.

</doc>
<doc id="3718471" url="https://pl.wikipedia.org/wiki?curid=3718471" title="Deputowani do Reichstagu V kadencji (1881–1884)">
Deputowani do Reichstagu V kadencji (1881–1884)

Deputowani do Reichstagu V kadencji (1881–1884) – deputowani do Reichstagu V kadencji wybrani 27 października 1881 roku.
Przewodniczący senior Reichstagu
Przewodniczący Reichstagu
Wiceprzewodniczący Reichstagu
Linki zewnętrzne.
Heinrich Best: "Datenbank der Abgeordneten der Reichstage des Kaiserreichs 1867/71 bis 1918" (BIORAB – Kaiserreichs)

</doc>
<doc id="3718473" url="https://pl.wikipedia.org/wiki?curid=3718473" title="György Horvath">
György Horvath



</doc>
<doc id="3718474" url="https://pl.wikipedia.org/wiki?curid=3718474" title="György Horváth (sztangista)">
György Horváth (sztangista)

György Horváth (ur. 21 grudnia 1943 w Budapeszcie, zm. 17 października 1988 tamże) – węgierski sztangista, brązowy medalista olimpijski i dwukrotny medalista mistrzostw świata.
Kariera.
Pierwszy sukces w karierze osiągnął w 1970 roku, kiedy zdobył srebrny medal w wadze lekkociężkiej podczas mistrzostw Europy w Szombathely. Na rozgrywanych rok później mistrzostwach świata w Limie zajął trzecie miejsce, przegrywając tylko z Borisem Pawłowem z ZSRR i Finem Kaarlo Kangasniemim. Trzecie miejsce zajął również na igrzyskach olimpijskich w Monachium w 1972 roku, tym razem ulegając Leifowi Jensenowi z Norwegii i Polakowi Norbertowi Ozimkowi. Zdobył jednocześnie brązowy medal mistrzostw świata. Był to jego jedyny występ olimpijski. Zdobył również srebrny medal na mistrzostwach Europy w Sofii.

</doc>
<doc id="3718476" url="https://pl.wikipedia.org/wiki?curid=3718476" title="Centrum Dialogu im. Juliusza Mieroszewskiego">
Centrum Dialogu im. Juliusza Mieroszewskiego

Centrum Dialogu im. Juliusza Mieroszewskiego (wcześniej Centrum Polsko-Rosyjskiego Dialogu i Porozumienia) – państwowa osoba prawna, powołana z mocy ustawy, nadzorowana przez Ministerstwo Kultury i Dziedzictwa Narodowego. Misja Centrum skierowana jest do Polaków i do narodu ukraińskiego, gruzińskiego, mołdawskiego, białoruskiego i rosyjskiego.
O patronie.
W 2022 patronem instytucji został pisarz, dziennikarz Juliusz Mieroszewski (1906–1976).

</doc>
<doc id="3718477" url="https://pl.wikipedia.org/wiki?curid=3718477" title="Mallorca Open">
Mallorca Open

Mallorca Open – żeński turniej tenisowy kategorii WTA International Series zaliczany do cyklu WTA Tour, rozgrywany na trawiastych kortach w hiszpańskiej Majorce w latach 2016–2019.

</doc>
<doc id="3718479" url="https://pl.wikipedia.org/wiki?curid=3718479" title="Naboidea">
Naboidea

Naboidea – nadrodzina pluskwiaków z podrzędu różnoskrzydłych i infrarzędu Cimicomorpha.
Schuh i Štys zaliczyli tu w 1991 dwie rodziny:
Taką systematykę podają także "True Bugs of the World" i "Paraneoptera Species File".
Wyniki morfologicznych i molekularnych badań filogenetycznych opublikowane przez Schuha i innych w 2009 wskazują na monofiletyzm kladu obejmującego obok wymienionych rodzin także Joppeicidae i jego pozycję siostrzaną względem Cimicoidea. Badania molekularne nie objęły Velocipedidae, które przez Kerzhnera i Cobbena były wręcz umieszczane wewnątrz zażartkowatych, natomiast jedna z przeprowadzonych analiz morfologicznych umieszcza klad Velocipedidae+Curaliidae w obrębie Nabidae "sensu lato".

</doc>
<doc id="3718482" url="https://pl.wikipedia.org/wiki?curid=3718482" title="Fortunata i Jacinta">
Fortunata i Jacinta

Fortunata i Jacinta (hiszp. "Fortunata y Jacinta") – hiszpański serial z 1980 roku.

</doc>
<doc id="3718483" url="https://pl.wikipedia.org/wiki?curid=3718483" title="Krzysztof Wiak">
Krzysztof Wiak

Krzysztof Andrzej Wiak (ur. 31 października 1969 w Puławach) – polski prawnik, doktor habilitowany nauk prawnych, specjalista w zakresie prawa karnego, profesor nadzwyczajny Wydziału Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II, dziekan tego wydziału w latach 2016–2018.
Życiorys.
W 1996 uzyskał tytuł zawodowy magistra po obronie pracy dyplomowej pt. "Prawnokarne środki zwalczania terroryzmu" napisanej pod kierunkiem Alicji Grześkowiak. W 2000 otrzymał stopień naukowy doktora na podstawie rozprawy pt. "Przemiany polskiego prawa karnego w zakresie ochrony dziecka poczętego" również napisanej pod kierunkiem dr hab. Alicji Grześkowiak.
W 2010 na podstawie dorobku naukowego oraz rozprawy pt. "Prawnokarne środki przeciwdziałania terroryzmowi" uzyskał na Wydziale Prawa, Prawa Kanonicznego i Administracji KUL stopień doktora habilitowanego nauk prawnych w zakresie prawa, specjalność: prawo karne.
Od października 2010 jest kierownikiem Katedry Prawa Karnego KUL. W 2012 został prodziekanem do spraw studenckich tego Wydziału. 1 września 2016 objął stanowisko dziekana WPPKiA KUL.
Został członkiem rady naukowej Instytutu na rzecz Kultury Prawnej Ordo Iuris, konsultantem rady naukowej Konferencji Episkopatu Polski, współpracownikiem Papieskiej Akademii Życia i Rzecznika Praw Dziecka.
W 2018 w trakcie kryzysu wokół Sądu Najwyższego w Polsce zgłosił swoją kandydaturę na sędziego Sądu Najwyższego. 10 października 2018 prezydent Andrzej Duda powołał go do pełnienia urzędu sędziego Sądu Najwyższego w Izbie Kontroli Nadzwyczajnej i Spraw Publicznych.
Pod koniec 2018 złożył rezygnację z funkcji dziekana Wydziału Prawa, Prawa Kanonicznego i Administracji KUL.
29 października 2019 przewodniczył trzyosobowemu składowi Sądu Najwyższego podczas rozpatrywania protestu Pełnomocnika Wyborczego Prawa i Sprawiedliwości przeciwko ważności wyborów do Senatu Rzeczypospolitej Polskiej w okręgu wyborczym nr 75. Po rozpoznaniu sprawy na posiedzeniu niejawnym w Izbie Kontroli Nadzwyczajnej i Spraw Publicznych trzyosobowy skład izby postanowił pozostawić protest bez dalszego biegu.
15 października 2022 został nominowany na członka zwyczajnego Papieskiej Akademii Pro Vita.

</doc>
<doc id="3718495" url="https://pl.wikipedia.org/wiki?curid=3718495" title="Nowy kolos (sonet)">
Nowy kolos (sonet)

Nowy kolos () – wiersz Emmy Lazarus napisany w 1883 roku. Jest to jeden z najbardziej znanych amerykańskich sonetów.
Treść.
Sonet, który swoim tytułem nawiązuje do Kolosa rodyjskiego, jednego z siedmiu cudów świata starożytnego, poświęcony został nowojorskiej Statui Wolności. Poetka personifikuje posąg, wkładając w usta przedstawionej kobiety swoje własne credo. Sformułowania Lazarus kojarzą się z ewangelicznym wersetem Przyjdźcie do Mnie wszyscy, którzy utrudzeni i obciążeni jesteście, a Ja was pokrzepię.
W 1903, za sprawą przyjaciółki poetki, Georginy Schuyler, tekst sonetu został umieszczony na spiżowej tablicy na cokole Statui Wolności, stając się integralną częścią tego monumentu.
Forma.
Wiersz jest kanonicznym sonetem włoskim, napisanym pentametrem jambicznym i rymowanym według najbardziej klasycznego wzoru czterorymowego: abba abba cdc dcd. W utworze można zauważyć również liczne aliteracje, na przykład world-wide welcome. Ten sam schemat rymów występuje na przykład w "Stepach akermańskich" Adama Mickiewicza. W literaturze anglojęzycznej włoski schemat rymowania sonetu stosował John Milton. Po nim tę odmianę sonetu wykorzystywali między innymi William Wordsworth ("Composed upon Westminster Bridge, September 3, 1802") i Elizabeth Barrett Browning ("How Do I Love Thee?") z Sonetów z portugalskiego.
Opinia krytyki.
Kamila Sławińska tak pisała o poetce i jej utworze: "Ta dama zdołała zawrzeć w zaledwie czternastu linijkach najbardziej uwodzicielski i nieśmiertelny mit Ameryki: obietnicę nowej ojczyzny". Niezależnie od wartości artystycznej, utwór miał i ma nadal duże znaczenie dla kształtowania amerykańskiej świadomości narodowej. 
Użycie w polityce.
Cytat z wiersza ("Give me your tired, your poor") stał się sloganem politycznym po ogłoszeniu przez nową administrację amerykańską ograniczeń we wjeździe do Stanów Zjednoczonych osób z krajów uznanych za zagrożenie. Pojawił się wtedy na transparentach noszonych przez protestujących. W Polsce jako motto swojej książki o dyskursie imigracyjnym w prasie amerykańskiej na przełomie XIX i XX wieku wiersz Emmy Lazarus wykorzystał politolog Krzysztof Wasilewski.
Przekład.
Wiersz przełożył na język polski, jako "Nowy kolos rodyjski", Wiktor J. Darasz
Na język czeski wiersz przełożył Václav ZJ Pinkava.

</doc>
<doc id="3718501" url="https://pl.wikipedia.org/wiki?curid=3718501" title="Tony Grealish">
Tony Grealish

 
Anthony Patrick "Tony" Grealish (ur. 21 września 1956 w Londynie, zm. 23 kwietnia 2013 w Ilfracombe) – irlandzki piłkarz występujący na pozycji pomocnika.
Kariera klubowa.
Grealish karierę rozpoczynał w 1974 roku w zespole Leyton Orient z Division Two. Występował tam przez pięć sezonów, a w potem przez kolejne dwa w innym zespole Division Two, Luton Town. W 1981 roku przeszedł do Brighton &amp; Hove Albion z Division One. W lidze tej zadebiutował 29 sierpnia 1981 w zremisowanym 1:1 meczu z West Hamem. W sezonie 1982/1983 spadł z Brighton do Division Two.
W 1984 roku Grealish odszedł do West Bromwich Albion, grającego w Division One. Pierwsze ligowe spotkanie w jego barwach rozegrał 17 marca 1984 przeciwko Tottenhamowi (1:0). Graczem WBA był do końca sezonu 1985/1986, a po jego spadku do Division Two, przeniósł się do Manchesteru City z Division One. Tam spędził sezon 1986/1987.
W kolejnych latach Grealish grał jeszcze w Rotherham United (Division Three), Walsall (Division Four) oraz Bromsgrove Rovers (Conference National). W 1995 roku zakończył karierę.
Kariera reprezentacyjna.
W reprezentacji Irlandii Grealish zadebiutował 24 marca 1976 w wygranym 3:0 towarzyskim meczu z Norwegią. 24 maja 1978 w zremisowanym 3:3 pojedynku eliminacji Mistrzostw Europy 1980 z Danią strzelił swojego pierwszego gola w kadrze. W latach 1976-1985 w drużynie narodowej rozegrał 45 spotkań i zdobył 8 bramek.

</doc>
<doc id="3718504" url="https://pl.wikipedia.org/wiki?curid=3718504" title="Milan Đurić">
Milan Đurić



</doc>
<doc id="3718505" url="https://pl.wikipedia.org/wiki?curid=3718505" title="Szymon Wichmann">
Szymon Wichmann

Szymon Wichmann, niem. "Simon Wichmann" (ur. w 1581 w Braniewie, zm. 9 maja 1638) – wieloletni i zasłużony burmistrz Starego Miasta Braniewa w XVII wieku.
Życiorys.
Pochodził z bogatej i szanowanej rodziny mieszczan braniewskich. Podczas wojny polsko-szwedzkiej 1626-1635 w dniu 10.07.1626 r. burmistrz Wichmann na czele kilkuset zbrojnych usiłował obronić miasto przed 4 tysiącami szwedzkich żołnierzy, w tej nierównej walce został ranny. Ostatecznie poddał Braniewo królowi Gustawowi Adolfowi. Następuje rabunek dóbr, m.in. wywiezione zostają wspaniałe zbiory biblioteki kolegium jezuickiego zawierające 1353 książki i rękopisy. Podczas trwającej ponad 9 lat szwedzkiej okupacji to na nim spoczywa ciężar utrzymania licznego szwedzkiego garnizonu (1300 żołnierzy).
Postawę miasta i burmistrza tak wyróżniającą się na tle innych miast wkrótce docenia sam król Władysław IV. Podczas swojej wizyty w Braniewie w lutym 1636 r. w sposób szczególny wyróżnia burmistrza Szymona Wichmanna tytułem patrycjusza i gmerkiem rodowym (rodzaj herbu). Tytuły te otrzymuje kilkunastu braniewian, a miasto nowy herb oraz przywilej używania czerwonego laku na pismach, co było zastrzeżone tylko dla szlachty. Specjalny szacunek dla Szymona Wichmanna okazany został za jego postawę podczas obrony miasta przed Szwedami w lipcu 1626 r., gdy odniósł on rany oraz ze względu na jego wysiłki w celu zaoszczędzenia miastu kontrybucji i represji. Trudy szwedzkiej okupacji dały się na tyle we znaki Wichmannowi, że wkrótce przedwcześnie umiera w dniu 9.05.1638 r. Został z honorami pochowany w kościele św. Katarzyny (obecnie bazylika św. Katarzyny Aleksandryjskiej w Braniewie) i przez potomnych jest nazwanym „"największym burmistrzem w dziejach Braniewa"”.

</doc>
<doc id="3718506" url="https://pl.wikipedia.org/wiki?curid=3718506" title="FRELIMO">
FRELIMO



</doc>
<doc id="3718509" url="https://pl.wikipedia.org/wiki?curid=3718509" title="Denisowianie">
Denisowianie



</doc>
<doc id="3718511" url="https://pl.wikipedia.org/wiki?curid=3718511" title="Denisowiańczycy">
Denisowiańczycy



</doc>
<doc id="3718512" url="https://pl.wikipedia.org/wiki?curid=3718512" title="Denisowiańczyk">
Denisowiańczyk



</doc>
<doc id="3718518" url="https://pl.wikipedia.org/wiki?curid=3718518" title="Józef (Naniescu)">
Józef (Naniescu)

Józef, imię świeckie Ioan Naniescu (ur. 1820 w Răzălăii, zm. 26 stycznia 1902 w Jassach) – rumuński biskup prawosławny, w latach 1875–1902 metropolita Mołdawii.
Życiorys.
Był synem prawosławnego kapłana Ananii Mihalache i jego małżonki Teodosii. W wieku dwóch lat stracił ojca, po czym był wychowywany przez matkę, następnie w wieku jedenastu lat oddany do monasteru św. Spirydona w Jassach, skąd przeniósł się razem z krewnym, hierodiakonem Teofilem, do monasteru św. Samuela Proroka w Fokszanach. Wieczyste śluby mnisze złożył 23 listopada 1835 w tym właśnie klasztorze, na ręce biskupa Buzău Cezarego. W latach 1836–1840 uczył się w seminarium duchownym w Buzău, następnie w latach 1840–1847 w kolegium św. Sawy w Bukareszcie. Dwa lata po ukończeniu nauki powierzono mu godność przełożonego, ihumena monasterów Şerbăneşti-Morunglavu oraz Găiseni, chociaż dopiero w 1850 został wyświęcony na hieromnicha. Godność archimandryty otrzymał w 1860. Przez kolejne trzynaście lat był związany z Bukaresztem, gdzie był od 1860 do 1863 administratorem monasteru Sărindar, a następnie pracował jako nauczyciel religii w gimnazjum im. Gheorghe Lazăra (1864–1866), liceum im. Mateusza Basaraba (1866–1873), Szkoły Normalnej im. Karola I (1867–1873), a od 1870 do 1871 także jako dyrektor seminarium duchownego.
23 kwietnia 1872 został wyświęcony na biskupa miryjskiego, wikariusza archieparchii bukaresztańskiej, zaś w styczniu 1873 powierzono mu katedrę Argeş. Już dwa lata później został przeniesiony na urząd metropolii Mołdawii i Bukowiny, który sprawował do śmierci w 1902. W Jassach, gdzie rezydował jako metropolita mołdawski, ukończył budowę monumentalnego soboru katedralnego św. Paraskiewy, Spotkania Pańskiego i św. Jerzego, zainicjowaną przez metropolitę mołdawskiego Beniamina. Metropolita Józef w asyście 12 biskupów i w obecności króla Rumunii Karola z małżonką Elżbietą dokonał również konsekracji świątyni, co miało miejsce 23 kwietnia 1887. Polecił ponadto przenieść do nowego soboru relikwie św. Paraskiewy, od XVII w. znajdujące się w sąsiednim monasterze Trzech Świętych Hierarchów w Jassach. 
Metropolita Józef przeniósł do Jass i rozlokował w budynku rezydencji metropolitalnej seminarium duchowne działające dotąd w monasterze Socola. W latach 1883–1887 na jego polecenie wydawane było pismo "Revista Teologică." W 1888 został wybrany na członka honorowego Akademii Rumuńskiej. Był posiadaczem biblioteki liczącej ponad 10 tys. tomów, którą następnie przekazał właśnie Akademii. Szczególnie interesował się liturgiką i muzyką cerkiewną, gromadził manuskrypty z jej zapisami. Zajmował się również działalnością dobroczynną i charytatywną, założył towarzystwo udzielające pomocy sierotom i wdowom po duchownych prawosławnych, wspierał ubogich uczniów i studentów. 
Zmarł w opinii świętości. Został pochowany w sąsiedztwie soboru katedralnego w Jassach.

</doc>
<doc id="3718531" url="https://pl.wikipedia.org/wiki?curid=3718531" title="RENAMO">
RENAMO



</doc>
<doc id="3718541" url="https://pl.wikipedia.org/wiki?curid=3718541" title="Milan Đurić (ur. 1990)">
Milan Đurić (ur. 1990)

Milan Đurić (ur. 22 maja 1990 w Tuzli) – bośniacki piłkarz występujący na pozycji napastnika we włoskim klubie Hellas Werona. 
Kariera piłkarska.
Swoją karierę piłkarską Đurić rozpoczął we Włoszech, w juniorach takich klubów jak: Vis Pesaro 1898, San Marino Calcio i AC Cesena. W 2007 roku awansował do pierwszego zespołu tego ostatniego i w sezonie 2007/2008 zadebiutował w nim w Serie B. W swoim debiutanckim sezonie spadł z Ceseną do Serie C1, ale w sezonie 2008/2009 powrócił z nią do Serie B. Natomiast w sezonie 2009/2010 wywalczył z Ceseną wicemistrzostwo Serie B i awans do Serie A.
Latem 2010 roku Đurić trafił na wypożyczenie do Ascoli Calcio, w którym zadebiutował 15 września 2010 w wygranym 2:0 domowym meczu z UC AlbinoLeffe. W Ascoli grał do stycznia 2011.
W styczniu 2011 roku Đurić został wypożyczony do FC Crotone, w którym występował przez półtora roku. Swój pierwszy mecz w Crotone rozegrał 12 lutego 2011 przeciwko AlbinoLeffe (0:1). Latem 2012 wypożyczono go do grającego w Serie C1, US Cremonese. Grał w nim w sezonie 2012/2013.
Latem 2013 roku Đurić został wypożyczony z Ceseny do Trapani Calcio, w którym swój debiut zaliczył 24 sierpnia 2013 w zwycięskim 2:0 wyjazdowym meczu z Padovą. W Trapani grał do końca 2013 roku.
Na początku 2014 roku Đuricia wypożyczono do AS Cittadella, w którym zadebiutował 22 marca 2014 w zwycięskim 4:0 wyjazdowym spotkaniu z Padovą. Larem 2014 Đurić wrócił do Ceseny.
Kariera reprezentacyjna.
W reprezentacji Bośni i Hercegowiny Đurić zadebiutował 28 marca 2015 roku w wygranym 3:0 meczu eliminacji do Euro 2016 z Andorą, rozegranym w Andorze, gdy 67. minucie zmienił Vedada Ibiševicia.

</doc>
<doc id="3718546" url="https://pl.wikipedia.org/wiki?curid=3718546" title="Aleksander Stankiewicz">
Aleksander Stankiewicz

Aleksander Stankiewicz (ur. 5 stycznia 1941 we Lwowie) – polski pływak, mistrz Polski, specjalista stylu stylu motylkowego.
Kariera sportowa.
Był zawodnikiem Ślęzy Wrocław (1954–1960 i 1962–1967) i Śląska Wrocław (1961–1962). Na basenie 50-metrowym zdobył indywidualnie 11 złotych medali mistrzostw Polski (na dystansie 100 m stylem motylkowym: 1960, 1961, 1962, 1963, 1964, 1965, na dystansie 200 m stylem motylkowym: 1961, 1962, 1963, 1964, 1965), jeden tytuł wicemistrzowski (100 m stylem motylkowym w 1959) i trzy brązowe medale mistrzostw Polski (200 m stylem motylkowym: 1959, 1960, 1967). Był też mistrzem Polski w sztafecie 4 x 100 m stylem zmiennym (1963), 4 x 200 m stylem dowolnym (1965), wicemistrzem Polski w sztafecie 4 x 100 m stylem dowolnym (1965), wicemistrzem Polski w sztafecie 4 x 100 m stylem zmiennym (1965). Sześciokrotnie zdobywał złote medale na zimowych mistrzostwach Polski (100 m stylem motylkowym: 1961, 1964, 1965, 1966, 200 m stylem motylkowym: 1964, 1965).
W latach 1960–1965 sześciokrotnie bił rekord Polski na basenie 50-metrowym, na dystansie 100 m stylem motylkowym (do wyniku 1:01,9 w dniu 23 sierpnia 1965), w latach 1961–1965 również sześciokrotnie bił rekord Polski na basenie 50-metrowym na dystansie 200 m stylem motylkowym (do wyniku 2:20,2 w dniu 21 lipca 1965). Był też rekordzistą Polski w sztafecie 4 x 100 m stylem zmiennym.

</doc>
<doc id="3718548" url="https://pl.wikipedia.org/wiki?curid=3718548" title="Kineococcus radiotolerans">
Kineococcus radiotolerans

Kineococcus radiotolerans – opisana w 2002, Gram-dodatnia, tlenowa, oksydazo-ujemna i urzęsiona (polarnie) bakteria klasyfikowana do typu "Actinobacteria" (promieniowce). Cechuje się opornością na promieniowanie i odwodnienie (dehydratację). Komórki mają morfologię ziarniaków, a ich średnica wynosi 1–1,5 μm. Bakteria ta wytwarza pomarańczowy barwnik (prawdopodobnie karotenoidowy). Na podłożu stałym tworzy okrągłe kolonie o szorstkich brzegach. "K. radiotolerans" rośnie w temperaturze 11–41 °C i toleruje stężenie chlorku sodu do 5% (halotolerancyjność). Wykazuje wzrost również w warunkach wysokiego stężenia metali i kationów alkalicznych. Promieniowiec ten przeżywa dawkę promieniowania 20 kGy. Genom "K. radiotolerans" obejmuje liniowy chromosomom (4,76 Mpz), liniowy plazmid (0,18 Mpz) oraz kolisty plazmid (12,92 kpz). Zawartość par GC w DNA wynosi 74,2%. Mechanizmy oporności na promieniowanie tej bakterii są mało poznane. W komórce występuje wyższe stężenie manganu w stosunku do stężenia żelaza. Takie zjawisko zaobserwowano również u innych drobnoustrojów radiotolerancyjnych. W genomie "K. radiotolerans" występuje dużo kopii genów kodujących enzymy chroniące przed ROS (np. katalazy, peroksydazy) oraz kodujących system naprawy NER ("nucleotide excision repair"). W genomie prawdopodobnie nie występuje typowy mechanizm naprawy źle sparowanych zasad w DNA ("mismatch repair"). Przypuszczalnie jest to rekompensowane obecnością polimerazy DNA o zwiększonej wierności replikacji DNA i zdolności do naprawy własnych błędów. Szczep SRS30216 T tego gatunku wyizolowano z wysoce radioaktywnych odpadów w Savannah River Site w USA (Karolina Południowa).

</doc>
<doc id="3718552" url="https://pl.wikipedia.org/wiki?curid=3718552" title="Entropia splątania">
Entropia splątania



</doc>
<doc id="3718555" url="https://pl.wikipedia.org/wiki?curid=3718555" title="Tomáš Vestenický">
Tomáš Vestenický

Tomáš Vestenický (ur. 6 kwietnia 1996 w Topolczanach) – słowacki piłkarz występujący na pozycji napastnika w klubie FC ViOn Zlaté Moravce. Były młodzieżowy reprezentant Słowacji.
Kariera sportowa.
Wychowanek FC Nitra. W lutym 2014 trafił do AS Roma. W sierpniu 2015 został wypożyczony do Modena FC, a w styczniu 2016 wrócił do Romy. Miesiąc później trafił na wypożyczenie do Cracovii, a w czerwcu 2016 został wykupiony przez ten klub.

</doc>
<doc id="3718559" url="https://pl.wikipedia.org/wiki?curid=3718559" title="Kasper Hochfeder">
Kasper Hochfeder

Kasper Hochfeder (ur. XV w., zm. XVI w.) – niemiecki drukarz działający w Krakowie od około 1503 do około 1509.
Kasper Hochfeder urodził się w Bawarii. W latach 1491–1498 był drukarzem w Norymberdze, zaś w latach 1498–1501(?) w Metzu, gdzie drukował książki na zamówienie Jana Hallera (m.in. "Questiones de anima" Jana z Głogowa).
Prawdopodobnie przed 1503 przeniósł się do Krakowa, gdzie w latach 1503–1505 prowadził własną drukarnię w domu Hallera (pierwsza stała drukarnia na terenie ówczesnej Polski). Wykonywał głównie nakłady Hallera, ale tłoczył też własne druki. Wydrukował wtedy 30–32 książki, głównie podręczniki uniwersyteckie sztuk wyzwolonych oraz księgi liturgiczne. Jednak tylko dwanaście z nich jest sygnowanych jego nazwiskiem. Hochfederowi przypisywany jest druk mszału "Missale Vratislaviense" z 1505, ale możliwe, że został wydrukowany już po przejęciu drukarni przez Hallera.
We wrześniu 1505 drukarnię Hochfedera przejął Haller. Hochfeder pracował w niej do 1508 lub 1509 jako kierownik techniczny. Następnie powrócił do Metzu, gdzie prowadził drukarnię do 1517.
Wśród badaczy dyskusyjna jest kwestia samodzielności Hochfedera. Cześć badaczy uważa, że był niezależnym drukarzem, posiadającym własną w pełni urządzoną oficynę, którą następnie przekazał Hallerowi. Jednak inni badacze uważają, że Haller posiadł wiedzę drukarską oraz posiadał zasób typograficzny już przed 1500, zaś Hochfeder tylko do niego dołączył.

</doc>
<doc id="3718561" url="https://pl.wikipedia.org/wiki?curid=3718561" title="Średniowieczne polskie pieśni pasyjne">
Średniowieczne polskie pieśni pasyjne

Średniowieczne polskie pieśni pasyjne – zbiór pieśni religijnych w języku polskim, przeznaczonych na okres Wielkiego Postu, pochodzących z okresu średniowiecza (do około roku 1500). Zachowane utwory zebrano i opracowano w publikacji "Polskie pieśni pasyjne. Średniowiecze i wiek XVI", wydanej w 1977 roku, zawierającej komplet tekstów i zapisów nutowych z tego okresu.
Opracowania.
Opracowanie "Polskie pieśni pasyjne. Średniowiecze i wiek XVI", będące cennym uzupełnieniem wciąż aktualnej spuścizny Aleksandra Brücknera, M. Bobowskiego, Józefa Surzyńskiego oraz innych dawnych badaczy, odznacza się nowoczesnym i przystępnym warsztatem językoznawczym i przede wszystkim stanowi materiał źródłowy do różnorakich opracowań. Sami autorzy tak rozumieli rolę tej publikacji, pisząc we "Wstępie": „Po zebraniu możliwie pełnego materiału z bibliotek i archiwów polskich oraz obcych powstaje konieczność przeprowadzenia gruntownych badań porównawczych niemal nad każdą pieśnią”, wyżej zaś: „wyczerpująca monografia polskiej pieśni religijnej może powstać wyłącznie przy ścisłej współpracy specjalistów wielu dyscyplin: historyka literatury, językoznawcy, wersologa, etnografa, muzykologa”. Nie wymieniono jednak teologa, biblisty i liturgisty.
Spełnieniem tych postulatów, zarówno w warstwie muzykologicznej, jak teologicznej, jest monografia z 2011 roku, "Polskie pieśni pasyjne epoki średniowiecza i XVI wieku", którą sporządził prof. Benedykt Odya, obecnie prorektor Uniwersytetu Kazimierza Wielkiego w Bydgoszczy, dyrygent i muzyk współpracujący z Filharmonią Pomorską im. Ignacego Jana Paderewskiego w Bydgoszczy i Toruńską Orkiestrą Symfoniczną, interesujący się również chrześcijaństwem i filozofią. Praca ta, zdaniem recenzenta wydawnictwa, „przywraca do życia polskie pieśni pasyjne epoki średniowiecza, prezentuje bogaty materiał merytoryczny oraz emanuje uduchowieniem, wzniosłością i pietyzmem. Przeznaczona dla miłośników muzyki dawnej, dyrygentów oraz studentów. Książka jest opisem treści muzycznych i słownych oraz momentów i aspektów, mających istotny wpływ na interpretację i wykonawstwo wybranych pieśni pasyjnych, których układ został oparty na podstawowej w średniowieczu praktyce duchowej życia chrześcijańskiego – "Lectio Divina"”.
Zestaw pieśni.
Zestaw pieśni pasyjnych w języku polskim, pochodzących ze średniowiecza, zawarty w książce "Polskie pieśni pasyjne. Średniowiecze i wiek XVI", składa się z trzynastu utworów wraz z wariantami. Późniejsza publikacja z 1980 roku, "Średniowieczna religijna pieśń polska", za średniowieczne uznaje jeszcze cztery, wśród nich dwie bez głębszego uzasadnienia:
Treść teologiczna.
Pieśni i ich warianty opracowano w tabelce, w której rozebrano je według zdań. Łącznie z uwzględnionymi dalszymi dwoma utworami z tej drugiej publikacji, składają się one z 568 zdań.
Poszczególne zdania podzielić można na: opis Męki zawarty w Ewangeliach, nawiązania do innych fragmentów Pisma Świętego i Tradycji, zachęta do rozważań, modlitwy i prawdy teologiczne. Zasadniczy trzon stanowi Ewangelia, "Passio Domini nostri Jesu Christi". Większość utworów wylicza poszczególne etapy Męki, zawierając je w zwięzłych, zwykle jednozdaniowych sformułowaniach. 
Wzorcowym przykładem są tu „Godzinki o Męce Pańskiej”, czyli „Jezus Chrystus, Bóg Człowiek, mądrość Oćca swego”, wymieniające w wersji A 27 elementów Pasji – od Wieczernika do wybawienia ojców z otchłani, podzielonych na godziny kanoniczne, w oparciu o Pismo Święte. Wersje D i F podają dwie dalsze, zaś wersja XVI-wieczna (E) rozszerza opisy. Spośród nich tylko jeden – tortury w noc przed ukrzyżowaniem – są spoza Ewangelii. Nie ma motywów "Ecce Homo" i Barabasza.
Dużo elementów zawierają obszerne pieśni „Jezusa Judasz przedał za pieniądze nędzne” i „Jezu Krysta krzyżowany” oraz swobodne tłumaczenie hymnu „"Salve Crux Sancta"”. Pieśń „Mękę Bożą spominajmy” zawiera siedem słów Pana Jezusa z krzyża wraz z nauką z nich płynącą i jako jedyna fragment nie związany ściśle z tematem – opowiastkę o złych ludziach ukaranych piekłem. Pieśń „"Salve Crux"” i inne tłumaczenia hymnów łacińskich, jak „Krzyżu wierny i wyborny” – „"Crux fidelis"” i „"Pangue lingua"”, „Idą królewskie proporce” – „"Vexilla regis prodeunt"” czy „Chwała, sława, wszelka cześć”, zawierają, jako teksty liturgiczne, elementy pochwalne.
Niektóre pieśni, zwłaszcza „Posłuchajcie, bracia miła” – „Żale Matki Boskiej”, „Jezu Chryste krzyżowany” i spoza zestawu w książce "Polskie pieśni pasyjne" – „Daj nam Chryste wspomożenie”, opisują Boleści Maryi. Są to zwykle ogólne stwierdzenia, że Matka Boża współcierpiała, mdlała, mówiła do Syna i ukazują Ją po prostu obecną na wszystkich etapach Męki.
Niemal każdy tekst zawiera zachętę do rozmyślania o cierpieniach Chrystusa oraz prawdę o ich zbawczym charakterze. Większość pieśni nazywa Pana Odkupicielem i prosi Boga o zbawienie oraz dar pamiętania o Męce. Są też inne prośby, w tym do Matki Bożej i zachęta do odmawiania różańca. W dwóch utworach nawiązuje się do Adama i do proroctwa Symeona. Teksty dołączone w książce "Średniowieczna religijna pieśń polska": „Płaczy dzisia, duszo wszelka” i „Wszechmocny nasz Panie”, są bardziej poetyckie i zawierają głębsze uzasadnienie teologiczne, odstając od zestawu i nie wydaje się, aby było zasadne traktowanie ich, w zachowanej formie, jako średniowiecznych.
Pieśni pasyjne z tego zestawu cechuje tak wielka zwięzłość, że właściwie nie jest możliwe ich obszerniejsze streszczenie. Na wyodrębnione 568 zdań składa się:
Zestawienie powyższe ukazuje, że średniowieczne polskie pieśni pasyjne miały ściśle teologiczny charakter i to nawet w pojęciu współczesnym, nazbyt krytycznym, tzw. biblijnym. Najważniejszą część zawartości pieśni stanowi Ewangelia, jądro Słowa Bożego.
Widoczna jest surowość w zakresie źródeł teologicznych. Dominuje jedno podstawowe – Ewangelie. Nie ma nawiązań do proroctw Starego Testamentu, nawet o Słudze Pańskim z Księgi Izajasza. Tylko w jednym utworze zawołanie – „o lekarstwo świata tego” – sugeruje jakiś z nią związek. W innym zaś wspomina się o spełnieniu przepowiedni Dawida – „od drzewa ma Bóg królować”. Jedynie utwór „O wszego świata wsztek lud” stanowi klasyczny tekst z Lamentacji Jeremiasza – "wszyscy, co drogą zdążacie" (Lm 1, 12), w odniesieniu do Chrystusa. Brak jest cytatów z Listów Apostolskich, tak obfitujących w teologię krzyża i odkupienia. Tylko pojedynczo pojawiają się zwroty – "gdy nadeszła pełnia czasu" i "narodzony z niewiasty" (Ga 4, 4).
Prawie całkowity brak jest nawiązań do Tradycji, mistyki i apokryfów. Wyłącznie pojedynczo pojawia się spotkanie z Matką na Drodze Krzyżowej, upadki pod krzyżem, Pieta, cierpienia w nocy (bez nazwy „ciemnica”) i złączenie z łotrami w drodze. W pieśni „Jezu Krysta krzyżowany” wymienia się mało znane elementy tradycyjne, jak polecenie przez Maryję Jezusa Judaszowi i rozbicie twarzy podczas upadku w drodze do Annasza. Ta też pieśń, jako jedyna, wymienia apokryficzne imię Longin. Nie ma poza tym w omawianych tekstach żadnych tego typu informacji.
Bardzo słabo jest zarysowana teologia Ran i Krwi Chrystusa, tak później znacząca w pobożności i mistyce, wraz z nowożytnym kultem Najświętszego Serca Jezusowego. Brak jest jakiejkolwiek wzmianki o Chuście Weroniki, która przecież w owym okresie, począwszy od Roku Jubileuszowego 1300 zwłaszcza, była główną rzymską relikwią. Nie pojawia się też, zawarty w Piśmie Świętym, epizod z Szymonem Cyrenejczykiem. Ponieważ zasadniczą prawdą jest odkupienie dokonane przez Jezusa Chrystusa Boga-Człowieka, Syna Maryi na drzewie krzyża, ta prawda była treścią ówczesnych polskich pieśni pasyjnych.

</doc>
<doc id="3718562" url="https://pl.wikipedia.org/wiki?curid=3718562" title="Cimicoidea">
Cimicoidea

Cimicoidea – nadrodzina pluskwiaków z podrzędu różnoskrzydłych i infrarzędu Cimicomorpha.
Przedstawiciele Cimicoidea znani są od środkowej jury. Gatunki współczesne obejmują polujące na drobne owady i roztocze drapieżniki, fitofagi oraz fakultatywne pasożyty zewnętrzne, ssące krew ptaków i ssaków, w tym ludzi.
Schuh i Štys zaliczyli tu w 1991 roku 6 rodzin:
Taką systematykę podają także "True Bugs of the World" i "Paraneoptera Species File". W 2006 roku opisano nową, wymarłą rodzinę:
Schuh i Štys łączyli Cimicoidea i Naboidea w klad Cimiciformes. Wyniki morfologicznych i molekularnych badań filogenetycznych opublikowane przez Schuha i innych w 2009 wskazują, że Cimicoidea obejmują również Curaliidae i tak zdefiniowane zajmują pozycję siostrzaną dla kladu obejmującego: Nabidae, Joppeicidae, Medocostidae i Velocipedidae. Wszystkie wymienione wraz z Microphysidae autorzy zaliczają do Cimiciformes.

</doc>
<doc id="3718563" url="https://pl.wikipedia.org/wiki?curid=3718563" title="Universidad César Vallejo Trujillo">
Universidad César Vallejo Trujillo



</doc>
<doc id="3718566" url="https://pl.wikipedia.org/wiki?curid=3718566" title="János Benedek">
János Benedek

János Benedek (ur. 20 listopada 1944 w Kiskunmajsie) – węgierski sztangista, brązowy medalista igrzysk olimpijskich i mistrzostw świata.
Kariera.
Pierwszy sukces osiągnął w 1969 roku, kiedy podczas mistrzostw Europy w Warszawie zdobył brązowy medal w wadze piórkowej. W zawodach tych wyprzedzili go jedynie Ludowa Republika Bułgarii Mładen Kuczew z Bułgarii oraz Dito Szanidze z ZSRR. Na rozgrywanych rok później mistrzostwach świata w Columbus zwyciężył Polak Mieczysław Nowak przed swym rodakiem Janem Wojnowskim i Yoshiyukim Miyake z Japonii. Po mistrzostwach całą trójkę zdyskwalifikowano za stosowanie niedozwolonych środków; złoto otrzymał Benedek, srebro Bułgar Mładen Kuczew, a brąz Włoch Peppino Tanti. Jednakże już po roku dyskwalifikację cofnięto i przywrócono pierwotne wyniki, a działacze Międzynarodowej Federacji Podnoszenia Ciężarów przeprosili za pomyłkę.
Jego największym osiągnięciem było zdobycie brązowego medalu podczas igrzysk olimpijskich w Monachium w 1972 roku. Uległ tam jedynie Bułgarowi Norairowi Nurikjanowi i Dito Szanidze. Zdobył również brązowy medal mistrzostw świata, gdyż w latach 1964–1984 wyniki igrzysk olimpijskich były jednocześnie wynikami mistrzostw świata. Na rozgrywanych cztery lata wcześniej igrzyskach w Meksyku zajął w tej samej kategorii wagowej dziesiąte miejsce. Ponadto zdobył brązowe medale na mistrzostwach Europy w latach 1970, 1971 i 1973.

</doc>
<doc id="3718568" url="https://pl.wikipedia.org/wiki?curid=3718568" title="Janos Benedek">
Janos Benedek



</doc>
<doc id="3718570" url="https://pl.wikipedia.org/wiki?curid=3718570" title="György Kőszegi">
György Kőszegi

György Kőszegi (ur. 12 września 1950 w Nyíregyháza, zm. 13 grudnia 2001 w Tiszaújváros) – węgierski sztangista, srebrny medalista olimpijski z Montrealu.
Igrzyska w Montrealu były jego pierwszym startem olimpijskim. Przegrał tam tylko z Irańczykiem Mohammadem Nasirim, a wyprzedził dwukrotnego mistrza świata, Zygmunta Smalcerza z Polski. Na rozgrywanych cztery lata później igrzyskach w Moskwie wystartował w wadze koguciej, jednak nie został sklasyfikowany po tym jak spalił wszystkie próby w podrzucie. Był też srebrnym medalistą MŚ 1974, MŚ 1976 i MŚ 1977. Na mistrzostwach Europy zdobywał srebro w latach 1973, 1976, 1977 i 1978. Pobił jeden rekord świata.

</doc>
<doc id="3718572" url="https://pl.wikipedia.org/wiki?curid=3718572" title="György Kõszegi">
György Kõszegi



</doc>
<doc id="3718574" url="https://pl.wikipedia.org/wiki?curid=3718574" title="Gary Waddock">
Gary Waddock

Gary Patrick Waddock (ur. 17 marca 1962 w Londynie) – irlandzki piłkarz występujący na pozycji pomocnika. Trener piłkarski.
Kariera klubowa.
Waddock karierę rozpoczynał w 1979 roku w zespole Queens Park Rangers z Division Two. W sezonie 1982/1983 awansował z nim do Division One. W lidze tej zadebiutował 27 sierpnia 1983 w przegranym 1:3 meczu z Manchesterem United. Graczem QPR był przez osiem sezonów.
W 1987 roku Waddock przeszedł do belgijskiego RSC Charleroi i przez dwa sezony występował z nim w pierwszej lidze belgijskiej. W 1989 roku odszedł do angielskiego Millwall, grającego w Division One. W sezonie 1989/1990 spadł z nim jednak do Division Two. W 1991 roku wrócił do Queens Park Rangers. Tym razem w jego barwach nie rozegrał żadnego spotkania, a w 1992 roku przebywał na wypożyczeniu w Swindon Town (Division Two).
W 1992 roku Waddock odszedł do Bristol Rovers. W sezonie 1992/1993 spadł z nim z Division Two do Division Three. W 1994 roku przeniósł się do zespołu Division Two, Luton Town. W sezonie 1995/1996 również z nim spadł do Division Three. W 1998 roku zakończył karierę.
Kariera reprezentacyjna.
W reprezentacji Irlandii Waddock zadebiutował 30 kwietnia 1980 w wygranym 2:0 towarzyskim meczu ze Szwajcarią. 21 września 1983 w wygranym 3:0 pojedynku eliminacji Mistrzostw Europy 1984 z Islandią strzelił swojego pierwszego gola w kadrze. W latach 1980-1990 w drużynie narodowej rozegrał 21 spotkań i zdobył 3 bramki.

</doc>
<doc id="3718576" url="https://pl.wikipedia.org/wiki?curid=3718576" title="Drukarnia Hochfedera">
Drukarnia Hochfedera

Drukarnia Hochfedera – pierwsza stała drukarnia na terenie Polski prowadzona w Krakowie w latach 1503–1505 przez Kaspra Hochfedera.
Niemiecki drukarz Kasper Hochfeder, działający w Metzu w latach 1498–1501(?), drukował tam książki na zamówienie Jana Hallera (m.in. "Questiones de anima" Jana z Głogowa). Przed 1503 Hochfeder przeniósł się do Krakowa, gdzie prowadził własną drukarnię. Działała ona w latach 1503–1505 w domu Jana Hallera. We wrześniu 1505 drukarnię przejął Haller, zaś Hochfeder pracował w niej jeszcze do 1508 lub 1509. W drukarni Hochfedera ukazały 32 książki, głównie podręczniki uniwersyteckie sztuk wyzwolonych oraz księgi liturgiczne (m.in. "Missale Vratislaviense", 1505).

</doc>
<doc id="3718578" url="https://pl.wikipedia.org/wiki?curid=3718578" title="Miha Mevlja">
Miha Mevlja

Miha Mevlja (ur. 12 czerwca 1990 w Lublanie) – słoweński piłkarz występujący na pozycji obrońcy w tureckim klubie Alanyaspor oraz w reprezentacji Słowenii.
Kariera piłkarska.
Swoją karierę piłkarską Mevlja rozpoczął w klubie ND Gorica. W 2009 roku stał się członkiem zespołu seniorów. 27 lutego 2010 zadebiutował w jego barwach w pierwszej lidze słoweńskiej w wygranym 4:1 wyjazdowym meczu z NK MIK CM Celje. W sezonie 2010/2011 stał się podstawowym zawodnikiem Goricy. W Goricy grał do końca sezonu 2012/2013.
Latem 2013 roku Mevlja przeszedł do Lausanne Sports, w którym swój debiut w Swiss Super League zaliczył 3 sierpnia 2013 w zremisowanym 0:0 domowym meczu z Grasshoppers Zurych. W sezonie 2013/2014 zajął z klubem z Lozanny ostatnie 10. miejsce w lidze i spadł do Swiss Challenge League.
W 2014 roku Mevlja został zawodnikiem Bene Sachnin. W pierwszej lidze izraelskiej swój debiut zaliczył 15 września 2014 w przegranym 2:4 wyjazdowym meczu z Maccabi Hajfa. W Bene Sachnin grał przez rok.
W 2015 roku Mevlja przeszedł na zasadzie wolnego transferu do Dinama Bukareszt. W pierwszej lidze rumuńskiej swój debiut zanotował 12 lipca 2015 w zremisowanym 0:0 wyjazdowym meczu z ASA Târgu Mureș. W maju 2016 roku wystąpił w barwach Dinama w przegranym po serii rzutów karnych finale Pucharu Rumunii z CFR 1907 Cluj (po 120 minutach był remis 2:2).
W 2016 roku Mevlja został zawodnikiem FK Rostów, do którego trafił za 700 tysięcy euro. Zadebiutował w nim 9 września 2016 w wygranym 2:1 domowym meczu z zespołem Krylja Sowietow Samara.
Kariera reprezentacyjna.
W reprezentacji Słowenii Mevlja zadebiutował 5 czerwca 2016 roku w przegranym 0:1 towarzyskim meczu z Turcją, rozegranym w Lublanie. Pierwszą bramkę zdobył 14 listopada 2016 roku w zremisowanym 1:1 meczu towarzyskim z Polską.

</doc>
<doc id="3718583" url="https://pl.wikipedia.org/wiki?curid=3718583" title="Gordana Kovačević">
Gordana Kovačević

Gordana Kovačević z domu Bogojević (cyr. Гордана Богојевић, panieńskie Ковачевић; ur. 22 maja 1974 w Zagrzebiu, zm. 5 grudnia 2009 w Belgradzie) – serbska koszykarka występująca na pozycji rozgrywającej.
Już jako 15-latka rozpoczęła występy w najwyższej jugosłowiańskiej klasie rozgrywkowej.
Zmarła nieoczekiwanie na atak serca 5 grudnia 2009 roku.
Od 2010 roku, jest organizowany turniej koszykarski jej imienia – Memorial Tournament Gordana Bogojevic. W czerwcu 2012 roku zmieniono nazwę hali sportowej Kragujevačka Park na halę "Gordana GOCA Bogojević".

</doc>
<doc id="3718584" url="https://pl.wikipedia.org/wiki?curid=3718584" title="Gordana Bogojević">
Gordana Bogojević



</doc>
<doc id="3718586" url="https://pl.wikipedia.org/wiki?curid=3718586" title="Cimiciformes">
Cimiciformes

Cimiciformes – klad pluskwiaków z podrzędu różnoskrzydłych i infrarzędu Cimicomorpha.
Takson ten został w 1991 roku zdefiniowany przez R.T. Schuha i Pavla Štysa jako obejmujący Naboidea i Cimicoidea. Wyniki morfologicznych i molekularnych badań filogenetycznych opublikowane przez Schuha i innych w 2009 kazały rozszerzyć jego definicję tak, że obejmują one według autorów:Nabidae, Joppeicidae, Medocostidae, Velocipedidae, Microphysidae i Cimicoidea wraz z Curaliidae. Microphysidae zajmują w tym układzie pozycję bazalną, a Cimicoidea siostrzaną dla pozostałych rodzin. Badania te wskazują również na parafiletyzm Cimicomorpha, a konkretnie difiletyzm Thaumastocoridae, których podrodzina nominatywna zajęła pozycję siostrzaną do Pentatomomorpha, a podrodzina Xylastodorina siostrzaną do kladu Cimiciformes+Miroidea.

</doc>
<doc id="3718587" url="https://pl.wikipedia.org/wiki?curid=3718587" title="Scott Dawson">
Scott Dawson

David K. Harwood (ur. 30 czerwca 1984 w Whiteville) – amerykański wrestler, obecnie występujący w federacji WWE w rozwojowym brandzie NXT. Wraz z Dashem Wilderem tworzy tag team The Revival; jest dwukrotnym posiadaczem NXT Tag Team Championship.
Kariera wrestlera.
Początki kariery (2004-2012).
Harwood zadebiutował w 2004 roku. Walczył dla wielu różnych federacji niezależnych jako KC McKnight. W 2010 wystąpił w dark matchu jednego z eventów Ring Of Honor.
WWE.
NXT (od 2012).
W 2012, Harwood podpisał kontrakt z WWE. Został przypisany do szkółki federacji WWE Performance Center i przyjął pseudonim ringowy Scott Dawson. W "NXT" zadebiutował 21 lutego 2013; w swojej pierwszej walce połączył siły z Judasem Devlinem i przegrał 2-on-1 Handicap match z Adrianem Neville’em. Pojawił się też na epizodzie z 21 marca.
W maju 2013, Dawson utworzył tag team z Garrettem Dylanem; menedżerem ich drużyny został Sylvester Lefort. 26 czerwca, Dawson i Dylan przegrali walkę o miano pretendenckie do NXT Tag Team Championship. Niedługo później drużyna zakończyła działalność; Dylan został zwolniony z WWE. Wówczas, Dawson połączył siły z Alexandrem Rusevem. Dawson i Rusev wzięli udział w Gauntlet matchu o miano pretendenckie do tytułów, lecz nie zdołali wygrać walki. Ich współpraca zakończyła się, gdy Rusev odwrócił się od Dawsona i Leforta, aby móc korzystać z usług menedżerskich Lany. Niedługo później, Dawson doznał kontuzji kolana, która wykluczyła go z akcji na kilka miesięcy. 
Po powrocie do ringu, Dawson połączył siły z Dashem Wilderem. Występowali wspólnie na live eventach NXT jako The Mechanics. Na tygodniówce "NXT" zadebiutowali 31 lipca; przegrali walkę drużynową z Bullem Dempseyem i Mojo Rawleyem. Tag team kontynuował występy na live eventach NXT, choć w telewizji pojawiał się bardzo rzadko.
Pierwszą telewizyjną wygraną The Mechanics odnotowali 29 lipca 2015, kiedy to pokonali Enzo Amore'a i Colina Cassady’ego. Na , The Mechanics zostali pokonani w półfinale turnieju '. W październiku, nazwa ich drużyny została zmieniona na Dash i Dawson. 11 listopada 2015, Dash i Dawson pokonali The Vaudevillains w walce o NXT Tag Team Championship, stając się mistrzami po raz pierwszy. Zdołali obronić tytuł mistrzowski w walce przeciwko Amore’owi i Cassady’emu na . W lutym ich tag team zmienił nazwę na The Revival. Na WWE Roadblock ponownie pokonali Amore'a i Cassady’ego. 1 kwietnia 2016, na , utracili tytuły mistrzowskie na rzecz American Alpha (Chad Gable i Jason Jordan), lecz zdołali je odzyskać w walce rewanżowej na . Na gali , mistrzowie obronili tytuły w walce z Tommaso Ciampą i Johnnym Gargano. Wspólnie zawalczyli w rewanżu na gali w two-out-of-three falls tag team matchu, gdzie ulegli pretendentom i stracili tytuły.

</doc>
<doc id="3718588" url="https://pl.wikipedia.org/wiki?curid=3718588" title="Czarna komedia (sztuka)">
Czarna komedia (sztuka)

Czarna komedia (ang. "Black Comedy") – jednoaktowa farsa brytyjskiego dramatopisarza Petera Shaffera, po raz pierwszy wystawiona w 1965 roku. Jest jedną z najczęściej grywanych komedii na świecie. Została przełożona na kilkadziesiąt języków.
Komizm "Czarnej komedii" polega na odwróceniu sytuacji – gdy na scenie gaśnie światło, aktorzy poruszają się swobodnie, a kiedy zapalają się reflektory, wszyscy poruszają się po omacku.
Sztuka ta była wystawiona w wielu teatrach w Polsce, a także w telewizji w 1976 roku.
Treść.
Do mieszkania młodego rzeźbiarza ma przyjść z wizytą bogaty kolekcjoner dzieł. Artysta „pożycza” pod nieobecność sąsiada jego ekskluzywne meble, aby zrobić dobre wrażenie na milionerze. Gdy przygotowania dobiegają końca, nagle gaśnie światło. Akurat w tym momencie zaczynają napływać goście.

</doc>
<doc id="3718589" url="https://pl.wikipedia.org/wiki?curid=3718589" title="Miasto (obraz Augusta Strindberga)">
Miasto (obraz Augusta Strindberga)

Miasto (szw. "Staden") – obraz olejny szwedzkiego pisarza i malarza Augusta Strindberga, namalowany w 1903, znajdujący się w zbiorach Nationalmuseum w Sztokholmie pod numerem inwentaryzacyjnym NM 4516.
Opis i interpretacja.
Obraz przedstawia mroczny pejzaż z wysokim niebem, wypełnionym wielkimi formacjami chmur w kolorach białym, czarnym i szarym. W dolnej części widoczna jest powierzchnia wody, a na pierwszym planie ciemny brzeg. W tle, na horyzoncie, lśni miasto. Ponad budynkami widoczna jest kopuła odbijająca się w wodzie. Obraz został namalowany tzw. nożem malarskim, a rozprowadzone na powierzchni płótna kolory przypominają masło rozsmarowane na kanapce.
Płótno tylko w niewielkim stopniu stanowi realistyczne odzwierciedlenie rzeczywistości, nawet jeśli przedstawione na horyzoncie miasto może przypominać Wenecję czy Sztokholm. Miasto to wygląda niemal tak, jakby unosiło się na wodzie, niczym zjawa. Jego sylwetka w połączeniu z wysokim, dramatycznym niebem i bardzo ciemną kolorystyką nadaje obrazowi wrażenie fantazji i wizji, ale też – patrząc z pozycji widza – poczucie dystansu i wyobcowania.
August Strindberg jako malarz przenosił na płótno pejzaże. Używał w coraz większym stopniu techniki ekspresjonistycznej, gdzie niebo i morze stanowiły główny temat. Przypuszczalnym wzorcem było tu malarstwo Courbeta lub Turnera, lecz ekspresja była już jego własna. "Miasto" należy do jego ostatniego okresu malarskiego, datującego się na lata 1900–1907. Przedstawia on jego miraż morza i dlatego można go powiązać z jego zainteresowaniem wizjami i obrazami marzeń sennych. Wyjaśnieniem gwałtownego stylu Strindberga jest przypuszczalnie fakt, iż traktował on malarstwo jako eksperyment i emocjonalny wentyl bezpieczeństwa. W jednym z artykułów napisanych w 1894 ujawnił, że maluje w chwilach wolnych, używając średniej wielkości płótna i noża malarskiego zamiast pędzla, a nawet palca, tworząc coś w rodzaju rysunku, łącząc i mieszając razem na płótnie przeciwstawne kolory i ostre odcienie. 
W chwili namalowania obrazu Strindberg był już światowej sławy pisarzem, znanym między innymi ze swych krytycznych społecznie powieści i dramatów, w których z ostrością przedstawiał relacje międzyludzkie we współczesnym mu społeczeństwie. W niektórych z nich, jak "Czerwony pokój", "Mieszkańcy Hemsö" czy "Panna Julia", zdradzał również swe wyraźne zainteresowanie sztukami plastycznymi.

</doc>
<doc id="3718598" url="https://pl.wikipedia.org/wiki?curid=3718598" title="Apalolo - Saniuta">
Apalolo - Saniuta

Apalolo - Saniuta – miejscowość w Tuvalu, położona na wyspie Vaitupu.
Osada ma powierzchnię 1,19 km². W 2001 roku zamieszkiwały ją 229 osoby, a w 2012 roku – 263.

</doc>
<doc id="3718599" url="https://pl.wikipedia.org/wiki?curid=3718599" title="Dash Wilder">
Dash Wilder

Daniel Marshall Wheeler (ur. 17 maja 1987 w Raleigh w Karolinie Północnej) – amerykański wrestler występujący w federacji WWE w rozwojowym brandzie NXT pod pseudonimem ringowym Dash Wilder. Wraz ze Scottem Dawsonem tworzy tag team The Revival i jest dwukrotnym posiadaczem NXT Tag Team Championship.
Kariera wrestlera.
Wczesna kariera (2005–2014).
Wheeler zadebiutował w 2005. Występował w różnych federacjach niezależnych jako Steven Walters, a największe tryumfy święcił w NWA Anarchy. Podczas pobytu w tejże federacji zdobył NWA Anarchy Television Championship oraz NWA Tag Team Championship.
WWE.
NXT (od 2014).
W 2014, Wheeler podpisał kontrakt z WWE; został przypisany do WWE Performance Center i przyjął pseudonim ringowy Dash Wilder. Tuż po debiucie utworzył tag team ze Scottem Dawsonem. Występowali wspólnie na live eventach NXT jako The Mechanics. Na tygodniówce "NXT" zadebiutowali 31 lipca; przegrali walkę drużynową z Bullem Dempseyem i Mojo Rawleyem. Tag team kontynuował występy na live eventach NXT, choć w telewizji pojawiał się bardzo rzadko.
Pierwszą telewizyjną wygraną The Mechanics odnotowali 29 lipca 2015, kiedy to pokonali Enzo Amore'a i Colina Cassady’ego. Na , The Mechanics zostali pokonani w półfinale turnieju '. W październiku, nazwa ich drużyny została zmieniona na Dash i Dawson. 11 listopada 2015, Dash i Dawson pokonali The Vaudevillains w walce o NXT Tag Team Championship, stając się mistrzami po raz pierwszy. Zdołali obronić tytuł mistrzowski w walce przeciwko Amore’owi i Cassady’emu na . W lutym ich tag team zmienił nazwę na The Revival. Na WWE Roadblock ponownie pokonali Amore'a i Cassady’ego. 1 kwietnia 2016, na , utracili tytuły mistrzowskie na rzecz American Alpha (Chad Gable i Jason Jordan), lecz zdołali je odzyskać w walce rewanżowej na . Na gali , on i Dawson obronili tytuły w walce z Tommaso Ciampą i Johnnym Gargano. Wspólnie zawalczyli w rewanżu na gali w two-out-of-three falls tag team matchu, gdzie ulegli pretendentom i stracili tytuły.

</doc>
<doc id="3718602" url="https://pl.wikipedia.org/wiki?curid=3718602" title="David Harwood">
David Harwood



</doc>
<doc id="3718603" url="https://pl.wikipedia.org/wiki?curid=3718603" title="KC McKnight">
KC McKnight



</doc>
<doc id="3718604" url="https://pl.wikipedia.org/wiki?curid=3718604" title="Daniel Wheeler">
Daniel Wheeler



</doc>
<doc id="3718605" url="https://pl.wikipedia.org/wiki?curid=3718605" title="Steven Walters">
Steven Walters



</doc>
<doc id="3718610" url="https://pl.wikipedia.org/wiki?curid=3718610" title="Teleexpress Extra">
Teleexpress Extra

Teleexpress Extra – polski program informacyjny – nadawany od 2 marca 2014 program informacyjny, stanowiący uzupełnienie głównego wydania Teleexpressu w TVP1. Emitowany codziennie w TVP Info o 17:15.
Formuła programu.
Program jest kontynuacją Teleexpressu w TVP1. Są w nim rozwijane najważniejsze tematy zawarte w Teleexpressie oraz pokazywane nowe, krótkie reportaże. W połowie wydania prezentowana jest prognoza pogody dla miejscowości o ciekawych i niecodziennych nazwach związanych z poprzednim materiałem. Ostatnie dwie minuty programu poświęcone są hitowi muzycznemu, o którym opowiada Marek Sierocki w swoim felietonie. Program obecnie trwa 17 minut. Dawniej był o 2 minuty krótszy.

</doc>
<doc id="3718611" url="https://pl.wikipedia.org/wiki?curid=3718611" title="Puchacz białoplamy">
Puchacz białoplamy

Puchacz białoplamy ("Bubo leucostictus") – gatunek średniej wielkości ptaka z rodziny puszczykowatych (Strigidae). Występuje w Afryce Subsaharyjskiej, nie jest zagrożony wyginięciem.
Zasięg występowania.
Puchacz białoplamy występuje niejednolicie od zachodniej Gwinei, Sierra Leone i Liberii, na wschód do Nigerii i Kamerunu, na południe do ujścia rzeki Kongo i północno-zachodniej Angoli oraz w północnej i wschodniej części Demokratycznej Republiki Konga.
Taksonomia.
Gatunek po raz pierwszy opisał w 1855 roku niemiecki ornitolog Gustav Hartlaub na łamach „Journal für Ornithologie”. Jako miejsce typowe autor wskazał Dabocrom w Ghanie. Nie są znane gatunki siostrzane. Takson monotypowy.
Etymologia.
Nazwa rodzajowa: epitet gatunkowy "Strix bubo" (, "bubonis" – puchacz &lt; "buas" – puchacz).
Epitet gatunkowy: gr. λευκοστικτος "leukostiktos" – biało nakrapiany, biało cętkowany &lt; λευκος leukos – biały; στικτος "stiktos" – cętkowany &lt; στιζω "stizō" – tatuować.
Morfologia.
Długość ciała 40–46 cm; masa ciała samców 485–535 g, samic 525–610 g. Inne wymiary: długość skrzydła 325–330 mm, długość skoku 40–49 mm, długość ogona 190–200 mm, długość dzioba 17–18 mm. Stosunkowo mały puchacz, z relatywnie małymi stopami i krótkim dziobem. Szlara koloru ryżawego z bladymi pierścieniami, na brzegu ciemna; głowa i „uszy” ciemnobrązowe z białymi plamkami. Górne części ciała włącznie ze sterówkami brązowawe do ryżobrązowego z bladobrązowym okratowaniem, barkówki z białymi zewnętrznymi wstęgami. Ogon paskowany, z widoczną białą końcówką. Gardła białe, pierś koloru ryżobrązowego z widocznym ciemnym okratowaniem, reszta spodu ciała biała z cienkimi ryżowymi paskami i dużymi czarniawymi plamami. Skok opierzony, tęczówka jasnożółta, dziób zielonkawo-żółty. U młodych ptaków głowa i ciało białawe z wyjątkiem ryżawych plamek, kontrastujące z brązowymi skrzydłami i ogonem; upierzenie takie jak u dorosłych po 1. roku życia.
Ekologia.
Głos.
Odzywa się niskim, przyspieszającym brzęczącym, przypominającym gdakanie „tok tok tok-ok-ok-okok”, rzadko powtarzanym; w stanie zagrożenia odzywa się głosem przypominającym kwakanie.
Środowisko i pożywienie.
Ptak osiadły zamieszkujący pierwotne i wtórne nizinne lasy deszczowe, głównie przebywający przy ich krawędziach i na polanach; występuje również w lesie wzdłuż rzek i zalesionych wysp rzecznych. W Liberii obserwowany także na bagnistych obszarach dziewiczych lasów oraz na obszarach rolnych z wysokimi drzewami.
Spożywa głównie owady, takie jak chrząszcze, cykady i szarańcze; w jego diecie nie zaobserwowano kręgowców. Ptaki przebywające w niewoli nie okazywały zainteresowania podczas karmienia większymi gryzoniami, ale spożywały olej palmowy. Małe stopy i słaby dziób sugerują, że ptak ten jest niezdolny do obezwładnienia dużych ptaków lub ssaków. Puchacze białoplame prowadzą nocny tryb życia, pojawiają się o zmierzchu. Polują z dogodnego miejsca znajdującego się w środkowej kondygnacji lasu, często w pobliżu polan lub ścieżek; latają nisko wzdłuż dróg i otwartych szlaków. Chwytają zdobycz, zbierając ją z liści lub bezpośrednio z ziemi; łapią owady również w powietrzu, obserwowano jak łapie karaluchy o zmierzchu. Ofiarę trzymają w szponach i dzielą ją na kawałki ostrym dziobem.
Lęgi.
Lęgi puchacza białoplamego są słabo poznane; obserwowane ptaki w kondycji rozrodczej wskazują, że okres rozrodczy w Sierra Leone przypada na okres od listopada do grudnia, w Gabonie od listopada do stycznia oraz w Demokratycznej Republice Konga w marcu i od sierpnia do września; w Liberii obserwowano pisklęta w okresie od lutego do kwietnia, natomiast młode ptaki w lipcu. Buduje gniazda najwyraźniej na ziemi.
Status i zagrożenia.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Globalny stan populacji nie jest znany, ale gatunek ten nie jest obserwowany zbyt często, a trend jego liczebności uznawany jest za spadkowy ze względu na utratę siedlisk. Rzadki w Sierra Leone i najwyraźniej również rzadki w Nigerii; uznawany za pospolitego w Liberii, maksymalnie 1 para na km² w jej północno-zachodniej części. Zważywszy, że ptaka tego jest łatwo przeoczyć, jest słabo poznany, a lęgi mniej lub bardziej nieudokumentowane – prawdopodobnie jest o wiele bardziej rozpowszechniony, niż sugerują to jego obserwacje.

</doc>
<doc id="3718612" url="https://pl.wikipedia.org/wiki?curid=3718612" title="Bubo leucostictus">
Bubo leucostictus



</doc>
<doc id="3718618" url="https://pl.wikipedia.org/wiki?curid=3718618" title="Alexander Sørloth">
Alexander Sørloth

Alexander Sørloth (ur. 5 grudnia 1995 w Trondheim) – norweski piłkarz występujący na pozycji napastnika w hiszpańskim klubie Real Sociedad, do którego jest wypożyczony z RB Leipzig oraz w reprezentacji Norwegii.
Kariera klubowa.
Treningi piłki nożnej rozpoczął w wieku 5 lat w Strindheim IL. W wieku 14 lat trafił do Rosenborg BK, a w lipcu 2013 został włączony do pierwszej drużyny tego klubu, z którą podpisał kontrakt do końca 2014 roku. Zadebiutował w niej 11 lipca 2013 w meczu eliminacji Ligi Europy z Crusaders F.C. W Tippeligaen zadebiutował 20 lipca 2014 w wygranym 1:0 meczu z Sogndal Fotball. W październiku 2014 przedłużył umowę z klubem o dwa lata. W grudniu 2014 został wypożyczony na sezon 2015 do FK Bodø/Glimt. W listopadzie 2015 podpisał czteroipółletni kontrakt z FC Groningen obowiązujący od 1 stycznia 2016. Zadebiutował w tym klubie 17 stycznia 2016 w przegranym 1:4 meczu z FC Utrecht, w którym strzelił gola. W czerwcu 2017 przeszedł do FC Midtjylland. W styczniu 2018 przeszedł do Crystal Palace. 10 lutego 2018 zadebiutował w tym klubie w przegranym 1:3 meczu z Evertonem. W styczniu 2019 został wypożyczony do końca sezonu do KAA Gent, a w sierpniu 2019 został wypożyczony na dwa lata do Trabzonsporu. We wrześniu 2020 roku podpisał pięcioletni kontrakt z RB Lipsk. W sierpniu 2021 został wypożyczony do Realu Sociedad.
Kariera reprezentacyjna.
Grał w młodzieżowych kadrach Norwegii do lat 16, 17, 18, 19 i 21. W seniorskiej reprezentacji zadebiutował 29 maja 2016 w przegranym 0:3 meczu z Portugalią. Pierwszego gola w kadrze strzelił 1 czerwca 2016 w wygranym 3:2 spotkaniu z Islandią.
Życie osobiste.
Jego ojciec Gøran również był piłkarzem. Jest kibicem Chelsea F.C. Ma dwie siostry: Karoline i Amalie.

</doc>
<doc id="3718623" url="https://pl.wikipedia.org/wiki?curid=3718623" title="Nagroda Prezydenta Miasta Częstochowy im. dr Władysława Biegańskiego">
Nagroda Prezydenta Miasta Częstochowy im. dr Władysława Biegańskiego



</doc>
<doc id="3718636" url="https://pl.wikipedia.org/wiki?curid=3718636" title="Order Filipa (Hesja)">
Order Filipa (Hesja)



</doc>
<doc id="3718637" url="https://pl.wikipedia.org/wiki?curid=3718637" title="Przejście graniczne Bor–Oščadnica-Vreščovka">
Przejście graniczne Bor–Oščadnica-Vreščovka



</doc>
<doc id="3718647" url="https://pl.wikipedia.org/wiki?curid=3718647" title="Alicja Matracka-Kościelny">
Alicja Matracka-Kościelny

Alicja Matracka-Kościelny (ur. 13 sierpnia 1950 w Częstochowie) – polska muzykolog, dr nauk humanistycznych (1983), muzealnik, kustosz/kurator (1985-2006), dyrektor Muzeum im. Anny i Jarosława Iwaszkiewiczów w Stawisku (2006-2015, od 2019), członek Związku Kompozytorów Polskich.
Życiorys.
W 1974 ukończyła studia na Wydziale Historycznym UW, kierunek muzykologia. W 1983 uzyskała stopień naukowy doktora nauk humanistycznych. W latach 1984–2015 związana z Muzeum im. A. i J. Iwaszkiewiczów w Stawisku (1984-2006 kustosz/kurator, 2006-2015 dyrektor). Założycielka i prezes Stowarzyszenia Ogród Sztuk i Nauk przy Muzeum w Stawisku (1994-2011), inicjatorka i realizatorka od 1994 funkcjonowania Stawiska jako „muzeum otwartego”, stworzyła w Muzeum im. A.i J. Iwaszkiewiczów żywy ośrodek, kultywujący tradycje salonu muzyczno-literackiego; autorka oryginalnej koncepcji merytorycznej dla wszystkich form aktywności muzeum, m.in. cykle spotkań Dźwięk-Słowo-Obraz-Myśl, Akademia Myśli i Dźwięku, Festiwale Muzyczne Konfrontacje. W latach 2008–2012 przeprowadziła w Stawisku gruntowne prace w zakresie renowacji i rewitalizacji zabytkowego obiektu i zbiorów (nagroda „Sybilla” w kategorii organizacja i zarządzanie, 2011).
Od 1983 członek Związku Kompozytorów Polskich (2001-2003 przewodnicząca Sekcji Muzykologów, 2003-2010 członek Zarządu Głównego, od 2015 wiceprezes ZKP). W swoich inicjatywach jako członka Związku Kompozytorów Polskich podejmuje szeroki dialog środowiska muzycznego z przedstawicielami innych dziedzin twórczości artystycznej.

</doc>
<doc id="3718652" url="https://pl.wikipedia.org/wiki?curid=3718652" title="Tetrapodia">
Tetrapodia

Tetrapodia (gr. "tetrapodía" – "człon czterostopowy") – typ wiersza złożonego z czterech identycznych stóp w każdym wersie. 
Tetrapodia może być samodzielnym wersem lub członem średniówkowym. Na przykład tetrapodia jambiczna może wchodzić w skład wersu ośmiostopowego.
Bibliografia.
Maria Dłuska, Studia z teorii i historii wersyfikacji polskiej, tom II, Warszawa 1978.

</doc>
<doc id="3718657" url="https://pl.wikipedia.org/wiki?curid=3718657" title="Simple Acoustic Trio">
Simple Acoustic Trio



</doc>
<doc id="3718661" url="https://pl.wikipedia.org/wiki?curid=3718661" title="Order Świętego Jana Jerozolimskiego (Prusy)">
Order Świętego Jana Jerozolimskiego (Prusy)



</doc>
<doc id="3718663" url="https://pl.wikipedia.org/wiki?curid=3718663" title="Kościół Niepokalanego Poczęcia Najświętszej Maryi Panny w Wałbrzychu">
Kościół Niepokalanego Poczęcia Najświętszej Maryi Panny w Wałbrzychu

Kościół Niepokalanego Poczęcia Najświętszej Maryi Panny – rzymskokatolicki kościół parafialny należący do dekanatu Wałbrzych-Północ diecezji świdnickiej. Znajduje się w dzielnicy Piaskowa Góra.
Pierwotnie Piaskowa Góra należała do parafii św. Anny w Szczawienku. Inicjatorem budowy kościoła był proboszcz tej parafii, ksiądz Carl Herde. Kupił plac pod budowę świątyni, powołał komitet budowy i rozpoczął zbieranie środków finansowych. Kamień węgielny pod budowę świątyni został położony w dniu 9 kwietnia 1911 roku. W następnym roku budowa została zakończona. W niedzielę 7 lipca 1912 roku odbyła się uroczystość poświęcenia świątyni. Przewodniczył jej w zastępstwie chorego ordynariusza wrocławskiego, księdza kardynała Georga Koppa, ks. dr Arthur König, prepozyt kapituły katedralnej we Wrocławiu, profesor teologii dogmatycznej i pastoralnej na wydziale teologii katolickiej Uniwersytetu Wrocławskiego. W 1909 roku w Piaskowej Górze została powołana samodzielna jednostka duszpasterska o statusie kuracji, wydzielona z parafii św. Anny w Szczawienku. Do zakończenia budowy świątyni, administratorem tej kuracji był wspomniany wyżej proboszcz, ksiądz Carl Herde. Samodzielny duszpasterz dla Piaskowej Góry rozpoczął urzędowanie w dniu 21 września 1912 roku. Odrębna parafia pod wezwaniem Niepokalanego Poczęcia Najświętszej Maryi Panny została powołana dopiero po II wojnie światowej. W latach 1978-1981 świątynia została rozbudowana, dzięki staraniom księdza proboszcza Wenancjusza Roga, ponieważ dotychczasowy kościół nie mieścił wiernych po zwiększeniu się liczby parafian. 
W kościele znajdują się organy wykonane przez firmę Schlag &amp; Söhne ze Świdnicy. Instrument posiada 12 rejestrów oraz pneumatyczne: trakturę gry i trakturę rejestrów
Świątynia figuruje w gminnej ewidencji zabytków dla gminy Wałbrzych.

</doc>
<doc id="3718665" url="https://pl.wikipedia.org/wiki?curid=3718665" title="Podnoszenie ciężarów na Igrzyskach Panamerykańskich 2015">
Podnoszenie ciężarów na Igrzyskach Panamerykańskich 2015

Podnoszenie ciężarów na Igrzyskach Panamerykańskich 2015 odbywało się w dniach 11–15 lipca 2015 roku w Oshawa Sports Centre w Oshawa. Stu dwudziestu jeden zawodników obojga płci rywalizowało łącznie w piętnastu konkurencjach. W czasie zawodów pobito dziewiętnaście rekordów.

</doc>
<doc id="3718669" url="https://pl.wikipedia.org/wiki?curid=3718669" title="Emmy Hennings">
Emmy Hennings

Emmy Hennings albo Emmy Ball-Hennings (ur. 17 stycznia 1885 we Flensburgu; zm. 10 sierpnia 1948 w Sorengo pod Lugano) – niemiecka pisarka, poetka i artystka kabaretowa. Należała do grona twórców ruchu dadaistycznego.
Życiorys.
Była córką takielarza Ernesta Friedricha Mattiasa Cordsena i wzrastała we Flensburgu. Tam uczęszczała do szkoły ludowej, a po niej pracowała jako służąca. W wieku 18 lat w 1903 wyszła za mąż za
aktora amatora, z którym przyłączyła się do wędrownej trupy. Ich wspólna córka (w pierwszych latach) wychowywała się we Flensburgu u dziadków. W 1904 Emmy Hennings rozwiodła się i podróżowała samotnie po Niemczech jako prelegentka. W 1905 wstąpiła w Elmshorn do spółki teatralnej "Schmidt-Agte". Grała w Elmshorn i Kappeln. W tym czasie była prawdopodobnie związana z należącym również do trupy aktorem Wilhelmem Vio. W latach 1906 – 1908 należała do aktorskiej trupy Ludwiga Georga Brönnera, która grała w prowincji Schleswig-Holstein.
Nie posiadając wykształcenia, zdobyła jednak powodzenie i Brönner urządzał dla niej benefisy w miejscowościach, gdzie grali (Tondern, Marne, Plön).
1914 została skazana na wiele miesięcy więzienia (w Monachium) za kradzież i podejrzenie o pomoc w dezercji. 
W 1915 krótko po zwolnieniu wyjechała najpierw do Berlina, później razem z Hugo Ballem emigrowała do Szwajcarii. W Zurychu razem z nim oraz z Sophie Taeuber, Jeanem Arpem, Tristanem Tzarą, Richardem Huelsenbeckem, Marcelem Janco i innymi zakładała "Cabaret Voltaire" – miejsce, gdzie narodził się dadaizm. By stworzyć więcej miejsca dla sztuki, założono niedługo potem "Galerie Dada".
W 1920 Emmy Hennings i Hugo Ball zawarli związek małżeński. W tym czasie odwrócili się od dadaizmu a zwrócili intensywnie ku katolicyzmowi. Wtedy też zaczęła się ich przyjaźń z Hermannem Hesse, trwająca do jego śmierci. Po zgonie Hugo Balla, w roku 1927, Hennings opiekowała się spuścizną po pisarzu, pisała teksty autobiograficzne, opowiadania, bajki i legendy. Zmarła 10 sierpnia 1948 w Sorengo. Została pochowana w Gentilino u boku męża.

</doc>
<doc id="3718670" url="https://pl.wikipedia.org/wiki?curid=3718670" title="Józef Popowski (kolarz)">
Józef Popowski (kolarz)



</doc>
<doc id="3718674" url="https://pl.wikipedia.org/wiki?curid=3718674" title="Chaenobryttus gulosus">
Chaenobryttus gulosus



</doc>
<doc id="3718684" url="https://pl.wikipedia.org/wiki?curid=3718684" title="Adam Rosiek">
Adam Rosiek

Adam Andrzej Rosiek (ur. 17 listopada 1959 w Olszanach) – polski duchowny, były ksiądz rzymskokatolicki, organizator i zwierzchnik Katolickiego Kościoła Narodowego w Polsce.
Duchowny rzymskokatolicki.
W 1978 po złożeniu egzaminów maturalnych rozpoczął studia filozoficzno-teologiczne na Papieskim Wydziale Teologicznym we Wrocławiu.
Po ukończeniu studiów i obronie pracy magisterskiej z teologii, otrzymał święcenia prezbiteratu z rąk księdza arcybiskupa Henryka Gulbinowicza 26 maja 1984. Pracował jako wikariusz biskupi[""] na terenie archidiecezji wrocławskiej do 2006, w którym to zrezygnował z pracy duszpasterskiej w Kościele rzymskokatolickim.
Duchowny PNKK w RP i Katolickiego Kościoła Narodowego.
W roku 2009 nawiązał kontakt z biskupem Sylwestrem Bigajem z diecezji kanadyjskiej PNKK i został duchownym PNKK w RP. W 2012 roku rozpoczął pracę nad tworzeniem niezależnego Kościoła katolickiego w Polsce, których to zakończeniem było powołanie 23 września 2012 Polskiego Narodowego Katolickiego Kościoła w Kanadzie Seniorat Misyjny w Polsce "(aktualna nazwa Katolicki Kościół Narodowy w Polsce)". 18 października 2013 na posiedzeniu Synodu w Kanadzie został wybrany na biskupa. Wybór został potwierdzony na posiedzeniu Zgromadzenia (Synodu) Kościoła w Polsce w dniu 16 sierpnia 2014 przez członków Katolickiego Kościoła Narodowego w Polsce. Sakrę biskupią otrzymał z rąk biskupa Stanisława Sawickiego 31 stycznia 2015 w kaplicy Najświętszego Sakramentu w Miliczu. W tym samym roku powołał Wyższe Seminarium Duchowne KKN, Katolicki Narodowy Instytut Charytatywny Misericordia, Towarzystwo Społeczne Civitas Polonia. Jest twórcą miesięcznika religijnego "Wspólnota Wiary." 
7 czerwca 2016 otrzymał "The Juliusz Sokolnicki Memorial Charity Medal" ustanowiony przez Prymasa Apostolskiego Kościoła Episkopalnego (The Apostolic Episcopal Church) Mar Joannesa Edmundusa w celu honorowania osób zasłużonych w sferze działalności dobroczynnej.
19 maja 2019 wziął udział w święceniach biskupich ks. Klausa Massa (byłego Wikariusza Generalnego Kościoła Starokatolickiego w Niemczech) oraz ks. Thomasa Doella; biskupów Chrześcijańsko-Katolickiego Kościoła w Niemczech, gdzie był współkonsekratorem wraz z innymi biskupami starokatolickimi. 
W dniach od 30 września do 6 października 2019, przebywając w Rzymie i w Watykanie, odbył szereg spotkań z najważniejszymi hierarchami Kościoła Rzymskokatolickiego, w tym Ojcem świętym Franciszkiem. 2 października 2019 uczestniczył w środowej audiencji generalnej na placu Świętego Piotra w Rzymie. 
25 października 2020 został uroczyście uhonorowany tytułem i wyróżnieniem Austriacko-Niemieckiej Akademii Wojskowej z Wiednia. Uczelnia przyznała tytuł: Apostoła Miłości i Niestrudzonego Ewangelizatora i misjonarza Europy. W dniu 15 sierpnia 2022 r. dokonał aktu koronacji cudownego obrazu Matki Bożej Florenckiej - Matki Dobrego Początku w Sanktuarium we Florencji. 

</doc>
<doc id="3718687" url="https://pl.wikipedia.org/wiki?curid=3718687" title="System zarządzania">
System zarządzania

System zarządzania (ang. "management system") – jest słabo zdefiniowaną kategorią pojęciową na gruncie nauk, w tym nauk o zarządzaniu. W praktyce termin ten jest powszechnie używany, ale z określeniami, na przykład „system zarządzania jakością”.
Punktem wyjścia dla zdefiniowania systemu zarządzania jako kategorii jest określenie „systemu”. System opisuje się na dowolnym przedmiocie, traktując go jak zbiór elementów E, posiadających określone własności W, powiązanych relacjami R. Taki niepusty zbiór nazywamy systemem jeśli spełnia również inne wymagania (rygory) systemowości: 1) uporządkowanie zbioru; 2) spójność zbioru; 3) granice zbioru; 4) oddziaływanie z otoczeniem; 5) zdolność do spełniania danej funkcji lub osiągania danego celu (por. L. von Bertalanffy 1984). Tak pojmowany system jest uniwersalną kategorią pojęciową, którą można opisać na dowolnym zbiorze, o ile spełnia on wymagania systemowości.
Zdolnością do osiągania celów charakteryzują się systemy teleologiczne (celowościowe), a najbardziej ogólną kategorią takich systemów są systemy działające, to jest takie, w ramach których działają ludzie, począwszy od jednostki ludzkiej.
System zarządzania jest złożonym składnikiem systemu działającego, inaczej jest jego podsystemem (subsystemem). Na system działający składają się dwa podsystemy, na bezpośrednio niższym poziomie hierarchii: podsystem zarządzania i podsystem wykonawczy. Taki podział jest fundowany na kryterium charakteru powodowania zachowań systemów działających: powodowaniu zarządczym i powodowaniu wykonawczym (por. H. Witczak 2008). Powodowanie zachowań, w dużym uproszczeniu, polega na byciu powodem i przyczyną danego działania, w tym systemu działającego, oraz panowaniu nad jego kształtowaniem w cyklu życia (tworzeniem, istnienie, zanikiem i zmianami).
Zarządzanie, drugi człon terminu „system zarządzania” może być interpretowane w szerszym i węższym znaczeniu. W szerszym znaczeniu zarządzanie systemem działającym polega na prowadzeniu takiego systemu. Powodowanie zarządcze polega tu na podejmowaniu właściwych działań oraz działaniu właściwie na zasadach i dla celów ważnych dla podmiotu prowadzącego (podmiotu zarządzania). Kluczem do zrozumienia powodowania zarządczego jest zintegrowanie działania (praca, obowiązki), uprawnień decyzyjnych dotyczących tego działania (władzy) i odpowiedzialności za działanie i władzę. Takie zintegrowanie daje prowadzącemu system działający pełną kontrolę. W węższym znaczeniu zarządzanie oznacza zbiór powiązanych, na nieprostych zasadach, procesów i funkcji sprawstwa, modelowania, organizowania, kierowania ludźmi i sprzężeń zwrotnych/następczych. Powodowanie zarządcze w wąskim zakresie polega na wykonywaniu tych czynności i funkcji przez podmioty posiadające profesjonalny potencjał menedżerski (kierowników różnych szczebli) dla zarządzania poszczególnymi sferami (agendami; branżami) systemu działającego i jego otoczenia. W tym rozumieniu, podmiot zarządzania (kierownicy; menedżerowie) biorą udział w podziale pracy zarządczej, panując (kontrolując) tylko wybrane obszary (sfery) systemu działającego i jego otoczenia.
Powodowanie wykonawcze uzupełnia i dopełnia powodowanie zarządcze. Wykonują je pozostałe podmioty systemu działającego, wprowadzające w czyn (urzeczywistniające) modele wzorcowe, definiowane na ogół przez kierownictwo (menedżerów). Jednak każdy człowiek (uczestnik systemu działającego i otoczenia) ma określoną swobodę zachowań organizacyjnych. Oznacza to, że pracownicy systemu działającego, w tym menedżerowie i pracownicy wykonawczy, nie muszą zachowywać się ściśle według decyzji i wytycznych modeli wzorców określających działalność systemu działającego.
W konsekwencji podsystem zarządzania w systemie działającym jest, odpowiednio, interpretowany w szerszym i węższym znaczeniu.

</doc>
<doc id="3718688" url="https://pl.wikipedia.org/wiki?curid=3718688" title="Edward Zieliński">
Edward Zieliński



</doc>
<doc id="3718693" url="https://pl.wikipedia.org/wiki?curid=3718693" title="Cittadella (Gozo)">
Cittadella (Gozo)

Cittadella (malt. "Iċ-Ċittadella"), znana również jako Citadel, jest to małe ufortyfikowane miasto z cytadelą, leżące w centrum Rabatu (Victoria) na wyspie Gozo, Malta. Teren ten był zasiedlony od epoki brązu, a w czasach Średniowiecza znany był jako Gran Castello. 
W 1998 roku Cittadella została umieszczona na maltańskiej liście informacyjnej UNESCO.
Historia.
Czasy antyczne.
Pozostałości archeologiczne dowodzą, że teren aktualnie zajmowany przez Cittadellę, był po raz pierwszy zasiedlony w czasie epoki brązu. Osada została później rozbudowana przez Fenicjan, a w czasach Cesarstwa Rzymskiego stała się akropolem miasta znanego jako "Glauconis Civitas".
Okres średniowieczny i rządy Joannitów.
W okresie Średniowiecza osadnictwo przeniosło się do Cittadelli, która zaczęła być nazywana "Gran Castello". Z czasem Cytadella stała się za mała dla rosnącej populacji, i u podnóża południowych murów Cittadelli rozrosło się przedmieście Rabat. W XV w., podczas rządów Królestwa Aragonii, fortyfikacje miasta zostały wzmocnione. Mury, które otaczały miasto, służyły głównie ludności wiejskiej do ochrony przed piratami, którzy napadali wyspy Maltańskie w celu zdobycia niewolników.
Największy z takich napadów miał miejsce w lipcu 1551 r., kiedy 10 000 Turków osmańskich najechało Gozo i oblegało Cittadellę. Miasto, będące pod kontrolą gubernatora Gelatiana de Sessy, skapitulowało po kilku dniach ostrzału. Ludność Gozo, w ilości 5000-6000, schroniła się wcześniej w Cittadelli, i po jej zdobyciu została uprowadzona przez korsarzy. Jedynie jeden zakonnik i 40 starców, których piraci oszczędzili, oraz około 300 osób, którym udało się uciec przez mury miasta, uniknęli uprowadzenia w niewolę.
Po inwazji, zniszczone fortyfikacje miasta zostały naprawione, lecz nie ulepszone. W późnych latach XVI wieku, dwóch architektów – Giovanni Rinaldini i Vittorio Cassar, wysunęli wniosek o odnowienie miasta. Począwszy od roku 1599, kompletnie przebudowano wejście i południowe mury, co zmieniło miasto z małego zamku w silną fortecę. W roku 1603 prace osiągnęły zaawansowany poziom, a całość przebudowy została ukończona w roku 1622. Z przeciwnej, północnej strony, mury twierdzy pozostały w swoim oryginalnym średniowiecznym kształcie. W mieście zbudowano kilka bastionów, nadszańców, baterii i prochowni.
Mieszkańcy Gozo pozostawali w murach Cittadelli pomiędzy zmierzchem i świtem aż do 15 kwietnia 1637, gdy zniesiono ten nakaz. Miasto było jedynym ufortyfikowanym miejscem ucieczki mieszkańców w razie ataku na wyspę, aż do XVIII w., kiedy zbudowano Fort Chambray.
W XVII w. krytykowano skuteczność obronną murów Cittadelli. W roku 1645 powstał plan zburzenia miasta, Zrobiono podkopy do umieszczenia ładunków wybuchowych pod bastionami, aby zniszczyć je w razie potrzeby. Na szczęście, nigdy do tego nie doszło.
Okupacja francuska i rządy brytyjskie.
W czerwcu 1798 roku, wyspy Maltańskie zostały okupowane przez Francuzów, lecz Maltańczycy wywołali powstanie po kilku miesiącach rządów francuskich. Mieszkańcy Gozo powstali 3 września, i garnizon francuski wycofał się do Cittadelli, gdzie skapitulował, po negocjacjach, 28 października. Dzień później, Brytyjczycy przekazali kontrolę nad Cittadellą mieszkańcom Gozo, którzy ustanowili rząd tymczasowy z Saverio Cassarem na czele, i obwołali wyspę jako niezależne państwo "La Nazione Gozitana".
Fortyfikacje Cittadelli zostały opuszczone przez Brytyjczyków w dniu 1 kwietnia 1868 roku. Fortyfikacje Cittadelli oraz ruiny budynków wewnątrz miasta zostały wpisane na Listę Zabytków 1925.
Współcześnie.
Fortyfikacje Cittadelli, włącznie z częścią średniowiecznego systemu obronnego, są nienaruszone. Południowa część miasta, gdzie znajduje się katedra i inne budynki, jest również w dobrym stanie, lecz północna część jest w większości w ruinie. Wiele z tych ruin pochodzi z czasów średniowiecznych, i znajdują się w nich zabytki archeologiczne.
Pierwsze plany odnowienia Cittadelli powstały w roku 2006, jako część projektu odnowienia fortyfikacji Valletty, Birgu i Mdiny na głównej wyspie Malcie. Prace rozpoczęły się w roku 2006 i ciągle trwają.
Podczas prac restauracyjnych wydobyto na powierzchnię wiele różnych detali architektonicznych oraz pozostałości archeologicznych, wliczając w to pierwotne wejście do miasta.
Opisanie miasta.
Cittadella została zbudowana na cyplu lądu, górującym nad dzisiejszym miastem Rabat (Victoria). Lokalizacja ta została wybrana przez pierwszych osadników, ponieważ jest to naturalnie obronne wzgórze, dominujące nad otaczającym go terenem i dające widok na dużą część wybrzeża.
Fortyfikacje.
Fortyfikacje miasta w większości datowane są na początek XVII wieku, kiedy zostały przebudowane przez Rycerzy Joannitów, jakkolwiek niektóre części murów miejskich są datowane na XV wiek. Na fortyfikacje istniejące dzisiaj składają się:
Budynki.
Wewnątrz murów obronnych Cittadelli znajduje się kilka godnych uwagi budynków. Wśród nich są:

</doc>
<doc id="3718695" url="https://pl.wikipedia.org/wiki?curid=3718695" title="Slobodanka Maksimović">
Slobodanka Maksimović

Slobodanka Maksimović z domu Tuvić (cyr. Слободанка Мaксимовић, panieńskie Тувић; ur. 19 września 1977 w Nowym Sadzie) – serbska koszykarka występująca na pozycji środkowej.

</doc>
<doc id="3718696" url="https://pl.wikipedia.org/wiki?curid=3718696" title="Slobodanka Tuvić">
Slobodanka Tuvić



</doc>
<doc id="3718697" url="https://pl.wikipedia.org/wiki?curid=3718697" title="Iglotex">
Iglotex

Iglotex Spółka Akcyjna – polskie przedsiębiorstwo przemysłu spożywczego, z siedzibą w Skórczu.
W ofercie przedsiębiorstwo ma m.in. gotowe dania mrożone, lody, a za pomocą marki Nordfish zajmuje się produkcją i sprzedażą ryb. Firma zajmuje się także produkcją dla gastronomii.
Przedsiębiorstwo posiada centra dystrybucyjne na terenie całej Polski. Ponadto firma posiada biuro w Warszawie.
Historia.
Przedsiębiorstwo zostało założone w 1983 roku przez Tadeusza i Małgorzatę Włodarczyków w Skórczu. Początkowo zajmowało się jedynie produkcją cukierniczą, z czasem działalność została poszerzona o produkcję lodów.
W 1991 roku rozpoczęto produkcję dań gotowych takich jak mrożone pizze czy pierogi.
W 1995 roku siedziba firmy została przeniesiona na ulicę Leśną w Skórczu, natomiast w 1998 i 2000 roku oddano do użytku nowe hale produkcyjne.
Przedsiębiorstwo przejmowało mniejsze lokalne firmy dystrybucyjne. Po przejęciu w 2007 roku Chłodni Grudziądz Sp. z o.o. przedsiębiorstwo rozpoczęło produkcję mrożonych warzyw i owoców
W 2009 roku firma rozpoczęła dystrybucję swoich produktów do niektórych krajów Unii Europejskiej i Europy Środkowo-Wschodniej.
27 maja 2019 ok. godz. 1.30 wybuchł pożar, który strawił ok. 20 tys. m kw. części produkcyjnej i dystrybucyjnej zakładu produkcji mrożonek (około 2/3 kubatury), w którym zatrudnionych było 680 osób. W akcji gaśniczej wzięło udział 65 zastępów straży pożarnej z trzech województw, oraz Straż Pożarna grupy „Azoty” z Puław. Straty wyniosły kilkadziesiąt milionów złotych, a przyczyną pożaru okazało się zwarcie w punkcie ładowania wózków. W 2020 zakład odbudowano i w końcu roku ponownie uruchomiono.

</doc>
<doc id="3718698" url="https://pl.wikipedia.org/wiki?curid=3718698" title="József Jacsó">
József Jacsó

József Jacsó (ur. 1 czerwca 1962 w Mezőkövesd) – węgierski sztangista, srebrny medalista olimpijski z Seulu.
Zawody w 1988 były jego jedynymi igrzyskami olimpijskimi. W Seulu po medal olimpijski sięgnął w wadze do 110 kilogramów. Był srebrnym medalistą mistrzostw świata w 1983 i 1987, brązowym w 1986. Na mistrzostwach Europy zdobył srebro w 1983.

</doc>
<doc id="3718700" url="https://pl.wikipedia.org/wiki?curid=3718700" title="UD Melilla">
UD Melilla

Union Deportiva Melilla – hiszpański klub piłkarski, grający w Segunda División B, mający siedzibę w mieście Melilla.

</doc>
<doc id="3718705" url="https://pl.wikipedia.org/wiki?curid=3718705" title="Wiedźmin (seria gier komputerowych)">
Wiedźmin (seria gier komputerowych)

Wiedźmin – seria gier komputerowych i mobilnych stworzona przez studio CD Projekt Red na motywach "Sagi o wiedźminie" autorstwa Andrzeja Sapkowskiego. Składa się z trzech gier głównych, kilku spin-offów oraz komiksów. Chociaż Sapkowski chwalił scenarzystów i napisaną przez nich fabułę gier, stwierdził, że są niezależnymi utworami zrealizowanymi na podstawie jego twórczości, przedstawione w nich wydarzenia są niekanoniczne i nie stanowią ciągu dalszego jego pięcioksięgu, a w przypadku ewentualnej kontynuacji sagi nie będzie brał ich pod uwagę.
Trzy główne gry uznawane są za trylogię poświęconą Geraltowi z Rivii. Akcja pierwszej z nich rozgrywa się kilka lat po wydarzeniach z książki "Pani Jeziora", a punktem wyjścia dla całej opowieści jest powrót Geralta z Wyspy Jabłoni, niepamiętającego jednak niczego, co stało się przed jego oprzytomnieniem. Przez następne miesiące stara się odzyskać pamięć, przy okazji angażując się w różne rodzaje aktywności, które wpłyną na przyszłość kontynentu. Podobnie jak w "Sadze o wiedźminie", w grach komputerowych ważnymi motywami są rasizm i ksenofobia wobec „nieludzi”, zmuszanych do mieszkania w gettach, polityka oraz negatywny stosunek do magów i magii, przede wszystkim ze strony fanatyków religijnych.
Lista gier.
Główna seria.
Wiedźmin (2007).
Pierwszym polskim studiem, które zamierzało stworzyć komputerową wersję uniwersum Sapkowskiego, było Metropolis Software. "Wiedźmin" autorstwa tego studia miał zostać wydany w 1997 roku i być przygodową grą akcji, jednak prace nad grą zostały ostatecznie anulowane, ponieważ autorzy obawiali się, że będzie ona miała niską popularność za granicą.
Po niepowodzeniu Metropolis prace nad grą rozpoczęło studio CD Projekt Red. 10 lipca 2002 roku w Internecie pojawiły się pierwsze pogłoski na temat "Wiedźmina", według których miał być on grą akcji z elementami gry fabularnej. Nacisk w niej miał zostać położony na fabułę i widowiskową walkę. Początkowo za tworzenie gry i scenariusz byli odpowiedzialni Jacek Komuda i Maciej Jurewicz. Planowano, że gra będzie działać na silniku autorskim, a świat gry zostanie przedstawiony w widoku izometrycznym. Koncepcje dotyczące gry i scenariusz często były zmieniane. Zmieniał się również skład osobowy studia. Głównym projektantem gry został Michał Madej, a głównym autorem scenariusza – Artur Ganszyniec. Wizerunek Geralta stworzył rysownik Przemysław Truściński. Twórcą filmu wprowadzającego do "Wiedźmina" został Tomasz Bagiński. Ogółem budżet gry wyniósł 19,1 miliona złotych.
Gra zadebiutowała na komputerach osobistych pod koniec października 2007 roku i spotkała się z pozytywnym przyjęciem krytyków – zarówno północnoamerykańskich, jak i europejskich. Światowym wydawcą gry zostało Atari, z kolei w Polsce wydana została przez firmę-matkę, CD Projekt. We wrześniu 2008 roku ukazała się "Edycja rozszerzona", zawierająca m.in. dodatkowe przygody. Na jesień 2009 roku planowano wersję konsolową, "Wiedźmin: Powrót Białego Wilka", produkcję jednak anulowano wiosną 2009.
Wiedźmin 2: Zabójcy królów (2011).
Produkcja "Wiedźmina 2" rozpoczęła się zaraz po zakończeniu prac nad pierwszą częścią. Przy jego tworzeniu brała udział inna ekipa niż podczas prac nad pierwowzorem. Ze starego składu tworzącego pierwszą część serii pozostało około 50 osób, co było spowodowane po części zwolnieniami zaistniałymi po przerwaniu prac nad "". Gra ukazała się na rynku w maju 2011 roku na komputerach osobistych. W Polsce gra ponownie wydana została przez CD Projekt, Atari dystrybuowało ją jednak jedynie w Ameryce Północnej, podczas gdy w Europie – Bandai Namco Games. Gra dostępna była również w dystrybucji cyfrowej, m.in. za pośrednictwem platform Steam i Good Old Games. W kwietniu 2012 roku tytuł doczekał się edycji rozszerzonej, zawierającej usprawnienia graficzne i dodatkową zawartość, która wydana została również na konsoli Xbox 360.
Wiedźmin 3: Dziki Gon (2015).
Ostatnia odsłona trylogii poświęconej Geraltowi, która trafiła na rynek w maju 2015 roku. Jej akcja rozgrywa się pół roku po finale "Zabójców królów" podczas kolejnej wojny Cesarstwa Nilfgaardu z Królestwami Północy i koncentruje się na poszukiwaniach Cirilli, przybranej córki Geralta, ściganej przez Dziki Gon. Gra wprowadza niewystępujące wcześniej w grach postaci znane z "Sagi o wiedźminie", w tym m.in. Yennefer z Vengerbergu, Cirillę, Myszowora i Crach en Craite. W odróżnieniu od poprzednich części, oferuje otwarty świat, podzielony na kilka większych stref – Biały Sad, Velen (w tym Oxenfurt i Novigrad), wyspy Skellige i Kaer Morhen. Jako jedyna odsłona doczekała się płatnych rozszerzeń fabularnych – "Serca z kamienia" (październik 2015) oraz "Krew i wino" (maj 2016), które rozbudowywały podstawową wersję gry o ponad trzydzieści godzin dodatkowej zawartości, zaś drugi z nich dodawał kolejną rozległą lokację – księstwo Toussaint.
Pozostałe.
Wiedźmin: Krwawy szlak (2007).
Wydana 1 października 2007 roku gra mobilna osadzona w uniwersum wykreowanym przez CD Projekt Red, stworzona przez MNI S.A. i łącząca w sobie elementy dwuipółwymiarowej platformówki z grą fabularną. Gracz kieruje w niej młodym Geraltem, który niedawno ukończył Próbę Traw i został pełnoprawnym wiedźminem. Oferowała ona możliwość stoczenia walk z jedenastoma potworami z komputerowego "Wiedźmina", używania wiedźmińskich znaków, warzenia eliksirów oraz trzy tryby rozgrywki: „Historia”, „Przygoda” i „Arena”. Podzielona była na dwanaście poziomów i cztery duże lokacje.
Wiedźmin: Versus (2008).
22 sierpnia 2008 roku opublikowana została gra przeglądarkowa "Wiedźmin: Versus" opracowana przez studio one2tribe. Gracz zdobywał w niej doświadczenie poprzez walkę wzorowaną na oryginalnym "Wiedźminie" i wykonywaniu misji, kierując jedną z trzech postaci: wiedźminem, czarodziejką lub przerazą. Gra oferowała również możliwość starcia się z innymi graczami. W marcu 2011 roku wydana została na urządzenia z systemem iOS. Pod koniec maja 2012 roku, po zakończeniu współpracy pomiędzy CD Projekt Red a one2tribe, gra przestała funkcjonować.
Wiedźmin: Gra przygodowa (2014).
Komputerowa wersja gry planszowej zaprojektowanej przez Ignacego Trzewiczka, przeznaczona na urządzenia mobilne i komputery, opracowana przez CD Projekt Red i studio Can Explode. Gracz wciela się w jedną z czterech postaci – Geralta, Triss Merigold, Jaskra lub Yarpena Zigrina – i rozgrywa scenariusze przygód, starając się wygrać z pozostałymi graczami. Gra oferuje możliwość rozgrywki z postaciami sterowanymi przez komputer lub z innymi osobami – zarówno poprzez Internet, jak i w trybie „gorącego krzesła”.
The Witcher Battle Arena (2015).
Przeznaczona na urządzenia mobilne z systemami Android i iOS gra z gatunku multiplayer online battle arena, wydana w systemie free-to-play. Osadzona w uniwersum gier z serii "Wiedźmin", pozwala toczyć pojedynki znanymi z niego postaciami.
Gwint: Wiedźmińska gra karciana (2018).
Samodzielna gra komputerowa inspirowana grą karcianą gwint, opracowana na potrzeby "Dzikiego Gonu" jako dodatkowa minigra. Pierwsze doniesienia o niej pojawiły się na początku czerwca 2016 roku, a oficjalnie potwierdzona i zapowiedziana została 13 czerwca podczas targów Electronic Entertainment Expo. Wydana została na platformach Microsoft Windows (2018), PlayStation 4 (2018), Xbox One (2018), iOS (2019) oraz Android (2020). W 2019 roku CD Projekt Red, studio odpowiedzialne za grę, postanowiło zrezygnować ze wsparcia dla "Gwinta" na konsole PlayStation 4 i Xbox One. Gra różni się od gwinta, w którego można było zagrać w "Dzikim Gonie". Zmienione zostały oprawa wizualna i muzyczna, a karty są animowane i udźwiękowione. Gra oparta jest na modelu free-to-play z opcjonalnymi mikropłatnościami. Produkcja doczekała się 5 rozszerzeń, zatytułowanych: "Krwawa klątwa", "Novigrad", "Żelazna wola", "Kupcy Ofiru" oraz "Pan Lusterko". Planowany był, jako samodzielna kampania dla jednego gracza, dodatek "Wojna Krwi: Wiedźmińskie opowieści", jednak ostatecznie wydany został jako samodzielna gra.
Wojna Krwi: Wiedźmińskie opowieści (2018).
Gra łącząca elementy gry w gwinta i kampanii fabularnej, w której gracz, jako królowa Meve, toczy potyczki z Nilfgaardem. Została wydana na platformach Microsoft Windows (2018), PlayStation 4 (2018), Xbox One (2018), Nintendo Switch (2020), iOS (2020) i Android (2021).
Odbiór.
Gry składające się na trylogię zostały przyjęte bardzo pozytywnie ze strony krytyków, na wszystkich platformach docelowych zbierając wysoką średnią ocen, nie spadającą poniżej 86%.
Do lutego 2015 roku dwie pierwsze części gry sprzedały się w ponad ośmiu milionach egzemplarzy na całym świecie. Podsumowując rok 2016 CD Projekt zdradził, że na świecie sprzedano ponad 20 milionów egzemplarzy wszystkich trzech części, z czego ponad połowa przypada na "Dziki Gon". W marcu 2016 roku, po zdobyciu 250. tytułu gry roku i zdeklasowaniu poprzedniego rekordzisty – "The Last of Us" – "Dziki Gon" stał się najbardziej utytułowaną grą komputerową w historii.
Inne.
Na podstawie gier zrealizowanych zostało kilka komiksów. Pierwszy z nich, "Wiedźmin: Racja stanu", inspirowany oprawią wizualną "Wiedźmina 2: Zabójców królów", wydany został nakładem wydawnictwa Egmont w 2011 roku, a rok później, pod tytułem "The Witcher 2 Interactive Comic Book", trafił na urządzenia mobilne jako interaktywny komiks. W późniejszym czasie CD Projekt Red nawiązał współpracę z amerykańskim wydawnictwem Dark Horse Comics. W październiku 2014 roku ukazał się pierwszy numer pięciozeszytowego komiksu "Wiedźmin: Dom ze szkła", w Polsce wydanego przez wydawnictwo Egmont i dostępnego również w formie słuchowiska. Od kwietnia do sierpnia 2015 roku wydawany był komiks "Wiedźmin: Dzieci lisicy", zrealizowany na podstawie fragmentu powieści "Sezon burz". We współpracy z wydawnictwem Dark Horse wydano również komiksy "Wiedźmin: Jak zabijać potwory" (2015) i "Wiedźmin: Rachunek sumienia" oraz publikację "Wiedźmin: Kompendium o świecie gier", w Polsce wydaną przez Agorę.

</doc>
<doc id="3718706" url="https://pl.wikipedia.org/wiki?curid=3718706" title="Order Smoka Podwójnego">
Order Smoka Podwójnego



</doc>
<doc id="3718714" url="https://pl.wikipedia.org/wiki?curid=3718714" title="Krzymowski">
Krzymowski

Osoby o tym nazwisku:

</doc>
<doc id="3718715" url="https://pl.wikipedia.org/wiki?curid=3718715" title="Awanesow">
Awanesow

Osoby o tym nazwisku:

</doc>
<doc id="3718717" url="https://pl.wikipedia.org/wiki?curid=3718717" title="Gritti">
Gritti

Osoby o tym nazwisku:

</doc>
<doc id="3718718" url="https://pl.wikipedia.org/wiki?curid=3718718" title="Chama cha Mapinduzi">
Chama cha Mapinduzi



</doc>
<doc id="3718719" url="https://pl.wikipedia.org/wiki?curid=3718719" title="Ledwig">
Ledwig

Osoby o tym nazwisku:

</doc>
<doc id="3718720" url="https://pl.wikipedia.org/wiki?curid=3718720" title="Morzy">
Morzy

Osoby o tym nazwisku:

</doc>
<doc id="3718722" url="https://pl.wikipedia.org/wiki?curid=3718722" title="Chappuis">
Chappuis

Osoby o tym nazwisku:

</doc>
<doc id="3718726" url="https://pl.wikipedia.org/wiki?curid=3718726" title="Ołpiński">
Ołpiński

Osoby o tym nazwisku:

</doc>
<doc id="3718730" url="https://pl.wikipedia.org/wiki?curid=3718730" title="Dom Państwa Kosińskich w Niechorzu">
Dom Państwa Kosińskich w Niechorzu

Dom Państwa Kosińskich – zabytkowa zagroda zlokalizowana w Niechorzu przy ul. Ludnej róg Pomorskiej. Pochodzi z przełomu XVIII i XIX wieku.
Zagroda jest przykładem gospodarstwa agrarnego, odmiennego od charakterystycznych dla rejonu nadmorskiego gospodarstw rybackich. Budynki gospodarstwa tworzą zamknięty czworobok przykryty wspólnym czterospadowym dachem, pierwotnie krytym strzechą, a obecnie płytami z eternitu. Do wewnątrz wejść można poprzez drewniane wrota, naprzeciw których znajduje się budynek mieszkalny zajmujący całą pierzeję czworoboku. Oprócz tego na zespół składają się:
Część obiektów wykonana jest w konstrukcji ceglanej, a część w technice muru pruskiego (pierwotnie był to szachulec). Obecnie zagroda wykorzystywana jest na wystawy rzemiosła słowiańskiego.

</doc>
<doc id="3718731" url="https://pl.wikipedia.org/wiki?curid=3718731" title="Głotow">
Głotow

Osoby o tym nazwisku:

</doc>
<doc id="3718732" url="https://pl.wikipedia.org/wiki?curid=3718732" title="Superliga (przedsiębiorstwo)">
Superliga (przedsiębiorstwo)

Superliga sp. z o.o. – podmiot, będący organizatorem rozgrywek zawodowej ligi piłki ręcznej w Polsce.
Zakres działalności.
Superliga sp. z o.o. – na mocy przekazanych jej uprawnień przez Związek Piłki Ręcznej w Polsce (ZPRP) – jest organizatorem rozgrywek zawodowej ligi piłki ręcznej mężczyzn. Do jej podstawowych zadań należy:
Historia i udziałowcy.
27 lutego 2016 Zarząd ZPRP podjął uchwałę o utworzeniu spółki zarządzającej zawodową ligą piłki ręcznej mężczyzn. 2 marca 2016 w siedzibie ZPRP został podpisany akt założycielski podmiotu o nazwie Superliga sp. z o.o. Kluby biorące udział w rozgrywkach Superligi sezonu 2015/2016 otrzymały od ZPRP ofertę wykupu za 1000 zł udziałów o łącznej wartości 50 000 zł. Na mocy ustawy o sporcie udziałowcami spółki mogą być: ZPRP oraz kluby występujące w najwyższej klasie rozgrywek piłki ręcznej mężczyzn w liczbie nie wyższej niż 12. Akt założycielski spółki przewiduje możliwość zwiększenia liczby drużyn występujących w Superlidze do 14, co będzie wiązało się z podwyższeniem kapitału zakładowego. 2 czerwca 2016 spółka została wpisana przez Sąd Rejonowy dla m. st. Warszawy do Krajowego Rejestru Sądowego pod numerem 0000620235.

</doc>
<doc id="3718735" url="https://pl.wikipedia.org/wiki?curid=3718735" title="Leitgeb">
Leitgeb

Osoby o tym nazwisku:

</doc>
<doc id="3718738" url="https://pl.wikipedia.org/wiki?curid=3718738" title="Jan Librach">
Jan Librach

Jan Librach (ur. 29 lutego 1904, zm. 13 marca 1973 w Nowym Jorku) – polski dyplomata, sowietolog, działacz polonijny.
Życiorys.
Od 1926 pracował w polskiej służbie zagranicznej, w latach 1935–1939 był I sekretarzem ambasady RP w Paryżu. Od 1939 żołnierz Wojska Polskiego we Francji. Od czerwca 1940 w Prezydium Rady Ministrów. Był inicjatorem tzw. akcji kontynentalnej. W okresie 1941–1944 był kierownikiem Biura Centralnego Akcji Kontynentalnej w MSW. W latach 1944–1945 kierownik wydziału w MSZ w Londynie. W latach 1950-1954 był wiceministrem spraw zagranicznych Rząd RP na uchodźstwie. W latach 1969-1973 Jan Librach był dyrektorem wykonawczym Polskiego Instytutu Naukowego w Ameryce.
W 1934 otrzymał estoński Order Krzyża Orła III klasy.

</doc>
<doc id="3718739" url="https://pl.wikipedia.org/wiki?curid=3718739" title="Ristowski">
Ristowski

Osoby o tym nazwisku:

</doc>
<doc id="3718740" url="https://pl.wikipedia.org/wiki?curid=3718740" title="Galaretnica nastroszona">
Galaretnica nastroszona

Galaretnica nastroszona ("Enchylium bachmanianum" (Fink) Otálora, P.M. Jørg. &amp; Wedin) – gatunek grzybów należący do rodziny galaretnicowatych ("Collemataceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w roku 1790 Bruce Fink, nadając mu nazwę "Collemodes bachmanianum". Obecną, uznaną przez Index Fungorum nazwę nadali mu w roku 2014 P.M. Jørg. i Wedin, przenosząc go do rodzaju "Enchylium". Synonimy naukowe:
W piśmiennictwie polskim opisywany był pod nazwą "Collema bachmanianum". W "Krytycznej liście porostów i grzybów naporostowych Polski" ma nazwę galaretnica nastroszona, nazwa ta jest jednak niespójna z obecną nazwą naukową.
Morfologia.
Plecha listkowata, homeomeryczna, bez kory, zawierająca sinice z rodzaju "Nostoc". W stanie suchym jest krucha i sztywna, w stanie wilgotnym galaretowata. Ma średnicę do 5 cm, zazwyczaj jednak jest mniejsza. Kształt kolisty lub nieregularny, barwa od ciemnoliwkowej do czarnej. Jest wcinana, ma liczne nieregularne odcinki, często tworzące zachodzące na siebie rozetki. Odcinki te mają szerokość 0,5-6 mm, są wklęsłe lub płaskie, całobrzegie lub wcinane. Ich górna powierzchnia jest płaska lub pokryta izydiami. Są one tej samej barwy co plecha, początkowo kuliste, później miseczkowate lub łuseczkowate.
Owocniki typu apotecjum pojawiają się rzadko. Mają średnicę 1-2,5 mm, płaskie lub nieco wypukłe tarczki o barwie ciemnoczerwonej lub czerwonobrunatnej i cienkim brzeżku, często pokrytym izydiami. Powstają w nich 4-komórkowe, czasami (rzadko) 5-6-komórkowe askospory o rozmiarach 26–34 × 13–15 μm. W miejscu przegród między komórkami są nieznacznie przewężone. Pyknidia występują na brzegu odcinku lub na odcinkach i są zanurzone w plesze. Powstają w nich pałeczkowate pykniospory o nieco nabrzmiałych końcach i rozmiarach 4.5-6 × 1,5-1,8 μm.
Reakcje barwne: wszystkie negatywne.
Występowanie i siedlisko.
Opisano występowanie tego gatunku w: Ameryce Północnej, Europie (w tym na Islandii), północnej Afryce, na Bliskim i Środkowym Wschodzie, w Indiach i Nowej Zelandii. W Polsce gatunek rzadki. Znajduje się na "Czerwonej liście roślin i grzybów Polski". Ma status I – gatunek o nieokreślonym zagrożeniu. W piśmiennictwie polskim podano jego stanowiska m.in. na Wyżynie Śląskiej, Wyżynie Wieluńskiej, Wyżynie Krakowsko-Częstochowskiej, w Sudetach, Górach Słonnych, w Poznaniu, na Mazurach, Kujawach, Pomorzu Zachodnim. 
Rośnie w nasłonecznionych miejscach na lessie, na wapiennej glebie i na skałach, głównie wapiennych.
Gatunki podobne.
Charakterystyczną cechą galaretnicy nastroszonej są izydia, które początkowo są kuliste, później płaskie, miseczkowate, wklęsłe lub uszkowate, Tzw. galaretnica czarna ("Lathagrium fuscovirens") odróżnia się tym, że jej izydia cały czas są kuliste.

</doc>
<doc id="3718741" url="https://pl.wikipedia.org/wiki?curid=3718741" title="Collema bachmanianum">
Collema bachmanianum



</doc>
<doc id="3718743" url="https://pl.wikipedia.org/wiki?curid=3718743" title="Saldana">
Saldana

Osoby o tym nazwisku:

</doc>
<doc id="3718744" url="https://pl.wikipedia.org/wiki?curid=3718744" title="Enchylium bachmanianum">
Enchylium bachmanianum



</doc>
<doc id="3718748" url="https://pl.wikipedia.org/wiki?curid=3718748" title="Constable">
Constable

Miasta w USA:
Osoby o tym nazwisku:
Inne:

</doc>
<doc id="3718754" url="https://pl.wikipedia.org/wiki?curid=3718754" title="Benidorm CF">
Benidorm CF

Benidorm Club de Fútbol – hiszpański klub piłkarski, miał siedzibę w mieście Benidorm.
Historia.
Benidorm CF powstał w 1964 roku. W czerwcu 2011 roku został rozwiązany z powodu dużych zaległości wobec graczy.

</doc>
<doc id="3718756" url="https://pl.wikipedia.org/wiki?curid=3718756" title="Pluciński">
Pluciński

Osoby o tym nazwisku:

</doc>
<doc id="3718757" url="https://pl.wikipedia.org/wiki?curid=3718757" title="Błażewicz">
Błażewicz

Osoby o tym nazwisku:

</doc>
<doc id="3718760" url="https://pl.wikipedia.org/wiki?curid=3718760" title="Dahlman">
Dahlman

Osoby o tym nazwisku:

</doc>
<doc id="3718763" url="https://pl.wikipedia.org/wiki?curid=3718763" title="Valenta">
Valenta

Osoby o tym nazwisku:

</doc>
<doc id="3718765" url="https://pl.wikipedia.org/wiki?curid=3718765" title="Bakos">
Bakos

Osoby noszące nazwisko Bakos:

</doc>
<doc id="3718768" url="https://pl.wikipedia.org/wiki?curid=3718768" title="Matei (ujednoznacznienie)">
Matei (ujednoznacznienie)

Osoby o tym nazwisku:

</doc>
<doc id="3718769" url="https://pl.wikipedia.org/wiki?curid=3718769" title="Gorecki">
Gorecki

Osoby o tym nazwisku:

</doc>
<doc id="3718771" url="https://pl.wikipedia.org/wiki?curid=3718771" title="Szűcs">
Szűcs

Osoby o tym nazwisku:

</doc>
<doc id="3718787" url="https://pl.wikipedia.org/wiki?curid=3718787" title="Dziura w Żabiem">
Dziura w Żabiem

Dziura w Żabiem (Dziura w Żabim) – jaskinia, a właściwie schronisko, w Dolinie Rybiego Potoku w Tatrach Wysokich. Wejście do niej znajduje się w zachodnim zboczu Siedmiu Granatów, na wysokości 1600 metrów n.p.m. Długość jaskini wynosi 12 metrów, a jej deniwelacja 6 metrów.
Opis jaskini.
Jaskinię stanowi stromo idący do góry, prosty. 12-metrowy korytarz zaczynający się w dużym otworze wejściowym.
Przyroda.
W jaskini brak jest nacieków. Zamieszkują ją nietoperze. Na ścianach rosną mchy i porosty.
Historia odkryć.
Jaskinia była prawdopodobnie znana od dawna. Pierwszy jej plan i opis sporządzili Cz. Bryniarski i T. Zwijacz-Kozica w listopadzie 1998 roku.

</doc>
<doc id="3718788" url="https://pl.wikipedia.org/wiki?curid=3718788" title="Jakub Raczyński">
Jakub Raczyński



</doc>
<doc id="3718789" url="https://pl.wikipedia.org/wiki?curid=3718789" title="Kuba Raczyński">
Kuba Raczyński



</doc>
<doc id="3718790" url="https://pl.wikipedia.org/wiki?curid=3718790" title="Abablewo">
Abablewo



</doc>
<doc id="3718791" url="https://pl.wikipedia.org/wiki?curid=3718791" title="Wawrów (stacja kolejowa)">
Wawrów (stacja kolejowa)

Wawrów – kolejowa stacja towarowa na linii kolejowej nr 203 na granicy Gorzowa Wielkopolskiego i wsi Czechów, w gminie Santok w powiecie gorzowskim w województwie lubuskim, w Polsce.
W przypadku elektryfikacji linii kolejowej nr 203 planuje się w tym miejscu budowę nowego przystanku osobowego.

</doc>
<doc id="3718792" url="https://pl.wikipedia.org/wiki?curid=3718792" title="Wiak">
Wiak

Osoby o tym nazwisku:

</doc>
<doc id="3718793" url="https://pl.wikipedia.org/wiki?curid=3718793" title="Ośmiostopowiec jambiczny">
Ośmiostopowiec jambiczny

Ośmiostopowiec jambiczny – format wiersza sylabotonicznego, zasadniczo szesnastozgłoskowy, lub w przypadku hiperkataleksy siedemnastozgłoskowy, w którym akcenty padają na sylaby parzyste.
Schemat ośmiostopowca jambicznego przedstawia się sSsSsSsS||sSsSsSsS(s).
Ośmiostopowiec jambiczny występuje w literaturze polskiej stosunkowo rzadko. Został on użyty między innymi przez Leopolda Staffa w wierszu "Dzwony" i przez Bolesława Leśmiana w balladzie "Dziewczyna", o czym pisał jako pierwszy Kazimierz Wyka.
Antoni Lange użył tego formatu w przekładzie epizodu z Mahabharaty Nal i Damajanti:
Ośmiostopowiec jambiczny może też występować w postaci wyraźnie dwudzielnej, z hiperkataleksą zarówno w średniówce, jak i klauzuli. Osiąga wtedy rozmiar symetrycznego osiemnastozgłoskowca.
Schemat ośmiostopowca jambicznego dwudzielnego przedstawia się sSsSsSsSs||sSsSsSsSs.
Format ten pojawia się na przykład w tłumaczeniach z angielskiego, gdzie służy za odpowiednik jambicznego siedmiostopowca. Witold Dąbrowski wykorzystał ten format w przekładzie z poezji ormiańskiej:
W literaturze anglojęzycznej ośmiostopowiec jambiczny w przeplocie z siedmiostopowcem zastosował amerykański poeta Abel Beach w wierszu "Autumn"

</doc>
<doc id="3718795" url="https://pl.wikipedia.org/wiki?curid=3718795" title="Grealish">
Grealish

Osoby o tym nazwisku:

</doc>
<doc id="3718796" url="https://pl.wikipedia.org/wiki?curid=3718796" title="Đurić">
Đurić

Osoby o tym nazwisku:

</doc>
<doc id="3718797" url="https://pl.wikipedia.org/wiki?curid=3718797" title="Benedek">
Benedek

Osoby o tym nazwisku:

</doc>
<doc id="3718798" url="https://pl.wikipedia.org/wiki?curid=3718798" title="CF Gandía">
CF Gandía

Club de Fútbol Gandía – hiszpański klub piłkarski, grający w Preferente, mający siedzibę w mieście Gandia.

</doc>
<doc id="3718799" url="https://pl.wikipedia.org/wiki?curid=3718799" title="Sørloth">
Sørloth

Osoby o tym nazwisku:

</doc>
<doc id="3718802" url="https://pl.wikipedia.org/wiki?curid=3718802" title="Hennings">
Hennings

Osoby o tym nazwisku:

</doc>
<doc id="3718803" url="https://pl.wikipedia.org/wiki?curid=3718803" title="Dżamila (film)">
Dżamila (film)

Dżamila (ros. Джамиля) – radziecki film z 1968 roku w reżyserii Iriny Popławskiej. Ekranizacja powieści kirgiskiego pisarza Czingiza Ajtmatowa o tym samym tytule.
Wersja polska.
Głosów użyczyli:
Źródło:

</doc>
<doc id="3718806" url="https://pl.wikipedia.org/wiki?curid=3718806" title="Rosiek">
Rosiek

Osoby o tym nazwisku:

</doc>
<doc id="3718808" url="https://pl.wikipedia.org/wiki?curid=3718808" title="Abaki">
Abaki



</doc>
<doc id="3718809" url="https://pl.wikipedia.org/wiki?curid=3718809" title="Corixoidea">
Corixoidea



</doc>
<doc id="3718810" url="https://pl.wikipedia.org/wiki?curid=3718810" title="Sandaliorrhyncha">
Sandaliorrhyncha



</doc>
<doc id="3718814" url="https://pl.wikipedia.org/wiki?curid=3718814" title="Umianowice (stacja kolejowa)">
Umianowice (stacja kolejowa)

Umianowice – wąskotorowa stacja kolejowa Świętokrzyskiej Kolei Dojazdowej znajdująca się we wsi Umianowice, w gminie Kije w powiecie pińczowskim w województwie świętokrzyskim, w Polsce.
Drewniany budynek stacji został wpisany do rejestru zabytków nieruchomych jako część Jędrzejowskiej Kolei Dojazdowej (nr rej.: A/637/1-2 z 20.02.1995).

</doc>
<doc id="3718815" url="https://pl.wikipedia.org/wiki?curid=3718815" title="Dziura pod Świstową Studnią">
Dziura pod Świstową Studnią

Dziura pod Świstową Studnią – jaskinia w Dolinie Małej Łąki w Tatrach Zachodnich. Wejście do niej znajduje się w ścianach opadających z Kotlin do Niżniej Świstówki, w pobliżu Jaskini Wilczej i jaskini Świstowa Studnia, na wysokości 1692 m n.p.m. Długość jaskini wynosi 12,5 metrów, a jej deniwelacja 3,5 metra.
Opis jaskini.
Jaskinię stanowi niewielka salka znajdująca się niedaleko małego otworu wejściowego i odchodzący z niej idący stromo w dół korytarz kończący się niedostępnymi szczelinami.
Przyroda.
W jaskini brak jest nacieków. Ściany są mokre, rosną na nich mchy i porosty.
Historia odkryć.
Jaskinię odkryli A. Wilczek i I. Felisiak z AKG Kraków w październiku 1982 roku. Badania przeprowadzone w 1998 roku wykazały, że istnieje połączenie szczelinami pomiędzy Partiami za Kolankiem w Jaskini Wielkiej Śnieżnej a Dziurą pod Świstową Studnią.

</doc>
<doc id="3718817" url="https://pl.wikipedia.org/wiki?curid=3718817" title="Abazele">
Abazele



</doc>
<doc id="3718821" url="https://pl.wikipedia.org/wiki?curid=3718821" title="Mokra Strona">
Mokra Strona

Mokra Strona – od XV wieku wieś, a od 1934 roku część miasta Przeworska; w południowo-wschodniej Polsce, położona w województwie podkarpackim, w powiecie przeworskim, nad rzeką Mleczką.
Historia.
Wieś "Mokra Strona" była wzmiankowana w regestrach poborowych, które zapisali poborcy podatkowi ziemi przemyskiej z 1515 roku, gdy wieś posiadała 19 łanów kmiecych i młyn i z 1589 roku, gdy wieś nie posiadała już młyna.
Kolejne wzmianki z rejestrów poborowych ziemi przemyskiej z lat 1628, 1651, 1658. W 1674 roku Mokra Strona posiadała 65 domów.
W 1934 roku wieś Mokra Strona została włączona do miasta Przeworska.
Ulice.
Całość dzielnicy liczy 296 numerów.

</doc>
<doc id="3718827" url="https://pl.wikipedia.org/wiki?curid=3718827" title="SDS (grupa artystyczna)">
SDS (grupa artystyczna)

Grupa SDS – grupa twórcza działająca od 1984 r. na pograniczu poezji, literatury, plastyki i fotografii. 
Działalność w ramach Kultury Zrzuty, neodadaistyczna, post-surrealistyczna, neoekspresjonistyczna oraz postmodernistyczna.
Działalność.
Grupa powstała w sierpniu 1984 roku przy okazji wydania poza cenzurą w Giżycku i w Suwałkach pisma poetyckiego. Nazwa SDS była pomysłem Wojciecha Marka Darskiego, który w styczniu 1985 r., w liście do Marka Sobczaka zaproponował, utworzenie nazwy grupy od początkowych liter nazwisk: Sobczak, Darski, Sulima-Suryn. W latach 1984–88 główne akcenty działalności SDS położone były na poezję. Grupa brała udział w Czerwcach Poetyckich w Olecku, Jesieniach Poetyckich w Warszawie, warsztatach tygodnika Radar, wystąpieniach w Poznaniu, Suwałkach i Giżycku. Ukazało się wówczas jedenaście poetyckich numerów pisma SDS w nakładzie 100 egzemplarzy odbijanych na kserografie i cztery duże pisma SDS poświęcone sztuce. Grupa SDS w ramach Kultury Zrzuty współpracowała z grupą Łódź Kaliska i Jackiem Kryszkowskim. Uczestniczyła w III Niemym Kinie w Łodzi (w 1985 r.), oraz plenerach w Teofilowie (1985 r. i 1990 r).
Od 1988 r. akcenty działalności SDS położone zostały na plastykę i fotografię. W grupie pojawili się wówczas: Radosław Krupiński i Bogdan Hildebrandt, zaś w 1990 r. Radosław Czarkowski. Wystawa grupy SDS „Hello Neue Socrealizm!” (1988 r.) w suwalskiej galerii Pretekst została zdjęta po osiemnastu godzinach po interwencji Służby Bezpieczeństwa. Następna wystawa SDS „Eskimo Suwałki Suwałki” (1989 r.) została otwarta o szóstej rano w suwalskiej galerii N-BWA. W 1990 r. SDS pokazało swoje prace w poznańskiej galerii DESA pt. „SDS über Alles”. W latach dziewięćdziesiątych grupa SDS zaprzyjaźniła się także z hamburską grupą Minus Delta T i Mike Hentzem, na którego zaproszenie brała udział w wystawach 
w Hochschule für bildende Künste w Hamburgu.
W latach 1991–94, Marek Sobczak założył i kierował galerią Chłodna 20 w Suwałkach. W ramach jej działalności indywidualne wystawy mieli członkowie grupy SDS: Marek Sobczak (1992 r.), Radosław Krupiński (1993 r.), Radosław Czarkowski (1993 r.). w galerii wystawiali także: Edward Dwurnik, Leszek Knaflewski, Eugeniusz Markowski, Jan Świtka i Isabela Lleó Castells.
W latach 1991–99 Radosław Krupiński prowadził suwalską galerię Pacamera.
W latach 2004-6 grupa SDS (Marek Sobczak i Bogdan Hildebrandt) zrealizowała cykle prac: fotograficzno-poetycki „Projekt 1.11” oraz fotograficzny „Sacrum + Tourism”, stawiający pytanie o cel podróży do miejsc świętych: czy podróżujemy do nich jako turyści, czy też pielgrzymi?
28 lipca 2012 roku, Marek Sobczak i Bogdan Hildebrand, jako grupa SDS, uczcili w przestrzeni cyfrowej 125. urodziny Marcela Duchampa.
Grupę SDS interesowało zacieranie granic pomiędzy różnymi dyscyplinami sztuki, w podobnym zakresie posługiwała się kolażem i czarnym humorem, co fotografią, grafiką i malarstwem. Wykorzystywała działania grupowe, by dotrzeć do wspólnego punktu z różnych twórczo miejsc. W taki sposób powstały wspólne wiersze (collages): Wojciecha Marka Darskiego i Andrzeja Sulimy-Suryna, Wojciecha Marka Darskiego i Marka Sobczaka oraz Marka Sobczaka i Bogdana Hildebrandta. Takie też były wspólne akcje SDS-u.

</doc>
<doc id="3718830" url="https://pl.wikipedia.org/wiki?curid=3718830" title="Stora Mellösa">
Stora Mellösa

Stora Mellösa – miejscowość ("tätort") w środkowej Szwecji, w regionie administracyjnym ("län") Örebro (gmina Örebro).
Miejscowość jest położona w prowincji historycznej ("landskap") Närke, ok. 20 km na południowy wschód od centrum Örebro.
W Stora Mellösa znajduje się kościół z początku XII w., gruntownie przebudowany w latach 1830–1836.
W 2010 roku Stora Mellösa liczyła 776 mieszkańców.

</doc>
<doc id="3718831" url="https://pl.wikipedia.org/wiki?curid=3718831" title="Maksimović">
Maksimović

Osoby o tym nazwisku:

</doc>
<doc id="3718832" url="https://pl.wikipedia.org/wiki?curid=3718832" title="SY Photon">
SY Photon



</doc>
<doc id="3718834" url="https://pl.wikipedia.org/wiki?curid=3718834" title="Zamek w Jagielnicy-Nagórzance">
Zamek w Jagielnicy-Nagórzance



</doc>
<doc id="3718839" url="https://pl.wikipedia.org/wiki?curid=3718839" title="Ioan Hora">
Ioan Hora

Adrian Ioan Hora (ur. 21 sierpnia 1988 w Oradei) – rumuński piłkarz grający na pozycji bocznego pomocnika lub napastnika. Od 2016 jest zawodnikiem klubu Konyaspor.
Kariera piłkarska.
Swoją karierę piłkarską Hora rozpoczął w klubie CSŞ Oradea. Następnie został zawodnikiem UT Arad i w sezonie 2005/2006 zadebiutował w jego barwach w drugiej lidze rumuńskiej. W debiutanckim sezonie awansował ze swoim klubem do pierwszej ligi. W UT Arad grał do końca sezonu 2007/2008. Latem 2008 przeszedł do Glorii Bystrzyca, w której zadebiutował 26 lipca 2008 w przegranym 0:3 wyjazdowym meczu z Rapidem Bukareszt. W Glorii grał przez dwa lata.
W 2010 roku Hora został zawodnikiem CFR 1907 Cluj. W klubie tym swój ligowy debiut zaliczył 24 lipca 2010 w zremisowanym 0:0 wyjazdowym spotkaniu z Universitateą Krajowa. Latem 2010 zdobył Superpuchar Rumunii, a w sezonie 2010/2011 wywalczył tytuł mistrza Rumunii. W CFR Cluj występował do końca 2013 roku.
Na początku 2014 roku Hora przeszedł do drugoligowego ASA Târgu Mureș. Swój debiut w nim zanotował 1 marca 2014 zwycięskim 2:1 wyjazdowym meczu z CSU Krajowa, w którym strzelił gola. W sezonie 2013/2014 wywalczył mistrzostwo drugiej ligi Rumunii i awans do pierwszej ligi. Z kolei w sezonie 2014/2015 został wicemistrzem Rumunii.
Latem 2015 Hora podpisał kontrakt z zespołem Pandurii Târgu Jiu. Zadebiutował w nim 13 lipca 2015 w zwycięskim 1:0 wyjazdowym meczu z ACS Poli Timișoara. W sezonie 2015/2016 zdobywając 19 goli został królem strzelców rumuńskiej ekstraklasy.
Latem 2016 Hora przeszedł do Konyasporu za kwotę 70 tysięcy euro. Zadebiutował w nim 20 sierpnia 2016 w zremisowanym 1:1 wyjazdowym spotkaniu z Çaykurem Rizespor.
Kariera reprezentacyjna.
W reprezentacji Rumunii Hora zadebiutował 23 marca 2016 roku w wygranym 1:0 towarzyskim meczu z Litwą, rozegranym w Giurgiu, gdy w 76. minucie zmienił Bogdana Stancu.

</doc>
<doc id="3718854" url="https://pl.wikipedia.org/wiki?curid=3718854" title="Nagyerdei Stadion">
Nagyerdei Stadion

Nagyerdei Stadion – stadion domowy klubu piłkarskiego Debreceni VSC. Wcześniejszy stadion otwarty w 1934 r. zburzono i na jego miejscu wybudowano nowy, oddany do użytku 1 maja 2014 r. Stadion może pomieścić ponad 20 tysięcy widzów; jest trzecim pod względem wielkości na Węgrzech, a drugim w zawodowej lidze NB1. Pierwszy oficjalny mecz gospodarze zagrali z budapeszteńskim Újpestem FC w sezonie 2013/2014 i wygrali go stosunkiem 3:1.
Oprócz zespołu gospodarzy, czyli DVSC, swoje mecze rozgrywa tu reprezentacja Węgier w piłce nożnej. W budynku znajdują się pomieszczenia konferencyjne i bankietowe oraz sklep klubowy sprzedający pamiątki.
Historia.
Stary stadion.
Debreczyński Nagyerdei Stadion oddano do użytku w 1934 roku. Pierwszy mecz został rozegrany 24 czerwca 1934 r. między ówczesnymi gospodarzami Bocskai FC, a włoskim zespołem AGC Bologna, w ramach Pucharu Środkowoeuropejskiego. Gospodarze wygrali 2:1 w obecności 1200 widzów. Wielokrotnie organizowano na stadionie mecze reprezentacji. Najwięcej widzów (32 tysiące) było w 1952 r. na meczu reprezentacji Węgier B i Bułgarii B. Stadion był intensywnie wykorzystywany do 1993 r. przez zespół piłki nożnej Debreceni VSC, ale po wejściu w 1993 roku do rozgrywek NB1 zespół przeniósł się na stadion przy ulicy Gábora Oláha. Po tych przenosinach stan stadionu pogarszał się coraz bardziej, tak że niemożliwa stała się tu organizacjameczów piłkarskich. Na stadionie odbywał się Debreczyński Festiwal Kwiatów "(Debreceni virágkarnevál)", festiwal muzyczny "Campus Fesztivál", a także mecze drużyny futbolu amerykańskiego Debrecen Gladiators.
23 września 2010 Lajos Kósa, burmistrz Debreczyna oświadczył przed stadionem, że zostanie on całkowicie odnowiony, podając czas zakończenia prac na 2012 r. Prace rozbiórkowe zaczęły się 29 stycznia 2013 i po kilku tygodniach zostały zakończone.
Nowy stadion.
29 marca 2010 pokazano pierwsze plany, na podstawie których zaplanowano stadion zdolny do przyjęcia 20 tysięcy widzów. Projektantem był Zsigmond Dezső. 22 września 2010 poseł do parlamentu węgierskiego Péter Szijjártó oświadczył, że rząd przeznaczy pomoc finansową na budowę nowego stadionu w Debreczynie. Poinformowano również, że na stadionie będzie mogła się odbywać większość meczów Ligi Mistrzów UEFA oprócz meczów finałowych.
1 grudnia 2010 r. poinformowano, że została utworzona firma projektowa w tym celu, by przeprowadziła prace związane z budową stadionu. Lajos Kósa, burmistrz Debreczyna i poseł do parlamentu oświadczył, że drużyna DVSC już w 2012 roku będzie mogła grać na nowym stadionie i będzie mogła na nim świętować 110 rocznicę powstania klubu.
W końcu dopiero w lutym 2013 r. zaczęto kłaść fundamenty stadionu. Budowę boiska rozpoczęto 24 września 2013, a bram wejściowych stadionu 24 grudnia. Reflektory włączono po raz pierwszy 17 stycznia 2014. 216 żarówek daje światło o natężeniu 1800 luksów, co odpowiada wymaganiom telewizji wysokiej rozdzielczości HDTV.
26 kwietnia 2014 r. stracił życie 41-letni robotnik pracujący na dachu stadionu.
Nowy stadion oddano do użytku 1 maja 2014 r. i z jego 20340 miejscami dla widzów zaszeregowano go do 4 kategorii stadionów UEFA. Nakłady na budowę wyniosły 12,5 mld forintów. Premier Węgier Viktor Orbán w czasie uroczystości otwarcia obiektu powiedział „Węgierski duch oraz praca projektantów, inżynierów i robotników sprawiają, że Węgry znowu stają się wielkie”. Stadion został poświęcony przez biskupa Nándora Bosáka, księdza Gusztáva Bölcskeia i biskupa Fülöpa Kocsisa. Po ceremonii poświęcenia publiczność zabawiali znani węgierscy artyści: Viktor Király, Ildikó Keresztes, Gigi Radics i Erika Miklósa. Pierwszy mecz rozegrały zespoły Debrecen All Stars i Magyar Válogatott All Stars, a w ich składzie tacy gracze jak Attila Pintér, Kálmán Kovács, Péter Lipcsei, György Véber, Imre Garaba, Flórián Urbán i Lajos Détári.
10 maja 2014 r. odbył się na stadionie pierwszy oficjalnym mecz piłki nożnej. Gospodarze odnieśli zwycięstwo nad zespołem Újpest FC. Pierwszy gol meczu strzelił Tamás Kulcsár w 27 minucie.
22 maja 2014 r. rozegrano na stadionie pierwszy oficjalny mecz reprezentacji Węgier przed 20 tysiącami widzów. Mecz z reprezentacją Danii zakończył się remisem 2:2. Pierwszego gola strzelił Balázs Dzsudzsák.
Dojazd.
Autobusem.
Na stadion można dotrzeć z dworca "Debrecen Nagyállomás" (Debreczyn Dworzec Główny) autobusami nr 10, 10Y, 10A i 16, wysiadając na przystanku "Szociális otthon" (Dom poprawczy). Z centrum Debreczyna natomiast autobusami 24 i 24Y wysiadając na przystanku "Klinikák" (Kliniki, ze stadionu do centrum autobusami 22 i 22Y). Autobusy należą do Debreczyńskiego Przedsiębiorstwa Komunikacyjnego (DKV).
Tramwajem.
Na stadion można dostać się również tramwajem nr 1 ze stacji Debreczyn Dworzec Główny, jadąc przez centrum. Wysiąść należy na przystanku "Aquaticum".
Z lotniska.
Z lotniska w Debreczynie można dojechać na stadion samochodem ulicą Mikepércsi út, transferem lotniskowym albo pociągiem.

</doc>
<doc id="3718863" url="https://pl.wikipedia.org/wiki?curid=3718863" title="Eufonologia">
Eufonologia

Eufonologia – nauka o brzmieniowym ukształtowaniu tekstu literackiego, nazywana również fonetyką poetycką, fonostylistyką lub fonoestetyką. Niekiedy używa się też nazwy eufonia, które jest dwuznaczne, ponieważ oznacza również przedmiot badania tej nauki. W kręgu zainteresowania eufonologii znajdują się różne odmiany instrumentacji głoskowej i wpływ stosowania fonetycznych środków stylistycznych na znaczenie utworu. 
Najważniejszymi polskimi eufonologami byli lub są Kazimierz Wóycicki, Stefania Knisplówna, Lucylla Pszczołowska, Sławomir Studniarz i Katarzyna Lesiak.
W Europie eufonologią zajmowali się między innymi Osip Brik, Eugeniusz Poliwanow, Lew Jakubinski, Borys Tomaszewski, Jan Mukařovský, Roman Jakobson, Iván Fónagy, Jurij Łotman i Miroslav Červenka.

</doc>
<doc id="3718872" url="https://pl.wikipedia.org/wiki?curid=3718872" title="Stadiumi Flamurtarit">
Stadiumi Flamurtarit

Stadiumi Flamurtarit – piłkarski stadion w Prisztinie, w Kosowie. Na tym obiekcie swoje mecze rozgrywają kluby: KF Flamurtari Prisztina i KF Kosova Prisztina. Stadion może pomieścić 2000 osób.

</doc>
<doc id="3718873" url="https://pl.wikipedia.org/wiki?curid=3718873" title="Stanisław Sokołow">
Stanisław Sokołow

Stanisław Michajłowicz Sokołow (ros. Станисла́в Миха́йлович Соколо́в, ur. 18 maja 1947) – radziecki reżyser filmów animowanych oraz animator. 

</doc>
<doc id="3718874" url="https://pl.wikipedia.org/wiki?curid=3718874" title="István Messzi">
István Messzi

István Messzi (ur. 29 czerwca 1961 w Kiskunfélegyházie, zm. 9 maja 1991 w Katalinpuszcie) – węgierski sztangista, srebrny medalista olimpijski z Seulu.
Zawody w 1988 były jego jedynymi igrzyskami olimpijskimi. W Seulu po medal olimpijski sięgnął w wadze do 82,5 kilograma.

</doc>
<doc id="3718890" url="https://pl.wikipedia.org/wiki?curid=3718890" title="Józef Marecki">
Józef Marecki

Józef Marecki (ur. 31 stycznia 1957 w Krośnie) – polski duchowny rzymskokatolicki, historyk i archiwista, profesor nauk humanistycznych, od 2016 członek Kolegium Instytutu Pamięci Narodowej.
Życiorys.
Absolwent Pedagogicznego Studium Technicznego w Rzeszowie (1979). Ukończył następnie studia na Wydziale Teologicznym Papieskiej Akademii Teologicznej w Krakowie. Święcenia kapłańskie przyjął w 1986 r. w zakonie ojców kapucynów. Później stał się księdzem diecezjalnym. Przez dwa lata pełnił posługę w Stalowej Woli, następnie został oddelegowany do pracy naukowej. Doktoryzował się w 1992 na PAT na podstawie rozprawy zatytułowanej "Dzieje Krakowskiej Prowincji Ojców Kapucynów w okresie II wojny światowej (1939–1945)". Stopień doktora habilitowanego uzyskał w 2001 na Wydziale Historii Kościoła PAT w oparciu o pracę pt. "Dzieje Zakonu Kapucynów w okresie II Rzeczypospolitej". Tytuł naukowy profesora nauk humanistycznych otrzymał 13 grudnia 2011
Zawodowo związany od 1990 z Papieską Akademią Teologiczną w Krakowie, przekształconą w 2009 w Uniwersytet Papieski Jana Pawła II. Na uczelni tej objął kierownictwo Katedry Archiwistyki i Nauk Pomocniczych na Wydziale Historii i Dziedzictwa Kulturowego. Prowadził również wykłady na Uniwersytecie Śląskim w Katowicach. W 2006 podjął pracę w Oddziałowym Biurze Edukacji Publicznej Instytutu Pamięci Narodowej w Krakowie (na stanowisku głównego specjalisty).
Został członkiem Polskiego Towarzystwa Historycznego, Stowarzyszenia Archiwistów Polskich, Stowarzyszenia Archiwistów Kościelnych (w latach 2008–2012 był jego prezesem) oraz Polskiego Towarzystwa Teologicznego, w którym pełnił funkcję wiceprezesa (1996–2008) i kierował sekcją historyczną. Został wiceprzewodniczącym Komisji Historycznej PAN – Oddział w Katowicach. W 2016 powołany do Rady Narodowego Programu Rozwoju Humanistyki oraz do Zespołu do Spraw Nagród w Kancelarii Prezesa Rady Ministrów.
W przedterminowych wyborach prezydenckich w 2010 poparł kandydaturę Jarosława Kaczyńskiego.
Od 1990 r. pełni funkcję archiwariusza Prowincji Krakowskiej Zakonu Braci Mniejszych Kapucynów, "de facto" kierownika Archiwum Krakowskiej Prowincji Kapucynów w Krakowie.
23 czerwca 2016 Sejm powołał go na członka Kolegium IPN.
Specjalizuje się w archiwistyce i historii najnowszej. Zajmuje się także zagadnieniami związanymi z krajobrazem kulturowym oraz naukami pomocniczymi historii. Opublikował ponad 30 monografii i ok. 190 artykułów naukowych. Jego praca pt. "Zakony pod presją bezpieki. Aparat bezpieczeństwa wobec wspólnot zakonnych na terenie województwa krakowskiego 1944–1975" (Kraków 2009) została nominowana do konkursu Książka Historyczna Roku w kategorii „najlepsza książka naukowa poświęcona dziejom Polski i Polaków w okresie XX wieku”. W 2007 otrzymał nagrodę Prezesa IPN za działalność naukową.
W 2017 został odznaczony Krzyżem Oficerskim Orderu Odrodzenia Polski.

</doc>
<doc id="3718892" url="https://pl.wikipedia.org/wiki?curid=3718892" title="Ingo Steinhöfel">
Ingo Steinhöfel

Ingo Steinhöfel (ur. 29 maja 1967 w Plauen) – niemiecki sztangista reprezentujący także NRD, srebrny medalista olimpijski i trzykrotny medalista mistrzostw świata.
Kariera.
Pierwszy sukces w karierze osiągnął w 1987 roku, kiedy podczas mistrzostw świata w Ostrawie zdobył brązowy medal w wadze średniej. W zawodach tych wyprzedzili go jedynie dwaj reprezentanci Bułgarii: Borisław Gidikow i Aleksandyr Wyrbanow. Na rozgrywanych rok później igrzyskach olimpijskich w Seulu zajął drugie miejsce, za Gidikowem a przed Wyrbanowem. Następnie wywalczył brązowy medal w wadze lekkociężkiej na mistrzostwach świata w Atenach, przegrywając z kolejnymi dwoma Bułgarami: Kiriłem Kunewem i Płamenem Bratojczewem. Startował także na czterech kolejnych igrzyskach, zajmując między innymi piąte miejsce na igrzyskach olimpijskich w Barcelonie w 1992 roku i szóste na rozgrywanych cztery lata później igrzyskach w Atlancie. W 1994 roku zdobył srebrny medal w wadze średniej na mistrzostwach świata w Stambule, przegrywając tylko z Kubańczykiem Pablo Larą. Ponadto zdobył brązowy medal w wadze lekkociężkiej na mistrzostwach Europy w Atenach w 1989 roku oraz srebrny w wadze średniej na mistrzostwach Europy w Rijece.

</doc>
<doc id="3718897" url="https://pl.wikipedia.org/wiki?curid=3718897" title="Julianne Morris">
Julianne Morris

Julianne Morris (ur. 8 maja 1968 w Columbii) – amerykańska aktorka telewizyjna.
Znana z roli Amy Wilson z opery mydlanej "Żar młodości", w której występowała od 18 listopada 1994 do 22 maja 1996 roku.
Po ukończeniu pracy na planie serialu "Żar młodości", pojawiła się w serialu "Dni naszego życia", gdzie grała postać Grety Von Amburg od 15 maja 1998 do 19 kwietnia 2002. W międzyczasie pojawiła się w serialu przygodowym "Przygody Sindbada", w którym grała złą czarownicę Ruminę.
W późniejszym okresie pojawiała się gościnnie w paru produkcjach telewizyjnych.

</doc>
<doc id="3718900" url="https://pl.wikipedia.org/wiki?curid=3718900" title="Iravere">
Iravere

Iravere – wieś w Estonii, w prowincji Jõgeva, w gminie Torma.

</doc>
<doc id="3718901" url="https://pl.wikipedia.org/wiki?curid=3718901" title="Biały Bim, Czarne Ucho (film)">
Biały Bim, Czarne Ucho (film)



</doc>
<doc id="3718904" url="https://pl.wikipedia.org/wiki?curid=3718904" title="Biały Bim, Czarne Ucho">
Biały Bim, Czarne Ucho



</doc>
<doc id="3718910" url="https://pl.wikipedia.org/wiki?curid=3718910" title="Zespół splenomegalii tropikalnej">
Zespół splenomegalii tropikalnej

Zespół splenomegalii tropikalnej () – utrzymujące się ponad dwudziestokrotne powiększenie śledziony spowodowane przewlekłą stymulacją antygenową w przebiegu malarii.
Etiologia.
Dokładna etiologia zespołu splenomegalii tropikalnej jest nieznana. Pacjenci z zespołem splenomegalii tropikalnej mają wysokie poziomy przeciwciał przeciwko zarodźcowi sierpowemu ("Plasmodium falciparum"), zarodźcowi ruchliwemu ("Plasmodium vivax") oraz zarodźcowi owalnemu ("Plasmodium ovale") i zespół ten jest najprawdopodobniej spowodowany przewlekłą stymulacją antygenową. Przewlekła lub powtarzająca się ekspozycja na zarodźca malarii wywołuje nasiloną odpowiedź poliklonalną limfocytów B, co prowadzi do nadmiernej i w części niekontrolowanej produkcji immunoglobuliny M i rozpoczyna proces prowadzący ostatecznie do zespołu splenomegalii tropikalnej.
Epidemiologia.
Zespół splenomegalii tropikalnej występuje jedynie u osób zamieszkujących lub odwiedzających strefę międzyzwrotnikową. Częstość występowania szacowana jest na 1,6 na 1 000 chorych na malarię. Natomiast w różnych populacjach może być różna i sięgać do 80-85% chorych na malarię w Upper Watut Valley w Papui-Nowej Gwinei. 
Obraz kliniczny.
Podstawowymi objawami klinicznymi zespołu splenomegalii tropikalnej jest powiększenie obwodu brzucha oraz ból brzucha. Powiększenie obwodu brzucha może się zwiększać oraz zmniejszać, natomiast ból brzucha może zarówno przewlekły jak i ostry. W badaniu fizykalnym uwagę zwracają bladość powłok skóry, niektórzy pacjenci są wyniszczeni i mają żółtaczkę, bez gorączki oraz tachykardii. Pomimo że śledziona powiększa swoją masę ponad dwudziestokrotnie, cześć chorych nie ma żadnych objawów klinicznych. Zespół splenomegalii tropikalnej może się rozwinąć wiele lat po opuszczeniu strefy tropikalnej. 
W ciąży może dojść do ciężkiej hemolizy, zwykle poprzedzonej napadami gorączki.
Rozpoznanie.
Rozpoznanie jest stawiane na podstawie kryteriów określonych w 1981 przez nigeryjskiego lekarza Yisę Moronfolę Fakunle w modyfikacji Imeldy Bates oraz George’a Bedu-Addo (1997). 
Diagnostyka różnicowa.
Zespół splenomegalii tropikalnej należy różnicować z zespołami limfoproliferacyjnymi, brucelozą, reakcją Jarischa-Herxheimera podczas leczenia schistosomatozy oraz malarii, zespołem Felty’ego, hemofagocytarną limfohistiocytozą, mononukleozą zakaźną, leiszmaniozą, talasemią, salmonellozą, niedokrwistością sierpowatokrwinkową, chłoniakiem śledziony, trypanosomozą oraz gruźlicą. 
Leczenie.
W leczeniu stosowane są leki przeciwmalaryczne. Leczenie jest zależne od miejsca zamieszkania pacjenta. Pacjenci zamieszkali poza strefą występowania malarii wymagają jedynie leczenia zgodnego ze schematem leczenia ostrego epizodu malarii, natomiast pacjenci, którzy są narażeni na stały kontakt z zarodźcem, wymagają najprawdopodobniej przewlekłego leczenia, które zwykle powinno być stosowane do końca życia pacjenta. Jednakowo skuteczne są chlorochina oraz prokwanil. 
Splenektomia jest obciążona dużym ryzykiem zgonu (31-39%) i jest wskazana jedynie u pacjentów z bardzo dużą splenomegalią i bardzo dużymi objawami klinicznymi. Po splenektomii u części pacjentów dochodzi do stopniowo narastającej hepatomegalii.
Rokowanie.
Zespół splenomegalii tropikalnej jest obciążony poważnym rokowaniem i u pacjentów leczonych jest obciążony śmiertelnością od 20 do 57%, która wzrasta wraz z wielkością śledziony. Śmiertelność wrasta u pacjentów nieleczonych bądź pobierających leczenie nieregularnie.

</doc>
<doc id="3718911" url="https://pl.wikipedia.org/wiki?curid=3718911" title="Piz Gloria">
Piz Gloria

Piz Gloria – restauracja panoramiczna na szczycie góry Schilthorn niedaleko Mürren, w kantonie Berno, w Szwajcarii. Położona jest na wysokości 2970 m n.p.m.
Restauracja została wybudowana w latach 1963-1968, według projektu Konrada Wolfa. Ma 18 metrów średnicy i dokonuje pełnego obrotu w ciągu jednej godziny. Posiada 420 miejsc. Stwarza możliwość oglądania panoramy 360 stopni z ponad 200 szczytami górskimi Alp.
Miejsce pojawiło się w filmie "W tajnej służbie Jej Królewskiej Mości" (ang. "On Her Majesty's Secret Service"), jako siedziba Ernsta Stavro Blofelda, przeciwnika Jamesa Bonda.

</doc>
<doc id="3718917" url="https://pl.wikipedia.org/wiki?curid=3718917" title="KK Olimpija Ljubljana">
KK Olimpija Ljubljana



</doc>
<doc id="3718926" url="https://pl.wikipedia.org/wiki?curid=3718926" title="Józef Stós">
Józef Stós

Józef Stanisław Stós (ur. 15 marca 1921 w Okocimiu, zm. 14 czerwca 2016 w Krakowie) – polski architekt, działacz społeczny i kombatancki, więzień niemieckich obozów koncentracyjnych.
Życiorys.
W okresie dwudziestolecia międzywojennego był harcerzem. W trakcie polskiej wojny obronnej września 1939 służył jako ochotnik w Służbie Wojskowej Pomocniczej i dostał się do niewoli sowieckiej z której zdołał zbiec. Po powrocie w rodzinne strony został 3 maja 1940 aresztowany przez Niemców i osadzony w więzieniu w Tarnowie jako potencjalny sowiecki szpieg. 14 czerwca 1940 został deportowany w pierwszym transporcie więźniów politycznych do obozu Auschwitz-Birkenau (numer obozowy 752). Był również więźniem KL Sachsenhausen oraz KL Buchenwald. Podczas ewakuacji więźniów pokierował ucieczką ok. 50 osób. Po wojnie jako architekt pracował w różnych biurach projektowych. Był współzałożycielem Chrześcijańskiego Stowarzyszenia Rodzin Oświęcimskich oraz Polskiej Unii Seniorów. Zmarł 14 czerwca 2016 w Narodowy Dzień Pamięci Ofiar Niemieckich Nazistowskich Obozów Koncentracyjnych i Obozów Zagłady. W momencie poprzedzającym śmierć był jednym z 7 ostatnich więźniów tarnowskiego transportu do KL Auschwitz.

</doc>
<doc id="3718933" url="https://pl.wikipedia.org/wiki?curid=3718933" title="Nora Gjakowa">
Nora Gjakowa



</doc>
<doc id="3718934" url="https://pl.wikipedia.org/wiki?curid=3718934" title="Mistrzostwa Europy w Judo 2015">
Mistrzostwa Europy w Judo 2015



</doc>
<doc id="3718936" url="https://pl.wikipedia.org/wiki?curid=3718936" title="Mandy Haberman">
Mandy Haberman

Mandy Nicola Haberman (ur. 1956) – angielska inżynier, przedsiębiorca, wynalazczyni. Docent na Bournemouth University i doctor honoris causa tej uczelni.
Wynalazki.
Jej córka urodziła się w 1980 z Zespołem Sticklera, który spowodował rozszczep wargi i podniebienia. By pomóc córce, która miała problemy ze ssaniem wynalazła Haberman Feeder - butelkę do karmienia niemowląt symulującą karmienie piersią. Ta specjalna butelka pozwoliła jej zabrać dziecko ze szpitala. Zaczęła sprzedaż wysyłkową tej butelki do szpitali i rodziców prowadząc firmę z kuchni.
Jej drugim wynalazkiem jest Kubek niekapek ("Anywayup Cup") - kubek dla dzieci z zaworem jednokierunkowym zabezpieczającym przed wylewaniem się zawartości niezależnie od położenia. Za ten wynalazek otrzymała nagrodę British Female Inventor w 2000. Początkowo próbowała zainteresować wynalazkiem duże firmy ale 20 z nich odmówiło. Dlatego zdecydowała się na samodzielną sprzedaż. Po pokazach udało jej się zainteresować dwie duże sieci supermarketów i sprzedać 500.000 sztuk. Produkt jest obecnie sprzedawany w milionach sztuk rocznie.

</doc>
<doc id="3718938" url="https://pl.wikipedia.org/wiki?curid=3718938" title="Rudolf Mang">
Rudolf Mang

Rudolf Mang (ur. 17 czerwca 1950 w Bellenberg, zm. 12 marca 2018 tamże) – niemiecki sztangista, srebrny medalista olimpijski z Monachium.
Reprezentował barwy RFN. Brał udział w dwóch igrzyskach (IO 68, IO 72). W Monachium po medal olimpijski sięgnął w wadze superciężkiej, powyżej 110 kilogramów. Był srebrnym medalistą mistrzostw świata w 1972 i 1973. Na mistrzostwach Europy zdobył srebro w 1972 oraz brąz w 1971 i 1973. Pobił dwa rekordy świata.

</doc>
<doc id="3718945" url="https://pl.wikipedia.org/wiki?curid=3718945" title="Excelsior (wiersz)">
Excelsior (wiersz)

Excelsior – wiersz amerykańskiego poety Henry'ego Wadswortha Longfellowa z 1841 roku, ogłoszony w tomie "Miscellaneous poems". Jest to jeden z najpopularniejszych utworów poety, najczęściej przedrukowywanych w antologiach i najczęściej tłumaczonych na języki obce.
Ogólna charakterystyka.
Wiersz ma charakter alegorii albo wielkiej metafory, toteż może być interpretowany na różne sposoby. Nastrój tajemniczości podkreślony jest użyciem w tytule obcego słowa.
Forma.
Wiersz składa się z dziewięciu zwrotek pięciowersowych, zakończonych refrenem powtarzającym tytułowe łacińskie słowo oznaczające „zawsze wyżej”. Zwrotki wiersza są pisane regularnie utrzymanym czterostopowym jambem i rymowane stycznie: "aabbR".
Treść.
Wiersz opowiada o młodym człowieku, przybyłym z daleka i mówiącym w obcym języku, owładniętym nieodpartą potrzebą udania się w góry w nieokreślonym bliżej celu. Bohater niesie ze sobą sztandar z niezrozumiałym dla obserwatorów hasłem „excelsior!”. Młodzieniec lekceważy zarówno ostrzeżenia starca, jak i prośby młodej dziewczyny i idzie w górę, mimo zagrożenia burzą śnieżną. Nazajutrz zostaje znaleziony „martwy, ale piękny”, na wpół zasypany śniegiem, z drzewcem chorągwi w kurczowo zaciśniętej dłoni. Tytułowe sformułowanie można skojarzyć ze słowami św. Stanisława Kostki „Do wyższych rzeczy zostałem stworzony”.
Polskie przekłady.
Wiersz Longfellowa był tłumaczony na język polski przez Franciszka Morawskiego, Konstantego Gaszyńskiego i Adama Asnyka. Oto pierwsza strofa utworu w trzech wersjach:
Przekłady różnią się wersyfikacją – są napisane kolejno jedenastozgłoskowcem, czterostopowcem amfibrachicznym i dziesięciozgłoskowcem z rymami męskimi i żeńskimi. W Internecie można odnaleźć przekład Wiktora J. Darasza.

</doc>
<doc id="3718948" url="https://pl.wikipedia.org/wiki?curid=3718948" title="Jakub Ataman">
Jakub Ataman

Jakub Ataman (ur. 13 czerwca 1969 w Łańcucie) – polski malarz.
Życiorys.
Ukończył Państwowe Liceum Sztuk Plastycznych w Rzeszowie. Studia na Akademii Sztuk Pięknych we Wrocławiu. Dyplom z malarstwa w pracowni prof. Aleksandra Dymitrowicza.
Twórczość.
Uprawia malarstwo sztalugowe. Nawiązuje do emotywnego nurtu malarstwa abstrakcyjnego. Poza tradycyjnymi materiałami malarskimi stosuje inne tworzywa o bogatej fakturze jako substytut farby.
Koncepcja Jakuba Atamana zwyciężyła w konkursie na projekt pomnika Sybiraków w Rzeszowie, który został rozstrzygnięty 17 czerwca 2011.
Pomnik Sybiraków został odsłonięty 17 września 2014 w Światowym Dniu Sybiraka.
Brał udział w wystawach we Wrocławiu, Legnicy, Cieszynie, Gdyni, Rzeszowie, Zakopanem, Szymbarku.

</doc>
<doc id="3718955" url="https://pl.wikipedia.org/wiki?curid=3718955" title="The San Pellegrino World's 50 Best Restaurants">
The San Pellegrino World's 50 Best Restaurants



</doc>
<doc id="3718959" url="https://pl.wikipedia.org/wiki?curid=3718959" title="Stanisław Szpunar">
Stanisław Szpunar

Stanisław Marian Szpunar (ur. 15 stycznia 1923 w Rzeszowie, zm. 16 listopada 2016) – polski informatyk, więzień niemieckich obozów koncentracyjnych.
Życiorys.
Po wybuchu II wojny światowej znalazł się pod okupacją niemiecką. Był więziony w swoim rodzinnym Rzeszowie oraz w Tarnowie, zaś 14 czerwca 1940 został deportowany w pierwszym transporcie więźniów politycznych do obozu Auschwitz-Birkenau (numer obozowy 133). Więźniem KL Auschwitz-Birkenau był do 1945, potem był jeszcze więźniem KL Buchenwald i KL Bergen-Belsen. Po wojnie studiował na Akademii Handlowej. Pracował jako informatyk przy pierwszych polskich komputerach. Był jednym z bohaterów filmu dokumentalnego "„Koledzy. Portrety z pamięci”" (scen. i reż. Gabriela Mruszczak, rok produkcji 2013). Przed śmiercią był jednym z 6 ostatnich, żyjących więźniów tarnowskiego transportu do KL Auschwitz (stan na czerwiec 2016) oraz ostatnim rzeszowianinem z pierwszego transportu.
Został pochowany 18 listopada 2016 na cmentarzu Wilkowyja w Rzeszowie.

</doc>
<doc id="3718960" url="https://pl.wikipedia.org/wiki?curid=3718960" title="Kazimierz Zając">
Kazimierz Zając



</doc>
<doc id="3718962" url="https://pl.wikipedia.org/wiki?curid=3718962" title="Szesnastozgłoskowiec">
Szesnastozgłoskowiec

Szesnastozgłoskowiec – format wiersza sylabicznego ze średniówką po sylabie ósmej, stosunkowo rzadszy niż jedenastozgłoskowiec i trzynastozgłoskowiec. Rozmiar szesnastosylabowy częściej występuje w postaci sylabotonicznej, trocheicznej ośmiostopowej, albo tonicznej, sześcioakcentowej.
Szesnastozgłoskowcem trocheicznym Bolesław Leśmian napisał wiersz "Ballada bezludna", a szesnastozgłoskowcem sześcioakcentowym utwór "Znikomek".
W literaturze języka angielskiego trocheiczny szesnastozgłoskowiec występuje w "Kruku" Edgara Allana Poego.
Ośmiostopowego trocheja używali też Alfred Tennyson ("Locksley Hall"), Robert Browning ("A toccata of Galuppi's") i Edwin Arlington Robinson ("The valley of the shadow").

</doc>
<doc id="3718963" url="https://pl.wikipedia.org/wiki?curid=3718963" title="Kazimierz Zając (działacz kombatancki)">
Kazimierz Zając (działacz kombatancki)

Kazimierz Zając (ur. 19 grudnia 1923 w Jasieniu, zm. 8 kwietnia 2018) – polski działacz kombatancki, więzień niemieckich obozów koncentracyjnych.
Życiorys.
Przyszedł na świat jako syn Wojciecha i Michaliny. 3 maja 1940 roku, w czasie okupacji niemieckiej, został aresztowany w Brzesku i osadzony w więzieniu w Tarnowie. 14 czerwca 1940 roku został deportowany w pierwszym transporcie więźniów politycznych do obozu Auschwitz-Birkenau (numer obozowy 261). Więźniem KL Auschwitz-Birkenau był do 1944, potem był jeszcze więźniem KL Buchenwald. Po wojnie studiował na Akademii Handlowej w Krakowie i pracował między innymi w okocimskim browarze. Był założycielem i wieloletnim prezesem brzeskiego koła Polskiego Związku Wędkarskiego (PZW). Jest Honorowym Obywatelem Miasta Brzeska. Był jednym z bohaterów filmu dokumentalnego "„Koledzy. Portrety z pamięci”" (scen. i reż. Gabriela Mruszczak, rok produkcji 2013). Zmarł 8 kwietnia 2018 roku. 

</doc>
<doc id="3718964" url="https://pl.wikipedia.org/wiki?curid=3718964" title="Cheboygan (Michigan)">
Cheboygan (Michigan)

Cheboygan – miasto w Stanach Zjednoczonych, w stanie Michigan, na Półwyspie Dolnym, w regionie Północnym ("Northern Lower Michigan"), administracyjna siedziba władz hrabstwa Cheboygan. W 2010 r. miasto zamieszkiwało 4867 osób, a w przeciągu dziesięciu lat liczba ludności zmniejszyła się o 8,1%.
Miasto leży na wybrzeżu jeziora Huron, w pobliżu przesmyku Mackinac, naprzeciwko wyspy Bois Blanc z którą ma połączenie promowe. Przez miasto przepływa rzeka Cheboygan River, która łączy dwa duże jeziora: Mulleett Lake i Black Lake z jeziorem Huron. U ujścia rzeki znajduje się marina. Kilkaset metrów na wschód od miasta rozpoczyna się Park stanowy Cheboygan.

</doc>
<doc id="3718965" url="https://pl.wikipedia.org/wiki?curid=3718965" title="Jerzy Bogusz">
Jerzy Bogusz

Jerzy Bolesław Bogusz (ur. 27 września 1921 w Nowym Sączu, zm. 25 września 2016 w Krakowie) – polski działacz konspiracji niepodległościowej w czasie II wojny światowej, więzień niemieckich obozów koncentracyjnych.
Życiorys.
Przed wybuchem II wojny światowej planował podjąć studia na Politechnice Lwowskiej. W pierwszym okresie okupacji niemieckiej brał udział w organizacji przerzutu Polaków przez Słowację i Węgry do formującej się we Francji armii polskiej. Aresztowany za działalność konspiracyjną był więziony w Tarnowie, zaś 14 czerwca 1940 został deportowany w pierwszym transporcie więźniów politycznych do obozu Auschwitz-Birkenau (numer obozowy 61). Więźniem KL Auschwitz-Birkenau był do kwietnia 1942, kiedy zwolniono go w grupie około 50 więźniów. Był członkiem oddziału partyzanckiego 9. kompanii 1. pułku strzelców podhalańskich AK. Po zakończeniu wojny studiował na Politechnice Krakowskiej, a następnie do emerytury był jej pracownikiem naukowym. Był jednym z bohaterów filmu dokumentalnego "„Koledzy. Portrety z pamięci”" (scen. i reż. Gabriela Mruszczak, rok produkcji 2013). Po jego śmierci z pierwszego transportu więźniów pozostało 5 żyjących osób.
W dniu 30 września 2016 roku spoczął na cmentarzu w Nowym Sączu.

</doc>
<doc id="3718968" url="https://pl.wikipedia.org/wiki?curid=3718968" title="Osteria Francescana">
Osteria Francescana

Osteria Francescana – restauracja zlokalizowana w Modenie, we Włoszech. Jej właścicielem oraz szefem kuchni jest Massimo Bottura. W 2016 roku w rankingu The World’s 50 Best Restaurants, przygotowanym przez brytyjski miesięcznik „Restaurant”, włoski lokal oceniony został jako najlepsza na świecie restauracja. W 2015 roku w tym samym zestawieniu lokal znalazł się na miejscu drugim, a w latach 2013–2014 na trzecim.
Nazwa restauracji pochodzi od położonego w jej pobliżu kościoła św. Franciszka.
Przewodnik Michelin ocenił Osteria Francescana na trzy gwiazdki. We włoskim przewodniku kulinarnym "Guida Ristoranti d’Italia 2016 dell’Espresso" (na 2016 rok) modeńska restauracja znalazła się na 1. miejscu wśród najlepszych włoskich lokali gastronomicznych. Osteria Francescana oceniono na 20/20, co jest pierwszym takim przypadkiem w historii tego przewodnika.
W czerwcu 2016 roku Osteria Francescana znalazła się na 1. miejscu listy "World’s 50 Best Restaurants". W uzasadnieniu werdyktu napisano: „W kraju, w którym kultura jedzenia jest głęboko konserwatywna, Bottura wprowadził odważny i niekiedy kontrowersyjny kurs, zdobywając poparcie na całym świecie i podbijając także krytykę włoską”. Jednocześnie autorzy rankingu wyrazili uznanie dla inicjatyw, które restaurator prowadził na rzecz walki z głodem na świecie i przeciwko marnotrawstwu jedzenia, co zaprezentował on podczas światowej wystawy Expo w Mediolanie (2015), która poświęcona była tematyce żywności.
W restauracji Osteria Francescana premier Włoch Matteo Renzi podejmował prezydenta Francji François Hollande’a.

</doc>
<doc id="3718970" url="https://pl.wikipedia.org/wiki?curid=3718970" title="Miriam Rosenbloom">
Miriam Rosenbloom

Miriam Rosenbloom – australijska graficzka, ilustratorka i projektantka książek.
Życiorys.
Od września 2014 roku członkini Australijskiego Stowarzyszenia Projektantów Książek (Australian Book Designers Association – ABDA), organizacji mającej na celu wspieranie rozwoju zawodowego projektantów publikacji i promowanie nowych talentów w tej dziedzinie (była jedną z inicjatorek jej powstania, a obecnie zajmuje stanowisko wiceprezesa); dyrektor artystyczny studia projektowego Green Scribble, które mieści się w Melbourne i zajmuje się projektowaniem książek z różnorodnych dziedzin. Zdobywczyni kilku prestiżowych nagród za swoje prace.
Rosenbloom rozpoczęła karierę zawodową w rodzinnym Melbourne, gdzie terminowała u boku ojca, projektanta Henry’ego Rosenblooma, a następnie przeniosła się do Londynu, gdzie pracowała jako wolny strzelec dla kilku brytyjskich wydawnictw, osiadając w końcu na dłużej (na stanowisku starszego projektanta) w Faber &amp; Faber. Dla tego domu wydawniczego w 2010 roku zaprojektowała – razem z kilkoma innymi osobami – serię tomików poetyckich znanych brytyjskich poetów (m.in. Sylvii Plath), nawiązującą do pierwszych wydań tych utworów, lecz interpretujących je inaczej. Grafika nawiązywała do głównych motywów twórczości danego autora, co spotkało się z uznaniem branży i czytelników – w rezultacie Rosenbloom otrzymała nagrodę w 2010 roku nagrodę American Institute of Graphic Arts w kategorii 50 Books/50 Covers. Po tym sukcesie projektantka powróciła w 2011 roku do ojczystej Australii i rozpoczęła pracę w Green Scrible. W 2014 roku zdobyła nagrodę za najlepiej zaprojektowaną serię wydawniczą (powieści zamordowanego w Oświęcimiu żydowskiego pisarza Davida Vogela), a w 2015 otrzymała nominację za najlepiej zaprojektowaną książkę z dziedziny non-fiction (David Roland, "How I Rescued my Brain. A Psychologist’s Remarkable Recovery from Stroke and Trauma").
Polscy czytelnicy mieli okazję zetknąć się z projektem Rosenbloom przy okazji premiery powieści Roberta Gregory’ego Davida "Shantaram", wydanej przez Wydawnictwo Marginesy wiosną 2016 roku (polska okładka jest zaadaptowana z oryginalnego wydania).

</doc>
<doc id="3718971" url="https://pl.wikipedia.org/wiki?curid=3718971" title="Retoryka Krakowska">
Retoryka Krakowska

Retoryka Krakowska (łac. "Ars dictaminis") – polski średniowieczny traktat z 1. poł. XV wieku poświęcony ars dictandi.
"Retoryka" powstała w Krakowie. Tekst datowany jest według różnych badaczy między rokiem 1425 a 1440. Na manuskrypcie jako autor widnieje „Jerzy, notariusz królewski”, utożsamiany z Jerzym z Krępy lub Jerzym z Chrostowa. Obecnie rękopis utworu przechowywany jest w Bibliotece Narodowej w Pradze. 
Traktat pozbawiony jest w rękopisie tytułu. Rozpoczyna się dwoma listami Pani Retoryki do studentów krakowskich i Jerzego, przeplecionymi odpowiedziami notariusza. Kolejną częścią jest wywód teoretyczny, zawierający definicję retoryki jako wiedzy, objaśnienia podstawowych założeń i pojęć z zakresu "ars dictaminis", przeplatane przykładami listów i dokumentów. Autor omawia m.in. podział na listy i dokumenty, części listu, ozdobniki stylistyczne, warunki, które powinien spełnić idealny autor, style stosowne dla trzech różnych grup społecznych.
Wśród źródeł, na których oparta została "Retoryka Krakowska", można rozpoznać m.in. "Retorykę dla Herenniusza", przypisywaną ówcześnie Cyceronowi, "Poetria nova" Godfryda de Vino Salvo, "Laborintus" Eberharda Niemca, "Candelabrum" Bene z Florencji, "Summa dictaminis" Guido de Faba, "Summa artis notariae" Rolandinusa Passagerio, "Aurea gemma" Henryka Francigeny.

</doc>
<doc id="3718972" url="https://pl.wikipedia.org/wiki?curid=3718972" title="Máté Vida">
Máté Vida

Máté Vida (ur. 8 marca 1996 w Budapeszcie) – węgierski piłkarz grający na pozycji defensywnego pomocnika. Jest wychowankiem klubu Vasas SC.
Kariera piłkarska.
Swoją karierę piłkarską Vida rozpoczął w klubie Vasas SC. W 2013 roku awansował do pierwszego zespołu Vasasu. 7 września 2013 zadebiutował w nim w drugiej lidze węgierskiej w przegranym 0:4 wyjazdowym meczu z Nyíregyháza Spartacus. W sezonie 2014/2015 wywalczył z Vasasem mistrzostwo drugiej ligi i awansował z nim do pierwszej ligi.
Kariera reprezentacyjna.
W swojej karierze Vida grał w młodzieżowych reprezentacjach Węgier na różnych szczeblach wiekowych. W 2015 roku wystąpił z reprezentacją U-20 na Mistrzostwach Świata U-20, na których Węgry dotarły do 1/8 finału. W reprezentacji Węgier zadebiutował 20 maja 2016 roku w zremisowanym 0:0 towarzyskim meczu z Wybrzeżem Kości Słoniowej, rozegranym w Budapeszcie, gdy w 89. minucie zmienił Balázsa Dzsudzsáka.

</doc>
<doc id="3718977" url="https://pl.wikipedia.org/wiki?curid=3718977" title="Blef (gra w kości)">
Blef (gra w kości)

Blef – gra dla nieograniczonej liczby osób w której używa się 5 standardowych kości dla każdego gracza.
Zasady gry.
Celem gry jest zgadnięcie ile kości z daną liczbą oczek zostało wylosowanych. 
Każdy gracz posiada po 5 kości i rzuca nimi w taki sposób aby przeciwnik nie dowiedział się co wylosował. Następnie jeden z graczy otwiera licytacje. Licytacja polega na typowaniu ile kości o liczbie oczek 2-6 zostało wylosowanych w sumie wśród wszystkich graczy. Kości o liczbie oczek 1 stanowią jokery (asy) i zastępują dowolną liczbę. Najniższą odzywką jest jedna dwójka. Każdy gracz musi zalicytować więcej kości i/lub oczek niż przeciwnik lub sprawdzić. 
Istnieje także możliwość licytacji ilości jedynek (jokerów) jednak należy pamiętać o następujących zasadach:
1. Liczba licytowanych jedynek musi być większa od połowy ostatnio zalicytowanej liczba kości z oczkami 2-6 np: Gdy zalicytowano Pięć Piątek to nie można zalicytować mniej niż Trzy Jedynki.
2. Po licytacji jedynek można zalicytować dowolne liczby z zakresu 2-6 jednak zalicytowana liczba nie może być niższa niż dwukrotność ostatnio zalicytowanej liczby jedynek np: Gdy zalicytowano Trzy Jedynki to nie można zalicytować mniej niż Sześć Dwójek/Trójek/Czwórek/Piątek/Szóstek.
Gdy jeden z graczy dokona sprawdzenia następuje koniec licytacji i następuje podliczenie liczby kostek wraz z jokerami. Gdy sprawdzana odzywka jest mniejsza niż wynik - przegrywa gracz sprawdzający, jeśli wyższa - przegrywa gracz ostatnio licytujący, a jeśli jest równa to przegrywają wszyscy z wyjątkiem ostatnio licytującego.
Przegrana oznacza utratę kości. Ilość utraconych kości to różnica w ilości liczby kostek między zalicytowaną wartością a stanem faktycznym. W przypadku gdy przegrywa każdy z wyjątkiem licytującego - wówczas każdy traci 1 kość.
Gra toczy się do momentu aż pozostanie 1 osoba z co najmniej 1 kością i to ona staje się zwycięzcą.
Linki zewnętrzne.
Opis gry

</doc>
<doc id="3718978" url="https://pl.wikipedia.org/wiki?curid=3718978" title="Acanthocyclops denticornis">
Acanthocyclops denticornis

Acanthocyclops denticornis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1977 roku przez radzieckiego hydrobiologa Leonida Leonidowicza Czislenkę.

</doc>
<doc id="3718979" url="https://pl.wikipedia.org/wiki?curid=3718979" title="Stadio Sant'Elia">
Stadio Sant'Elia



</doc>
<doc id="3718980" url="https://pl.wikipedia.org/wiki?curid=3718980" title="Acanthocyclops einslei">
Acanthocyclops einslei

Acanthocyclops einslei – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2004 roku przez hydrobiologów Iskandara Mirbatirovicha Mirabdullayeva (Uzbekistan) i Danielle Defaye (Francja).

</doc>
<doc id="3718981" url="https://pl.wikipedia.org/wiki?curid=3718981" title="Abelina">
Abelina



</doc>
<doc id="3718982" url="https://pl.wikipedia.org/wiki?curid=3718982" title="Wilkówka (potok)">
Wilkówka (potok)

Wilkówka – potok, prawy dopływ Białej o długości 3,79 km i powierzchni zlewni 4,48 km². 
Potok ma kilka źródłowych cieków na południowo-zachodnich stokach Rogacza (828 m) i Magurki Wilkowickiej (909 m) w Beskidzie Małym. Najwyżej położone źródło znajduje się na wysokości około 690 m. Górna część cieków źródłowych spływa przez porośnięte lasem obszary Beskidu Małego, dolna przez bezleśne, zajęte przez pola i zabudowania obszary miejscowości Wilkowice. Uchodzi do Białej na wysokości około 390 m.
Wszystkie źródłowe cieki Wilkówki łączą się z sobą na zabudowanym obszarze miejscowości Wilkowice. Tutaj też uchodzi do niej jej główny dopływ – potok Zimnik.

</doc>
<doc id="3718983" url="https://pl.wikipedia.org/wiki?curid=3718983" title="Acanthocyclops latipes">
Acanthocyclops latipes

Acanthocyclops latipes – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1927 roku przez biologa Arthura George'a Lowndesa.

</doc>
<doc id="3718984" url="https://pl.wikipedia.org/wiki?curid=3718984" title="Oszust (gra w kości)">
Oszust (gra w kości)

Oszust – gra dla dowolnej liczby graczy, w której gracze rzucają 5 typowymi sześciennymi kostkami.
Zasady gry.
Jeden z graczy rzuca 5 kostkami i ma do dyspozycji 3 rzuty tak aby nikt nie zobaczył co zostało wylosowane. W drugim i trzecim rzucie może odstawić część kostek i rzucać pozostałymi. Następnie gracz oznajmia jaki układ wylosował. Następny gracz w kolejności może sprawdzić lub przejąć kostki i rzucać nimi a następnie zadeklarować swój układ (jednak nie niższy niż zadeklarowany wcześniej). Gracze mogą w każdej chwili blefować. Jeśli nastąpi sprawdzenie następuje ujawnienie wyrzuconych kostek i porównanie wyniku. Jeśli zadeklarowany układ był identyczny lub niższy to wygrywa rzucający/przegrywa sprawdzający. Jeśli wyższy – wygrywa sprawdzający a rzucający przegrywa.
666.
W tej odmianie używa się 3 kości. Najwyższymi układami są trójki. W przypadku braku trójek z wylosowanych kostek tworzy się najwyższą możliwą trzycyfrową liczbę.
Oczko.
W tej odmianie używa się 2 kości. Najwyższym układem jest oczko (Wyrzucone liczby 2 i 1), następnie dublety (dwa identyczne). W przypadku braku oczka lub dubletu tworzone są najwyższe możliwe dwucyfrowe liczby.
Linki zewnętrzne.
Opis gry

</doc>
<doc id="3718986" url="https://pl.wikipedia.org/wiki?curid=3718986" title="Zimnik (dopływ Wilkówki)">
Zimnik (dopływ Wilkówki)

Zimnik – potok, lewostronny dopływ Wilkówki. 
Potok wypływa z położonego na wysokości około 590 m źródła na południowo-zachodnich stokach Magurki Wilkowickiej w Beskidzie Małym. Spływa początkowo w kierunku południowo-zachodnim, później zakręca na zachód i uchodzi do Wilkówki na wysokości około 485 m.
Zimnik to niewielki potok, ma długość około 1,1 km. Cała jego zlewnia obejmuje porośnięte lasem obszary Beskidu Małego w obrębie miejscowości Wilkowice. Tylko ujście do Wilkówki znajduje się na zabudowanym obszarze, w najwyższej części należącego do Wilkowic osiedla domków letniskowych.

</doc>
<doc id="3718987" url="https://pl.wikipedia.org/wiki?curid=3718987" title="Zamieszki w czasie UEFA Euro 2016">
Zamieszki w czasie UEFA Euro 2016

Zamieszki w czasie Mistrzostw Europy w Piłce Nożnej 2016 (ang. "Violence at UEFA Euro 2016") – określenie aktów przemocy i chuligaństwa z czerwca 2016, towarzyszących rozgrywanym we Francji Mistrzostwom Europy. Miały one miejsce na stadionach, na których rozgrywane były mecze oraz w miastach-gospodarzach rozgrywek. Organizatorzy i rządy wielu państw potępiły przejawy agresji, stały się one powodem sankcji, obejmujących m.in. zakaz sprzedaży alkoholu, natychmiastowe deportacje najagresywniejszych osób, jak również potencjalne dyskwalifikacje reprezentacji krajów, których sympatycy zaangażowani byli w zajścia.
14 czerwca UEFA nałożyła na rosyjską reprezentację karę w wysokości 150 000 euro w związku ze zdarzeniami z Marsylii, zagroziła też dyskwalifikacją rosyjskiej drużyny w przypadku powtórzenia się aktów przemocy.
Wydarzenia.
Marsylia.
10 czerwca angielscy kibice starli się z policją, która użyła gazu łzawiącego.
11 czerwca angielscy i uzbrojeni w stalowe pręty rosyjscy kibice starli się przed popołudniowym meczem reprezentacji ich krajów. Policja użyła gazu i armatek wodnych. Francuski prokurator stwierdził, że rosyjscy chuligani byli "dobrze przygotowani do ultraszybkiej, gwałtownej akcji".
Lille.
12 czerwca ukraińscy i niemieccy kibice uczestniczyli w bijatyce na ulicach miasta.
Nicea.
12 czerwca po meczu Polska-Irlandia Północna doszło do zamieszek z udziałem północnoirlandzkich i francuskich kibiców, gdy lokalni chuligani zaatakowali pokojowo zachowującą się grupę polskich i północnoirlandzkich fanów.

</doc>
<doc id="3718990" url="https://pl.wikipedia.org/wiki?curid=3718990" title="Zamieszki na UEFA Euro 2016">
Zamieszki na UEFA Euro 2016



</doc>
<doc id="3718993" url="https://pl.wikipedia.org/wiki?curid=3718993" title="Stade de Saint-Jean">
Stade de Saint-Jean

Stade de Saint-Jean – wielofunkcyjny stadion znajdujący się w Saint-Jean na wyspie Saint-Barthélemy – terytorium zależnym Francji. Jest jedynym stadionem na wyspie i swoje mecze na nim rozgrywają miejscowe drużyny rugby i reprezentacja Saint-Barthélemy w piłce nożnej.

</doc>
<doc id="3718994" url="https://pl.wikipedia.org/wiki?curid=3718994" title="Camerata Silesia">
Camerata Silesia

Zespół Śpiewaków Miasta Katowice Camerata Silesia – polska kameralna grupa śpiewacza, prezentująca szeroki repertuar, utworzona w 1990 roku przez Annę Szostak. Działa pod patronatem Urzędu Miasta Katowice.
Charakterystyka.
Camerata Silesia to czołowa w Polsce kameralna grupa śpiewacza utworzona w 1990 r. przez kierującą zespołem do dziś dyrygentkę Annę Szostak. Zespół ceniony jest przede wszystkim za wykonania muzyki współczesnej, w szczególności prawykonania. Świetnie odnajduje się także w interpretacjach muzyki dawnej.
Zespół skupia się głównie na repertuarze przedklasycznym oraz dwudziestowiecznym. Jednak od początku założycielom przyświecała idea stworzenia grupy wokalistów, która może występować w obsadzie kameralnej, wykonywać partie solowe jak również utwory na chór a capella. Obecnie w swoim repertuarze posiada muzykę dawną i współczesną m.in. piosenki zespołu Abba czy Andrzeja Zauchy.
W ciągu ponad 30 lat swojej działalności Camerata Silesia zdobyła międzynarodową renomę, występując w najbardziej prestiżowych salach koncertowych Europy i Azji, m.in. Royal Festival Hall w Londynie, Gewandhaus w Lipsku, Parco della Musica w Rzymie, Palais de Beaux-Arts oraz Le Théâtre Royal de la Monnaie w Brukseli, Royal Concertgebouw w Amsterdamie, Gran Teatro La Fenice w Wenecji, Opéra-Comique w Paryżu, Lanfang Theatre w Pekinie i World Trade Center w Tajpej.
Camerata dokonała prawykonań utworów Rafała Augustyna, Krzysztofa Baculewskiego, Ryszarda Gabrysia, Henryka Mikołaja Góreckiego, Krzysztofa Knittla, Stanisława Krupowicza, Krzysztofa Pendereckiego, Zbigniewa Preisnera, Bogusława Schaeffera, Witolda Szalonka, Pawła Szymańskiego, Agaty Zubel.
Został doceniony nie tylko przez krytyków, ale również przez Krzysztofa Pendereckiego którego „Pasję wg św. Łukasza”, „Polskie Requiem” i „Siedem Bram Jerozolimy” Camerata wielokrotnie współwykonywała pod kierownictwem kompozytora, a podczas Warszawskiej Jesieni uczestniczyła w wykonaniu "Canticum Canticorum". W 2012 zespół w poszerzonym składzie został zaproszony do udziału w przedstawieniach i nagraniach na DVD scenicznej wersji "Pasji wg św. Łukasza" Pendereckiego w reżyserii Grzegorza Jarzyny. W 2017 roku chór wykonywał to samo dzieło w Londynie razem z London Philharmonic Orchestra pod dyrekcją Vladimira Jurowskiego.
Zespół występował na wielu festiwalach, m.in. Warszawska Jesień, Gaude Mater w Częstochowie, Wratislavia Cantans, Festiwal Prawykonań – Polska Muzyka Najnowsza w Katowicach, Festiwal im. Ludwiga van Beethovena w Warszawie, Festiwal Muzyki Religijnej im. Giuseppe Sinopolego „Anima Mundi” w Pizie i podczas Sommerfestspiele w Bregencji. 
Chór był również zapraszany na ważne festiwale zagraniczne, jak ISCM World Music Days w Wiedniu i we Wrocławiu, Musikfestival Landschaft Westfalen w Münster, Międzynarodowy Festiwal Muzyki Współczesnej „New Sounds” w Canterbury i Międzynarodowy Festiwal Muzyki Współczesnej „Aksamitna Kurtyna 2” we Lwowie.
Zespół ma w swym dorobku już kilkadziesiąt płyt. Cztery autorskie albumy chóru nagrane pod dyrekcją Anny Szostak uzyskały Nagrodę Muzyczną „Fryderyk” – w latach 1997, 2020, 2021 i 2022. Kilkanaście płyt chóru było do niej nominowanych. „Fryderykami” nagradzane były też przedsięwzięcia, przy których Camerata współpracowała: monograficzna płyta z utworami Pawła Szymańskiego z 1997 roku oraz box „100 na 100” dokumentujący sto lat muzyki polskiej wyróżniony w 2020 roku aż dwiema statuetkami.
Zespół został objęty patronatem Miasta Katowice w 2004 roku a także podjął stałą współpracę z NOSPR, której siedziba stała się stałym miejscem koncertowania Cameraty Silesii. Współpracuje z takimi orkiestrami jak Wiener Symphoniker, London Philharmonic Orchestra, Hofkapelle München, Akademie für Alte Musik Berlin, London Baroque, Narodową Orkiestrą Symfoniczną Polskiego Radia w Katowicach, Aukso – Orkiestrą Kameralną Miasta Tychy, a także Sinfonia Varsovia.
Camerata Silesia bierze udział w nagraniach dla Polskiego Radia, koncertach transmitowanych przez Europejską Unię Radiową, a także w programach telewizyjnych.
Dyskografia.
Źródła danych:

</doc>
<doc id="3718995" url="https://pl.wikipedia.org/wiki?curid=3718995" title="Haumaefa">
Haumaefa

Haumaefa – miejscowość w Tuvalu, położona na wyspie Nanumea.
Osada ma powierzchnię 0,07 km². W 2001 roku zamieszkiwały ją 123 osoby, a w 2012 roku – 187.

</doc>
<doc id="3718997" url="https://pl.wikipedia.org/wiki?curid=3718997" title="Mraźnica (potok)">
Mraźnica (potok)

Mraźnica – potok, dopływ Straconki. W niektórych źródłach jest opisany pod nazwą Mała Straconka, a na niektórych mapach błędnie jako Zimnik. Pod względem administracyjnym zlewnia Mraźnicy znajduje się w obrębie należącego do miasta Bielsko-Biała osiedla Straconka. Obejmuje dolinę na północno-zachodnich krańcach Beskidu Małego, między zachodnim grzbietem Sokołówki (853 m) a południowym grzbietem Magurki Wilkowickiej (909 m), który zakręca w kierunku północno-zachodnim i poprzez Rogacz (828 m) i Łysą Górę (653 m) opada do doliny Białej w zabudowanych obszarach Bielska Białej.
Główny ciek Mraźnicy wypływa z położonego na wysokości około 790 m źródła na zachodnich, porośniętych lasem stokach Sokołówki. Zasilają go dwa lewobrzeżne cieki spływające z również porośniętych lasem stoków Magurki Wilkowickiej i Rogacza. Obydwa uchodzą do Mraźnicy na zabudowanym terenie doliny w górnej części osiedla Straconka. Od wysokości 455 m Mraźnica spływa już jednym korytem, przez osiedle Straconka w kierunku północno-zachodnim. W miejscu o współrzędnych uchodzi do potoku Straconka jako jego lewy dopływ. Następuje to tuż powyżej niewielkiego jeziorka.

</doc>
<doc id="3719000" url="https://pl.wikipedia.org/wiki?curid=3719000" title="Henryk Smorul">
Henryk Smorul

Henryk Smorul (ur. 1929, zm. 9 czerwca 2016 w Sanoku) – pułkownik Wojska Polskiego.
Życiorys.
Urodził się w 1929. Służył w Wojsku Polskim od 1950 do 1989. Od 1989 był członkiem Związku Byłych Żołnierzy Zawodowych. Pełnił funkcje skarbnika i przewodniczącego komisji rewizyjnej koła. Został wiceprzewodniczącym komisji rewizyjnej zarządu rejonowego Związku Byłych Żołnierzy Zawodowych i Oficerów Rezerwy Wojska Polskiego w Krośnie. Był pułkownikiem w stanie spoczynku.
Zmarł 9 czerwca 2016. Został pochowany na Cmentarzu Centralnym w Sanoku 14 czerwca 2016.

</doc>
<doc id="3719002" url="https://pl.wikipedia.org/wiki?curid=3719002" title="Notonectoidea">
Notonectoidea

Notonectoidea – nadrodzina pluskwiaków z podrzędu różnoskrzydłych i infrarzędu Nepomorpha.
Schuh i Slater zliczali tu 3 rodziny i taką systematykę stosuje również "Paraneoptera Species File":
Inną systematykę stosuje "BioLib.cz", traktując Notonectoidea jako takson monotypowy, a pozostałe dwie rodziny umieszczając w Pleoidea.
Tworzenie przez trzy powyższe rodziny kladu jest powszechnie akceptowane. Potwierdzają to liczne analizy filogenetyczne, w tym molekularno-morfologiczne Hebsgaarda i innych z 2004 roku. Jedynie wyniki badania mtDNA Hua i innych z 2009 były odmienne, umieszczając Pleidae wręcz poza Nepomorpha. Autorzy zaproponowali wydzielenie dla tej rodziny do osobnego infrarzędu Plemorpha, co Weirauch i Schuh określili później jako pochopne.

</doc>
<doc id="3719003" url="https://pl.wikipedia.org/wiki?curid=3719003" title="Miguel Camargo">
Miguel Camargo

Miguel Elías Camargo Cañizalez (ur. 5 września 1993 w Panamie) – panamski piłkarz występujący na pozycji pomocnika w wenezuelskim klubie Deportivo Táchira oraz w reprezentacji Panamy. Wychowanek Chorrillo. Znalazł się w kadrze na Copa América 2016.

</doc>
<doc id="3719005" url="https://pl.wikipedia.org/wiki?curid=3719005" title="Élisabeth Malamut">
Élisabeth Malamut

Élisabeth Malamut (ur. 1948) – historyk francuski, mediewista, bizantynolog. 
Życiorys.
Jest uczennicą Hélène Ahrweiler. W latach 1974-2004 była pracownikiem Centre national de la recherche scientifique. Doktorat w 1984 - "Les îles de l’empire byzantin (8e-12e siècle)". Od 2004 roku profesor uniwersytetu w Marsylii (Université d’Aix-Marseille)

</doc>
<doc id="3719011" url="https://pl.wikipedia.org/wiki?curid=3719011" title="Pleoidea">
Pleoidea

Pleoidea – nadrodzina pluskwiaków z podrzędu różnoskrzydłych i infrarzędu Nepomorpha.
Wyróżniający Pleoidea systematycy, jak np. autorzy "BioLib.cz", zaliczają doń 2 rodziny:
Inni, jak Schuh i Slater w 1995 oraz "Paraneoptera Species File", zaliczają obie te rodziny wraz z Notonectidae do nadrodziny Notonectoidea. Tworzenie przez te trzy rodziny kladu jest powszechnie akceptowane i potwierdzone licznymi analizami filogenetycznymi. Również traktowanie pianówkowatych i Helotrephidae jako grup siostrzanych ma szerokie poparcie w analizach, w tym molekularno-morfologicznej Hebsgaarda i innych z 2004 roku. Nietypowe wyniki uzyskali badając mtDNA Hua i inni w 2009, umieszczając Pleidae poza Nepomorpha (Heletrophidae nie były badane). Autorzy zaproponowali nawet wydzielenie dla tej rodziny do osobnego infrarzędu Plemorpha, co Weirauch i Schuh określili później jako pochopne.

</doc>
<doc id="3719013" url="https://pl.wikipedia.org/wiki?curid=3719013" title="Ghasemlu">
Ghasemlu

Ghasemlu (pers. قاسملو) – wieś w Iranie, w ostanie Azerbejdżan Zachodni. W 2006 roku liczyła 447 mieszkańców w 93 rodzinach.

</doc>
<doc id="3719017" url="https://pl.wikipedia.org/wiki?curid=3719017" title="Sejlane">
Sejlane

Sejlane (perski: سيلانه) – wieś w Iranie, w ostanie Azerbejdżan Zachodni. W 2006 roku liczyła 75 mieszkańców w 20 rodzinach.

</doc>
<doc id="3719018" url="https://pl.wikipedia.org/wiki?curid=3719018" title="Straconka (potok)">
Straconka (potok)

Straconka – potok, dopływ Białej. Wypływa ze źródła na wysokości około 680 m na zachodnich stokach grzbietu opadającego od Gaików do przełęczy Przegibek w Beskidzie Małym. Spływa przez porośnięte lasem obszary Beskidu Małego (Grupa Magurki Wilkowickiej), przecina zabudowane obszary najwyżej położonych części Straconki (dzielnica Bielska-Białej), na krótkim odcinku znów spływa przez las wzdłuż drogi z Bielska-Białej na przełęcz Przegibek i ponownie wypływa na zabudowane obszary Straconki. Z lewej strony uchodzi tutaj do niej jej największy dopływ – potok Mraźnica. Od tego miejsca Straconka płynie już cały czas przez obszary zabudowane, początkowo w kierunku północno-zachodnim, później łukowato zakręca na południowy zachód i w centrum Bielska-Białej (w dzielnicy Leszczyny) uchodzi do Białej jako jej prawy dopływ. Następuje to na wysokości 338 m, miejscu o współrzędnych .
Straconkę przekracza jazem zielony szlak turystyczny z Bielska Białej do Schroniska PTTK na Magurce Wilkowickiej. Około 100 m powyżej jazu na Straconce znajduje się dostarczające smacznej wody źródło Straceńska Woda.
Ze Straconki pobierana jest woda dla potrzeb Bielska-Białej. Jej ujęcie znajduje się za dwoma jazami (jeden na Straconce, drugi na Mraźnicy). Budowę wodociągu ukończono w 1901 r. W latach 60. XX wieku uregulowano hydrotechnicznie koryto Straconki, co zabezpieczyło dzielnicę Straconka przed częstymi przedtem wylewami potoku.

</doc>
<doc id="3719023" url="https://pl.wikipedia.org/wiki?curid=3719023" title="Stefan Grützner">
Stefan Grützner

Stefan Grützner (ur. 29 czerwca 1948) – niemiecki sztangista, brązowy medalista olimpijski z Monachium.
Reprezentował barwy NRD. Zawody w 1972 były jego jedynymi igrzyskami olimpijskimi. W Monachium po medal olimpijski sięgnął w wadze ciężkiej, do 110 kilogramów. Był srebrnym medalistą mistrzostw świata w 1971 i brązowym w 1972. Na mistrzostwach Europy zdobył srebro w 1972.

</doc>
<doc id="3719024" url="https://pl.wikipedia.org/wiki?curid=3719024" title="Nepoidea">
Nepoidea

Nepoidea – nadrodzina pluskwiaków z podrzędu różnoskrzydłych i infrarzędu Nepomorpha.
Zalicza się tu dwie rodziny:
Liczne analizy filogenetyczne: molekularne, morfologiczne jak i łączone, wskazują na siostrzaną pozycję tych rodzin, a wiele także na bazalną pozycję Nepoidea w obrębie Nepomorpha.

</doc>
<doc id="3719026" url="https://pl.wikipedia.org/wiki?curid=3719026" title="Sziru Kandi">
Sziru Kandi

Sziru Kandi (pers. شيروكندي) – wieś w Iranie, w ostanie Azerbejdżan Zachodni. W 2006 roku liczyła 112 mieszkańców w 22 rodzinach.

</doc>
<doc id="3719027" url="https://pl.wikipedia.org/wiki?curid=3719027" title="Niklas Gunnarsson">
Niklas Gunnarsson

Niklas Gunnarsson (ur. 27 kwietnia 1991 w Tønsbergu) – norweski piłkarz grający na pozycji prawego obrońcy. Od 2016 jest zawodnikiem klubu Djurgårdens IF.
Kariera piłkarska.
Swoją karierę piłkarską Gunnarsson rozpoczynał w juniorach klubów Pors Grenland i Walsall. Następnie podjął treningi w Odds BK i w 2012 roku stał się członkiem pierwszego zespołu. 25 marca 2012 zadebiutował w nim w Tippeligaen w przegranym 0:4 domowym meczu z Sogndal Fotball. W Odds BK spędził dwa sezony.
W 2014 roku Gunnarsson przeszedł do Vålerenga Fotball. Swój debiut w niej zaliczył 28 marca 2014 w przegranym 0:2 wyjazdowym meczu z Molde FK.
W lipcu 2015 roku Gunnarsson został wypożyczony do szwedzkiego Elfsborga. W szwedzkiej lidze zadebiutował 12 sierpnia 2015 w wygranym 3:2 wyjazdowym meczu z Gefle IF.
Na początku 2016 roku Gunnarssona wypożyczono do szkockiego klubu grającego w First Division, Hibernian. Swój debiut w nim zanotował 2 lutego 2016 w wygranym 1:0 wyjazdowym spotkaniu z Greenock Morton. W maju 2016 wystąpił w wygranym 3:2 finale Pucharu Szkocji z Rangers.
W 2016 Gunnarsson przeszedł do Djurgårdens IF.
Kariera reprezentacyjna.
W reprezentacji Norwegii Gunnarsson zadebiutował 29 maja 2016 roku w przegranym 0:3 towarzyskim meczu z Portugalią, rozegranym w Porto, gdy w 86. minucie zmienił Martina Linnesa.

</doc>
<doc id="3719028" url="https://pl.wikipedia.org/wiki?curid=3719028" title="Abdiacyclops cirratus">
Abdiacyclops cirratus

Abdiacyclops cirratus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2005 roku przez biologa Tomisłava Karanovica.

</doc>
<doc id="3719031" url="https://pl.wikipedia.org/wiki?curid=3719031" title="Anselmo Silvino">
Anselmo Silvino

Anselmo Silvino (ur. 23 listopada 1945 w Teramo) – włoski sztangista, brązowy medalista olimpijski i dwukrotny medalista mistrzostw świata.
Kariera.
Pierwszy sukces w karierze osiągnął w 1971 roku, kiedy podczas mistrzostw świata w Limie zdobył brązowy medal w wadze średniej. W zawodach tych wyprzedzili go jedynie Władimir Kanygin z ZSRR i Norweg Leif Jenssen. Rok później wystartował na igrzyskach olimpijskich w Monachium, gdzie w tej samej kategorii wagowej ponownie był trzeci. Tym razem uplasował się za Jordanem Bikowem z Bułgarii i Libańczykiem Mohamedem Tarabulsim. Na tej samej imprezie zdobył jednocześnie brązowy medal mistrzostw świata. W 1972 roku wywalczył też brązowy medal na mistrzostwach Europy w Konstancy, przegrywając tylko z Jordanem Bikowem i Wiktorem Kuriencowem z ZSRR.

</doc>
<doc id="3719037" url="https://pl.wikipedia.org/wiki?curid=3719037" title="Ochteroidea">
Ochteroidea

Ochteroidea – nadrodzina pluskwiaków z podrzędu różnoskrzydłych i infrarzędu Nepomorpha.
Zalicza się tu dwie rodziny:
Liczne analizy filogenetyczne: molekularne, morfologiczne jak i łączone, wskazują na siostrzaną pozycję tych rodzin. Różni się natomiast ich pozycja w obrębie Nepomorpha. China w 1955 umieszczał je jako klad bazalny względem wszystkich Nepomorpha, Rieger w 1976 jako bazalne względem Nepomorpha oprócz Nepoidea, a Manhner w 1993 jako bazalne względem Nepomorpha oprócz Nepoidea i Corixidae. Łączona, molekularno-morfologiczna analiza filogenetyczna opublikowana przez Hebsgaarda i innych w 2004 wskazuje na ich pozycję siostrzaną względem kladu Notonectoidea+Pleoidea. Analiza mtDNA opublikowana przez Hua i innych w 2009 umieszcza je jako grupę siostrzaną dla Nepoidea. Z kolei wyniki badań kladystycznych aparatów gębowych opublikowane w 2014 przez Brożek umieszczają je jako bazalne względem Nepomorpha oprócz Nepoidea i Corixidae.

</doc>
<doc id="3719045" url="https://pl.wikipedia.org/wiki?curid=3719045" title="Heinz Marquardt">
Heinz Marquardt

Heinz Marquardt (ur. 29 grudnia 1922 w Braniewie w Prusach Wschodnich, współcześnie w woj. warmińsko-mazurskim; zm. 19 grudnia 2003 w Hammersbach) – niemiecki as myśliwski z okresu II wojny światowej. Był pilotem "Jagdgeschwader" 51 "Mölders". W 320 lotach bojowych odniósł 121 zwycięstw powietrznych, z których 120 na froncie wschodnim i tylko 1 nad „Spitfire” z RAF. Sam był zestrzelony 8 razy.
Heinz Marquardt dosłużył się stopnia starszego sierżanta w Luftwaffe, pod koniec wojny dostał się do amerykańskiej niewoli, zwolniony w sierpniu 1945 roku. Po wojnie wyjechał do Szwajcarii, gdzie był instruktorem lotniczym. W dniu 16 sierpnia 1956 roku wstąpił do nowo powstałej Bundesluftwaffe w stopniu podporucznika. Służył w pułku "Jagdgeschwader" 73, w którym był dowódcą eskadry oraz w pułku "Leichtes Kampfgeschwader 42". Na emeryturę odszedł w dniu 30.09.1973 r. w stopniu podpułkownika. W latach 1974–1983 był pilotem w liniach lotniczych „Condor”, mieszkał we Frankfurcie.

</doc>
<doc id="3719049" url="https://pl.wikipedia.org/wiki?curid=3719049" title="Acanthocyclops deminutus">
Acanthocyclops deminutus

Acanthocyclops deminutus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1954 roku przez niemieckiego zoologa Gunthera Sterbę.

</doc>
<doc id="3719050" url="https://pl.wikipedia.org/wiki?curid=3719050" title="Demografia Brytyjskich Wysp Dziewiczych">
Demografia Brytyjskich Wysp Dziewiczych

Ten artykuł jest o demograficznych cechach populacji Brytyjskich Wysp Dziewiczych, w tym gęstości zaludnienia, pochodzeniu etnicznym, poziomie edukacji, zdrowiu publicznym, statusie ekonomicznym, przynależności religijnej i różnych innych aspektach.
Ludność.
W lipcu 2009 roku szacowana liczba ludności Brytyjskich Wysp Dziewiczych wynosiła 24 491. W 2003 roku 21,9% ludności było w wieku poniżej 15 lat (mężczyźni 2 401; kobiety 2 358), 73,1% między 15 a 64 rokiem życia (mężczyźni 8 181; kobiety 7 709), a 5% powyżej 64 lat (mężczyźni 578; kobiety 503). 40% ludności mieszkało w miastach, z 1,7% rocznym tempem urbanizacji. W 2014 roku dzietność wynosiła 1,25
Statystyka urodzeń i zgonów.
Źródło
Zdrowie.
W 2009 roku wskaźnik umieralności niemowląt na Brytyjskich Wyspach Dziewiczych wyniósł 14,65/1000 urodzeń (16,61/1000 dla kobiet, i 12,58/1000 dla mężczyzn). Oczekiwana długość życia przy urodzeniu to 77,26 lat (76,03 lat dla mężczyzn i 78,55 lat dla kobiet).
Grupy etniczne.
Według spisu ludności z 2001 roku 82% mieszkańców Brytyjskich wysp Dziewiczych jest pochodzenia afrykańskiego, 5,9% to osoby o mieszanej etniczności, biali stanowią 6,8% a Indusi 3%.
Edukacja.
Oficjalnym językiem Brytyjskich Wysp Dziewiczych jest angielski. W 1991 roku, 97,8% z osób w wieku od 15 lat i starszych potrafiło czytać i pisać. Wydatki na edukację stanowiły 3,7% ogólnej wartości PKB w 2006 roku.
CIA World Factbook.
Źródło
Populacja
33 454 (2015)
Powierzchnia
151 km²
Gęstość zaludnienia
221,55 osób/km²
Struktura ludności
0-14: 17,01% (mężczyźni: 2 798, konbiety: 2 891)
15-24: 14,14% (mężczyźni: 2 255, konbiety: 2 476)
25-54: 49,64% (mężczyźni: 7 840, konbiety: 8 767)
55-64: 10,97% (mężczyźni: 1 797, konbiety: 1 872)
65+: 8,24% (mężczyźni: 1 343, konbiety: 1 415) (2015)
Czysty współczynnik migracji
17,28 migrantów/1000 mieszkańców (2015)
Urbanizacja
ludność miejska: 46,2% ogółu ludności (2015)
tempo urbanizacji: 1,8% roczne tempo zmian (2010-15.)
Współczynnik umieralności niemowląt
"cała populacja:"
12,98 zgonów/1 000 żywych urodzeń
"mężczyźni:"
14,79 zgonów/1 000 żywych urodzeń
"kobiety:"
11,09 zgonów/1000 urodzeń żywych (2015)
Oczekiwana długość życia przy urodzeniu
"cała populacja:"
78,46 lat
"mężczyźni:"
77,12 lat
"kobiety:"
79,87 lat (2015)
Dzietność
1,26 urodzeń/na kobietę (2015)
HIV/AIDS (2015)
brak danych

</doc>
<doc id="3719051" url="https://pl.wikipedia.org/wiki?curid=3719051" title="Chirbat Awwad">
Chirbat Awwad

Chirbat Awwad (arab. خربة عواد) – wieś w Syrii, w muhafazie As-Suwajda. W 2004 roku liczyła 398 mieszkańców.

</doc>
<doc id="3719052" url="https://pl.wikipedia.org/wiki?curid=3719052" title="Naucoroidea">
Naucoroidea

Naucoroidea – nadrodzina pluskwiaków z podrzędu różnoskrzydłych i infrarzędu Nepomorpha.
Schuh i Slater zliczali tu 3 rodziny i taką systematykę stosuje również "Paraneoptera Species File":
Powyższe trzy rodziny za monofiletyczny klad uznawał m.in. Popow w 1971. Praca Riegera z 1976 wskazywała na relację siostrzaną między Potamocoridae i Naucoridae oraz między Aphelocheiridae a Notonectoidea+Pleoidea. W pracy Manhera z 1993 to Aphelocheiridae były siostrzane dla Naucoridae, a pozycja Potamocoridae niepewna. Łączona analiza molekularno-morfologiczne Hebsgaarda i innych z 2004 roku wskazywała na parafiletyzm tak rozumianych Naucoridea: Potamocoridae i Aphelocheiridae jako grupy sobie siostrzane zajmowały bardziej bazalną pozycję na drzewie niż Naucoridae, które stanowiły z kolei grupę siostrzaną dla kladu obejmującego trzy różne nadrodziny. Na podstawie tych wyników potraktowano Naucoroidea jako takson monotypowy, a pozostałe dwie rodziny umieszczono w Aphelocheiroidea i taką klasyfikację stosuje "BioLib.cz". Wyniki badań mtDNA Hua i innych z 2009 wskazują natomiast, że Naucoridae i Aphelocheiridae stanowią klad siostrzany dla Notonectidae, przy czym nie badano Potamocoridae. Dwa drzewa uzyskane metodą największej parsymonii w analizie kladystycznej aparatów gębowych Brożek z 2014 wskazują na parafiletyzm zarówno trójrodzinowych Naucoroidea jak i Aphelocheiroidea w rozumieniu Hebsgaarda, jednak drzewo uzyskane metodą ścisłego konsensusu pozostawia kwestię relacji omawianych rodzin nierozwiązaną.

</doc>
<doc id="3719053" url="https://pl.wikipedia.org/wiki?curid=3719053" title="Urman">
Urman

Urman (arab. عرمان) – miejscowość w Syrii, w muhafazie As-Suwajda. W 2004 roku liczyła 5735 mieszkańców.

</doc>
<doc id="3719054" url="https://pl.wikipedia.org/wiki?curid=3719054" title="Zibin">
Zibin

Zibin (arab. ذيبين) – miejscowość w Syrii, w muhafazie As-Suwajda. W 2004 roku liczyła 2562 mieszkańców.

</doc>
<doc id="3719056" url="https://pl.wikipedia.org/wiki?curid=3719056" title="Al-Asliha">
Al-Asliha

Al-Asliha (arab. الاصلحا) – wieś w Syrii, w muhafazie As-Suwajda. W 2004 roku liczyła 361 mieszkańców.

</doc>
<doc id="3719058" url="https://pl.wikipedia.org/wiki?curid=3719058" title="Ara (Syria)">
Ara (Syria)

Ara (arab. عرى) – miejscowość w Syrii, w muhafazie As-Suwajda. W 2004 roku liczyła 6136 mieszkańców.

</doc>
<doc id="3719060" url="https://pl.wikipedia.org/wiki?curid=3719060" title="Charaba">
Charaba

Charaba (arab. خربا) – wieś w Syrii, w muhafazie As-Suwajda. W 2004 roku liczyła 581 mieszkańców.

</doc>
<doc id="3719061" url="https://pl.wikipedia.org/wiki?curid=3719061" title="Sahwat al-Chidr">
Sahwat al-Chidr

Sahwat al-Chidr (arab. سهوة الخضر) – wieś w Syrii, w muhafazie As-Suwajda. W 2004 roku liczyła 3625 mieszkańców.

</doc>
<doc id="3719063" url="https://pl.wikipedia.org/wiki?curid=3719063" title="Frank Mantek">
Frank Mantek

Frank Mantek (ur. 20 stycznia 1959) – niemiecki sztangista, brązowy medalista olimpijski z Moskwy.
Reprezentował barwy NRD. Zawody w 1980 były jego jedynymi igrzyskami olimpijskimi. W Moskwie po medal olimpijski sięgnął w wadze do 90 kilogramów. Był brązowym medalistą mistrzostw świata w 1980 i 1982. Na mistrzostwach Europy zdobył brąz w 1982.

</doc>
<doc id="3719064" url="https://pl.wikipedia.org/wiki?curid=3719064" title="Umm az-Zajtun">
Umm az-Zajtun

Umm az-Zajtun (arab. أم الزيتون) – miejscowość w Syrii, w muhafazie As-Suwajda. W 2004 roku liczyła 1913 mieszkańców.

</doc>
<doc id="3719067" url="https://pl.wikipedia.org/wiki?curid=3719067" title="Rewolucja na Zanzibarze">
Rewolucja na Zanzibarze

Rewolucja na Zanzibarze – rewolucja z 12 stycznia 1964 roku. W jej wyniku doszło do obalenia Sułtanatu Zanzibaru i proklamacji Ludowej Republiki Zanzibaru i Pemby, która w październiku tego samego roku połączyła się z Tanganiką. W wyniku zjednoczenia powstała Zjednoczona Republika Tanzanii.
Zanzibar na przestrzeni lat stanowił sułtanat w którym rolę głównej siły politycznej mieli Arabowie. W okresie kolonialnych rządów brytyjskich, władze zezwoliły na pewną emancypację murzynów a ludność afrykańska już w 1926 roku weszła w skład rady ustawodawczej i wykonawczej (było to zjawisko bezprecedensowe). Po II wojnie światowej utworzone zostały pierwsze partie polityczne. W 1957 roku ludność arabska utworzyła Nacjonalistyczną Partię Zanzibaru. W tym samym roku powstała opozycyjna wobec niej murzyńska Partia Afroszyrazyjska - partia reprezentowała interes Afrykanów z kontynentu oraz ludność Szirazi. W 1959 roku założona została Ludowa Partia Zanzibaru i Pemby, zbliżona do Nacjonalistycznej Partii Zanzibaru. W 1963 roku utworzona została ostatnia spośród partii, partia Umma, głosząca poglądy marksistowskie. W 1963 roku Zanzibar uzyskał od Brytyjczyków autonomię wewnętrzną a w grudniu tego samego roku niepodległość w ramach brytyjskiej Wspólnoty Narodów. Ustrojem niepodległej wyspy stała się monarchia konstytucyjna.
Sytuacja na wyspie po uzyskaniu niepodległości pozostawała napięta. Ludność murzyńska dążyła do zniesienia dominacji Arabów. Jeszcze w styczniu 1964 roku wybuchła rewolucja - armia pod dowództwem generała Johna Okello obaliła rząd. Wojskowi utworzyli Radę Rewolucyjną a w miejsce sułtanatu proklamowali Ludową Republikę Zanzibaru i Pemby. Prezydentem republiki ludowej został Abeid Amani Karume. Rząd rewolucyjny poparty został przez Partię Afroszyrazyjską i Ummę (które dokonały zjednoczenia). W walkach zginęło około 100 tysięcy Arabów, reszta udałą się na wygnanie wraz z sułtanem. W kwietniu 1964 roku Zanzibar zjednoczył się z Tanganiką i utworzył federacyjne państwo - Zjednoczoną Republikę Tanganiki i Zanzibaru (od maja 1964 roku Tanzania).

</doc>
<doc id="3719069" url="https://pl.wikipedia.org/wiki?curid=3719069" title="Elisawet Zachariadu">
Elisawet Zachariadu

Elisawet A. Zachariadu (gr. Ελισάβετ Α. Ζαχαριάδου, ur. 1931, zm. 26 grudnia 2018) – grecka historyk, turkolog zajmująca się dziejami Osmanów okresu klasycznego (1300-1600).
Życiorys.
W 1966 roku poślubiła bizantynologa Nicolasa Oikonomidèsa (1943-2000). Po nastaniu dyktatury pułkowników, w lipcu 1969 razem wyjechali do Kanady. Jest absolwentką School of Oriental and African Studies University of London. W latach 1985-1998 była profesorem turkologii Uniwersytetu na Krecie. W 1990 roku otrzymał tytuł doktora honoris causa Uniwersytetu w Ankarze.

</doc>
<doc id="3719070" url="https://pl.wikipedia.org/wiki?curid=3719070" title="Ośmiostopowiec trocheiczny">
Ośmiostopowiec trocheiczny

Ośmiostopowiec trocheiczny – format wiersza sylabotonicznego mieszczący się w ramach szesnastozgłoskowca. Występuje między innymi w Balladzie bezludnej Bolesława Leśmiana:
Ww literaturze anglojęzycznej ośmiostopowiec trocheiczny występuje między innymi w Kruku Edgara Allana Poego, wierszu Locksley Hall Alfreda Tennysona i wierszu A toccata of Galupppi's Roberta Browninga:
Również Edwin Arlington Robinson posłużył się ośmiostopowcem trocheicznym w wierszu The valley of the shadow:

</doc>
<doc id="3719072" url="https://pl.wikipedia.org/wiki?curid=3719072" title="Harran (As-Suwajda)">
Harran (As-Suwajda)

Harran (arab. حران) – miejscowość w Syrii, w muhafazie As-Suwajda. W 2004 roku liczyła 1532 mieszkańców.

</doc>
<doc id="3719073" url="https://pl.wikipedia.org/wiki?curid=3719073" title="Lubajn">
Lubajn

Lubajn (arab. لبين) – miejscowość w Syrii, w muhafazie As-Suwajda. W 2004 roku liczyła 1730 mieszkańców.

</doc>
<doc id="3719075" url="https://pl.wikipedia.org/wiki?curid=3719075" title="Dušan Poliačik">
Dušan Poliačik

Dušan Poliačik (ur. 11 lutego 1955 w Dobroču) – słowacki sztangista reprezentujący Czechosłowację, brązowy medalista olimpijski i trzykrotny medalista mistrzostw świata.
Kariera.
Pierwszy sukces w karierze osiągnął w 1979 roku, kiedy zdobył brązowy medal w wadze lekkociężkiej podczas mistrzostw Europy w Warnie. W tym samym roku zajął także trzecie miejsce na mistrzostwach świata w Salonikach, przegrywając tylko z Jurikiem Wardanianem z ZSRR i Bułgarem Błagojem Błagoewem. Rok później wystartował na igrzyskach olimpijskich w Moskwie, ponownie stając na najniższym stopniu podium i ponownie przegrywając z Wardanianem i Błagoewem. Tym samym zdobył kolejny medal mistrzostw świata. Był to jego jedyny start olimpijski. Ostatnie medale zdobywał w 1981 roku, zajmując trzecie miejsce na mistrzostwach świata w Lille i mistrzostwach Europy w Lille.

</doc>
<doc id="3719082" url="https://pl.wikipedia.org/wiki?curid=3719082" title="Baba Amr wa-As-Sultanijja">
Baba Amr wa-As-Sultanijja

Baba Amr wa-As-Sultanijja – dzielnica Himsu leżąca na południowy zachód od jego centrum.
W spisie powszechnym w 2004 roku liczyła 34 175 mieszkańców. W 2012 roku była areną ciężkich walk pomiędzy armią syryjską a zbrojnymi grupami rebeliantów. Walki zakończyły się odbiciem dzielnicy przez syryjskie wojska na początku marca tegoż roku.

</doc>
<doc id="3719088" url="https://pl.wikipedia.org/wiki?curid=3719088" title="SWAPO">
SWAPO



</doc>
<doc id="3719092" url="https://pl.wikipedia.org/wiki?curid=3719092" title="Muhammad Bak">
Muhammad Bak

Muhammad Bak zwana też Bab an-Najrab – dzielnica Aleppo leżąca w obrębie jego starego miasta. W 2004 roku liczyła 16 771 mieszkańców.

</doc>
<doc id="3719094" url="https://pl.wikipedia.org/wiki?curid=3719094" title="Salah ad-Din (Aleppo)">
Salah ad-Din (Aleppo)

Salah ad-Din () – dzielnica Aleppo leżąca w obrębie jego centrum. W spisie powszechnym z 2004 roku liczyła 62 932 mieszkańców.

</doc>
<doc id="3719097" url="https://pl.wikipedia.org/wiki?curid=3719097" title="Osiemnastozgłoskowiec jambiczny">
Osiemnastozgłoskowiec jambiczny

Osiemnastozgłoskowiec jambiczny, także ośmiostopowiec jambiczny hiperkatalektyczny w średniówce i klauzuli – format wiersza sylabotonicznego, stanowiący podwojenie jambicznego dziewięciozgłoskowca, coraz bardziej popularny w poezji współczesnej. Występuje on głównie w tłumaczeniach z angielskiego (na przykład z Johna Keatsa) i innych języków. Format ten zastosował Kazimierz Przerwa-Tetmajer w dialogowym wierszu "Salomon i Sulamitka":

</doc>
<doc id="3719099" url="https://pl.wikipedia.org/wiki?curid=3719099" title="Al-Hidżaz (Damaszek)">
Al-Hidżaz (Damaszek)

Al-Hidżaz – osiedle Damaszku wchodzące w skład dzielnicy Kanawat leżącej w jego centrum. W 2004 roku liczyło 5572 mieszkańców. Nazwa pochodzi od znajdującego się w niej zabytkowego głównego dworca kolejowego miasta.

</doc>
<doc id="3719101" url="https://pl.wikipedia.org/wiki?curid=3719101" title="Dalbijja">
Dalbijja

Dalbija (arab. دلبيا) – miejscowość w Syrii, w muhafazie Idlib. W 2004 roku liczyła 1204 mieszkańców.

</doc>
<doc id="3719102" url="https://pl.wikipedia.org/wiki?curid=3719102" title="Al-Hamzijja">
Al-Hamzijja

Al-Hamzijja (arab. الحمزية) – wieś w Syrii, w muhafazie Idlib. W 2004 roku liczyła 953 mieszkańców.

</doc>
<doc id="3719104" url="https://pl.wikipedia.org/wiki?curid=3719104" title="Hajr Dżamus Kabir">
Hajr Dżamus Kabir

Hajr Dżamus Kabir (arab. حير جاموس كبير) – wieś w Syrii, w muhafazie Idlib. W 2004 roku liczyła 833 mieszkańców.

</doc>
<doc id="3719105" url="https://pl.wikipedia.org/wiki?curid=3719105" title="At-Tulul">
At-Tulul

At-Tulul (arab. التلول) – miejscowość w Syrii, w muhafazie Idlib. W 2004 roku liczyła 1703 mieszkańców.

</doc>
<doc id="3719107" url="https://pl.wikipedia.org/wiki?curid=3719107" title="Wóz drabiniasty">
Wóz drabiniasty



</doc>
<doc id="3719112" url="https://pl.wikipedia.org/wiki?curid=3719112" title="Kafr Hum">
Kafr Hum

Kafr Hum (arab. كفرحوم) – miejscowość w Syrii, w muhafazie Idlib. W 2004 roku liczyła 1143 mieszkańców.

</doc>
<doc id="3719115" url="https://pl.wikipedia.org/wiki?curid=3719115" title="Stanisław Sławiński (podpułkownik)">
Stanisław Sławiński (podpułkownik)

Stanisław Sławiński (ur. 9 maja 1907 w Warszawie, zm. 5 czerwca 1989 tamże) – podpułkownik artylerii Wojska Polskiego, magister inżynier.
Życiorys.
Urodził się 9 maja 1907 w Warszawie, w rodzinie Piotra (zm. 1936).
W 1925 roku odbył pierwszą praktykę w 25 Pułku Artylerii Polowej w Kaliszu, a następną w 9 Pułku Artylerii Lekkiej w Białej Podlaskiej. Na podporucznika został awansowany ze starszeństwem z 1 stycznia 1931 roku i 136. lokatą w korpusie oficerów rezerwy artylerii. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział w rezerwie do 9 Pułku Artylerii Lekkiej. Na porucznika został mianowany ze starszeństwem z 1 stycznia 1936 roku i 115. lokatą w korpusie oficerów rezerwy artylerii.
Do mobilizacji był pracownikiem Szefostwa Budownictwa Korpusu Ochrony Pogranicza. 14 sierpnia 1939 roku „przedłożył końcowe dokumenty rozliczeniowe z budowy koszar dla kompanii granicznej «Przewłoka» i kościoła garnizonowego w Ludwikowie”.
W sierpniu 1939 roku został zmobilizowany do 27 Pułku Artylerii Lekkiej we Włodzimierzu Wołyńskim i przydzielony na stanowisko adiutanta II dywizjonu. 17 sierpnia 1939 roku został przydzielony do Dowództwa 27 Dywizji Piechoty.
Po wybuchu II wojny światowej brał udział w kampanii wrześniowej w stopniu porucznika jako oficer łącznikowy Armii „Pomorze”.
Po wojnie był podpułkownikiem Ludowego Wojska Polskiego.
Był autorem wspomnień zatytułowanych „Od Borów Tucholskich do Kampinosu” oraz publikacji dotyczących kampanii wrześniowej 1939 roku.
Zmarł 5 czerwca 1989 w Warszawie. Został pochowany w grobie rodzinnym na Cmentarzu Powązkowskim w Warszawie.
Był żonaty. Miał córkę.

</doc>
<doc id="3719116" url="https://pl.wikipedia.org/wiki?curid=3719116" title="Al-Allani">
Al-Allani

Al-Allani (arab. العلاني) – miasto w Syrii, w muhafazie Idlib. W 2004 roku liczyło 3279 mieszkańców.

</doc>
<doc id="3719117" url="https://pl.wikipedia.org/wiki?curid=3719117" title="Azmarin">
Azmarin

Azmarin (arab. عزمارين) – miejscowość w Syrii, w muhafazie Idlib. W 2004 roku liczyła 3720 mieszkańców.

</doc>
<doc id="3719120" url="https://pl.wikipedia.org/wiki?curid=3719120" title="Aljaž Struna">
Aljaž Struna

Aljaž Struna (ur. 4 sierpnia 1990 w Koperze) – słoweński piłkarz grający na pozycji prawego lub środkowego obrońcy. Od 2012 jest zawodnikiem klubu US Palermo i reprezentancji Słowenii. Jest bratem Andraža Struny, także piłkarza i reprezentanta kraju.
Kariera piłkarska.
Swoją karierę piłkarską Struna rozpoczął w klubie FC Koper. W 2008 roku stał się członkiem pierwszej drużyny i w sezonie 2008/2009 zadebiutował w niej w pierwszej lidze słoweńskiej. W sezonie 2009/2010 wywalczył z FC Koper tytuł mistrza Słowenii. Latem 2010 zdobył z nim Superpuchar Słowenii.
Latem 2012 roku Struna przeszedł do US Palermo i jeszcze w trakcie sezonu 2012/2013 został wypożyczony do grającego w Serie B, Varese. Swój debiut w nim zaliczył 6 października 2012 w zremisowanym 2:2 domowym meczu z Empoli FC.
W 2013 roku Struna wrócił do Palermo i 31 sierpnia 2013 zanotował w nim swój debiut w Serie B w przegranym 0:1 domowym spotkaniu z Empoli. Był to jego jedyny rozegrany ligowy mecz w sezonie 2013/2014.
W sezonie 2014/2015, w którym Palermo awansowało do Serie A, Struna był wypożyczony do Carpi FC. Zadebiutował w nim 30 sierpnia 2014 roku w zremisowanym 1:1 wyjazdowym meczu z Livorno. W Carpi był podstawowym zawodnikiem i wywalczył z nim awans do Serie A.
Latem 2015 Struna wrócił do Palermo i w sezonie 2015/2016 grał w nim w podstawowym składzie.
Kariera reprezentacyjna.
W reprezentacji Słowenii Struna zadebiutował 23 marca 2016 roku w wygranym 1:0 towarzyskim meczu ze Macedonią, rozegranym w Koperze. W 46. minucie tego meczu został zmieniony przez Mirala Samardžicia. Swoją jedyną bramkę w reprezentacji strzelił w meczu z Polską na stadionie Stožice w Lublanie, wygranym przez Słoweńców 2:0.

</doc>
<doc id="3719121" url="https://pl.wikipedia.org/wiki?curid=3719121" title="As-Sa’idijja">
As-Sa’idijja

As-Sa’idijja (arab. السعيدية) – miejscowość w Syrii, w muhafazie Idlib. W 2004 roku liczyła 1050 mieszkańców.

</doc>
<doc id="3719123" url="https://pl.wikipedia.org/wiki?curid=3719123" title="Hilla">
Hilla

Hilla (arab. حلة) – wieś w Syrii, w muhafazie Idlib. W 2004 roku liczyła 277 mieszkańców.

</doc>
<doc id="3719124" url="https://pl.wikipedia.org/wiki?curid=3719124" title="Kafr Maris">
Kafr Maris

Kafr Maris (arab. كفر مارس) – wieś w Syrii, w muhafazie Idlib. W 2004 roku liczyła 350 mieszkańców.

</doc>
<doc id="3719125" url="https://pl.wikipedia.org/wiki?curid=3719125" title="Ikonografia maryjna w chrześcijańskim malarstwie nubijskim">
Ikonografia maryjna w chrześcijańskim malarstwie nubijskim

Ikonografia maryjna pojawia się w kulturze chrześcijańskiej od jej najwcześniejszego okresu. Przedstawienia Matki Jezusa należą do najważniejszych i  i najczęstszych przedstawień w sztuce chrześcijańskiej. Dla rozwoju kultu i ikonografii Matki Bożej ogromne znaczenie miał Sobor w Efezie w 431 r. na którym przyznano Maryi tytuł "Theotokos", czyli „Matka Boga". Według tradycji wschodniochrześcijańskiej pierwsze ikony Matki Bożej wykonał św. Łukasz Ewangelista, który miał po Zesłaniu Ducha Świętego namalować trzy jej wizerunki.
Ikonografia maryjna w chrześcijaństwie wschodnim.
Najstarsze przedstawienia maryjne datowane są na III/IV wiek. W tym czasie ukazywana jest ona, oprócz scen związanych z Jezusem, w pozie orantki.
Po soborze efeskim w 431 roku, który uznał Marię za Matkę Bożą (Theotokos) zaczęły się kształtować typy ikon Bogarodzicy. Od tamtych czasów Kościół prawosławny wyróżnia cztery fundamentalne modele ikonograficzne Matki Bożej: "Tronująca; Oranta; Hodegetria", czyli Wskazująca Drogę (od gr. hodós – droga); "Eleusa", czyli Miłosierna (od gr. éleos – miłosierdzie). Od tych czterech podstawowych typów wywodzi się około 230 wariantów, np. "Kardiotissa" (Dziewica Miłosierdzia), "Balikotissa" (Dziewica Czułości), "Galaktotrophousa" (Karmicielka).
Chrześcijańskie malarstwo nubijskie.
W okresie od VI do XIV wieku na terenach Nubii rozwijała się chrześcijańska architektura sakralna, zarówno w Nobadii oraz w Makurii. Powstawały monumentalne świątynie chrześcijańskie, na których ścianach wykonywano malowidła o różnorodnej tematyce. W nubijskich programach ikonograficznych wykorzystywano wzorce pochodzące z kręgu kultury chrześcijańskiej, powstawały również lokalne, specyficzne warianty przedstawień.
Na malarstwo nubijskie miało ogromny wpływ Bizancjum. Wpływy z Cesarstwa nadeszły do Nubii w dwóch falach. Już we wczesnym malarstwie, które wywodzi się z Egiptu, zauważa się widoczne cechy malarstwa bizantyjskiego. W malarstwie w Nubii zachowane są również najstarsze wzory przedstawień chrześcijańskich, które na terenach Bizancjum nie przetrwały m.in. z powodu ruchów ikonoklastycznych.
Maryja w malarstwie nubijskim.
Z terenów Nubii znane jest kilka typów przedstawień maryjnych, które pochodzą przede wszystkim z Faras, Starej Dongoli, Banganarti. Znane są przedstawienia samodzielne Maryi z Dzieciątkiem (bądź samej), a także sceny zbiorowe, jak Matka Boża w otoczeniu Apostołów, scena Bożego Narodzenia, czy też sceny protekcji (opieki).
Przedstawienia samodzielne.
Malarstwo nubijskie w przedstawieniach Matki Bożej czerpie z tradycji Kościoła wschodniego. Znane są w Nubii cztery główne modele ikon Bogarodzicy, które funkcjonowały w Bizancjum od V wieku. Przedstawienia samodzielne ukazują Maryję z Dzieciątkiem Jezus, lub też samą, przedstawienie to stanowi samodzielną scenę. Nawiązania do kanonu ikonografii maryjnej Kościoła wschodniego jest obecne w sztuce nubijskiej przez cały okres jej powstawania.
Matka Boża Tronująca.
Typ "Tronująca" ukazuje Bogarodzicę siedzącą na tronie w pozycji frontalnej. Matka Boża trzyma przed sobą Dzieciątko Jezus, które z kolei błogosławi i ukazuje zwój Pisma. W typowych przedstawieniach tego typu zwykle z obu stron tronu stoją aniołowie, a niekiedy święci pochyleni w geście adoracji. Dosyć wcześnie pojawiło się przedstawienie Bogurodzicy z Dzieciątkiem na lewym ramieniu (np. z katedry w Faras, około 1005 r.) oraz Matki Boskiej stojącej.
Matka Boża Oranta.
Typ Oranta przedstawia obecnie Bogarodzicę z Dzieciątkiem, rzadziej bez Dzieciątka. W pierwszym przypadku Dzieciątko jest przedstawione w medalionie na łonie Matki. Jest tajemniczo podtrzymywane i wydaje się przezwyciężać prawo ciążenia. Z reguły oblicze Dzieciątka przedstawia dorosłego mężczyznę. Trzyma ono zwój Pisma i błogosławi prawą ręką. W drugim przypadku przedstawienie ukazuje Maryję bez Jezusa, w modlitewnej pozie, z gestem modlitewnym.
Pochodzący z Banganarti wizerunek Maryi jako orantki namalowany na słabym tynku wapiennym, na warstwie pobiały kaolinowej farbą czarną na bazie tempery jajowej. Datowany jest na przełom X/XI wieku.
Jest to bardzo rzadki typ wizerunku Matki Boskiej modlącej się (Orantki), nazwany przez Nikołaja Kondakowa w jego „Ikonografii Bogomateri” Maryją Wenecką. W jego czasach znane były tylko cztery takie mozaikowe wizerunki Maryi modlącej się, z charakterystycznym gestem rąk złączonych do modlitwy przegubami. Trzy pochodzą z bazyliki św. Marka w Wenecji, jeden z kościoła św. Donata na Murato. Malowidło z Banganarti jest jedynym tego typu przedstawieniem naściennym poza regionem weneckim. Obecnie po konserwacji znajduje się na wystawie "Archeologia Sudanu" w Muzeum Archeologicznym w Poznaniu.
Matka Boża Hodegetria.
Typ "Hodegetria ("z grec. Przewodniczka, Wskazująca Drogę) jest ukazaniem Matki Bożej pełnej majestatu. Wzrok ma skierowany na widza, a prawą ręką wskazuje na Dzieciątko, które trzyma w lewej ręce. W typowych przedstawieniach Dzieciątko ma na sobie złotą szatę, symolizującą Jego Boskość, trzyma zwój Pisma i błogosławi prawą ręką.Chrystus nie jest tutaj niemowlęciem, występuje w ikonograficznym typie Chrystusa Emmanuela, ma twarz dojrzałego, inteligentnego człowieka. Jedne z najstarszych zachowanych przedstawień tego typu znajdują się w Ewangeliarzu Rabbulasa, na freskach w Bawit, i w kościołach ormiańskich z VI wieku, jednak ikona ukształtowała się ostatecznie w Bizancjum, przepełniona jest cesarskim majestatem, ukrywaniem uczuć. Ukazuje jedynie świętość i godność władzy cesarskiej.
Hodegetria jest najstarszym i najbardziej rozpowszechnionym typem ikonograficznym przedstawienia Matki Boskiej z Dzieciątkiem Jezus na ręku.
Matka Boża Eleusa.
Typ Eleusa (z grec. Miłosierna, Czułości) ukazuje Matkę Bożą, która trzyma w ramionach swojego syna, Jezusa. Jezus obejmuje w tym przedstawieniu Matkę za szyję i przytula twarz do jej policzka. Przedstawienie typu "Eleusa" powstało w kręgu sztuki koptyjskiej i kapadockiej, zapewne w wyniku ewolucji wyobrażenia "Hodegetrii." W Bizancjum rozwijał się od X w., był popularny zwłaszcza od XII w.
Typ ten w przeciwieństwie do "Hodegetrii" nie jest pozbawione uczuć i dalekie jest od ukazania Matki Bożej pełnej majestatu. Ukazuje ono matczyną czułość, serdeczność i miłość Bogurodzicy, jej boleść nad przyszłą męką Chrystusa.
Inne przedstawienia.
Z klasztoru Świętej Trójcy ze Starej Dongoli znane są przedstawienia odbiegające od programu ikonograficznego wizerunków Matki Bożej. Poza Starą Dongolą nie znajdują one analogii, jak wyobrażenie Matki Bożej jednocześnie przędącej i karmiącej, Zwiastowania.
Sceny zbiorowe.
Poza ukazywaniem Matki Bożej w samodzielnych scenach, w malarstwie nubijskim pojawiają się kompozycje, sceny zbiorowe, w których ukazywana jest Matka Boża. Można wśród nich wyróżnić scenę Bożego Narodzenia, sceny protekcji (opieki) czy kompozycje absydowe, gdzie Maryja ukazywana jest w otoczeniu Apostołów.
Matka Boża z Apostołami.
Jednym z najważniejszych przedstawień maryjnych w Nubii jest przedstawienie Maryi w sanktuarium, gdzie znajdował się ołtarz, na którym sprawowano liturgię eucharystyczną. Ikonografia sanktuariów została wyrażona dwustrefowym systemie malowideł umieszczonych w absydzie.
W górnej części przedstawienia znajdował się Maiestas Domini, natomiast do X wieku, w dolnym rejestrze przedstawiano Matkę Bożą, czasem z apostołami, jak na zachowanym malowidle z katedry z Faras. Około X wieku program ikonograficzny absydy zostaje zmieniony. Pojawiają się przedstawienia o charakterze oficjalnym. Do wizerunku Matki Bożej dodawano przedstawienia władcy bądź dostojnika Kościoła.
Matka Boża w scenach protekcji.
Z Nubii znane są przedstawienia władców i biskupów pod opieką świętych, w tym Matki Bożej i Chrystusa. Z katedry z Faras datowany jest na lata 1005-1007 portret biskupa Marianosa pod opieką Bogarodzicy z Dzieciątkiem Jezus w typie Hodegetria, jednak Maryja trzyma prawą rękę na ramieniu biskupa.
Podobne przedstawienie również z katedry z Faras przedstawia królową Martę pod opieką Matki Bożej. Malowidło znajduje się obecnie na wystawie w Muzeum Narodowym w Chartumie.
Boże Narodzenie.
Scena Bożego Narodzenia jest jedną z najbardziej rozpowszechnionych scen obrazujących wydarzenia z Pisma świętego w Kościele w Nubii. Z katedry z Faras przedstawienie jest datowane na X/XI wiek. Jest to momentalne malowidło znajdujące się obecnie w Muzeum Narodowym w Chartumie, razem z innymi tego typu przedstawieniami.

</doc>
<doc id="3719126" url="https://pl.wikipedia.org/wiki?curid=3719126" title="Baba Amru">
Baba Amru



</doc>
<doc id="3719129" url="https://pl.wikipedia.org/wiki?curid=3719129" title="Kamil Minkner">
Kamil Minkner

Kamil Minkner (ur. 1976 w Nysie, woj. opolskie) – polski politolog, krytyk filmowy i nauczyciel akademicki. Doktor habilitowany w dyscyplinie nauki o polityce i administracji. Profesor Uniwersytetu Opolskiego. W 2009 roku uzyskał na Uniwersytecie Warszawskim stopień naukowy doktora nauk humanistycznych na podstawie rozprawy "Kino jako medium polityczne". W 2019 roku decyzją Rady Wydziału Nauk Politycznych i Studiów Międzynarodowych Uniwersytetu Warszawskiego uzyskał stopień naukowy doktora habilitowanego na podstawie osiągnięcia naukowego "Demarkacyjne ujęcie problemu polityczności jako wyzwanie poznawcze w naukach politycznych. Kryteria konceptualizacji i egzemplifikacje teoretyczne".
Zakres zainteresowań naukowych obejmuje teorię polityki (problem polityczności, kryteria polityzacji zjawisk społecznych, wiedza i edukacja polityczna) oraz relacje między polityką a kulturą i sztuką (film polityczny, polityka kulturalna, cyberkultura, edukacja filmowa). Zajmuje się także edukacją globalną i problemami globalnymi (szczególnie aspekty kulturowe i społeczne). 
Uczestnik dwóch ogólnopolskich grantów naukowych. Pierwszy z nich to "Zmiana ustawienia. Polska scenografia teatralna i społeczna XX i XXI wieku", który realizowany był w ramach Narodowego Programu Rozwoju Humanistyki. Jego celem była analiza relacji pomiędzy scenografią teatralną a tzw. scenografią społeczną i polityczną (inscenizacja, dekoracje oraz rozwiązania przestrzenne odnośnie do różnych wydarzeń społeczno-politycznych, jak manifestacje, pochody, demonstracje). Drugim grantem był finansowany przez Ministerstwo Spraw Zagranicznych projekt "Wprowadzenie edukacji globalnej do systemu kształcenia studentów dziennikarstwa i politologii," który był realizowany we współpracy między Uniwersytetem Opolskim a Fundacją HumanDoc. W ramach tego grantu był m.in. w obozie dla uchodźców Zaatari w Jordanii. Efektem grantu jest multimedialny podręcznik akademicki "Wprowadzenie do Global Studies."
Współpracował m.in. z Polskim Instytutem Sztuki Filmowej i Centrum Edukacji Obywatelskiej w ramach programu edukacyjnego "Filmoteka szkolna". W 2008 roku był ekspertem w międzynarodowym programie edukacyjnym „Licealiści w kinie”. Jest współtwórcą scenariusza pełnometrażowego filmu „Big Love” (reż. Barbara Białowąs) oraz nagrodzonego na wielu festiwalach filmowych filmu krótkometrażowego "Moja nowa droga" (reż. Barbara Białowąs). W latach 2005–2009 był redaktorem naczelnym naukowego czasopisma „Dyskurs”.
W roku 2000 zdobył I Nagrodę w Ogólnopolskim konkursie Im. Profesora Józefa Kokota na najlepszą pracę magisterską za pracę pt. "Kampanie wyborcze. Próba analizy politologicznej na przykładzie Śląska Opolskiego". 
Rodzina.
Jest synem Jana Minknera, działacza kultury, nauczyciela akademickiego i satyryka, twórcy działającego w latach 70. i 80. XX wieku, kabaretu studenckiego "Skrzat".
Dorobek naukowy.
Monografie:
Artykuły naukowe:

</doc>
<doc id="3719137" url="https://pl.wikipedia.org/wiki?curid=3719137" title="Kafr Kila">
Kafr Kila

Kafr Kila (arab. كفر كيلا) – miejscowość w Syrii, w muhafazie Idlib. W 2004 roku liczyła 2037 mieszkańców.

</doc>
<doc id="3719138" url="https://pl.wikipedia.org/wiki?curid=3719138" title="Sobór św. Paraskiewy, Spotkania Pańskiego i św. Jerzego w Jassach">
Sobór św. Paraskiewy, Spotkania Pańskiego i św. Jerzego w Jassach

Sobór św. Paraskiewy, Spotkania Pańskiego i św. Jerzego – prawosławny sobór katedralny w Jassach, przy bulwarze Stefana Wielkiego, katedra metropolii Mołdawii i Bukowiny Rumuńskiego Kościoła Prawosławnego.
Historia.
Na miejscu zajmowanym obecnie przez świątynię znajdowały się wcześniej dwie cerkwie (XV-wieczna Biała Cerkiew i XVII-wieczna cerkiew Spotkania Pańskiego). Inicjatorem budowy monumentalnego soboru katedralnego, który zastąpiłby dotychczasowy sobór św. Jerzego w Jassach, był metropolita Mołdawii Beniamin, którego projekt został zaakceptowany przez hospodara Mołdawii Jana Sturdzę w 1826. W 1833, już po śmierci hospodara, biskup Beniamin położył kamień węgielny pod budowę obiektu sakralnego. Autorami projektu budynku byli wiedeńscy architekci Johann i Gustaw Freiwald. Dziewięć lat po rozpoczęciu budowy metropolita Beniamin po konflikcie z kolejnym władcą Mołdawii Michałem Sturdzą musiał odejść z urzędu, co doprowadziło do zatrzymania prac nad soborem. Drugim powodem przerwania budowy były problemy z wykończeniem przewidywanego przez projekt wysokiego stropu. Przez czterdzieści lat nieukończony budynek stał porzucony. W 1880 nieukończone sklepienie zawaliło się. 
Do wznowienia i ukończenia prac nad budową soboru doprowadził metropolita Mołdawii Józef, powołany na ten urząd w 1875. Alexandru Orascu przygotował nowy projekt budynku, przewidujący wzniesienie trójnawowej bazyliki z czterema wieżami w narożnikach, bez centralnej kopuły. W 1887 budowa została ukończona. Dekorację wnętrza obiektu wykonał Gheorghe Tattarescu. 23 kwietnia tego samego roku sobór został wyświęcony przez metropolitę Józefa, w asyście dwunastu innych biskupów, w obecności króla Rumunii Karola I i królowej Elżbiety. 
Dwa lata później do soboru wniesiono relikwie św. Paraskiewy, przechowywane od XVII w. w sąsiednim monasterze Trzech Świętych Hierarchów. W soborze pochowano również metropolitę Beniamina, inicjatora jego budowy. 
W latach 1902–1905 i 2007–2017 budynek został gruntownie odremontowany.
Architektura.
Sobór został wzniesiony w stylu eklektycznym, z elementami neoklasycystycznymi (w tym stylu utrzymany był pierwszy projekt), neobarokowymi i neorenesansowymi. Inspiracją dla architektów była sztuka włoska, w szczególności kościół Trinita dei Monti w Rzymie, a także kościoły Austro-Węgier.
Dekoracja malarstwa autorstwa Tattarescu łączy rumuńską tradycję z wpływami zachodnimi, zwłaszcza malarstwem włoskim, które artysta poznawał podczas studiów na Academia di San Luca w Rzymie. Ikonostas w cerkwi wykonał Ioan Babic, zaś witraże w oknach świątyni powstały w Monachium.

</doc>
<doc id="3719139" url="https://pl.wikipedia.org/wiki?curid=3719139" title="Antoni Weynerowski">
Antoni Weynerowski

Antoni Karol Weynerowski (ur. 1864, zm. 1939) – polski przedsiębiorca, właściciel Fabryki Obuwa „Leo” (późniejsze Pomorskie Zakłady Przemysłu Skórzanego „Kobra”) w Bydgoszczy.
Życiorys.
Urodził się 12 czerwca 1864 w Bydgoszczy. Był synem Wiktora Weynerowskiego, założyciela fabryki obuwia filcowego oraz Joanny z d. Olesek. Po ukończeniu nauki w gimnazjum bydgoskim pracował w firmie ojca, a od 1891 przejął kierownictwo zakładu „W. Weynerowski i syn Fabryka Obuwia”. W 1906 przy ul. Chocimskiej wybudował nowy zakład, w który zatrudniano ok. 300 osób, a po śmierci ojca w 1917 został prawnym właścicielem fabryki. Posiadał także majątek ziemski w Myślęcinku, tartak parowy z fabryką mebli przy ulicy Jagiellońskiej, willę przy ul. Toruńskiej 165 oraz nieruchomość przy ul. Gdańskiej 61. Po przejściu Bydgoszczy do odrodzonego państwa polskiego w 1920 był członkiem tymczasowego magistratu Bydgoszczy jako honorowy radca miejski. Wspomagał polski ruch narodowy poprzez sponsoring szkolnictwa oraz bezrobotnych. Działał bez rozgłosu i unikał zaszczytów. W 1929 fabrykę obuwia przekazał synom Henrykowi i Witoldowi, którzy na jej bazie w 1931 utworzyli spółkę prawa handlowego „LEO” Fabryka Obuwia S.A., jedną z największych w Polsce. Po wkroczeniu Niemców do Bydgoszczy we wrześniu 1939 wyjechał z rodziną na wschód. Zmarł 29 listopada 1939 w Brześciu nad Bugiem zajętym przez wojska radzieckie.
W 1945 znacjonalizowana fabryka obuwia „Leo” została przekształcona w wielozakładowe przedsiębiorstwo Bydgoskie Fabryki Obuwia, a w 1960 w Pomorskie Zakłady Przemysłu Skórzanego „Kobra”.
Rodzina.
Antoni Weynerowski był żonaty z Leokadią z domu Kentzer. Miał synów: Leona Teodora (ur. 1899, zginął w bitwie pod Verdun); Henryka (ur. 1901); Witolda Klemensa (ur. 1904, po 1939 wyjechał z rodziną do Holandii) oraz córkę Helenę Apolonię (ur. 1917).

</doc>
<doc id="3719140" url="https://pl.wikipedia.org/wiki?curid=3719140" title="Justyna Śmietanka">
Justyna Śmietanka

Justyna Śmietanka (ur. 24 września 1994) – polska lekkoatletka specjalizująca się w skoku o tyczce.
Kariera sportowa.
W 2015 bez awansu do finału startowała na młodzieżowych mistrzostw Europy w Tallinnie. Na eliminacjach zakończyła występ podczas mistrzostw Europy w Amsterdamie (2016).
Mistrzyni Polski seniorów z 2015 i 2016. Zawodniczka ma na koncie także trzy medale (złoty, srebrny i brązowy) halowych mistrzostw Polski. Stawała na podium mistrzostw kraju w juniorskich i młodzieżowych kategoriach wiekowych. 
Reprezentantka Polski na drużynowych mistrzostwach Europy.

</doc>
<doc id="3719142" url="https://pl.wikipedia.org/wiki?curid=3719142" title="Mirar Lili">
Mirar Lili

Mirar Lili (Spojrzenie Lili) - hiszpański serial komedio-dramatyczny. Jego akcja osadzona jest w Embajadores, dzielnicy Madrytu. Wszystkie sceny nagrywane są na miejscu. Serial został wyprodukowany na podstawie książki Marii Duenas pt. "Olvido znaczy zapomnienie". Producentem jest Emilio Pina. Emisja serialu została zaplanowana na październik 2016 rok na kanale Canal+1.
Fabuła.
Serial przedstawia losy dwudziestojednoletniej Lili Rodríguez, która żyje w dysfunkcyjnej rodzinie. Podczas gdy jej rodzice sędzają cały swój czas nad szklanką wódki, Lili zajmuje się trójką młodszego rodzeństwa. Jedynym wsparciem jakie posiadała, był jej chłopak Adán, do czasu felernego dnia, w którym okazało się, że po pięciu latach związku, woli mężczyzn. Życie Lili straciło pęd, przez co sytuacja w domu się pogorszyła. Cały serial ma na celu ukazanie, jak alkohol i inne używki wpływają na stan rodziny.

</doc>
<doc id="3719149" url="https://pl.wikipedia.org/wiki?curid=3719149" title="Mengke Bate’er">
Mengke Bate’er

 
Mengke Bate’er (mong. ᠮᠥᠩᠬᠡᠪᠠᠭᠠᠲᠤᠷ, "Möngke Baɣatur"; ; ur. 20 listopada 1975 w Hanggin Qi) – chiński koszykarz, występujący na pozycji środkowego, pochodzący z Mongolii Wewnętrznej.

</doc>
<doc id="3719152" url="https://pl.wikipedia.org/wiki?curid=3719152" title="Dominic Foley">
Dominic Foley

 
Dominic Joseph Foley (ur. 7 lipca 1976 w Cork) – irlandzki piłkarz występujący na pozycji napastnika.
Kariera klubowa.
Foley karierę rozpoczynał w 1994 roku w drugoligowym irlandzkim zespole St James’s Gate. W 1995 roku przeszedł do angielskiego Wolverhamptonu z Division One. Był z niego wypożyczany do zespołów Division Two - Watfordu oraz Notts County, a także do greckiego Ethnikosu Pireus.
W 1999 roku Foley został zawodnikiem Watfordu, grającego już w Premier League. W lidze tej zadebiutował 14 sierpnia 1999 w wygranym 1:0 meczu z Liverpoolem. 3 maja 2000 w przegranym 1:3 pojedynku z Leeds United zdobył swoją jedyną bramkę w Premier League. W sezonie 1999/2000 zajął z Watfordem ostatnie, 20. miejsce w Premier League i spadł z nim do Division One. W kolejnych latach był wypożyczany z Watfordu do QPR (Division Two), Swindon Town (Division Two), Southend United (Division Three) oraz Oxfordu United (Division Three).
W 2003 roku Foley przeszedł do portugalskiej Bragi. W pierwszej lidze portugalskiej zadebiutował 30 sierpnia 2003 w wygranym 2:0 spotkaniu z Moreirense FC. W Bradze spędził sezon 2003/2004. Następnie grał w irlandzkim Bohemiansie, a w 2005 roku przeniósł się do belgijskiego KAA Gent. W Eerste klasse pierwszy raz wystąpił 10 września 2005 w wygranym 2:0 meczu z KRC Genk. W sezonie 2007/2008 dotarł z zespołem do finału Pucharu Belgii, przegranego jednak 2:3 z Anderlechtem.
Na początku 2009 roku Foley odszedł do innego pierwszoligowca, Cercle Brugge. W sezonie 2009/2010 również z nim osiągnął finał Pucharu Belgii, w którym Cercle zostało pokonane 3:0 przez KAA Gent. W 2012 roku Foley wrócił do Irlandii, gdzie został graczem drugoligowego Limerick. W tym samym roku zakończył tam karierę.
Kariera reprezentacyjna.
W reprezentacji Irlandii Foley zadebiutował 30 maja 2000 w przegranym 1:2 towarzyskim meczu ze Szkocją. 4 czerwca 2000 w zremisowanym 2:2 towarzyskim pojedynku z Meksykiem strzelił swojego pierwszego gola w kadrze. W drużynie narodowej rozegrał 6 spotkań i zdobył 2 bramki.

</doc>
<doc id="3719155" url="https://pl.wikipedia.org/wiki?curid=3719155" title="Cerkiew Niepokalanego Poczęcia Marii Dziewicy w Ieud">
Cerkiew Niepokalanego Poczęcia Marii Dziewicy w Ieud



</doc>
<doc id="3719156" url="https://pl.wikipedia.org/wiki?curid=3719156" title="Silver-Ton">
Silver-Ton



</doc>
<doc id="3719158" url="https://pl.wikipedia.org/wiki?curid=3719158" title="W Moich Oczach">
W Moich Oczach



</doc>
<doc id="3719159" url="https://pl.wikipedia.org/wiki?curid=3719159" title="Marian Krwawicz">
Marian Krwawicz

Marian Kazimierz Krwawicz (ur. 22 września 1928, zm. 19 kwietnia 1983) – polski historyk, pułkownik Wojska Polskiego.
Życiorys.
Syn Stanisława. Był pracownikiem Komisji Wojskowo-Historycznej Ministerstwa Obrony Narodowej, następnie pracownikiem naukowym Wojskowego Instytutu Historycznego. W latach 1954-1960 był członkiem komitetu redakcyjnego pisma "Studia i Materiały do Historii Wojskowości", a w latach 1954-1956 sekretarzem redakcji tego pisma. Pochowany na cmentarzu Powązki Wojskowe w Warszawie (kwatera A21-2-3).
Jego synem jest Marek Ney-Krwawicz

</doc>
<doc id="3719162" url="https://pl.wikipedia.org/wiki?curid=3719162" title="Haron Koech">
Haron Koech

Haron Koech (ur. 27 stycznia 1990) – kenijski lekkoatleta specjalizujący się w biegach płotkarskich.
W 2015 osiągnął półfinał biegu na 400 metrów przez płotki w trakcie mistrzostw świata w Pekinie. Srebrny i brązowy medalista mistrzostw Afryki oraz siódmy zawodnik igrzysk olimpijskich w Rio de Janeiro (2016).
Złoty medalista mistrzostw Kenii.
Rekord życiowy w biegu na 400 metrów przez płotki: 48,77 (15 sierpnia 2016, Rio de Janeiro).

</doc>
<doc id="3719164" url="https://pl.wikipedia.org/wiki?curid=3719164" title="Polskirock.art.pl">
Polskirock.art.pl



</doc>
<doc id="3719167" url="https://pl.wikipedia.org/wiki?curid=3719167" title="Rączka lustra greckiego (Muzeum Narodowe w Warszawie)">
Rączka lustra greckiego (Muzeum Narodowe w Warszawie)

Rączka lustra greckiego – fragment starożytnego lustra greckiego, pochodzący ze zbiorów Muzeum Narodowego w Warszawie.
Rączka stanowi fragment lustra z brązu, jakie w starożytnej Grecji wytwarzano od połowy VI do końca V wieku p.n.e. Oprócz funkcji użytkowej spełniały one także funkcję zdobniczą poprzez urozmaicanie wystroju wnętrza. Zwykle składały się z czterech głównych części: podstawy, rączki, uchwytu lustra i z samego lustra. 
Egzemplarz ze zbiorów warszawskiego muzeum (nr inw. 198308 MNW) ma wysokość 23 cm i wykazuje znaczną wartość artystyczną. Pełny w odlewie, cyzelowany uchwyt stanowi figurka bogini Afrodyty. Bóstwo odziane jest w przylegający do ciała chiton joński o półokrągłym dekolcie, z rękawami po łokcie, spięte guzami. Do torsu przylega krótki himation spięty fibulą, na nogach postaci widoczne są sznurowane buty z zadartymi czubkami. Afrodyta lewą ręką przytrzymuje szaty, a w prawej dzierży kwiat lotosu – jej symbol. Duża głowa bogini z kręconymi włosami opadającymi za uszami na plecy, na czole opasana jest sznurem pereł. Na krągłej twarzy o niskim czole i szeroko rozstawionych migdałowych oczach, zaznaczony jest lekki uśmiech. Podpora lustra nad głową bogini obustronnie zakończona jest protomami pegazów, a z tyłu zwieńczona palmetą. 
Wszystkie te cechy są charakterystyczne dla wyrobów plastycznych ze wschodniej części basenu śródziemnomorskiego (Jonii) w okresie późnego archaizmu. Możliwe jest pochodzenie tej plastyki z ośrodka artystycznego na Samos.

</doc>
<doc id="3719170" url="https://pl.wikipedia.org/wiki?curid=3719170" title="Haftamnesh Tesfay">
Haftamnesh Tesfay

Haftamnesh Tesfay (ur. 28 kwietnia 1994) – etiopska lekkoatletka, specjalistka od biegów długich.
Czwarta zawodniczka biegu na 3000 metrów podczas juniorskich mistrzostw świata w Barcelonie (2012). Rok później została w Bambous mistrzynią Afryki juniorów. W 2015 była szósta w biegu na 5000 metrów podczas igrzysk afrykańskich w Brazzaville.
Złota medalistka mistrzostw Etiopii.

</doc>
<doc id="3719172" url="https://pl.wikipedia.org/wiki?curid=3719172" title="Isley Brothers">
Isley Brothers



</doc>
<doc id="3719176" url="https://pl.wikipedia.org/wiki?curid=3719176" title="Wojciech Iwulski">
Wojciech Iwulski

Wojciech Iwulski (ur. 27 stycznia 1915 w Bełżcu, zm. 2 grudnia 1990 w Braniewie) – polski fotograf, uczestnik kampanii wrześniowej 1939, członek wywiadu Armii Krajowej oraz działacz społeczny. Autor zdjęć przedwojennego i okupacyjnego Bełżca oraz powojennych zdjęć zniszczonego Braniewa. Dokumentował zbrodnie UPA.
Życiorys.
Przed wybuchem II wojny światowej mieszkał i uczył się rodzinnym Bełżcu. Następnie pracował w Warszawie, gdzie ukończył kurs fotograficzny. W 1938 r. rozpoczął służbę zasadniczą w 40 pułku piechoty Dzieci Lwowskich we Lwowie. Podczas kampanii wrześniowej 1939 z pułkiem wziął udział w obronie Warszawy, jako żołnierz 4 kompanii w II batalionie. Podczas zaciętych walk został ranny. Po kapitulacji Warszawy trafił do niemieckiego szpitala jenieckiego, skąd został zwolniony 30 października 1939 r. Powrócił do rodzinnego Bełżca, gdzie rozpoczął pracę jako kelner w bufecie na stacji kolejowej. Tam nawiązał z nim współpracę Związek Walki Zbrojnej. W 1940 na rozkaz organizacji podziemnej rozpoczął nową pracę w utworzonym przez siebie zakładzie fotograficznym. Wiosną 1941 r. został zaprzysiężony i przyjęty w szeregi Związku Walki Zbrojnej pod pseudonimem „Kazik”. Na polecenie AK i z jej pomocą otworzył vis-à-vis stacji w Bełżcu zakład fotograficzny. Oddał cenne usługi organizacji wykonując zdjęcia i dostarczając kopie zdjęć przynoszonych przez niemieckich żołnierzy do wywołania w zakładzie. W październiku 1941 r. Wojciech Iwulski został aresztowany przez SS-manów z obsługi organizowanego od niedawna w Bełżcu obozu koncentracyjnego z zarzutem podejrzenia współpracy z podziemiem. Początkowo przez dwa tygodnie przebywał w tym obozie, następnie został przekazany do placówki gestapo w Tomaszowie Lubelskim, gdzie był przesłuchiwany i torturowany. Organizacja uwolniła go z aresztu pod koniec listopada 1941 r. dzięki przekupieniu szefa miejscowej placówki gestapo. Po uwolnieniu kontynuował pracę dla Armii Krajowej, m.in. dokumentując zbrodnie UPA, w tym m.in. mord podczas napadu na pociąg osobowy na trasie Bełżec-Rawa Ruska (dokumentację przekazał dalej cichociemnemu por. Tadeuszowi Żelechowskiemu) oraz podobną zbrodnię ukraińskich oprawców na rodzinie we wsi Szalenik.
Po wyzwoleniu Bełżca jeszcze w 1945 r. wyjechał na ziemie odzyskane do Braniewa, gdzie założył pierwszy zakład fotograficzny. Jednocześnie tworzył dokumentację fotograficzną zniszczonego miasta. Był członkiem Polskiej Partii Socjalistycznej (1946-1948), z której został wydalony za przynależność do „byłej AK”, a następnie był represjonowany przez Urząd Bezpieczeństwa. Od 1952 r. członek Stronnictwa Demokratycznego. Był też wieloletnim radnym Powiatowej Rady Narodowej oraz członkiem Frontu Jedności Narodu. Od 1962 r. został członkiem Związku Bojowników o Wolność i Demokrację. Działał też w Polskim Związku Filatelistycznym oraz był piłkarzem i działaczem klubu sportowego Zatoka Braniewo. Od 1965 r. był też członkiem Cechu Rzemiosł Różnych w Braniewie.
W 1941 ożenił się z Anną Pępiak, miał pięcioro dzieci. W 1981 roku przeszedł na emeryturę. Zakład fotograficzny przekazał najmłodszemu synowi Jackowi, który kontynuuje tradycję rodzinną, prowadząc zakład fotograficzny, jest też autorem wielu opracowań i wystaw fotograficznych.
Wojciech Iwulski zmarł 2 grudnia 1990 roku, został pochowany w Braniewie, na cmentarzu przy ul. Morskiej.
21 października 2020 roku został mu nadany tytuł Honorowego Obywatela Miasta Braniewa oraz została odsłonięta przy ul. Kościuszki, przy zakładzie fotograficznym prowadzonym przez syna, tablica upamiętniająca Wojciecha Iwulskiego.
Ciekawostki.
Spotkanie Jana Karskiego z Wojciechem Iwulskim na stacji w Beżcu zostało opisane w książce Waldemara Piaseckiego "Jan Karski. Jedno życie, tom II „Inferno”" (Rozdział XXXIV "Nad granicą").

</doc>
<doc id="3719177" url="https://pl.wikipedia.org/wiki?curid=3719177" title="FC Porto B">
FC Porto B

Futebol Clube do Porto B – drugi zespół portugalskiego klubu piłkarskiego FC Porto grający w drugiej lidze portugalskiej, mający siedzibę w mieście Porto.
Stadion.
Swoje domowe mecze klub rozgrywa na stadionie o nazwie Estádio Dr. Jorge Sampaio w Porto, który może pomieścić 8500 widzów.

</doc>
<doc id="3719179" url="https://pl.wikipedia.org/wiki?curid=3719179" title="Jürgen Heuser">
Jürgen Heuser

Jürgen Heuser (ur. 13 marca 1953) – niemiecki sztangista, srebrny medalista olimpijski z Moskwy.
Reprezentował barwy NRD. Zawody w 1980 były jego jedynymi igrzyskami olimpijskimi. W Moskwie po medal olimpijski sięgnął w wadze superciężkiej, powyżej 110 kilogramów. Był złotym medalistą mistrzostw świata w 1978, srebrnym w 1979 i 1980, brązowym w 1974 i 1977. Na mistrzostwach Europy zdobył srebro w 1978 i 1979 oraz brąz w 1976 i 1977.

</doc>
<doc id="3719180" url="https://pl.wikipedia.org/wiki?curid=3719180" title="Mesovelioidea">
Mesovelioidea

Mesovelioidea – nadrodzina pluskwiaków z podrzędu różnoskrzydłych i infrarzędu Gerromorpha.
Zwykle uznaje się Mesovelioidea za takson monotypowy, ale np. autorzy "BioLib.cz" wynoszą jedną z podrodzin do rangi rodziny, zaliczając tu: Mesoveliidae i Madeoveliidae.
Andersen już w 1982 na podstawie badań morfologicznych umieścił Mesoveliidae jako grupę siostrzaną dla pozostałych Gerromorpha. Pierwsza łączona, molekularno-morfologiczna analiza Gerromorpha przeprowadzona przez Damgaarda i innych w 2005 umieszczała w pozycji bazalnej Mesoveliidae lub Hydrometridae. W kolejnych łączonych badaniach filogenetycznych Damgaarda z 2008 roku uzyskano silne poparcie dla hipotezy o Mesoveliidae jako siostrzanych dla reszty Gerromorpha.

</doc>
<doc id="3719181" url="https://pl.wikipedia.org/wiki?curid=3719181" title="Mesoveloidea">
Mesoveloidea



</doc>
<doc id="3719182" url="https://pl.wikipedia.org/wiki?curid=3719182" title="FK Čadca">
FK Čadca

FK Čadca – słowacki klub piłkarski założony w 1921 roku z siedzibą w Czadcy. Swoje mecze rozgrywa na Štadiónie Čadca o pojemności 10 000 widzów. W sezonie 2022/2023 klub gra w czwartej lidze.
W klubie grali m.in. Marián Jarabica i Rastislav Michalík.

</doc>
<doc id="3719185" url="https://pl.wikipedia.org/wiki?curid=3719185" title="Ućkon">
Ućkon

Łódzki Zlot Miłośników Kultury Wschodnioazjatyckiej „Ućkon” – konwent fanów mangi i anime organizowany od 2014 roku w Łodzi przez Łódzką Grupę Entuzjastów Kultur Wschodnioazjatyckich „Tanzaku” we współpracy z Fundacją „Surei no Mon” i innymi grupami.
Historia.
Do czerwca 2016 roku miało miejsce pięć konwentów pod nazwą „Ućkon”:
Ućkon 1: Movie Edition.
Pierwotnie konwent nazwany został po prostu „Ućkon”', później stosowano nazwę „Ućkon 1: Movie Editon”. Odbył się 7 czerwca 2014 roku w Szkole Podstawowej Nr 36 przy ul. Stanisława Więckowskiego 35. Trwał jeden dzień, od godziny 10. do 20. Organizatorami była Łódzka Grupa Entuzjastów Kultury Wschodnioazjatyckiej „Tanzaku” we współpracy ze stowarzyszeniem Polska Liga Mahjonga. Był to pierwszy konwent zorganizowany przez grupę Tanzaku, a także pierwszy konwent fanów mangi i anime zorganizowany w Łodzi od 2008 roku. Impreza utrzymana była w konwencji japońskich animowanych filmów pełnometrażowych. Wśród atrakcji znalazły się m.in. pokazy walk Uczniowskiego Klubu Sportowego Kendo Łódź, pokazy artystyczne Mariusza Gosławskiego, panel o Studiu Ghibli, konkurs filmowy, panel o japońskich superbohaterach, dyskusja na temat filmu , konkurs strojów cosplay, ArtHall, w którym odbywały się warsztaty, Games Room z turniejami miłośników gier.
Ućkon 2: Folklore Edition.
Konwent został zorganizowany w dniach 19–21 czerwca 2015 roku w Zespole Szkół Ogólnokształcących nr 1 w Łodzi przy ul. Piotra Czajkowskiego 14. Organizatorem była grupa „Tanzaku” przy współpracy Fundacji „Surei no Mon” oraz Klubu Yakumo-Goto. W związku z przewidywaną wyższą niż przed rokiem liczbą uczestników, organizatorzy przenieśli imprezę do większej szkoły, wyposażonej w szerokie korytarze i aulę oraz położonej wśród zieleni. Wydłużono także imprezę do trzech dni, od godziny 22. w piątek do godziny 14. w niedzielę. Impreza utrzymana była w konwencji folkloru wschodnioazjatyckiego. Poza organizatorami swój wkład w merytoryczną część konwentu wniosły m.in.: Stowarzyszenie Animatsuri, Stowarzyszenie Thorn, Wydawnictwo Kirin, Polskie Centrum Origami, Osu Polish Team, Kinomichigo, Cirno.pl, Hangaku Łódź. Wśród gości pojawili się m.in.: Ewa Tomporek-Fukuoka, artystka znana wśród polskich entuzjastów kultury japońskiej oraz Danuta Miklaszewska, która opowiedziała o swoich podróżach do Chin. Obecni byli także miłośnicy fantastyki – organizatorzy festiwalu Kapitularz. W nocy z 19 na 20 czerwca zorganizowano Wielką Dyskotekę Ućkonową. Przez cały czas trwania konwentu otwarte były sale specjalistyczne: Osu!Room oraz Touhou Room. Drugiego dnia miał miejsce konkurs cosplay, który przyciągnął największą liczbę widzów. Na imprezie obecni byli liczni wystawcy sprzedający na swoich stoiskach asortyment o tematyce związanej z konwentem. Ofertę gastronomiczną zapewniały dziewczęta z Moe Heaven, Bubble Tea oraz stoisko z zapiekankami. W konwencie wzięło udział około 300 uczestników.
Ućkon 3: Post Apo.
Konwent został zorganizowany w dniach 12–13 marca 2016 roku w Szkole Podstawowej nr 36. Trwał dwa dni, od godziny 9. w sobotę do godziny 15. w niedzielę. Organizatorami były: grupa „Tanzaku” oraz Fundacja „Surei no Mon”. Impreza utrzymana była w konwencji fantastyki postapokaliptycznej. W piwnicy znajdował się punkt odbioru biletów, szatnia oraz część poświęcona konsolom. Na 1. i 2. piętrze rozmieszczone były stoiska, na których swoje gadżety i inne produkty związane z mangą i anime prezentowały m.in. Maginarium, Bluebox, Waneko i Universal Shop. Obecni byli młodzi artyści z grupy „Pararo &amp; Sweter”. Na konwencie znajdowało się 5 sal panelowych, sala z grami planszowymi, sala konsolowa oraz sala poświęcona grom DDR i Ultrastar. W przestrzeni głównej, tzw. mainie, odbył się pokaz treningowy karate z lekcją samoobrony, prowadzony przez Artura Krzyżanowskiego – Shihan 7 Dan Karate Shotokan i występ grupy Tomo Nyan. Po nich nastąpił konkurs cosplay, który trwał pół godziny i w którym wzięło udział siedem grup. W trakcie konwentu odbywała się gra „Wojny o Śmieci” utrzymana w stylistyce postapokaliptycznej. W jej ramach utworzone zostały dwa zespoły – „Archeologiczna ekspedycja Federacji” oraz „Drużyna Z” – do których mogli dołączać się uczestnicy imprezy i walczyć o zwycięstwo poprzez wykonywanie zadań i zdobywanie punktów. 
Wyżywienie podczas konwentu było zapewnione przez bufet na parterze, oferujący m.in. gorące napoje u „Coffee Time by Rubicon”, zapiekanki i Bubble Tea. Grupa „Hidamari Sushi” z Krakowa oferowała kuchnię japońską i prowadziła loterię z kulinarnymi nagrodami. Na konwencie istniała możliwość noclegu w specjalnie wyznaczonych salach, tzw. sleep roomach, jednak znaczna część uczestników opuściła imprezę na noc. Do dyspozycji były także sześć natrysków i szatnia. W konwencie wzięło udział około 660 uczestników.
Ućkon 4: Shokugeki Edition.
Konwent został zorganizowany w dniach 18-19 marca 2017 roku w Gimnazjum nr 43. Impreza utrzymana była w klimacie kulinarnym, nazwa nawiązywała do serii mangowej "Shokugeki no Souma". 
Ućkon 5/6: Back to the Ućkon.
Konwent został zorganizowany w dniach 9-10 czerwca 2018 roku. Jego konwencją były podróże w czasie, tytuł nawiązywał do "Powrotu do przyszłości". Był to ostatni Ućkon. 
Charakterystyka.
„Ućkon” był zamkniętą imprezą kulturalną, w której udział wziąć można wyłącznie za zgodą organizatora. Uczestnictwo było płatne, a wpłacane akredytacje przeznaczane były na pokrycie kosztów organizacji konwentu. Na terenie imprez obowiązywał zakaz spożywania alkoholu i palenia tytoniu. Zabronione było także wnoszenie przedmiotów stanowiących zagrożenie zdrowia lub życia. Wyjątki stanowiły m.in. posiadanie białej broni przez: uczestników konkursu cosplay, instruktorów atrakcji związanych z bezpiecznymi mieczami oraz uczestników konwentu biorących udział w tych atrakcjach, pokazach, a także uczestników live action role-playing, których obowiązywały odrębne zasady.
Aby uczestniczyć w konwencie, osoby niepełnoletnie musiały posiadać podpisaną przez rodziców lub prawnych opiekunów tak zwaną Kartę Konwentowicza. Osoby poniżej 12. roku życia mogły przebywać na konwencie tylko z pełnoletnim opiekunem, który brał za nie odpowiedzialność. Na konwentach, które trwały więcej niż jeden dzień, istniała możliwość noclegu, jednak w godzinach od 23. do 6. budynek, w którym odbywała się impreza, pozostawał zamknięty. Można było wówczas do niego wejść lub go opuścić tylko za zgodą ochrony lub organizatorów.
Oceny.
Zdaniem organizującej Ućkon grupy Tanzaku, pierwszy Ućkon oceniany był przez uczestników zdecydowanie pozytywnie. Krytyce poddano jedynie fakt, że był on zbyt krótki. Zdaniem uczestników i zaproszonych jako jury doświadczonych polskich cosplayerek, podczas drugiego konwentu szczególnie udaną i wysoko ocenianą atrakcją był konkurs cosplay. Sami organizatorzy zwrócili jednak uwagę na fakt, że ze względu na duże rozmiary szkoły, na drugim Ućkonie nie odczuwało się obecności tłumów.
Zdaniem recenzenta z portalu „Konwenty Południowe”, Ućkon jest raczej wydarzeniem regionalnym i nie należy do największych w Polsce. Według niego, trzecia edycja konwentu była zorganizowana lepiej od drugiej. Recenzent pochwalił wysoki poziom prowadzenia Ućkonu 3, w tym gry „Wojny o Śmieci”, zaangażowanie organizatorów, dobry stan sanitariatów i ogólną czystość podczas imprezy. Jednocześnie zwrócił uwagę na małą jego zdaniem liczbę sal panelowych, mało rozbudowane i nie dość różnorodne atrakcje, ograniczoną różnorodność gier planszowych i drobne problemy techniczne podczas niektórych atrakcji. Ponadto, jego zdaniem wolontariusze pomagający przy organizacji imprezy, tzw. helperzy, nie zawsze potrafili obsługiwać konwentowy sprzęt. „Konwenty Południowe” dały Ućkonowi 3 ocenę ogólną 5/10.

</doc>
<doc id="3719186" url="https://pl.wikipedia.org/wiki?curid=3719186" title="Found footage (technika filmowa)">
Found footage (technika filmowa)

Found footage – technika filmowa, w której film stylizowany jest na znalezione amatorskie nagranie, a wydarzenia prezentowane są z perspektywy kamery należącej zwykle do jednego z bohaterów filmu.
Pierwotnie termin found footage używany był w innym kontekście, pojęć tych nie należy ze sobą mylić.
Pierwsze filmy found footage powstały już w latach 70., lecz technika ta zyskała większą popularność po sukcesie filmu "Blair Witch Project" w 1999 roku. Konwencja found footage jest najczęściej spotykana w horrorach ("Nadzy i rozszarpani", "Blair Witch Project", "Paranormal Activity", "REC", "V/H/S"), ale bywa również stosowana w filmach z innych gatunków ("", "Kronika", "Projekt X").

</doc>
<doc id="3719187" url="https://pl.wikipedia.org/wiki?curid=3719187" title="Motocyklowe Grand Prix Hiszpanii 2010">
Motocyklowe Grand Prix Hiszpanii 2010

Motocyklowe Grand Prix Hiszpanii 2010 – druga eliminacja Motocyklowych Mistrzostw Świata, rozegrana 2 maja 2010 roku na torze Circuito de Jerez.

</doc>
<doc id="3719190" url="https://pl.wikipedia.org/wiki?curid=3719190" title="Diego Gama">
Diego Gama

Diego Alberto Gama García (ur. 14 stycznia 1996 w Toluce) – meksykański piłkarz występujący na pozycji napastnika, obecnie zawodnik Toluki. Jego ojciec Jorge Gama również był piłkarzem.
Kariera klubowa.
Gama pochodzi z miasta Toluca i jest wychowankiem tamtejszego klubu Deportivo Toluca, do którego seniorskiej drużyny został włączony jako osiemnastolatek przez szkoleniowca José Cardozo. Pierwszy mecz rozegrał w niej 6 sierpnia 2014 z drugoligową Méridą (1:1) w ramach krajowego pucharu (Copa MX), zaś w Liga MX zadebiutował cztery dni później, w zremisowanym 0:0 spotkaniu z Universidadem de Guadalajara. Występował jednak niemal wyłącznie w lidze meksykańskiej do lat dwudziestu, będąc tam wyróżniającym się graczem rozgrywek. W sierpniu 2014 na zasadzie rocznego wypożyczenia przeniósł się do drużyny juniorskiej hiszpańskiego Atlético Madryt, w której barwach dotarł do ćwierćfinału Ligi Młodzieżowej UEFA.
Kariera reprezentacyjna.
W maju 2015 Gama został powołany przez Sergio Almaguera do reprezentacji Meksyku U-20 na Mistrzostwa Świata U-20 w Nowej Zelandii. Tam pełnił jednak wyłącznie rolę rezerwowego, rozgrywając jedno z trzech możliwych spotkań (wszedł wówczas z ławki), zaś Meksykanie zanotowali wówczas bilans zwycięstwa i dwóch porażek, odpadając z młodzieżowego mundialu już w fazie grupowej.

</doc>
<doc id="3719192" url="https://pl.wikipedia.org/wiki?curid=3719192" title="Motocyklowe Grand Prix Hiszpanii 2009">
Motocyklowe Grand Prix Hiszpanii 2009

Motocyklowe Grand Prix Hiszpanii 2009 – trzecia eliminacja motocyklowych mistrzostw świata, rozegrana 3 maja 2009 roku na torze Circuito de Jerez.

</doc>
<doc id="3719195" url="https://pl.wikipedia.org/wiki?curid=3719195" title="Motocyklowe Grand Prix Hiszpanii 2008">
Motocyklowe Grand Prix Hiszpanii 2008

Motocyklowe Grand Prix Hiszpanii 2008 – druga eliminacja motocyklowych mistrzostw świata, rozegrana 30 marca 2008 roku na torze Circuito de Jerez.

</doc>
<doc id="3719199" url="https://pl.wikipedia.org/wiki?curid=3719199" title="Abelino">
Abelino



</doc>
<doc id="3719202" url="https://pl.wikipedia.org/wiki?curid=3719202" title="Fryderyk I (margrabia Badenii)">
Fryderyk I (margrabia Badenii)

Fryderyk I Badeński (ur. 1249 w Alland, zm. 29 października 1268 roku w Neapolu) – margrabia Badenii (jako "Fryderyk I"), tytularny margrabia Werony, pretendent do tytułu księcia Austrii i Styrii (jako Fryderyk III) od 4 października 1250 do śmierci. Wywodził się z dynastii Zähringen.
Życiorys.
Był jedynym synem Hermana VI Badeńskiego i Gertrudy Babenberg, córki Henryka Babenberga, wnuczki Leopolda VI Sławnego, bratanicy ostatniego księcia Austrii z dynastii Babenbergów Fryderyka II Bitnego (zm. 15 czerwca 1246 w Bitwa nad Litawą). Od 1248 dziedzicem Austrii i Styrii stał się Herman VI jako mąż jednej z dziedziczek tytułu. Drugim pretendentem do tytułu księcia Austrii był czeski król Przemysł Ottokar II, mąż Małgorzaty Babenberg, siostry Henryka i Fryderyka II, zarazem ciotki Gertrudy. Po niespodziewanej śmierci ojca 4 października 1250 roku (prawdopodobnie na skutek otrucia) w wieku kilkunastu miesięcy Fryderyk stał się dziedzicem ojca i matki. Jego regentem został stryj Rudolf I. Gertrudę chciano ożenić z Wilhelmem z Holandii lub jego bratem Florencjuszem. Ostatecznie w 1252 wyszła ona ponownie za księcia halickiego Romana Daniłowicza, syna Daniela Halickiego. Ze względu na śmierć cesarza Fryderyka II Hohenstaufa nikt nie mógł zagwarantować Fryderykowi sukcesji, a Austrię i Styrię po 1250 zajęli Czesi. Przemysł Ottokar II zaczął oblegać zamek pod Wiedniem, w którym przebywali Roman i Gertruda, w drugiej połowie 1253 zmuszając księcia halickiego do ucieczki i rozwiązania małżeństwa. Na mocy układu pokojowego Gertrudzie przyznano część Styrii i 400 grzywien srebra rocznie. W 1267 król czeski odebrał jej te przywileje, a ją samą wypędził.
Od około 1266 roku dorastał na dworze księcia Górnej Bawarii Ludwika II razem z Konradynem, księciem Szwabii oraz pretendentem do tytułu króla Sycylii i Jerozolimy. Po śmierci regenta Sycylii Manfreda, stryja Konradyna w bitwie pod Benewentem w 1266, jego tereny zajął Karol I Andegaweński, mający poparcie papiestwa. Karol został także władcą Neapolu, który w imieniu Konradyna zdobył Manfred. W 1267 Konradyn i towarzyszący mu Fryderyk przekroczył Alpy i wkroczył do Włoch, aby upomnieć się o swoje dziedzictwo i gdzie był radośnie witany przez stronnictwo gibelinów. Udało mu się zająć Rzym i wzniecić powstanie na Sycylii wobec nieobecności Karola. W listopadzie 1267 został obłożony klątwą przez papieża Klemensa IV, który zwołał przeciwko niemu krucjatę. Konradyn 23 sierpnia 1268 roku przegrał bitwę pod Tagliacozzo z wojskami Karola Andegaweńskiego. Po bitwie młodzi władcy próbowali uciec do Niemiec. Po drodze zatrzymali się u włoskiego pirata i łupieżcy, który skuszony wysoką nagrodą za wydanie młodych książąt do Neapolu, sprzedał ich Karolowi Andegaweńskiemu 8 września. Ten nakazał uwięzienie młodzieńców w Castel dell'Ovo. 29 października 1268 roku nadszedł termin egzekucji Konradyna i Fryderyka, której dokonano za pomocą maszyny z opadającym ostrzem, podobnej do gilotyny. Podobno po ścięciu Fryderyka Konradyn miał podnieść jego głowę i ucałować ją przed własną śmiercią.
Szczątków Konradyna ani Fryderyka nie pochowano, lecz przysypano jedynie cienką warstwą ziemi. Później zostały przeniesione do neapolitańskiego kościoła Santa Maria del Carmine na prośbę matki Konradyna, Elżbieta Bawarskiej. Władzę w Badenii wobec bezdzietnej śmierci Fryderyka przejął dotychczasowy regent Rudolf I.

</doc>
<doc id="3719203" url="https://pl.wikipedia.org/wiki?curid=3719203" title="Lake O’Hara">
Lake O’Hara

Lake O’Hara – jezioro górskie w Canadian Rockies w prowincji Kolumbia Brytyjska. Położone jest na terenie Parku Narodowego Yoho. Powierzchnia wynosi 34 ha, a maksymalna głębokość 38 m.
Do jeziora można dojechać drogą, która łączy jest autostradą transkanadyjską. Wypływający z O’Hara potok Cataract Brook płynie wzdłuż niej do jeziora Wapta. Nad brzegiem jeziora znajduje się wybudowane w 1926 roku schronisko Lake O’Hara Lodge. Około kilometra na wschód znajduje się jezioro Oesa.
Jezioro zostało nazwane na cześć Richarda O’Hara (1835-1924), podpułkownika Royal Artillery, który był prawdopodobnie pierwszym turystą, odwiedzającym tę okolicę. Nazwę nadał w 1894 roku Samuel Allen.

</doc>
<doc id="3719206" url="https://pl.wikipedia.org/wiki?curid=3719206" title="Abiejuty">
Abiejuty



</doc>
<doc id="3719209" url="https://pl.wikipedia.org/wiki?curid=3719209" title="Parafia św. Andrzeja Boboli w Biesiowicach">
Parafia św. Andrzeja Boboli w Biesiowicach



</doc>
<doc id="3719212" url="https://pl.wikipedia.org/wiki?curid=3719212" title="Abiekryta">
Abiekryta



</doc>
<doc id="3719213" url="https://pl.wikipedia.org/wiki?curid=3719213" title="Ras al-Hisn">
Ras al-Hisn

Ras al-Hisn (arab. راس الحصن) – wieś w Syrii, w muhafazie Idlib. W 2004 roku liczyła 985 mieszkańców.

</doc>
<doc id="3719216" url="https://pl.wikipedia.org/wiki?curid=3719216" title="Ridwa">
Ridwa

Ridwa (arab. رضوة) – wieś w Syrii, w muhafazie Idlib. W 2004 roku liczyła 567 mieszkańców.

</doc>
<doc id="3719217" url="https://pl.wikipedia.org/wiki?curid=3719217" title="Abkarty">
Abkarty



</doc>
<doc id="3719219" url="https://pl.wikipedia.org/wiki?curid=3719219" title="Ablingi">
Ablingi



</doc>
<doc id="3719223" url="https://pl.wikipedia.org/wiki?curid=3719223" title="Abrahamsdorf">
Abrahamsdorf



</doc>
<doc id="3719227" url="https://pl.wikipedia.org/wiki?curid=3719227" title="Abramiki">
Abramiki



</doc>
<doc id="3719229" url="https://pl.wikipedia.org/wiki?curid=3719229" title="Strażnica KOP „Kimborciszki”">
Strażnica KOP „Kimborciszki”

Strażnica KOP „Kimborciszki” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-łotewskiej.
Formowanie i zmiany organizacyjne.
W 1926 roku, w składzie 6 Brygady Ochrony Pogranicza, został sformowany 19 batalion graniczny. W 1928 roku w skład batalionu wchodziło 12 strażnic. Strażnica KOP „Kimborciszki” w latach 1929 – 1934 znajdowała się w strukturze 2 kompanii KOP „Mieżany”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym. W komunikatach dyslokacyjnych z 1938 roku nie występuje.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Kimborciszki” w 1932 roku ochraniała pododcinek granicy państwowej szerokości 5 kilometrów 350 metrów.
Sąsiednie strażnice:

</doc>
<doc id="3719230" url="https://pl.wikipedia.org/wiki?curid=3719230" title="Arnold Azrikan">
Arnold Azrikan

Arnold Grigorjewicz Azrikan (ros. Арнольд Григорьевич Азрикан; 1906 - 1976) – ukraiński i rosyjski śpiewak operowy (tenor dramatyczny). Zasłużony Artysta Ukraińskiej SRR (1940). Laureat Nagrody Stalinowskiej (1946).
Spektakle z jego udziałem to m.in. „Dama Pikowa”, „Carmen”, „Otello” oraz „Aida”.

</doc>
<doc id="3719232" url="https://pl.wikipedia.org/wiki?curid=3719232" title="UKS Fenomen Babimost">
UKS Fenomen Babimost

UKS Fenomen Babimost – polski wielosekcyjny klub unihokejowy z siedzibą w Babimoście, założony w 2003 roku. Oprócz sekcji męskiej prowadzone są również sekcje juniorów i juniorek oraz młodzików, w których "Fenomen" co roku odnosi sukcesy. Największym sukcesem klubu jest zwycięstwo w 1 lidze mężczyzn w sezonie 2015/14 i awans do Ekstraligi. Obecnymi trenerami drużyny są Justyna i Marek Przygoccy. .
Sukcesy.
Krajowe.
 Ekstraliga polska w unihokeju mężczyzn
 1 liga polska w unihokeju mężczyzn
Juniorzy Starsi
Juniorzy Młodsi

</doc>
<doc id="3719238" url="https://pl.wikipedia.org/wiki?curid=3719238" title="Fairchild Aircraft Corporation">
Fairchild Aircraft Corporation



</doc>
<doc id="3719239" url="https://pl.wikipedia.org/wiki?curid=3719239" title="Strażnica KOP „Marcinkowicze”">
Strażnica KOP „Marcinkowicze”

Strażnica KOP „Marcinkowicze” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-łotewskiej.
Formowanie i zmiany organizacyjne.
W 1926 roku, w składzie Brygady KOP „Wilno”, został sformowany 19 batalion graniczny. W 1928 roku w skład batalionu wchodziło 12 strażnic. Strażnica KOP „Marcinkańce” w 1929 roku znajdowała się w strukturze 2 kompanii KOP „Mieżany”. W komunikatach dyslokacyjnych z 1932 roku nie występuje. W jej miejsce pojawia się strażnica KOP „Marcinkowicze”. Strażnica KOP „Marcinkowicze” w latach 1931 – 1934 znajdowała się w strukturze 2 kompanii KOP „Mieżany”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym. W komunikacie dyslokacyjnym z 1938 roku nie występuje.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Marcinkowicze” w 1932 roku ochraniała pododcinek granicy państwowej szerokości 8 kilometrów 800 metrów.
Sąsiednie strażnice:

</doc>
<doc id="3719240" url="https://pl.wikipedia.org/wiki?curid=3719240" title="Węzeł konstrukcyjny">
Węzeł konstrukcyjny

Węzeł konstrukcyjny – fragment układu prętowego łączący końce prętów ze sobą lub z fundamentem. 
W obliczeniach konstrukcji kratowych najczęściej traktuje się węzły jako idealne przeguby. Uwzględnienie sztywności rzeczywistych połączeń zazwyczaj wpływa nieznacznie na wyniki obliczeń.
W konstrukcjach stalowych węzły są najczęściej wykonywane przez spawanie, rzadziej nitowanie. W konstrukcjach żelbetowych węzły tworzy się przez odpowiednie ukształtowanie zbrojenia. Na schematach statycznych konstrukcji węzły są punktami końcowymi poszczególnych prętów.

</doc>
<doc id="3719242" url="https://pl.wikipedia.org/wiki?curid=3719242" title="Dwunastozgłoskowiec">
Dwunastozgłoskowiec

Dwunastozgłoskowiec – rozmiar wiersza sylabicznego, występujący przeważnie w formatach średniówkowych 6 + 6 i 7 + 5. Dwunastozgłoskowiec ze średniówką po sylabie szóstej występuje na przykład u Sebastiana Grabowieckiego w jednym z wierszy z "Setnika rymów duchownych":
Dwunastozgłoskowiec ze średniówką po sylabie siódmej wprowadził do literatury polskiej Jan Kochanowski. Poeta użył tej formy w Trenie I:
Dwunastozgłoskowiec symetryczny stanowi bazę dla formatów sylabotonicznych, trocheicznego sześciostopowca i amfibrachicznego czterostopowca.
Czterostopowiec amfibrachiczny należy do najpopularniejszych w literaturze polskiej formatów sylabotonicznych i występuje na przykład w wierszu Bolesława Leśmiana "Matysek". Częściowo dwunastozgłoskowcem amfibrachicznym jest skomponowana "Żmija" Juliusza Słowackiego. Sześciostopowiec trocheiczny został wykorzystany przez czeskiego poetę Vítězslava Nezvala w poemacie Edison, znanym również w Polsce z przekładów Kazimierza Andrzeja Jaworskiego i Józefa Waczkowa. Dwunastozgłoskowiec może się też pojawiać w postaci 5+7 i wtedy jego interpretacja sylabotoniczna jest jambiczna. Dwunastozgłoskowiec był bardzo popularny w renesansowej poezji chorwackiej. Użył go między innymi Marko Marulić w dziele Judyta.
Dwunastozgłoskowcem jest również francuski aleksandryn, jednak stanowi on osobną formę wiersza ze względu na odmienną rytmikę, wynikającą z akcentu oksytonicznego (padającego na ostatnią sylabę) i fakt, że w przypadku zastosowania rymu żeńskiego przybiera on dodatkową sylabę.

</doc>
<doc id="3719244" url="https://pl.wikipedia.org/wiki?curid=3719244" title="Abramowicze">
Abramowicze



</doc>
<doc id="3719247" url="https://pl.wikipedia.org/wiki?curid=3719247" title="Abramuła">
Abramuła



</doc>
<doc id="3719249" url="https://pl.wikipedia.org/wiki?curid=3719249" title="Strażnica KOP „Grybieliszki”">
Strażnica KOP „Grybieliszki”



</doc>
<doc id="3719250" url="https://pl.wikipedia.org/wiki?curid=3719250" title="Katsunori Kotoōshū">
Katsunori Kotoōshū

Kariera.
W przeszłości uprawiał zapasy, trenowany przez własnego ojca. Następnie wybrał sumo i walczył w Japonii w latach 2002–2014, w „stajni” ("heya" dosł. pokój, pomieszczenie, tu: baza treningowa zapaśników, ale także miejsce zamieszkania dla zawodników niższych rang) Sadogatake, dochodząc do rangi mistrza ("ōzeki"). W maju 2008 roku jako pierwszy Europejczyk odniósł zwycięstwo w turnieju (w Tokio) i otrzymał Puchar Cesarza, nagrodę przyznawaną zwycięzcom turniejów sumo (ale także w innych dyscyplinach sportu). Wystąpił w 68 turniejach, odniósł 537 zwycięstw w 864 pojedynkach.
Jego imię ringowe ("shikona") składa się z dwóch elementów: "koto" i "ōshū". Pierwsze słowo to rodzaj japońskiej cytry o trzynastu strunach. W tym wypadku jednak jest to obowiązująca część imienia, przyjęta dla zawodników jego „stajni” o nazwie Sadogatake. Drugie słowo znaczy Europa.
Życiorys.
28 lipca 2009 roku został odznaczony przez prezydenta Bułgarii, Georgiego Pyrwanowa, najwyższym odznaczeniem państwowym, Orderem Starej Płaniny. 
W 2010 roku ożenił się z Japonką Asako Andō i przeprowadził się na stałe do Japonii. W 2013 roku zrzekł się obywatelstwa bułgarskiego i przyjął obywatelstwo japońskie, co było warunkiem koniecznym do podjęcia pracy w Japońskim Stowarzyszeniu Sumo, które mu ją zaoferowało. Zgodnie z przepisami japońskimi, przyjęcie obywatelstwa jest równoznaczne z obowiązkiem zmiany nazwiska na japońskie (przyjął nazwisko żony).

</doc>
<doc id="3719253" url="https://pl.wikipedia.org/wiki?curid=3719253" title="Abraziejewo">
Abraziejewo



</doc>
<doc id="3719255" url="https://pl.wikipedia.org/wiki?curid=3719255" title="Żeneta etiopska">
Żeneta etiopska

Żeneta etiopska ("Genetta abyssinica") – gatunek ssaka z rodziny wiwerowatych (Viverridae). Mały ssak drapieżny występujący we wschodniej Afryce, nie jest zagrożony wyginięciem.
Zasięg występowania.
Żeneta etiopska występuje nieregularnie w północnej Etiopii, Somalii, Erytrei, Dżibuti i południowo-wschodnim Sudanie.
Taksonomia.
Gatunek po raz pierwszy opisał w 1836 roku niemiecki przyrodnik Eduard Rüppell nadając mu nazwę "Viverra abyssinica". Jako miejsce typowe autor wskazał Abisynię, ograniczone przez L. Schlawe'a do Gonder w Etiopii. W rodzaju "Genetta" został umieszczony w 1930 roku przez Ernsta Schwarza. Wcześniej umieszczany wraz z żenetą sawannową ("G. thierryi") w podrodzaju "Pseudogenetta". Takson monotypowy.
Etymologia.
Nazwa rodzajowa: starofrancuskie "genette" – żeneta. Epitet gatunkowy: nowołacińskie "Abyssinicus" – abisyński, z Abisynii lub Etiopii (arabska nazwa "Habaš" dla tego regionu). 
Morfologia.
Długość ciała 40,8–43 cm, ogona 38–40,3 cm; masa ciała 1,3–2 kg. Niewielka żeneta z krótkimi nogami i umiarkowanie długim ogonem. Sierść jest miękka, z krótkimi prostymi włosami. Kolor futra od bladego kremowoszarego do żółtego; spód ciała jest jasnoszary. Donoszono o dwóch odrębnych formach kolorystycznych: bladej na nizinach i ciemnej w górach. Czoło jest szare, z cienką ciemną linią pionową na pysku. Ciemna maska na twarzy jest dobrze widoczna i nad oraz pod oczyma występują białe plamy. Paski na karku są dobrze zaznaczone; plamy na boku szyi łączą się w dwie ciemne linie. Ciemna linia znajdująca się w połowie grzbietu jest rozdzielona przez jasne pasmo włosów; nie posiada żadnego grzebienia na grzbiecie. Plamy na grzbiecie grupują się w pięć podłużnych, czarnych pasów. Plamy na bokach również są wydłużone i wyglądają miejscami bardziej jak paski. Ogon ma od siedmiu do dziewięciu bladych pierścieni, występującymi na przemian z ciemnymi pierścieniami; końcówka ogona jest ciemna. Przednie i tylne kończyny są bladoszare z ciemnymi plamami, stopy również są bladoszare ale nie mają żadnych ciemnych plam. Centralna część podeszwy stopy jest bezwłosa. Czaszka jest niewielka. Wzór zębowy: I 3/3, C 01/01, P 4/4, M 2/2 = 40.
Ekologia.
Tryb życia.
Żeneta etiopska zamieszkuje górskie, suche lasy (w których dominują wrzośce drzewiaste ("Erica arborea"), dziurawce z gatunku "Hypericum revolutum" i róże abisyńskie ("Rosa abyssinica")), górskie wrzosowiska, wysokogórskie obszary trawiaste, stepy i półpustynne obszary na nizinnych równinach. W 2002 roku zaobserwowano zwierzęta na masywie Abune Yosef, w Etiopii na wysokości 3750 n.p.m.. Doniesienia o przebywaniu tego ssaka w pobliżu obszarów miejskim, wymagają potwierdzenia.
Żeneta etiopska prawdopodobnie prowadzi głównie nocny tryb życia; jeden osobnik został zaobserwowany o godz. 18:10. Jednak zgłaszano obserwacje które sugerują pewną aktywność podczas dnia: na wyżynach Etiopii odnotowano obecność tych ssaków o godzinach 13:10, 14:30 i 16:00. Być może dzienna aktywność żenety abisyńskiej w Etiopii jest lokalną adaptacją w odpowiedzi na dobowa aktywność gryzoni na dużych wysokościach, a także być może pomaga zminimalizować bezpośrednią konkurencję ze strony kota nubijskiego ("Felis silvestris lybica").
Żeneta etiopska prowadzi najprawdopodobniej samotniczy tryb życia; obserwacje dotyczyły zwykle pojedynczych osobników. Miejsca wypróżniania stwierdzono w afroalpejskich i górskich kompleksach sawanno-leśnych (w każdym z tych obszarów znaleziono średnio 30 odchodów). Jedna latryna została znaleziona na półce skalnej na wysokości 3750 m n.p.m., na obszarze stepowym bogatym w wysoką trawę, olbrzymie lobelie i przegorzany. Dwie latryny zostały znalezione w obrębie obszaru afroalpejskiego na wysokości 3680 m n.p.m.; znajdowały się w skalistych otworach u podstawy skarpy, na obszarze o stromych zboczach, wśród średnich i wysokich traw oraz rozrzuconych lobelii. Jeszcze inna latryna została znaleziona na półce skalnej na wysokości 2150 m n.p.m., na otwartej przestrzeni krzewiasto-trawiastej, zdominowanej przez kilka gatunków akacji.
Pożywienie.
Żeneta etiopska wydaje się być głównie mięsożerna. Na etiopskich wyżynach, analiza 25 odchodów wykazała, że w skład pożywienia wchodzą małe kręgowce (głównie gryzonie), z mniejszymi ilościami owadów i owoców. Stwierdzono różnice w składzie pożywienia zależne od miejsca występowania, co sugeruje oportunistyczne zużycie najbardziej dostępnych źródeł żywności. W obszarach afroalpejskich, w 15 odchodach znaleziono głównie szczątki gryzoni (kusu ("Arvicanthis") i szczoteczniczka ("Lophuromys")), z niewielkimi ilościami ptaków wróblowych, chrząszczy (Coleoptera) i owoców. W obszarach sawanno-leśnych, w 10 badanych odchodach znaleziono również gryzonie i ptaki, ale zanotowano więcej owadów i owoców niż w odchodach znalezionych na wyższych wysokościach.
Rozród.
Nic nie wiadomo na temat zachowań rozrodczych, rozrodu i wychowu młodych.
Status i zagrożenia.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( – najmniejszej troski). Główne zagrożenia dla tego gatunku są niejasne. Być może narażone są na utraty siedlisk z powodu wyrębu i uprawy lasów akacjowych i terenów krzewiastych. Obecny stan populacji nie jest znany, ale uznawany jest za gatunek rzadki. Gatunek znany tylko z 20 okazów oraz garści obserwacji. Istnieje potrzeba dalszych badań terenowych, aby lepiej zrozumieć jego wymagania siedliskowe, stan populacji oraz ekologię.

</doc>
<doc id="3719257" url="https://pl.wikipedia.org/wiki?curid=3719257" title="Genetta abyssinica">
Genetta abyssinica



</doc>
<doc id="3719258" url="https://pl.wikipedia.org/wiki?curid=3719258" title="Abraty">
Abraty



</doc>
<doc id="3719260" url="https://pl.wikipedia.org/wiki?curid=3719260" title="FBI Miami Shootout">
FBI Miami Shootout



</doc>
<doc id="3719263" url="https://pl.wikipedia.org/wiki?curid=3719263" title="Abryki">
Abryki



</doc>
<doc id="3719268" url="https://pl.wikipedia.org/wiki?curid=3719268" title="Estádio Nacional de Cabo Verde">
Estádio Nacional de Cabo Verde

Estádio Nacional de Cabo Verde – wielofunkcyjny stadion w Praii, w Republice Zielonego Przylądka. Swoje mecze rozgrywa na nim reprezentacja Republiki Zielonego Przylądka w piłce nożnej. Został otwarty w 2014 roku i posiada 15 000 miejsc siedzących.

</doc>
<doc id="3719271" url="https://pl.wikipedia.org/wiki?curid=3719271" title="Lake Oesa">
Lake Oesa

Lake Oesa – jezioro górskie w Canadian Rockies w prowincji Kolumbia Brytyjska. Położone jest na terenie Parku Narodowego Yoho. Położone jest na wysokości 2267 m n.p.m..
Jezioro Oesa jest połączone pieszym szlakiem o długości 3,2 km z Lake O’Hara. W drugą stronę szlak wiedzie przez Yukness Ledges do jeziora Opabin. Nad wodami jeziora wznoszą się góry Ringrose Peak, Mount Yukness, Glacier Peak oraz Mount Lefroy.
Nazwę nadał w 1894 roku Samuel Allen. W języku Indian Nakoda oznacza ona lód, ponieważ tafla jeziora z reguły jest zamarznięta.

</doc>
<doc id="3719272" url="https://pl.wikipedia.org/wiki?curid=3719272" title="Strażnica KOP „Marjanowo I”">
Strażnica KOP „Marjanowo I”

Strażnica KOP „Marjanowo I” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-łotewskiej.
Formowanie i zmiany organizacyjne.
W 1926 roku, w składzie Brygady KOP „Wilno”, został sformowany 19 batalion graniczny. W 1928 roku w skład batalionu wchodziło 12 strażnic. Strażnica KOP „Krzywosiele” w 1929 roku znajdowała się w strukturze 2 kompanii KOP „Mieżany”. W komunikatach dyslokacyjnych z 1932 roku nie występuje. W jej miejsce pojawia się strażnica KOP „Marjanowo I”. Strażnica w latach 1931 – 1934 znajdowała się w strukturze 2 kompanii KOP „Mieżany”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Marjanowo I” w 1932 roku ochraniała pododcinek granicy państwowej szerokości 3 kilometrów 600 metrów.
Sąsiednie strażnice:

</doc>
<doc id="3719275" url="https://pl.wikipedia.org/wiki?curid=3719275" title="Wymiarowanie wytrzymałościowe">
Wymiarowanie wytrzymałościowe

Wymiarowanie wytrzymałościowe – podstawowa czynność projektanta konstrukcji, którego zadanie polega na takim jej zaprojektowaniu, aby zapewniona była jej bezpieczna eksploatacja i stateczność oraz właściwa sztywność zapobiegająca nadmiernym odkształceniom i przemieszczeniom jej elementów.
Podstawę wymiarowania stanowią dane na temat działających obciążeń. Wśród tych obciążeń występują jednak siły ciężkości elementów konstrukcji, których wymiary, na tym etapie obliczeń, nie są jeszcze znane. Zachodzi więc konieczność wstępnego przyjęcia tych wymiarów. W praktyce wymiarowanie sprowadza się więc do obliczeniowego sprawdzenia, czy pod wpływem znanych już obciążeń, występujące w elementach konstrukcji naprężenia i przemieszczenia mieszczą się w dopuszczalnych granicach określonych przez właściwe normy. W przypadku elementów ściskanych sprawdza się również czy ich obciążenia nie przekraczają wartości krytycznych.
Jeżeli wyniki sprawdzenia nie są zadowalające, to konstrukcja zostaje przeprojektowana przez odpowiednie zwiększenie wymiarów jej elementów po czym obliczenia sprawdzające zostają powtórzone.
W celu określenia wartości naprężeń dopuszczalnych przeprowadza się odpowiednie badania wytrzymałościowe. Materiały elastyczne poddaje się próbie rozciągania aż do zerwania badanej próbki. Materiały kruche bada się na ściskanie aż do zniszczenia materiału. Na podstawie tych badań określa się odpowiednie wartości współczynników bezpieczeństwa mające zapewnić konstrukcjom bezawaryjną eksploatację.
Linki zewnętrzne.
http://chodor-projekt.net/encyclopedia/zginane-prety-stalowe/

</doc>
<doc id="3719284" url="https://pl.wikipedia.org/wiki?curid=3719284" title="Sestao River Club">
Sestao River Club

Sestao River Club – hiszpański klub piłkarski, grający w Segunda División B, mający siedzibę w mieście Sestao.

</doc>
<doc id="3719291" url="https://pl.wikipedia.org/wiki?curid=3719291" title="Kościół św. Jana Chrzciciela w Wilkołazie">
Kościół św. Jana Chrzciciela w Wilkołazie

Kościół p.w. Św. Jana Chrzciciela – świątynia barokowa wybudowana w latach 1650-1653. Fundatorem kościoła był Jan Sobiepan Zamoyski. Kościół murowany, z cegły, otynkowany, jednonawowy i orientowany. Zakończony jest półkolistym prezbiterium. Wschodnia elewacja została wyposażona w cztery pilastry wspierające bogato profilowany gzyms, nad którym znajduje się szczyt z wolutowymi spływami po bokach. Po licznych uszkodzeniach oraz przebudowach świątynia utraciła cechy stylowe. Na początku XX wieku dobudowano dwie kaplice boczne. Polichromię wykonał w 1919 r. Celestyn Miklasiński z Lublina.

</doc>
<doc id="3719294" url="https://pl.wikipedia.org/wiki?curid=3719294" title="Didier Berthet">
Didier Berthet

Didier Norman Raymond Berthet (ur. 11 czerwca 1962 w Boulogne-Billancourt) – francuski duchowny katolicki, biskup Saint-Dié od 2016.
Życiorys.
Święcenia kapłańskie otrzymał 27 czerwca 1992 i został inkardynowany do diecezji Nanterre. Przez wiele lat pracował jako duszpasterz parafialny, a w latach 2003–2006 odpowiadał jednocześnie jako wikariusz biskupi za południe diecezji. W 2006 został wychowawcą w międzydiecezjalnym seminarium w Issy-les-Moulineaux, a rok później objął stanowisko jego rektora.
15 czerwca 2016 papież Franciszek mianował go ordynariuszem diecezji Saint-Dié. Sakry udzielił mu 4 września 2016 metropolita Besançon - arcybiskup Jean-Luc Bouilleret.

</doc>
<doc id="3719296" url="https://pl.wikipedia.org/wiki?curid=3719296" title="Nicolas Coster">
Nicolas Coster

Nicolas Dwynn Coster (ur. 3 grudnia 1933 w Hampstead) – brytyjski aktor telewizyjny i filmowy występujący w produkcjach amerykańskich.
Życiorys.
Wczesne lata.
Urodził się w Hampstead w Londynie. Jego ojciec pochodził z Nowej Zelandii, był londyńskim krytykiem teatralnym i filmowym oraz dowódcą Piechoty Morskiej. Nauczył się swojego rzemiosła na Royal Academy of Dramatic Art, a następnie przeniósł się do Nowego Jorku, gdzie studiował aktorstwo u Lee Strasberga i w Neighborhood Playhouse pod kierunkiem Sanforda Meisnera.
Kariera.
W 1953 debiutował na ekranie jako marynarz w melodramacie historycznym Jeana Negulesco "Titanic" u boku Cliftona Webba, Barbary Stanwyck i Roberta Wagnera i jako lekarz w dramacie sensacyjno-przygodowym Roberta Wise’a "Szczury pustyni" ("The Desert Rats") z Richardem Burtonem i Jamesem Masonem. Występował na Broadwayu w sztukach: "Becket" (1961), "Ross" Eugene’a O’Neilla (1961), "Mistrzyni dziewięćdziesięciu dni" Williama Goldmana (1967), "But, Seriously..." (1969) i "Wszystkiego najlepszego, Wando June" (1970). W 1961 zagrał Admeta w produkcji off-broadwayowskiej "Trackie konie".
Zaskarbił sobie potem sympatię telewidzów jako dr Matt Steele w operze mydlanej NBC "Młody doktor Malone" ("Young Dr. Malone", 1962–63) oraz jako profesor Paul Britton w operze mydlanej CBC "The Secret Storm" (1964, 1967–68). Pojawił się potem w roli Johna Eldridge’a w dwóch operach mydlanych CBC – "Our Private World" (1965) i "As the World Turns" (1966). Powrócił na duży ekran w dramacie Alana J. Pakuli "Wszyscy ludzie prezydenta" ("All the President’s Men", 1976) u boku Roberta Redforda i Dustin Hoffman, tragikomedii Sydneya Pollacka "Elektryczny jeździec" ("The Electric Horseman", 1979) z udziałem Redforda i Jane Fondy, komedii kryminalnej Sidneya Poitiera "Czyste szaleństwo" ("Stir Crazy", 1980) z Gene’em Wilderem i Richardem Pryorem, dramacie wojennym Warrena Beatty’ego "Czerwoni" ("Reds", 1981) oraz komedii Jima Abrahamsa "Bliźnięta nie do pary" ("Big Business", 1988) z Bette Midler i Lily Tomlin.
Za rolę Lionela Lockridge’a w operze mydlanej NBC "Santa Barbara" (1984-93) otrzymał nagrodę Soap Opera Digest (1988) oraz był czterokrotnie nominowany do nagrody Daytime Emmy (1986, 1988, 1991–92). Grywał także gościnnie w popularnych serialach: "Aniołki Charliego" (1977), "Domek na prerii" (1978), "Dallas" (1978, 1980), "Magnum" (1983), "Prawnicy z Miasta Aniołów" (1987), "" (1989) czy "Gliniarz i prokurator" (1991).

</doc>
<doc id="3719297" url="https://pl.wikipedia.org/wiki?curid=3719297" title="Jordan Clarke">
Jordan Clarke

Jordan Michael Clarke (ur. 10 lipca 1990 w Anchorage w stanie Alaska) – amerykański lekkoatleta specjalizujący się w pchnięciu kulą.
W 2009 sięgnął po srebro panamerykańskiego czempionatu juniorów w Port-of-Spain. W 2015 bez awansu do finału startował na mistrzostwach świata w Pekinie.
Medalista mistrzostw Stanów Zjednoczonych. Stawał na najwyższym stopniu podium czempionatu NCAA.
Rekordy życiowe: stadion – 21,49 (28 czerwca 2015, Eugene) hala – 20,86 (9 marca 2012, Nampa). 

</doc>
<doc id="3719299" url="https://pl.wikipedia.org/wiki?curid=3719299" title="UD Logroñés">
UD Logroñés

Unión Deportiva Logroñés, S.A.D. – hiszpański klub piłkarski, grający w Segunda División B, mający siedzibę w mieście Logroño.

</doc>
<doc id="3719302" url="https://pl.wikipedia.org/wiki?curid=3719302" title="Corradino Lines">
Corradino Lines

Corradino Lines (malt. "Is-Swar ta' Kordin") są linią fortyfikacji na Corradino w mieście Paola, Malta. Fortyfikacje zostały zbudowane w latach 1871-1880 przez Brytyjczyków. Są one wciąż dobrze zachowane, a znajdują się na terenach przemysłowych.
Corradino Lines były umieszczone na maltańskiej wstępnej liście światowego dziedzictwa UNESCO od roku 1998, jako część „Fortyfikacji Rycerzy wokół portów na Malcie” (mimo że zostały zbudowane przez Brytyjczyków, a nie Joannitów).
Historia.
Corradino (malt. "Kordin") jest dużym cyplem lądu w obrębie Grand Harbour, górującym nad miastami Senglea i Floriana. Corradino jest wyższy od otaczającego go terenu, dlatego był tak ważny strategicznie. Znaczenie tego miejsca było widoczne podczas Wielkiego Oblężenia Malty w 1565 roku, kiedy Turcy ustawili działa, ostrzeliwujące Joannitów w Birgu i Senglei, właśnie na tym podwyższeniu terenu. Ponad 200 lat później na tym miejscu zostały zbudowane nowe baterie artyleryjskie, tym razem przez maltańskich powstańców, ostrzeliwujących Francuzów podczas blokady 1798-1800. Jakkolwiek Zakon św. Jana zbudował zewnętrzne fortyfikacje wokół większości terenu Wielkiego Portu, Corradino pozostało nieufortyfikowane. W latach 1670-tych, po upadku Kandii, powstał zamysł budowy centrum obronnego z bastionami, ale nie został on zrealizowany z powodu braku funduszy. Jedynym budynkiem militarnym na Corradino był skład prochu ("polverista") w Ras Ħanżir, zbudowany w roku 1756.
Ostatecznie Malta została zajęta przez Brytyjczyków, i wyspa stała się największą bazą Royal Navy na Morzu Śródziemnym. W latach 1860-tych zdecydowano, że Malta Dockyard zostanie rozszerzona na French Creek, zatoczkę pomiędzy Senglea a Corradino. W następnych latach wzrosła potrzeba ufortyfikowania Corradino, gdyż w razie zajęcia go przez wroga, stocznia mogła zostać łatwo zaatakowana.
Corradino Lines zostały zbudowane przez Royal Engineers w latach 1871-1880; koszt budowy wyniósł £17634. W roku 1871, aby zrobić miejsce pod fortyfikacje, zburzono część megalitycznej świątyni Kordin II. Linia obronna składa się z muru obronnego w stylu poligonalnym w kształcie litery V, otoczonego suchą fosą, rozciągniętym pomiędzy Cottonera Lines a składem prochu w Ras Ħanżir. Fortyfikacje miały też za zadanie ochronę składu prochu, który również został zmodernizowany, przez dodanie oslony ze stanowiskami dla muszkieterów. Uzbrojenie linii stanowiły dwa gwintowane działa odprzodowe (ang. "RML 64 pounder 64 cwt gun"). Był pomysł zbudowania miasta wewnątrz Corradino Lines, lecz został on odrzucony i teren przekształcono w więzienie marynarki wojennej. Linie wkrótce straciły swą wartość militarną, i zostały opuszczone na przełomie XIX i XX wieku.
W czasie II wojny światowej Corradino Lines czasowo przywrócono ich militarny charakter, jako punkt obronny piechoty, wyposażony w okrętowe działo przeciwlotnicze (ang. "QF 4 inch Mk V naval gun"), umieszczone na specjalnie zbudowanej wieżyczce.
Współcześnie.
W późnych latach XX w. Corradino zostało przekształcone w park przemysłowy. Podczas rozbudowy terenu część fortyfikacji została uszkodzona. Pomimo tego, większość centrum obronnego oraz suchej fosy jest ciągle w dobrym stanie, lecz są one zasłonięte przez różne budynki przemysłowe.
Zrobiono są plany odnowienia Corradino Lines i przekształcenia terenu w park rekreacyjny.

</doc>
<doc id="3719303" url="https://pl.wikipedia.org/wiki?curid=3719303" title="Bolesław Łaszewski">
Bolesław Łaszewski

Bolesław Łaszewski (ur. 22 listopada 1912 w Górze Ropczyckiej, koło Sędziszowa Małopolskiego, zm. 29 marca 2013 w Nowym Jorku) – amerykański działacz polonijny, historyk.
Życiorys.
Przed 1939 studiował filologię polską na Uniwersytecie Jagiellońskim. Uczestnik kampanii wrześniowej, następnie w Polskich Siłach Zbrojnych na Zachodzie. Po wojnie pozostał na emigracji w Wielkiej Brytanii. Działał w Stowarzyszeniu Polskich Kombatantów i Zjednoczenia Polskiego Uchodźstwa Wojennego w Belgii i Wielkiej Brytanii. Był też wiceprezesem Światowego Związku Polaków z Zagranicy.
Od 1951 w USA. W 1959 w Nowym Jorku współzałożyciel z Bolesławem Węglem SPATA (Society of Polish American Travel Agents). W latach 1989–1990 był dyrektorem wykonawczym Polskiego Instytutu Naukowego w Ameryce. Współzałożyciel w 1971 „Nowego Dziennika”, największej gazety polonijnej w Nowym Jorku.
Był żonaty z lwowianką Zofią, z d. Kinel (1922–2018), lekarzem i profesorem medycyny na Uniwersytecie Browna. Mieli trzy córki.

</doc>
<doc id="3719306" url="https://pl.wikipedia.org/wiki?curid=3719306" title="Kraina czarów">
Kraina czarów

Kraina czarów (szw. "Underlandet"; inny tytuł: "Lövgrottan" – "Grota z listowiem") – obraz olejny szwedzkiego pisarza i malarza Augusta Strindberga namalowany podczas pobytu w miejscowości Dornach w Austrii w 1894, gdzie przebywał wraz ze swoją nowo poślubioną żoną Friedą Uhl. Podczas tego pobytu napisał też esej "Nya konstriktningar! eller Slumpen i det konstnärliga skapandet" ("Nowe kierunki w sztuce! lub Przypadek w twórczości artystycznej").
"Kraina czarów" obok obrazu "Miasto" należy do największych osiągnięć malarskich Strindberga.
Obraz od 1992 znajduje się w zbiorach Nationalmuseum w Sztokholmie pod numerem inwentaryzacyjnym NM 6877.
Okoliczności powstania obrazu i inspiracje.
W latach 70. XIX wieku August Strindberg blisko zaprzyjaźnił się z malarzem Perem Ekströmem, który udzielił mu – jako jedyny w jego życiu – wskazówek odnośnie do malarstwa. W 1891 Ekström podarował Strindbergowi dość tradycyjny obraz "Francuski pejzaż wiosenny przy zamku St. Germain-en-Laye" ("Franskt vårlandskap vid slottet St. Germain-en-Laye"), namalowany około 1888, przedstawiający ciężkie, zielone korony drzew, pod którymi widać niebieską wodę i zielone pola, a ponad nimi – błękitne i jasnoróżowe niebo. Chociaż Strindberg szybko sprzedał ten obraz, stał się on dla niego punktem wyjścia do namalowania jednego z jego najbardziej charakterystycznych motywów: "Krainy czarów" (lub "Groty z listowiem"). Temat ten, bardzo powszechny u Ekströma, pochodził pierwotnie ze szkoły Barbizon, podobnie jak inny, namalowany w tym samym czasie, "Blask słońca pomiędzy drzewami w bagnistym lesie" ("Solskimmer mellan träden i en träskskog"), który przypuszczalnie też stał się źródłem inspiracji "Krainy czarów".
Proces powstawania obrazu i opis.
Obraz został namalowany w kilku wersjach. W eseju "Przypadek w twórczości artystycznej" Strindberg opowiada o tym, jak po raz pierwszy podjął zamiar namalowania „zacienionego wnętrza lasu, z którego widać morze o zachodzie słońca”. Po chwili malowania spostrzegł, że nie widzi żadnego morza, tylko w jasnej, centralnej części malowidła „nieskończoną perspektywę różowego i niebieskawego światła, w którym przewiewne, bezcielesne, nieokreślone istoty unoszą się wokół jak wróżki ze smugą chmur”. Zieleń rośnie, układając się w gęstą ramkę, otaczającą nieokreślony, fantastyczny krajobraz. W wersji wykonanej w Dornach głębia w centrum obrazu stała się raczej źródłem gęstej zieleni, natomiast w wersji namalowanej w Paryżu w tym samym roku sam Strindberg określił obraz jako „sitowie z nenufarami”. Z wyjątkiem częściowo zarysowanych kwiatów artysta świadomie pozostawił motyw w formie niemal całkowicie niefiguratywnej, stwarzając widzowi pole do wszelkich możliwych interpretacji. Obraz powstawał na zasadzie swoistego przypadku, jako efekt interakcji pomiędzy świadomym wysiłkiem artysty, aby zrealizować temat, i odstępstwami od niego, które odkrywał podczas pracy.
Rekord cenowy.
W 1990 obraz został sprzedany w salonie aukcyjnym Bukowskis w Sztokholmie za prawie 22 miliony koron, stając się najdroższym szwedzkim obrazem. Natomiast najdroższym obrazem Strindberga stał się "Pejzaż alpejski" ("Alplandskapet") sprzedany w 2007 na aukcji Sotheby’s w Londynie za prawie 2 miliony funtów.

</doc>
<doc id="3719310" url="https://pl.wikipedia.org/wiki?curid=3719310" title="Mistrzostwa Świata w Unihokeju Kobiet 2005">
Mistrzostwa Świata w Unihokeju Kobiet 2005

Mistrzostwa Świata w Unihokeju Kobiet 2005 – 5. edycja międzynarodowego turnieju kobiet o tytuł mistrza świata, organizowany przez Międzynarodową Federację Unihokeja (IFF), trwał od 25 maja do 5 czerwca 2005 roku w Singapurze. Brązowy medal przypadł reprezentacji Szwecji, która pokonała Norwegię. Złoty medal zdobyła reprezentacja Szwajcarii, srebrny Finlandia.
Faza grupowa.
Grupa A.
Tabela
     = awans do półfinału
Wyniki
Grupa B.
Tabela
     = awans do półfinału
Wyniki

</doc>
<doc id="3719312" url="https://pl.wikipedia.org/wiki?curid=3719312" title="Sorea">
Sorea

Sorea – (hbr: צרעה), co znaczy Szerszeń, miejscowość występująca w Piśmie Świętym Starego Testamentu, jako graniczna plemienia Judy (Joz 15:33) i Dana (Joz 19:41), zaliczana na podstawie Sdz 13:25 i 18:2 do dziedzictwa tego ostatniego. W Biblii występuje wraz z sąsiednim Esztaol. Powiązana z narodzeniem, działalnością i miejscem pochówku Samsona. To stamtąd Danici wyruszyli na poszukiwania innego miejsca niż to, które przydzielił im Pan (Sdz r. 18). Pozostawiona wówczas przez Danitów, przypada Judejczykom.
Jej położenie to dolina Sorek.
W 1Krn 11:10 Sorea wymieniana jest jako jedno z miast-twierdz Rechabeama.
Po niewoli babilońskiej ponownie zasiedlona, co poświadcza Nech 11:29.
Co do źródeł pozabiblijnych, to jej istnienie poświadcza Euzebiusz, który znał miejscowość o tej nazwie w okręgu Bet Gubrin. Nazwa ta występuje też w Listach z Amarny, jako jedno z miejsc zaatakowanych przez Habiru.
Obecnie prawdopodobnie Tel Tzor’a (lub Tel Tsar’a) (31°46'30.8"N 34°59'07.8"E). Dostępne dla turystów, jednak brak, jak dotąd, badań archeologicznych tego stanowiska.
W najbliższej okolicy znajduje się podwójny grób, utożsamiany przez tradycję z Samsonem i jego ojcem Manoachem (patrz Sdz 16:31) (31°46'26.7"N 34°59'07.0"E) oraz płaski kamień zwany ołtarzem Manoacha. Jak dotąd jednak nie potwierdzono autentyczności tych obiektów.
Nazwa miejscowości pobrzmiewa w położonym niedaleko kibucu Cor'a (31°45'46.4"N 34°58'06.1"E).

</doc>
<doc id="3719313" url="https://pl.wikipedia.org/wiki?curid=3719313" title="The Final Countdown (utwór)">
The Final Countdown (utwór)



</doc>
<doc id="3719314" url="https://pl.wikipedia.org/wiki?curid=3719314" title="Dołczanka torbiasta">
Dołczanka torbiasta

Dołczanka torbiasta ("Solorina saccata" (L.) Ach.) – gatunek grzybów z rodziny pawężnicowatych ("Peltigeraceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Solorina, Peltigeraceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten opisany został w 1755 r. przez Linneusza jako "Lichen saccatus". Obecną, uznaną przez Index Fungorum nazwę nadał mu w 1808 r. Erik Acharius. 
Synonimy nazwy naukowej:
Nazwa polska według "Krytycznej listy porostów i grzybów naporostowych Polski". 
Morfologia.
Średnica zazwyczaj do 6 cm, wyjątkowo do 10 cm. Plecha listkowata, o kształcie rozetkowatym lub nieregularnym, głęboko wcinana, lub składająca się z luźnych odcinków. Górna powierzchnia jest gładka, w stanie suchym szarozielona lub brunatnozielona, w stanie wilgotnym intensywnie zielona. Dolna powierzchnia pilśniowata, biaława, białoróżowawa lub brunatna, bez żyłek, z długimi chwytnikami. Odcinki plechy mają długość 1-3 cm i zaokrąglone końce, są wcinane i płaskie lub pofałdowane, czasami białawo oprószone.
Plecha zawiera dwa gatunki fotobiontów: w górnej warstwie są to glony "Coccomyxa", w cefalodiach glony "Nostoc". Na górnej powierzchni często występują owocniki. Mają brunatną barwę, średnicę 2-4(5) mm i nie posiadają brzeżka. W jednym worku powstają po 4 dwukomórkowe, brązowe zarodniki. Mają rozmiar 30-60 × 18-28 μm.
Reakcje barwne: wszystkie negatywne.
Występowanie i siedlisko.
Na kuli ziemskiej jest szeroko rozprzestrzeniona. Występuje w Ameryce Północnej, Środkowej i Południowej, Europie, Azji, Afryce, oraz na wielu wyspach. W Europie na północy sięga po północne wybrzeża Grenlandii i archipelag Svalbard. Występuje głównie w wysokich górach i w tundrze. W Polsce w rozproszeniu występuje głównie w górach, na wyżynach i na niżu jest bardzo rzadka. Znajduje się na "Czerwonej liście roślin i grzybów Polski". W piśmiennictwie polskim po II wojnie światowej podano stanowiska tego gatunku w Tatrach, Sudetach, Pieninach i na Wyżynie Lubelskiej. Ma status VU – gatunek w sytuacji wysokiego ryzyka wymarcia w stanie dzikim w regionie. W Polsce podlega ścisłej ochronie.
Rozwija się głównie na podłożu wapiennym; w szczelinach skał, na drobnym gruzie, na skarpach, mchach i na ziemi.

</doc>
<doc id="3719315" url="https://pl.wikipedia.org/wiki?curid=3719315" title="Solorina saccata">
Solorina saccata



</doc>
<doc id="3719319" url="https://pl.wikipedia.org/wiki?curid=3719319" title="Jan Wszelaki">
Jan Wszelaki

Jan Wszelaki (ur. 11 listopada 1894 w Warszawie, zm. 1 lipca 1965 w Waszyngtonie) – polski ekonomista, dyplomata, politolog, działacz polonijny.
Życiorys.
Studiował na uniwersytetach w Moskwie i w Paryżu. W okresie dwudziestolecia międzywojennego pracował w Ministerstwie Spraw Zagranicznych, zajmując wysokie stanowiska w centrali oraz na placówkach dyplomatycznych. Od 1 grudnia 1918 do 26 lipca 1921 był młodszym referentem/referentem, od 26 lipca 1921 do 26 sierpnia 1922 tytularnym sekretarzem poselstwa w Moskwie, od 26 sierpnia 1922 do 1 stycznia 1927 radcą ministerialnym Departamentu Polityczno-Ekonomicznego, od 1 stycznia 1927 do 31 grudnia 1933 sekretarzem poselstwa, później sekretarzem ambasady RP i radcą poselstwa w Londynie, od 1 stycznia 1934 radca ministerialny, zastępca naczelnika Wydziału Wschodniego, od 1 maja 1935 do 1939 Radcą Ekonomicznym Wydziału Prasowego MSZ.
W czasie II wojny światowej najpierw w Angers, potem w Londynie sprawował funkcję szefa referatu angloamerykańskiego MSZ, od lata 1942 zastępca sekretarza generalnego MSZ. Od grudnia 1944 do lipca 1945 był radcą ambasady RP w Waszyngtonie.
Po wojnie pozostał na emigracji i był przedstawicielem dyplomatycznym rządu polskiego na uchodźstwie, czynnie zaangażowanym w działalność niepodległościową. Doktoryzował się na Uniwersytecie Georgetown w Waszyngtonie, a w latach późniejszych otrzymał stanowisko profesora w American University w Waszyngtonie. W latach 1962–1965 był dyrektorem wykonawczym Polskiego Instytutu Naukowego w Ameryce.
W 1931 roku poślubił Marię de Rosen (18 lipca 1894– 7 lipca 1987), córkę malarza Jana Rosena i Wandy z d. Handke, siostrę artysty Jana Henryka de Rosena i Zofii Rosen. Umarła w USA.

</doc>
<doc id="3719320" url="https://pl.wikipedia.org/wiki?curid=3719320" title="UNITA">
UNITA



</doc>
<doc id="3719321" url="https://pl.wikipedia.org/wiki?curid=3719321" title="Indywidualne Mistrzostwa Danii na Żużlu 1986">
Indywidualne Mistrzostwa Danii na Żużlu 1986

Indywidualne Mistrzostwa Danii na Żużlu 1986 – cykl turniejów żużlowych, mających na celu wyłonienie najlepszych żużlowców w Danii w sezonie 1986. Tytuł zdobył Erik Gundersen.

</doc>
<doc id="3719323" url="https://pl.wikipedia.org/wiki?curid=3719323" title="UE Sant Andreu">
UE Sant Andreu

Unió Esportiva Sant Andreu – hiszpański klub piłkarski mający siedzibę w Sant Andreu dzielnicy Barcelony w północno-wschodniej Hiszpanii, we wspólnocie autonomicznej Katalonia. Został utworzony w 1909 roku, jako Club de Futbol Andreuenc. Obecnie występuje w Tercera División. 
Stadion.
Klub rozgrywa swoje mecze domowe na stadionie Camp Municipal Narcís Sala w Sant Andreu dzielnicy Barcelony, który może pomieścić 6.563 widzów.

</doc>
<doc id="3719329" url="https://pl.wikipedia.org/wiki?curid=3719329" title="Ratusz w Lewoczy">
Ratusz w Lewoczy

Ratusz w Lewoczy – znajduje się w centralnej części wydłużonego lewockiego rynku, pomiędzy kościołem św. Jakuba (od północnego wschodu) a kościołem ewangelickim (od południowego zachodu). Usytuowany jest swą dłuższą osią równolegle do dłuższej osi rynku.
Pierwotnie gotycki, murowany, wybudowany w końcu XV w. Po wielkim pożarze z 1550 r., w którym spłonęło również całe archiwum miejskie, odbudowany w stylu renesansowym w latach 1551-1559. W 1615 r. rozbudowany, z dobudowaniem późnorenesansowych arkad na parterze i piętrze. Na południowej fasadzie, w prawym narożniku, pozostałości pierwotnej polichromii. Na fasadzie między oknami powstałe później przedstawienia ludowych cnót: powściągliwości, przezorności, dzielności, cierpliwości i sprawiedliwości. Po stronie północno-wschodniej ratusz jest obecnie połączony z renesansową wieżą, która była wzniesiona w latach 1656-1661 i służyła jako dzwonnica miejska. Obecne wejście do muzeum i mansardowy dach powstały w wyniku romantycznej przebudowy ratusza w latach 1893-1895. Godna uwagi jest sklepiona sień oraz sala posiedzeń rady miejskiej, nakryta belkowanym stropem. Na drzwiach obraz Lewockiej Białej Pani (Júlia Korponayová - Julianna Géczy), który pierwotnie znajdował się w jednej z nisz murów obronnych.
W pomieszczeniach na piętrze ratusza ma obecnie siedzibę Muzeum Spiskie, prezentujące dzieje miasta na tle historii Spisza, wyroby miejscowego rzemiosła i sztuki oraz przyrodę Spisza. Sala posiedzeń rady miejskiej służy celom reprezentacyjnym.

</doc>
<doc id="3719330" url="https://pl.wikipedia.org/wiki?curid=3719330" title="Port lotniczy Béziers">
Port lotniczy Béziers

Béziers Cap d'Agde Airport – międzynarodowy port lotniczy położony 11 km na południowy wschód od miasta Béziers, w rejonie Hérault. Obsługiwany jest głównie sezonowo przez loty rozkładowe i czartery. W 2014 port obsłużył ponad 244 tysięcy pasażerów. Lotnisko posiada ILS.
Historia.
W latach 2007-2008 lotnisko obsługiwało głównie krajowe połączenia do Paris-Orly oraz czarterowe do Bastii. W 2008 lotnisko stało się bazą spółki Ryanair, które uruchomiło pierwsze regularne sezonowe połączenie zagraniczne do Bristolu a także z portów lotniczych: Londyn Luton i Londyn-Stansted.

</doc>
<doc id="3719335" url="https://pl.wikipedia.org/wiki?curid=3719335" title="Leon Cienkowski">
Leon Cienkowski

Leon Cienkowski (ur. 1 października lub 12 października 1822 w Warszawie, zm. 7 października lub 8 października 1887 w Lipsku) – polski mikrobiolog, botanik, bakteriolog oraz podróżnik. 
Życiorys.
Po ukończeniu w Warszawie gimnazjum otrzymał od komisji przy warszawskim okręgu naukowym stypendium pozwalające na podjęcie studiów na Uniwersytecie w Petersburgu. Studiował na wydziale matematyczno-fizycznym. W 1844 roku otrzymał tytuł kandydata nauk przyrodniczych. W 1846 roku po obronie pracy poświęconej historii rozwoju roślin szyszkowatych otrzymał tytuł magistra botaniki.
W 1847 roku na zaproszenie Rosyjskiego Towarzystwa Geograficznego wziął udział w wyprawie do Afryki (towarzyszył pułkownikowi Kowalskiemu), podczas której zbiera okazy dla Cesarskiej Akademii Nauk. Po powrocie w latach 1851-55 pracował jako nauczyciel zoologii, botaniki i mineralogii w Liceum Demidowskim w Jarosławiu. W 1855 został powołany na katedrę botaniki uniwersytetu w Petersburgu, gdzie rok później otrzymał stopień doktora nauk przyrodniczych. W 1859 roku wyjechał za granicę na roczny urlop, ale już nie wrócił na uniwersytet. Mieszkał w Nicei, Berlinie i Dreźnie. Potem pracował na Uniwersytecie Noworosyjskim w Odessie oraz na Uniwersytecie Charkowskim. Był pionierem algologii oraz mikrobiologii w Imperium Rosyjskim. 
W latach 1847- 1848 odbył ekspedycję naukową do Egiptu oraz do Sudanu. Brał wówczas udział w badaniach przyrodniczych prowadzonych przez Cesarskie Towarzystwo Geologiczne w Petersburgu.

</doc>
<doc id="3719336" url="https://pl.wikipedia.org/wiki?curid=3719336" title="Peter Clodt von Jürgensburg">
Peter Clodt von Jürgensburg

Peter Clodt von Jürgensburg, - "Piotr Karłowicz Kłodt" (ur. 24 maja / 5 czerwca 1805 w Petersburgu, zm. 8/20 listopada 1867 we wsi Rantamäki w guberni wyborskiej) – rosyjski rzeźbiarz, zajmujący się głównie pomnikową rzeźbą postaci koni. 
Ojcem rzeźbiarza był pochodzący z rodu Niemców kurlandzkich baron, generał Karl Clodt von Jürgensburg. Peter spędził młodość w Omsku na Syberii, uczęszczał do Omskiego Korpusu Kadetów. Czas wolny od nauki poświęcał samodzielnej nauce rysunku i rzeźby. W roku 1822 przeniósł się do St. Petersburga i rozpoczął naukę w Michajłowskiej Akademii Artyleryjskiej. 
Po ukończeniu akademii w stopniu podporucznika, służył w brygadzie artylerii do roku 1828. Po zakończeniu służby wojskowej przez dwa lata zajmował się rzeźbą jako samouk, od roku 1830 został wolnym słuchaczem Akademii Sztuk Pięknych w Petersburgu u rektora Akademii I. P. Martosa oraz u S. I. Galberga i B. I. Orłowskiego. 
Po ukończeniu studiów zajął się niemal wyłącznie rzeźbą pomnikową postaci koni, jeźdźców i ujeżdżaczy. 
Pierwszym samodzielnym dziełem był jego udział w stworzeniu ukończonego w roku 1834 Narewskiego Łuku Triumfalnego, dla którego Clodt stworzył szóstkę koni, a Stepan Pimienow postać Sławy. Dzięki temu autor uzyskał protekcję cara Mikołaja I. 
W roku 1838 rzeźbiarz zaproponował ustawienie dwóch par rzeźb koni na filarach mostu Aniczkowa nad kanałem Fontanki i wykonał woskowy model do odlewu pierwszej z nich. Rzeźby przedstawiały wspinające się konie, prowadzone przez nagich ujeżdżaczy. Wobec nagłego zgonu kierownika petersburskiej odlewni, Clodt musiał sam zająć się wykonaniem odlewu, korzystając z doświadczenia przy odlewaniu armat. W roku 1841 pierwsza para rzeźb została ustawiona na moście.
Car ofiarował kopie tych rzeźb Fryderykowi Wilhelmowi IV Pruskiemu, który ustawił je przed pałacem królewskim w Berlinie. 
Na polecenie cara rzeźby zdjęto w roku 1846 z mostu i przekazano królowi Obojga Sycylii Ferdynandowi II Burbonowi, który ustawił je w Neapolu. Rzeźby z mostu zastąpiono gipsowymi kopiami. Dalsze odlewy stanęły w różnych rezydencjach arystokratycznych w Rosji.
W roku 1838 rzeźbiarz otrzymał godność członka Akademii. 
W latach 1845 – 1850 Clodt wykonał dla Domu Marmurowego płaskorzeźbę o długości 70 metrów oraz tympanony bocznych frontonów. 
W roku 1848 Clodt wygrał konkurs na projekt pomnika dla uczczenia zmarłego w roku 1844 pisarza Iwana Kryłowa. Realizacja Pomnika Iwana Kryłowa w Sankt Petersburgu w głównej alei Ogrodu Letniego trwała do roku 1855. Rzeźby na cokole pomnika przedstawiające postacie z bajek Kryłowa wykonano według projektów Aleksandra Agina. 
Na placu Isakijewskim stanął w roku 1859 pomnik Mikołaja I. Na kamiennym cokole zaprojektowanym przez Auguste de Montferrand stanął pomnik cara na wspinającym się koniu. Był to pierwszy w Europie pomnik konny oparty tylko na dwóch punktach – tylnych nogach konia.
Ostatnie lata życia rzeźbiarz spędził w swojej willi we wsi Rantamäki w guberni wyborskiej.

</doc>
<doc id="3719337" url="https://pl.wikipedia.org/wiki?curid=3719337" title="Timofiej Chorobrych">
Timofiej Chorobrych

Timofiej Chorobrych, "Тимофей Хоробрых" (ur. w 1913) – radziecki urzędnik konsularny.
W 1940 wstąpił do radzieckiej służby zagranicznej, pełniąc następujące funkcje - pracownika konsularnego ZSRR w Królewcu (1940-1941) i Iranie (1941-1945), konsula/konsula generalnego w Gdańsku (1945-1949).

</doc>
<doc id="3719338" url="https://pl.wikipedia.org/wiki?curid=3719338" title="Coldwater (Michigan)">
Coldwater (Michigan)

Coldwater – miasto w Stanach Zjednoczonych, w stanie Michigan, na Półwyspie Dolnym, w regionie Południowy Michigan ("Southern Michigan"), administracyjna siedziba władz hrabstwa Branch. W 2010 r. miejscowość zamieszkiwało 10 954 osób, a w przeciągu dziesięciu lat liczba ludności zwiększyła się o 4,2%.
Miejscowość leży przy Autostradzie międzystanowej nr 69, w odległości około 20 km od granicy ze stanem Indiana i krzyżówki z autostradą międzystanową nr 90. Miasto leży w połowie najkrótszej drogi między jeziorami Michigan i Erie.
W Coldwater znajduje się zabytkowy budynek "Tibbits Opera House" z 1882 roku, w którego części w dalszym ciągu mieści się teatr.

</doc>
<doc id="3719343" url="https://pl.wikipedia.org/wiki?curid=3719343" title="Pea (Miszna)">
Pea (Miszna)

Pea (hebr. פאה; pol. "skraj") – nazwa drugiego traktatu porządku Zeraim. Porusza zagadnienia dotyczące pozostawiania biednym zboża na skraju pola lub owoców na drzewie na skraju sadu.
Pochodzenie biblijne.
Przepisy zawarte w tym traktacie mają źródło w następujących prawach Tory:
Księga Kapłańska 19, 9-10:
Księga Kapłańska 23,22:
Księga Powtórzonego Prawa 24,19-22:
Struktura.
Treść traktatu obraca się wokół następujących pojęć określających świadczenia na rzecz biednych:
Streszczenie.
Traktat ten podzielony jest na osiem rozdziałów. Treść ich przedstawia się następująco:

</doc>
<doc id="3719344" url="https://pl.wikipedia.org/wiki?curid=3719344" title="Klubowe Mistrzostwa Świata w piłce siatkowej kobiet 2016">
Klubowe Mistrzostwa Świata w piłce siatkowej kobiet 2016

10. edycja Klubowych mistrzostw świata w piłce siatkowej kobiet rozpoczęła się 18 października 2016 w Manili na Filipinach. W rozgrywkach brało udział 8 drużyn. Tytuł Klubowego Mistrza Świata zdobyła drużyna Eczacıbaşı Stambuł. MVP została Tijana Bošković.
Faza grupowa.
Grupa A.
Tabela
Wyniki
Grupa B.
Wyniki

</doc>
<doc id="3719348" url="https://pl.wikipedia.org/wiki?curid=3719348" title="Czternastozgłoskowiec anapestyczny">
Czternastozgłoskowiec anapestyczny

Czternastozgłoskowiec anapestyczny (czterostopowiec anapestyczny hiperkatalektyczny w średniówce i klauzuli) – format wiersza sylabotonicznego, w którym akcenty padają na sylaby trzecią i szóstą obu członów składowych. Ponieważ w wierszu polskim przeważa klauzula żeńska, anapesty regularnie przyjmują hiperkataleksę
Czternastozgłoskowiec anapestyczny występuje przede wszystkim w strofie mickiewiczowskiej, czyli czterowierszu 14(7a+7a)/10b/14(7c+7c)/10b.(. Mickiewicz użył tej zwrotki w balladach Czaty i trzech budrysów.
Nie wszyscy badacze wiersza polskiego (w tym Kazimierz Budzyk i Julian Krzyżanowski) uznają realne istnienie anapestu w naszej poezji. Adam Ważyk, poeta i wersolog, pisał wprost: "Strofa Mickiewiczowska" składa się z peonów wymienionych na trocheje i z amfibrachów.
Przykładem konsekwentnie użytego czternastozgłoskowca anapestycznego jest wiersz Kazimierza Tetmajera Melodia mgieł nocnych:
Natomiast Bolesław Leśmian anapestycznego czternastozgłoskowca użył w balladzie Dąb.

</doc>
<doc id="3719351" url="https://pl.wikipedia.org/wiki?curid=3719351" title="Cefdynir">
Cefdynir

Cefdynir () – wielofunkcyjny organiczny związek chemiczny, bakteriobójczy antybiotyk beta-laktamowy z grupy cefalosporyn III generacji.
Mechanizm działania.
Cefdynir jest doustnym antybiotykiem bakteriobójczym, hamującym syntezę ściany komórkowej bakterii Gram-ujemnych oraz Gram-dodatnich poprzez unieczynnianie białek wiążących penicylinę. Cefdynir jest oporny na działanie większości β-laktamaz.
Zastosowanie.
W 2016 roku cefdynir nie był dopuszczony do obrotu w Polsce.
Działania niepożądane.
Cefdynir może powodować następujące działania niepożądane:

</doc>
<doc id="3719352" url="https://pl.wikipedia.org/wiki?curid=3719352" title="Cashtal yn Ard">
Cashtal yn Ard

Cashtal yn Ard (w języku manx „Zamek na Wzgórzu”) – neolityczny grobowiec znajdujący się w pobliżu Maughold w północno-zachodniej części Wyspy Man.
Datowany na schyłkowy neolit (ok. 2000 p.n.e.), zorientowany w kierunku zachodnim grobowiec składa się z przedsionka oraz pięciu komór grobowych. Pierwotnie całość nakryta była nasypem kamiennym ("cairn"), który został jednak w ciągu wieków rozebrany na budulec. Do czasów współczesnych zachowały się tylko głazy z obstawy komór.
Podczas wykonanych w 1885 roku pierwszych badań sondażowych stanowiska odkryto fragmenty kostne: czaszkę, kość szczęki oraz ząb. W latach 30. XX wieku prace wykopaliskowe w Cashtal yn Ard przeprowadził prof. H.J. Fleurs wraz z G.J. Nellym, odnajdując fragmenty neolitycznej ceramiki oraz liczne kamyki morskie.

</doc>
<doc id="3719354" url="https://pl.wikipedia.org/wiki?curid=3719354" title="Absingi">
Absingi



</doc>
<doc id="3719357" url="https://pl.wikipedia.org/wiki?curid=3719357" title="Ludowa Partia Demokratyczna (Turcja)">
Ludowa Partia Demokratyczna (Turcja)

Ludowa Partia Demokratyczna (tur. "Halkların Demokratik Partisi", HDP; kurd. "Partiya Demokratîk a Gelan") – prokurdyjska partia polityczna o charakterze socjalistyczno-demokratycznym działająca na terenie Turcji. Została założona jako część Ludowego Kongresu Demokratycznego, przez członków kurdyjskiej Partii Pokoju i Demokracji. HDP jako oddzielna partia funkcjonuje od 2012.
Ideologia.
Ideologia ugrupowania skupia się na obronie praw mniejszości etnicznych na terenie Turcji, a w szczególności mniejszości Kurdyjskiej. Z partią związane są jednak grupy reprezentujące środowiska Ormian, Alewitów, Asyryjczyków, Czerkiesów czy innych mniejszości. Poza tym, HDP jest zwolennikiem egalitaryzmu, zielonej polityki, demokracji bezpośredniej oraz przeciwnikiem kapitalizmu, w swoich działaniach wspiera środowiska LGBT. Często podkreślane jest poparcie dla równości płci, co wyraża się m.in. poprzez wybór dwójki liderów, kobiety i mężczyzny. W wyborach parlamentarnych 7 czerwca 2015, pośród 550 kandydatów znajdowało się aż 268 kobiet. 
HDP została opisana przez jej założycieli jako partia, której celem jest wyeliminowanie wyzysku siły roboczej i fundamentalne przywrócenie demokracji, w której jednostki mogą żyć razem jako równi obywatele. Dalej była opisywana jako partia dążąca do fundamentalnej zmiany istniejącego systemu kapitalistycznego poprzez zjednoczenie szerokiego zakresu lewicowych ruchów opozycyjnych. Jedna z założycielek, Fatma Gök, twierdziła, że każdy ruch polityczny o podobnych celach do HDK, który nie połączył się z partią, jest do tego bardziej niż mile widziany. Jednak Yavuz Önen twierdził, że HDP wejdzie do wyborów jako partia indywidualna, a nie jako część szerszego sojuszu wyborczego, dodając, że sama partia składa się przede wszystkim z szerokiej koalicji sił politycznych. 
Najdłużej współkierujący HDP, Selahattin Demirtaş starał się poszerzać elektorat partii poza społeczność kurdyjską. W swoich wypowiedziach odcinał się od sposobu prowadzenia polityki przez Partię Pracujących Kurdystanu, która w Turcji i na świecie uchodzi za organizację terrorystyczną. 
Partia od dawna opowiada się za utworzeniem lokalnych „parlamentów ludowych” w celu zwiększenia demokratycznej reprezentacji i decentralizacji władzy. Stara się zjednoczyć obywateli w całej Turcji poprzez opozycję wobec rządzącej konserwatywnej Partii Sprawiedliwości i Rozwoju (AKP), którą HDP oskarżyła o autorytarność, wyzysk i dyskryminację mniejszości religijnych. Polityka zagraniczna HDP zakłada także otwarcie granicy z Armenią, która jest zamknięta od 1993, ze względu na tureckie wsparcie Azerbejdżanu podczas pierwszej wojny o Górski Karabach. HDP jest jedyną dużą partią polityczną w Turcji, która nie popiera zaprzeczania ludobójstwu Ormian i wzywa Turcję do powołania komisji oraz wzięcia odpowiedzialności za jej rolę w I wojnie światowej. 
Po jednej z konferencji w czasie kampanii wyborczej Selahattina Demirtaşa wybuchły kontrowersje, ponieważ w czasie jej trwania nie wystawiono żadnych tureckich flag. W odpowiedzi Demirtaş utrzymywał, że HDP szanuje flagę, stwierdzając, że reprezentuje ona wszystkich obywateli Turcji. Partia w swoich działaniach zwraca się do szerokiego spektrum wyborców, mając kandydatów o różnej płci i pochodzeniu społecznym, narodowym i religijnym. Duży udział kobiet, a także kandydatów alewickich, ormiańskich, jezydzkich i asyryjskich zmieszanych z kandydatami tureckiej lewicy odegrał kluczową rolę w powodzeniu wyborów parlamentarnych w czerwcu 2015. 
Przynależność międzynarodowa.
HDP jest stowarzyszona z Partią Europejskich Socjalistów, jest członkiem Sojuszu Progresywnego oraz posiada status partii konsultatywnej w Międzynarodówce Socjalistycznej.
Udział w wyborach.
Partia pierwszy raz wystartowała podczas wyborów samorządowych w 2014. Razem z Partią Pokoju i Demokracji zdobyła 6,29% głosów. W tym samym roku partia wystawiła swojego kandydata na prezydenta, którym był Selahattin Demirtaş. Demirtaş zdobył 9,77% głosów zajmując trzecią pozycję. 7 czerwca 2015 partia wystartowała pierwszy raz w wyborach parlamentarnych i otrzymała 13,12% głosów, co zapewniło 80 miejsc w Wielkim Zgromadzeniu Narodowym Turcji. Był to pierwszy przypadek w historii Turcji, kiedy partia tworzona przez Kurdów weszła do parlamentu. Kilka miesięcy później, w przedterminowych wyborach, które odbyły się 1 listopada 2015, partia zdobyła 10,76% i uzyskała 59 miejsc w parlamencie.
W wyborach parlamentarnych 24 czerwca 2018 partia zdobyła 5 865 664 (11,70% ogółu), co zapewniło jej 67 miejsc w parlamencie. W tym samym dniu odbyły się również wybory prezydenckie, w których kandydatem partii był ponownie Selahattin Demirtaş, przebywający wówczas w więzieniu pod zarzutem wspierania terroryzmu. Zajął trzecie miejsce, otrzymując wówczas 4 205 219 (8,40% ogółu).
Liderzy.
Partia posiada zawsze dwójkę liderów, jedną kobietę oraz jednego mężczyznę. 
Oskarżenia i prześladowania.
17 grudnia 2016 koło godziny 21:30 ( cztery zamaskowane osoby zaatakowały biuro HDP w dzielnicy Beylikdüzü w Stambule, które znajduje się w centrum handlowym. Napastnikom udało się pokonać ochronę i rozpalili pożar, który spowodował eksplozję dwóch rur gazowych wewnątrz budynku. Jeden policjant i ochroniarz odnieśli drobne obrażenia. Tej samej nocy, padły strzały przez niezidentyfikowanych sprawców w siedzibie HDP w Darıca. Zgłoszono również ataki na inne biura HDP w całym kraju, w tym w İzmirze, Çanakkale, Hatay, Ankarze i Erzincan. 
W dniu 1 marca 2018 Dilek Öcalan, siostrzenica Abdullaha Öcalana, jednego z członków założycieli Partii Pracujących Kurdystanu (PKK), została skazana na dwa lata i sześć miesięcy więzienia za „propagandę terroru”. Dwa miesiące później cofnięto członkostwo dwóch posłów, Osmana Baydemira i Selmy Irmak, po tym, jak zostali uznani za winnych i skazani na podstawie zarzutów karnych związanych z PKK. W tym samym miesiącu były zastępca Aysel Tuğluk został skazany na dziesięć lat więzienia za przynależność do organizacji terrorystycznej (PKK). 
W sierpniu 2018 była członkini HDP, Leyla Birlik, uciekła do Grecji, gdzie podobno ubiegała się o azyl. Według tureckich źródeł została aresztowana w listopadzie 2016 za propagandę terrorystyczną i zwolniona w oczekiwaniu na proces, ale mimo zakazu podróżowania opuściła kraj. 
11 sierpnia 2018 jeden z parlamentarzystów partii, Mahmud Togrul, został skazany na dwa i pół roku więzienia za propagandę terroru. Dwa miesiące później były ustawodawca Sırrı Süreyya Önder został skazany na 3 lata i 6 miesięcy więzienia za szerzenie propagandy terroru.
We wrześniu 2020 rząd turecki nakazał zatrzymanie dotychczasowego burmistrza Kars Ayhan Bilgen wraz z innymi wybitnymi członkami HDP, takimi jak byli parlamentarzyści Ayla Akat Ata czy Sırri Süreyya Önder za ich poparcie dla protestów Kobanê w 2014, które stanowił wyraź wsparcia dla ludności kurdyjskiej obleganej w Kobanê przez Islamskie Państwo Iraku i Lewantu (ISIL). Do października 2020 portal Duvar poinformował, że tylko sześciu z sześćdziesięciu pięciu wybranych burmistrzów HDP nadal pełniło funkcję. Pozostałych zastąpiono powiernikami tureckiego Ministerstwa Spraw Wewnętrznych.  W czerwcu 2020 Leyla Güven i Musa Farisogullari zostali pozbawieni immunitetu parlamentarnego i aresztowani. Od lutego 2021 wobec kilku parlamentarzystów toczy się śledztwo w związku z zaangażowaniem partii w protesty podczas oblężenia Kobanê w październiku 2014. Ömer Faruk Gergerlioğlu został pozbawiony członkostwa w parlamencie 17 marca 2021 i skazany za szerzenie „propagandy terroru” w tweecie z 2016, w którym wyraził wsparcie wobec ewentualnych rozmów pokojowych z PKK. W tym samym dniu prokurator Naczelnego Sądu Apelacyjnego Bekir Şahin wniósł pozew do Sądu Konstytucyjnego Republiki Turcji o zamknięcie HDP ze względu na rzekome powiązania organizacyjne z PKK. Wezwał również do pięcioletniego zakazu prowadzenia polityki dla 687 polityków HDP. Wśród osób, które mają zostać wykluczone z polityki, są wszyscy byli przywódcy partii, w tym Selahattin Demirtaş i Figen Yüksekdağ, a także dziesiątki byłych i obecnych posłów do parlamentu.

</doc>
<doc id="3719361" url="https://pl.wikipedia.org/wiki?curid=3719361" title="Walerij Dudin">
Walerij Dudin

Walerij Arkadiewicz Dudin (ros. Валерий Аркадьевич Дудин; ur. 20 sierpnia 1963 w Kirowie) – rosyjski saneczkarz reprezentujący także ZSRR, brązowy medalista olimpijski.
Kariera.
Największy sukces w karierze Dudin osiągnął w 1984 roku, kiedy zdobył brązowy medal w jedynkach podczas igrzysk olimpijskich w Sarajewie. W zawodach tych wyprzedzili go jedynie Włoch Paul Hildgartner oraz kolejny reprezentant ZSRR, Siergiej Danilin. Był to jednak jego jedyny medal wywalczony na międzynarodowej imprezie tej rangi. Startował też na rozgrywanych cztery lata później igrzyskach w Calgary, gdzie zajął siedemnaste miejsce. Był też między innymi czwarty w zawodach drużynowych na mistrzostwach Europy w Innsbrucku w 1990 roku.
Po zakończeniu kariery sportowej pracował jako trener w Bracku.

</doc>
<doc id="3719362" url="https://pl.wikipedia.org/wiki?curid=3719362" title="Zduńska Wola Południe">
Zduńska Wola Południe



</doc>
<doc id="3719364" url="https://pl.wikipedia.org/wiki?curid=3719364" title="Powiat urzędowski">
Powiat urzędowski

Powiat urzędowski – jeden z trzech powiatów województwa lubelskiego. Powiat urzędowski leżał w zachodniej części ziemi lubelskiej wzdłuż Wisły, na południu rozciągał się aż do Sanu, stykając się na południowym wschodzie z powiatem lubelskim, zaś północno-wschodnią częścią z ziemią chełmską. Stolicą powiatu był Urzędów.

</doc>
<doc id="3719366" url="https://pl.wikipedia.org/wiki?curid=3719366" title="Real Avilés">
Real Avilés

Real Avilés Club de Fútbol – hiszpański klub piłkarski, grający w Tercera División, mający siedzibę w Avilés.

</doc>
<doc id="3719374" url="https://pl.wikipedia.org/wiki?curid=3719374" title="Stateczność konstrukcji">
Stateczność konstrukcji

Stateczność konstrukcji i jej elementów – taka ich właściwość, która polega na zachowywaniu przez nie trwałej równowagi statycznej pod działaniem obciążenia zewnętrznego. Elementy konstrukcji (pręty, tarcze, powłoki) tracą stateczność wtedy, kiedy ich obciążenia przekroczą tzw. wartości krytyczne. Utrata stateczności elementu konstrukcji jest zazwyczaj równoznaczna z utratą stateczności całej konstrukcji. Zjawiskiem z tej dziedziny badanym najwcześniej przez Leonharda Eulera (jeszcze w wieku XVIII), było tzw. wyboczenie prętów ściskanych w kratownicach statycznie wyznaczalnych, mostów stalowych. Na skutek braku wiedzy z tej dziedziny, wystąpiło wiele katastrof mostów stalowych.
Konstrukcja zachowująca stateczność pod działaniem obciążenia zewnętrznego ma tę istotną właściwość, że wychylona z położenia trwałej równowagi statycznej wraca samorzutnie do tego samego położenia. Temu powrotowi zazwyczaj towarzyszą jej swobodne drgania tłumione o podstawowej (najniższej) częstości drgań własnych. Częstość ta maleje wraz ze wzrostem obciążenia i przybiera wartość zerową, gdy to obciążenie osiąga wartość krytyczną. Dotychczasowy, przedkrytyczny stan trwałej równowagi statycznej staje się chwiejny co powoduje, że pojawia się bardzo bliski, sąsiedni, pokrytyczny stan niestatecznej równowagi układu. Ten stan sąsiedni charakteryzuje się tym, że pojawiają się, szybko narastające, dodatkowe przemieszczenia jakościowo różne od dotychczasowych i prowadzące do powstania stref zniszczenia materiału konstrukcyjnego. Pojawienie się tej jakościowo nowej formy równowagi nazywane jest jej bifurkacją. Istnieją wtedy dwie formy równowagi, przy czym stara, przedkrytyczna, staje się niestateczna.
Analiza stateczności stanu równowagi.
Analiza stateczności stanu równowagi układu wymaga badania warunków stacjonarności jego energii potencjalnej formula_1 W analizie tej korzysta się z zasady minimum energii potencjalnej. Jeżeli stan układu (jego konfiguracja) jest opisany za pomocą skończonej liczby formula_2 stopni swobody, to energia układu jest funkcją formula_2 zmiennych niezależnych formula_4 i warunki konieczne istnienia tego minimum przybierają postać
Jeżeli stan układu opisany jest za pomocą pewnego zbioru funkcji formula_6 to badanie jego stateczności wymaga analizy stacjonarności odpowiedniego funkcjonału.
Proste przykłady bifurkacji.
Uproszczone modele pręta ściskanego.
Przykład 1.
W celu zilustrowania zjawiska bifurkacji rozważymy układ mechaniczny (rys. 1a) składający się z pionowego, nieskończenie sztywnego i idealnie prostego pręta AB formula_7 o długości formula_8 Pręt na dolnym końcu podparty jest przegubowo nieprzesuwnie i zamocowany sprężyście za pomocą sprężyny o sztywności formula_9 Górny koniec pręta obciąża siła formula_10 skierowana pionowo w dół i działająca idealnie wzdłuż osi pręta.
Energia potencjalna układu, wychylonego o kąt formula_11 od pionu (rys. 1b), wyraża się wzorem
a warunek jej stacjonarności przybiera postać
albo
Układ znajduje się w stanie równowagi (trwałej albo chwiejnej) tylko wtedy, gdy formula_15 jest pierwiastkiem formula_16 równania (a2). Równanie to może mieć dwa pierwiastki:
to zaś jest możliwe, gdy formula_22 (rys. 2d).
Ze wzoru (a2) wynika, że ten drugi pierwiastek istnieje tylko wtedy, gdy formula_23 gdzie formula_24 jest krytyczną wartością obciążenia formula_25 Przy takim obciążeniu pojawia się rozdwojenie (bifurkacja) stanów równowagi. Ze wzrostem obciążenia te dwa stany oddalają się od siebie (rys. 1c).
Z pełniejszej analizy wynika, że stan określony przez formula_26 jest stanem równowagi chwiejnej, zaś stan formula_27 – stanem równowagi trwałej. Na rys. 2e pokazano zależność energii potencjalnej formula_28 układu od kąta wychylenia formula_29 Stanowi równowagi trwałej odpowiada minimum tej energii.
Przykład 2.
Zjawisko utraty stateczności pręta ściskanego przeanalizujemy teraz na modelu składającym się z dwóch pionowych członów o jednakowej długości formula_30 (rys. 3a). Układ w stanie równowagi utrzymują dwie sprężyny o jednakowej sztywności formula_31 Do opisu jego konfiguracji wprowadzimy dwa kąty formula_32 i formula_33 (rys. 3b).
Ograniczając rozważania tylko do małych kątów, pionowe przemieszczenie formula_34 punktu przyłożenia siły formula_35 (rys. 3b) zapiszemy wzorem
formula_36
Energia potencjalna układu wychylonego od pionu (rys. 3b) wynosi
a warunki konieczne istnienia jej minimum przybierają postać
albo
(b1)formula_40
(b2)formula_41
Ten układ równań ma rozwiązania nietrywialne tylko wtedy, gdy
Wyznacznik ma wartość zerową, gdy formula_43 przybiera wartości
lub
Z punktu widzenia stateczności modelu interesująca jest tylko większa wartość formula_46 gdyż odpowiada ona mniejszej wartości krytycznej działającego obciążenia formula_47 Wartość ta wynosi
Rzeczą interesującą jest porównanie obliczonej wartości formula_49 z wynikiem otrzymanym w przykładzie 1. Porównanie to wymaga jednak przyjęcia, że oba modele mają tę samą długość całkowitą formula_50 Jeżeli w tym celu w powyższym wzorze podstawimy formula_51 zamiast formula_52 to otrzymamy
Mniejsza wartość obciążenia krytycznego dla modelu dwuczłonowego wynika stąd, że model ten jest mniej sztywny od jednoczłonowego.
W przypadku, gdy obciążenie formula_35 modelu osiągnie wartość krytyczną formula_49 przedkrytyczny stan (forma) równowagi, określony przez kąty formula_56 przestaje być stateczny i pojawia się, nieskończenie bliski, sąsiedni stan równowagi trwałej. Stan ten nazywany jest formą utraty stateczności i może być określony na podstawie równań (b1,b2) po podstawieniu w nich formula_57 Z drugiego równania otrzymujemy
i na tej podstawie możemy narysować formę utraty stateczności (rys. 3c).
Uproszczony model pręta zginanego.
Przykład 3.
Rozważymy uproszczony model belki wspornikowej płasko zginanej względem osi pionowej formula_59 (rys. 4a). Belka ma postać nieskończenie sztywnej formula_60 cienkiej „płytki” o kształcie prostokąta wydłużonego w kierunku osi formula_61 Płytka ta jest zamocowana sprężyście na końcu A za pomocą dwu sprężyn o sztywnościach formula_62 i formula_63 Sprężyna o sztywności formula_62 modeluje sztywność skręcania belki wokół osi formula_65 zaś sprężyna o sztywności formula_66 – sztywność zginania względem osi formula_67 Zamocowanie na końcu A przyjmiemy jako nieskończenie sztywne względem osi formula_68 Model jest obciążony pionową siłą formula_18 działającą na końcu swobodnym w punkcie B położonym na osi formula_61
Konfigurację (stan) układu, w małym otoczeniu punktu formula_71 opiszemy jednoznacznie za pomocą dwu kątów formula_15 i formula_73 (rys. 4b). Pierwszy z nich określa obrót modelu wokoło osi formula_74 (rys. 4d), drugi zaś – wokoło osi formula_59 (rys. 4c). Punkt B przyłożenia siły formula_35 doznaje przemieszczenia o poziomej składowej formula_77 (rys. 4c) i pionowej formula_78 (rys. 4d).
Energia potencjalna układu wyraża się wzorem
Warunki konieczne stacjonarności energii formula_28 mają postać układu równań
Ten układ równań ma dwa rozwiązania:
Z warunku tego wynika krytyczna wartość obciążenia
Uwagi ogólne.
Najprostszym i najczęściej występującym inżynierskim przypadkiem utraty stateczności jest eulerowskie wyboczenie pręta o osi idealnie prostoliniowej, poddanego czystemu ściskaniu osiowemu. Takie ściskanie może być wywołane dwójką sił skupionych, przyłożonych na przeciwległych jego końcach i działających idealnie wzdłuż jego osi. Utrata stateczności polega w tym przypadku na przejściu pręta w jego pokrytyczny stan giętny (zgięciowy) w płaszczyźnie prostopadłej do tej osi przekroju, względem której jego główny centralny moment bezwładności jest najmniejszy.
Równie często występuje utrata stateczności przez zwichrzenie, podczas zginania w płaszczyźnie pionowej, belek o przekrojach zbliżonych do postaci wąskich pionowych prostokątów. W przedkrytycznym stanie równowagi, pod wpływem działającego obciążenia, oś formula_74 ugiętej belki leży dokładnie w płaszczyźnie pionowej formula_92 i opisana jest równaniem formula_93 Bifurkacja polega w tym przypadku na pojawieniu się dwu wzajemnie sprzężonych przemieszczeń:
Belka podlegająca w stanie przedkrytycznym płaskiemu zginaniu względem osi formula_98 (tzn. w płaszczyźnie formula_92) zaczyna w stanie pokrytycznym dodatkowo wyginać się względem osi formula_59 (tzn. w płaszczyźnie formula_95) i zaczyna stawać się wichrowata, czemu towarzyszy obrót jej przekrojów wkoło osi formula_65 wywołany skręcaniem belki. Istota tego zwichrowania polega na tym, że płaszczyzna formula_92 przekształca się w pewną powierzchnię prostokreślną zawierającą odkształconą oś belki zwichrzonej.
Analiza stateczności polega na poszukiwaniu sąsiedniego stanu równowagi, tego który pojawia się w momencie utraty stateczności. To poszukiwanie sprowadza się do badania niezerowych rozwiązań odpowiednich równań różniczkowych.
Wyboczenie pręta ściskanego osiowo.
Skupimy teraz uwagę na idealnym (tzn. pozbawionym wszelkich imperfekcji) modelu pręta ściskanego, pokazanym na rys. 5a. Analizę wyboczenia przeprowadzimy w ramach teorii Eulera, zakładając dodatkowo, że formula_104. Dzięki temu założeniu wyeliminujemy z rozważań przemieszczenia pierwszego rodzaju występujące w stanie przedkrytycznym (skrócenie pręta), które nie mają żadnego wpływu na obliczenie wartości krytycznej działającego obciążenia.
Dzięki założeniu, że formula_105 konfigurację pręta opisywać będzie tylko jedna funkcja formula_106 nazywana jego linią ugięcia. Funkcja ta opisuje przemieszczenia drugiego rodzaju (pokrytyczne), które w stanie przedkrytycznym są równe zeru, tzn. formula_107 (rys. 5a), a w stanie krytycznym (gdy formula_108) przedstawiają postać utraty stateczności.
Energię układu odkształconego (rys. 5b) można zapisać w postaci funkcjonału
Przemieszczenie końca pręta formula_34 (rys. b) otrzymujemy przez całkowanie efektów pokazanych na rys. 5c. Efekty te o wielkości
występują w każdym elementarnym odcinku pręta o długości formula_113 i pochodzą od ich obrotów o kąt formula_114 związany z uginaniem się jego nieściśliwej osi w płaszczyźnie formula_115 (rys. 5b).
Równanie równowagi pręta otrzymamy jako warunek stacjonarności funkcjonału (a) energii potencjalnej formula_116 układu. Wariację tego funkcjonału zapiszemy zgodnie z zasadami rachunku wariacyjnego, w postaci
formula_117
Po scałkowaniu przez części otrzymujemy
gdzie:
Funkcjonał formula_116 jest stacjonarny, gdy spełnione jest jego równanie Eulera
przy dowolnych warunkach brzegowych.
Przykład 4.
Pokrytyczny stan równowagi ściskanego pręta pryzmatycznego formula_124 opisuje równanie
gdzie:
Równanie to ma dwa rozwiązania
opisujące jego nieskończenie bliski stan krytyczny.
Stałe formula_132 wyznacza się na podstawie warunków podparcia pręta. I tak na przykład dla pręta podpartego przegubowo na obu końcach formula_133 otrzymuje się formula_134 oraz
Rozwiązaniem tego równania jest
Najniższa, niezerowa wartość obciążenia krytycznego określona jest przez formula_137 skąd
Stan krytyczny (formę utraty stateczności) opisuje funkcja
Występująca w powyższych wzorach wielkość formula_140 jest mniejszym z dwóch głównych centralnych momentów bezwładności poprzecznego przekroju pręta. Określa ona płaszczyznę, w której następuje wyboczenie (forma utraty stateczności).
Na podkreślenie zasługuje fakt, że w opisanym przypadku bifurkacja stanu równowagi następuje od zerowego stanu przedkrytycznego formula_141 co w istotny sposób upraszcza obliczenia.
Zwichrzenie belki płasko zginanej.
Przykład 5.
W tym przypadku sytuacja jest trochę bardziej złożona. Celem jej uproszczenia rozważymy tylko przypadek szczególny obciążenia belki pryzmatycznej (formula_142 formula_143 formula_144 formula_145) dwójką momentów formula_146 działających na jej końcach, w płaszczyźnie pionowej formula_147 Linia ugięcia stanu przedkrytycznego opisana jest równaniem formula_148
Pokrytyczny stan przemieszczenia powstaje w wyniku bifurkacji stanu przedkrytycznego i pojawieniu się dwu nowych przemieszczeń (ugięcia formula_94 w płaszczyźnie formula_95 i obrotu formula_96 względem osi formula_74) opisanych przez równania
Różniczkując i eliminując formula_154 otrzymuje się równanie dla wyznaczenia kąta formula_155 obrotu przekroju
Rozwiązanie równania ma postać
Krytyczną wartość obciążenia formula_158 można obliczyć na podstawie konkretnych warunków podparcia. I tak na przykład dla belki widełkowo podpartej na obu końcach, jest formula_159 skąd wynika warunek dla obciążenia krytycznego
Najniższa wartość krytyczna obciążenia wynosi
Formę utraty stateczności opisują funkcje

</doc>
<doc id="3719375" url="https://pl.wikipedia.org/wiki?curid=3719375" title="Jurij Charczenko">
Jurij Charczenko

Jurij Aleksandrowicz Charczenko (ros. Юрий Александрович Харченко; ur. 11 października 1963 w Roszczynie) – rosyjski saneczkarz reprezentujący także ZSRR, brązowy medalista igrzysk olimpijskich i mistrzostw świata.
Kariera.
Największe sukces w karierze Charczenko osiągnął w 1988 roku, kiedy zdobył brązowy medal w jedynkach podczas igrzysk olimpijskich w Calgary. W zawodach tych wyprzedzili go jedynie Jens Müller z NRD oraz Georg Hackl z RFN. W tym samym roku zajął także drugie miejsce w klasyfikacji generalnej Pucharu Świata, ulegając tylko Austriakowi Markusowi Prockowi. Na rozgrywanych rok później mistrzostwach świata w Winterbergu zdobył brązowy medal w zawodach drużynowych. Charczenko zajął także trzecie miejsce w klasyfikacji generalnej sezonu 1983/1984, plasując się za Michaelem Walterem z NRD i Włochem Norbertem Huberem. Startował też na igrzyskach w Sarajewie w 1984 roku, kończąc rywalizację na siódmej pozycji.
Po zakończeniu kariery sportowej pracował jako inżynier.

</doc>
<doc id="3719380" url="https://pl.wikipedia.org/wiki?curid=3719380" title="Obciążenie zewnętrzne">
Obciążenie zewnętrzne

Obciążenie zewnętrzne, siła zewnętrzna – działa z zewnątrz (ze strony otoczenia) na pewien wyodrębniony układ fizyczny (ciał, konstrukcji), stanowiący spójną całość o określonym wnętrzu. Wnętrzem na przykład układu konstrukcyjnego jest cała przestrzeń jaką zajmuje materiał jego poszczególnych elementów składowych. W budownictwie typowymi obciążeniami zewnętrznymi są na przykład: obciążenia użytkowe konstrukcji, parcie wiatru, cieczy i gruntu, ciężar śniegu itp. Obciążenia zewnętrzne mogą się składać z sił i momentów skupionych albo z różnego rodzaju obciążeń rozłożonych. W odróżnieniu od ciężarów własnych konstrukcji, obciążenia zewnętrzne działają tylko na ich powierzchnie. Do obciążeń zewnętrznych zalicza się również oddziaływania termiczne działające na całe wnętrze konstrukcji.

</doc>
<doc id="3719384" url="https://pl.wikipedia.org/wiki?curid=3719384" title="Łukasz Kozub">
Łukasz Kozub

Łukasz Kozub (ur. 3 listopada 1997 w Rzeszowie) – polski siatkarz, grający na pozycji rozgrywającego. 
W 2022 roku został powołany do reprezentacji Polski. 
Sukcesy klubowe.
młodzieżowe.
Mistrzostwa Polski Kadetów:
Młoda Liga:
Mistrzostwa Polski Juniorów:
I liga:
Sukcesy reprezentacyjne.
Międzynarodowy Turniej EEVZA Kadetów:
Mistrzostwa Europy Kadetów:
Olimpijski festiwal młodzieży Europy:
Mistrzostwa Świata Kadetów:
Mistrzostwa Europy Juniorów:
Mistrzostwa Świata Juniorów:
Letnia Uniwersjada:
Liga Narodów:

</doc>
<doc id="3719385" url="https://pl.wikipedia.org/wiki?curid=3719385" title="Stefan Topurow">
Stefan Topurow

Stefan Petrow Topurow (bułg. Стефан Петров Топуров, ur. 11 sierpnia 1964 w Asenowgradzie) – bułgarski sztangista, srebrny medalista olimpijski i trzykrotny medalista mistrzostw świata.
Kariera.
Pierwszy sukces w karierze osiągnął w 1983 roku, kiedy podczas mistrzostw świata w Moskwie zdobył srebrny medal w wadze piórkowej. W zawodach tych rozdzielił na podium Jurika Sarkisjana z ZSRR oraz Rumuna Gelu Radu. Rok później wystąpił na zawodach Przyjaźń-84, gdzie zwyciężył w wadze piórkowej. W 1986 roku zdobył srebrny medal w wadze lekkiej na mistrzostwach świata w Sofii. Uległ tam tylko swemu rodakowi, Michaiłowi Petrowowi; był to jego jedyny sukces w tej wadze. Rok później startował ponownie w wadze piórkowej, zdobywając złoty medal podczas mistrzostw świata w Ostrawie. Ostatni medal zdobył na rozgrywanych w 1988 roku igrzyskach olimpijskich w Seulu, gdzie zajął drugie miejsce. Zawody te wygrał Naim Süleymanoğlu z Turcji, a trzecie miejsce zajął Chińczyk Ye Huanming. Ponadto Topurow zdobył złote medale mistrzostw Europy w latach 1984 i 1987 oraz srebrne w latach 1983 i 1988.
Ustanowił jedenaście oficjalnych rekordów świata.

</doc>
<doc id="3719389" url="https://pl.wikipedia.org/wiki?curid=3719389" title="Mallorca Open 2016">
Mallorca Open 2016

Mallorca Open 2016 – tenisowy turniej WTA kategorii WTA International Series w sezonie 2016 z cyklu Mallorca Open rozgrywany w dniach 13–19 czerwca 2016 roku na Majorce na kortach trawiastych o puli nagród wynoszącej 250 000 dolarów amerykańskich.

</doc>
<doc id="3719391" url="https://pl.wikipedia.org/wiki?curid=3719391" title="Asajla">
Asajla



</doc>
<doc id="3719394" url="https://pl.wikipedia.org/wiki?curid=3719394" title="Aleksandr Karpinski">
Aleksandr Karpinski

Aleksandr Pietrowicz Karpinski (ur. 7 stycznia 1847 w Turjinskich Rudnikach, zm. 15 lipca 1936 w Moskwie) – rosyjski geolog, petrograf i paleontolog polskiego pochodzenia. Prezydent Petersburskiej Akademii Nauk, a później Akademii Nauk ZSRR. Karpiński był czynny naukowo przez 78 lat, w czasie których napisał ponad 500 publikacji naukowych.

</doc>
<doc id="3719396" url="https://pl.wikipedia.org/wiki?curid=3719396" title="Pseudotecjum">
Pseudotecjum

Pseudotecjum () – rodzaj owocnika u workowców. Powstają w nim na drodze płciowej zarodniki zwane askosporami. Jest to owocnik typu askostroma, to znaczy, że najpierw powstaje podkładka (stroma), a dopiero na niej, lub w jej komorach tworzą się worki z askosporami.
Pseudotecja występują u licznych grzybów pasożytniczych, np. u "Venturia inaequalis" powodującego parcha jabłoni. Na szczycie pseudotecjum jest otwór (ostiola), jednak u "Venturia inaequalis" w czasie suchej pogody jest on zamknięty. Dopiero po zwilżeniu wodą ściany pseudotecjum pęcznieją, otwór powiększa się i zarodniki wydostają się na zewnątrz.
Pseudotecjum jest morfologicznie podobne do perytecjum. Różnica jest taka, że perytecjum ma własną ścianę owocnika, natomiast pseudotecjum powstaje w komorze podkładki, jego ścianą jest więc ściana komory podkładki. Ostatnio zanika tendencja do rozróżniania tych pojęć i używa się nazwy perytecjum również do określenia pseudotecjów.

</doc>
<doc id="3719397" url="https://pl.wikipedia.org/wiki?curid=3719397" title="Superliga szwedzka w unihokeju mężczyzn 2014/2015">
Superliga szwedzka w unihokeju mężczyzn 2014/2015

Superliga szwedzka w unihokeju mężczyzn 2014/2015 – 33. edycja najwyższych w hierarchii rozgrywek ligowych szwedzkiego klubowego unihokeja. W sezonie zasadniczym rozegrano 26 kolejek spotkań, po których przeprowadzona została faza Play-off. Mistrzostwo zdobył klub IBF Falun, który w finale pokonał Linköping IBK 6:4.

</doc>
<doc id="3719398" url="https://pl.wikipedia.org/wiki?curid=3719398" title="Impact Wrestling Hall of Fame">
Impact Wrestling Hall of Fame

Impact Wrestling Hall of Fame – aleja zasłużonych zawodników i pracowników amerykańskiej federacji wrestlingu Impact Wrestling, do marca 2017 r. nosiła nazwę TNA Hall of Fame. Aleja została ustanowiona 31 maja 2012 r. przez ówczesną prezes organizacji, Dixie Carter, podczas odcinka głównego programu telewizyjnego TNA – "Impact Wrestling". Powołała to wyróżnienie, aby uczcić dziesiątą rocznicę powstania federacji, jak również nagrodzić osoby, które odcisnęły piętno na jej historii.
Nowego członka lub członków, jeśli jest to drużyna, zapowiada się zazwyczaj podczas odcinka programu "Impact Wrestling", natomiast ceremonia włączenia odbywa się podczas weekendu Bound for Glory. W 2015 TNA ogłosiło dwóch TNA Hall of Famerów, Jeffa Jarretta i Earla Hebnera. Pierwszy z wymienionych otrzymał to miano przed Slammiversary, drugi zaś na live evencie przed Bound for Glory.

</doc>
<doc id="3719399" url="https://pl.wikipedia.org/wiki?curid=3719399" title="Superliga czeska w unihokeju mężczyzn">
Superliga czeska w unihokeju mężczyzn

Superliga czeska w unihokeju mężczyzn – najwyższa klasa ligowych rozgrywek unihokeja mężczyzn w Czechach. Triumfator ligi zostaje Mistrzem Czech, natomiast najsłabsza drużyna relegowana jest do I ligi. Rozgrywki organizowane są od sezonu 1993/94 r. przez Czeski Związek Unihokeja (czes."Česká florbalová unie"). Najbardziej utytułowanym klubem jest Tatran Omlux Střešovice, który posiada 16 tytułów Mistrza Czech. Od sezonu 2015/16 rozgrywki odbywają się pod nazwą Tipsport Superliga.

</doc>
<doc id="3719400" url="https://pl.wikipedia.org/wiki?curid=3719400" title="Marek Puchała">
Marek Puchała

Marek Puchała (ur. 26 czerwca 1959 w Cieplicach Śląskich, obecnie dzielnica Jeleniej Góry) – polski muzyk, artysta szklarz, animator kultury, od 2002 do 2020 dyrektor BWA Wrocław. Syn Reginy i Aleksandra Puchałów, projektantów Huty Szkła „Julia” w Szklarskiej Porębie.
Życiorys.
Wykształcenie i działalność studencka.
Jako junior uprawiał wyczynowo narciarstwo alpejskie w klubie sportowym Karkonosze. W 1978 rozpoczął studia w Państwowej Wyższej Szkole Sztuk Plastycznych (obecnie Akademia Sztuk Pięknych im. Eugeniusza Gepperta) we Wrocławiu, które ukończył w 1984 na Wydziale Szkła i Ceramiki. W 1981 wraz z Andrzejem Rogowskim zorganizował, korzystając ze struktur klubu studenckiego „Pałacyk”, festiwal muzyki nowofalowej Nowa Fala na Odrze. W tym samym roku współpracował też z Pomarańczową Alternatywą i publikował w gazecie A manifest Federacji Alternatywnych Komitetów (FAK).
Kariera muzyczna.
W 1983 wziął udział w utworzeniu ostatecznego składu grupy Klaus Mitffoch, w którym grał na perkusji. W 1985 ukazała się jedyna "płyta zespołu". Był współautorem koncepcji teledysku do piosenki „Jezu jak się cieszę” i wraz z Lechem Janerką, Wiesławem Mrozikiem i Krzysztofem Pociechą muzyki do utworów z płyty "Klaus Mitffoch".
Po rozpadzie zespołu i odejściu Lecha Janerki, Klaus Mitffoch koncertował z Pawłem Goffrym Chylińskim (gitara, śpiew). W roku 1986 Puchała współtworzył zespół Klaus Mit Foch, w którego składzie znaleźli się również: Zbigniew Kapturski (gitara, wokal), Wiesław Mrozik (gitara basowa), Jacek Fedorowicz (gitara basowa). W 1988 roku zespół wydał płytę "Mordoplan".
W 2012 r. płyta "Mordoplan" została wznowiona nakładem Rity Baum.
Indywidualna kariera.
Od połowy lat 80. kontynuował indywidualną karierę artystyczną, uczestnicząc w wystawach szkła artystycznego, m.in. kilkakrotnie w Światowej Wystawie Szkła Studyjnego Glass Now organizowanej przez Yamaha, sympozjach w niemieckim Frauenau i czeskim Novym Borze. Jego prace znajdują się m.in. w zbiorach Muzeum Narodowego we Wrocławiu, Muzeum Szkła Suomen Lasimuseo Riihimaki, muzeum w Sosnowcu i w zbiorach prywatnych.
W latach 1997-2002 kierował galerią Szkła i Ceramiki BWA Wrocław (SiC). Był kuratorem wielu wystaw zbiorowych promujących wrocławskie szkło artystyczne oraz wystaw indywidualnych m.in. Pavla Trnki i Tomasza Urbanowicza. Od 2002 do 2020 był dyrektorem BWA Wrocław.

</doc>
<doc id="3719401" url="https://pl.wikipedia.org/wiki?curid=3719401" title="Peter Russell">
Peter Russell

Peter James Russell (ur. 22 lutego 1992 w Baltimore) – amerykański siatkarz, grający na pozycji przyjmującego, reprezentant Stanów Zjednoczonych. Od sezonu 2015/2016 występuje w niemieckiej Bundeslidze, w drużynie TV Bühl.
Jego młodszym bratem jest Aaron Russell, który również jest siatkarzem i obecnie występuje we włoskiej Serie A, w drużynie Trentino Volley.

</doc>
<doc id="3719404" url="https://pl.wikipedia.org/wiki?curid=3719404" title="Cyprian (Spiridon)">
Cyprian (Spiridon)

Cyprian, imię świeckie Cezar Spiridon (ur. 19 kwietnia 1965 w Suhuleț) – rumuński biskup prawosławny.
Życiorys.
W 1987 ukończył seminarium duchowne im. biskupa Cezarego w Buzău. W latach 1988–1992 studiował teologię na Uniwersytecie w Bukareszcie, przez rok studiował muzykę bizantyjską na Akademii Muzycznej w Bukareszcie. W 1992 wstąpił jako posłusznik do monasteru Crasna, rozpoczynając równocześnie studia doktoranckie na wydziale teologii prawosławnej Uniwersytetu w Salonikach. Ukończył je w 1997. W 1994 został wyświęcony na diakona. W latach 1998–1999 podyplomowo studiował bizantynologię w Instytucie Ekumenicznym w Bari.
W latach 1999–2002 pracował w synodalnym wydziale „Kościół i społeczeństwo” przy Synodzie Rumuńskiego Kościoła Prawosławnego, w latach 2000–2002 jako patriarszy doradca. 21 maja 2000 przyjął święcenia kapłańskie z rąk arcybiskupa Aten i całej Grecji Chrystodulosa. Dwa lata później otrzymał godność archimandryty.
22 września 2002 został wyświęcony na biskupa pomocniczego archieparchii Bukaresztu. W 2013 Święty Synod wybrał go do obsadzenia wakującej po śmierci biskupa Epifaniusza katedry Buzău.

</doc>
<doc id="3719406" url="https://pl.wikipedia.org/wiki?curid=3719406" title="Asz-Szaturijja">
Asz-Szaturijja

Asz-Szaturijja (arab. الشاتورية) – wieś w Syrii, w muhafazie Idlib. W 2004 roku liczyła 739 mieszkańców.

</doc>
<doc id="3719407" url="https://pl.wikipedia.org/wiki?curid=3719407" title="Dziewięciozgłoskowiec jambiczny">
Dziewięciozgłoskowiec jambiczny

Dziewięciozgłoskowiec jambiczny (czterostopowiec jambiczny hiperkatalektyczny) – format wiersza sylabotonicznego, w którym akcenty padają zasadniczo na sylaby parzyste. Dziewięciozgłoskowiec jambiczny zajmuje w systemie wiersza polskiego miejsce pośrednie między sylabizmem a sylabotonizmem, a jego tożsamość metryczna zależy w dużym stopniu od utrzymania średniówki (typowej dla sylabizmu) i użycia rymów męskich (typowych dla sylabotonizmu).
Dziewięciozgłoskowiec jambiczny jest bardzo popularny w poezji współczesnej, gdzie występuje między innymi w poezji Czesława Miłosza ("Traktat moralny") wczesnej liryce Wisławy Szymborskiej ("Konkurs piękności męskiej") i twórczości Zbigniewa Herberta ("Piosenka" z tomu "Epilog burzy"). Wcześniej stosowali go Adam Asnyk ("Ta łza..."), Kazimierz Przerwa-Tetmajer ("Anioł Pański"), Jan Kasprowicz ("Krzak dzikiej róży w ciemnych smreczynach", "Cisza wieczorna") i Julian Tuwim ("Kwiaty polskie") Za wynalazcę polskiego dziewięciozgłoskowca jambicznego uchodzi Jan Kochanowski, choć kwestią sporną jest, czy świadomie stosował on technikę sylabotoniczną.
Współcześnie jambicznym dziewięciozgłoskowcem pisze Andrzej Topczyj
Dziewięciozgłoskowiec jambiczny występuje również w tłumaczeniach wierszy napisanych w oryginale czterostopowym jambem, głównie rosyjskich i angielskich.

</doc>
<doc id="3719408" url="https://pl.wikipedia.org/wiki?curid=3719408" title="UP Langreo">
UP Langreo

Unión Popular de Langreo – hiszpański klub piłkarski, grający w Tercera División, mający siedzibę w mieście Langreo.

</doc>
<doc id="3719412" url="https://pl.wikipedia.org/wiki?curid=3719412" title="Mała Straconka">
Mała Straconka



</doc>
<doc id="3719416" url="https://pl.wikipedia.org/wiki?curid=3719416" title="Brama Poznańska w Gnieźnie">
Brama Poznańska w Gnieźnie

Brama Poznańska (także: "Tumska") – nieistniejąca brama miejska w Gnieźnie.
Brama znajdowała się w ciągu ulicy Tumskiej i stanowiła wjazd do miasta od zachodu, tj. od strony Poznania i Ostrowa Lednickiego. Powstała, podobnie jak pozostałe bramy miejskie Gniezna, na przełomie XIII i XIV wieku. Wjazd prowadził przez drewniany most nad Strugą, w pobliżu istniejącego na niej stawu młyńskiego (młyn działał tu do XVI wieku). O wyglądzie bramy nie zachowały się żadne informacje – została ona jedynie schematycznie zaznaczona na szkicu miasta z 1512 oraz na podobnym dziele z końca XVII wieku. Została rozebrana stosunkowo wcześnie, bowiem w 1765 stał już tylko kawałek muru sąsiadującego z bramą. Od bramy prowadziła pod górkę droga, wychodząca wprost na ratusz zlokalizowany w Rynku. Po pożarze z 1819 rozplanowanie i siatka ulic w tym rejonie uległa poważnym zamianom.

</doc>
<doc id="3719418" url="https://pl.wikipedia.org/wiki?curid=3719418" title="Darío Bottinelli">
Darío Bottinelli

Darío Bottinelli (ur. 26 grudnia 1986 w Buenos Aires) – argentyński piłkarz pochodzenia włoskiego występujący na pozycji ofensywnego pomocnika, obecnie zawodnik meksykańskiej Toluki. Jego brat Jonathan Bottinelli również jest piłkarzem.
Kariera klubowa.
Bottinelli pochodzi ze stołecznego Buenos Aires i jest wychowankiem akademii juniorskiej tamtejszego klubu San Lorenzo de Almagro. Do pierwszego zespołu został włączony jako osiemnastolatek przez szkoleniowca Gustavo Alfaro i w argentyńskiej Primera División zadebiutował 10 kwietnia 2005 w zremisowanym 0:0 spotkaniu z Colónem. Premierowego gola w najwyższej klasie rozgrywkowej strzelił natomiast 8 września tego samego roku w wygranej 3:2 konfrontacji z Boca Juniors. Nie potrafił jednak wywalczyć sobie miejsce w wyjściowym składzie, pełniąc wyłącznie rolę rezerwowego drużyny. W wiosennym sezonie Clausura 2007 zdobył z San Lorenzo tytuł mistrza Argentyny, lecz zanotował jedynie dwa występy, nie mieszcząc się w koncepcji trenera Ramóna Díaza. Bezpośrednio po tym udał się na wypożyczenie do ekipy Racing Club de Avellaneda, gdzie z kolei grał przez sześć miesięcy, zaledwie raz pojawiając się na boisku.
Wiosną 2008 Bottinelli za sumę 150 tysięcy dolarów odszedł do chilijskiego Universidadu Católica ze stołecznego Santiago. W chilijskiej Primera División zadebiutował 27 stycznia 2008 w wygranym 8:2 meczu z Santiago Morning, podczas którego strzelił dwa gole. Ogółem w Universidadzie spędził pół roku, będąc gwiazdą zespołu i jednym z czołowych graczy ligi chilijskiej, po czym za niecały milion dolarów zasilił meksykańską drużynę Club Atlas z siedzibą w Guadalajarze. W meksykańskiej Primera División zadebiutował 26 lipca 2008 w wygranym 5:0 pojedynku z Jaguares, natomiast po raz pierwszy wpisał się na listę strzelców 23 sierpnia tego samego roku w zremisowanym 2:2 spotkaniu z Atlante. Barwy Atlasu reprezentował jako podstawowy zawodnik, lecz bez większych sukcesów przez kolejne dwa lata, po czym na zasadzie sześciomiesięcznego wypożyczenia powrócił do Universidadu Católica (który za jego transfer wyłożył 200 tysięcy dolarów). W sezonie 2010 jako kluczowy gracz środka pola zdobył z ekipą Juana Antonio Pizziego mistrzostwo Chile.
W styczniu 2011 Bottinelli za sumę trzech milionów dolarów został zawodnikiem brazylijskiego giganta – klubu CR Flamengo z miasta Rio de Janeiro. W Campeonato Brasileiro Série A zadebiutował 21 maja 2011 w wygranej 4:0 konfrontacji z Avaí FC, kiedy to strzelił również premierową bramkę w lidze brazylijskiej. W tym samym roku wygrał z Flamengo ligę stanową – Campeonato Carioca, zaś ogółem we Flamengo grał przez dwa lata, często będąc jednak rezerwowym drużyny. W styczniu 2013 rozwiązał kontrakt z klubem, zaś niedługo potem podpisał umowę z niżej notowaną ekipą Coritiba FBC. W jej barwach spędził kilka miesięcy, nie odnosząc poważniejszych osiągnięć, po czym po raz trzeci w karierze został zawodnikiem Universidadu Católica. W wiosennym sezonie Clausura 2014 wywalczył z nim wicemistrzostwo Chile, ostatecznie grając w Universidadzie przez półtora roku.
Latem 2015 Bottinelli powrócił do Meksyku, tym razem zasilając ekipę Deportivo Toluca.

</doc>
<doc id="3719419" url="https://pl.wikipedia.org/wiki?curid=3719419" title="Hummelsta">
Hummelsta

Hummelsta – miejscowość ("tätort") w Szwecji, w regionie administracyjnym ("län") Uppsala (gmina Enköping).
Miejscowość jest położona w prowincji historycznej ("landskap") Uppland, ok. 10 km na zachód od Enköping w kierunku Västerås. Na północ od miejscowości przebiega trasa E18.
W 2010 roku Hummelsta liczyła 1002 mieszkańców.

</doc>
<doc id="3719421" url="https://pl.wikipedia.org/wiki?curid=3719421" title="Andrew WK">
Andrew WK



</doc>
<doc id="3719423" url="https://pl.wikipedia.org/wiki?curid=3719423" title="Park Rozrywki i Miniatur „Sabat-Krajno”">
Park Rozrywki i Miniatur „Sabat-Krajno”



</doc>
<doc id="3719427" url="https://pl.wikipedia.org/wiki?curid=3719427" title="Kościół św. Anny w Ząbkowicach Śląskich">
Kościół św. Anny w Ząbkowicach Śląskich

Kościół świętej Anny – rzymskokatolicki kościół parafialny należący do dekanatu Ząbkowice Ślaskie-Północ diecezji świdnickiej.
Świątynia została zbudowana z fundacji Karola IV Luksemburskiego w latach 1354-1415 w stylu gotyckim. W 1428 roku miasto poważnie ucierpiało podczas najazdu wojsk husyckich. Uszkodzona została również świątynia, którego odbudowa rozpoczęła się w 1444, a zakończyła się dopiero w 1453 roku. W XVI wieku nawa główna i prezbiterium zostały nakryte nowymi sklepieniami. W 1772 roku świątynia została rozbudowana o późnobarokową kaplicę św. Anny. W latach 1893–1896 świątynia została odrestaurowana w stylu neogotyckim, kiedy to zostały przelicowane elewacje cegłą maszynową. W tym czasie zostały również dostawione przybudówki od strony południowej i zachodniej. Po II wojnie światowej w latach 1976–1977 został przeprowadzony remont wnętrza, który polegał na usunięciu zawilgoconych i zagrzybionych tynków, osuszeniu cegieł i wymalowaniu wnętrza techniką wapienno-kazeinową. W 2008 roku został wyremontowany dach świątyni.
Jest to orientowany trzynawow, czteroprzęsłowym kościół halowy. Przy wschodnich przęsłach północnej i południowej nawy są dobudowane kaplice na planie prostokąta, które tworzą formę transeptu. Świątynia nakryta jest przez cztery rodzaje sklepień: krzyżowo-żebrowe nad nawami bocznymi, zakrystią i kaplicą chrzcielną; sieciowe nad prezbiterium i nawą główną; gwiaździste ośmioramienne nad zachodnim przęsłem nawy głównej oraz czteroramienne nad północną kruchtą i w sali bractwa maryjnego.
We wnętrzu znajdują się m.in. rzeźba Św. Anny Samotrzeciej z 1493 roku, w której cyfra 4 jest przedstawiona jako pół 8, całopostaciowy, rzeźbiony nagrobek księcia Karola I z Ziębic i jego żony Anny z Zagania oraz rzeźbiona w piaskowcu ambona z 1619 roku powstała z fundacji rady miejskiej. Ołtarz główny z lat 1754-1759 z obrazem św. Anny pędzla J. Classena z Antwerpii, ambona z 1619 wyrzeźbiona w piaskowcu z alabastrowymi płaskorzeźbami. W południowej kruchcie renesansowe nagrobki księcia ziębickiego Karola I Podiebrada (zm. 1536) i jego żony Anny (zm. ok. 1541), córki księcia żagańskiego Jana II Szalonego. Autorem nagrobków był Jan Ulryk, nadworny architekt Zygmunta Starego. Na zewnętrznym murze liczne epitafia m.in. Wita Stwosza Młodszego, syna złotnika zgorzeleckiego Floriana, wnuka Wita Stwosza.

</doc>
<doc id="3719432" url="https://pl.wikipedia.org/wiki?curid=3719432" title="Joseph Gan Junqiu">
Joseph Gan Junqiu

Joseph Gan Junqiu (; ur. 4 kwietnia 1964 w Guangdong) – chiński duchowny katolicki, arcybiskup metropolita Kantonu od 2007.
Życiorys.
Święcenia kapłańskie otrzymał 19 maja 1991.
Wybrany arcybiskupem metropolitą Kantonu. Sakrę biskupią przyjął z mandatem papieskim 4 grudnia 2007.

</doc>
<doc id="3719433" url="https://pl.wikipedia.org/wiki?curid=3719433" title="Epifaniusz (Norocel)">
Epifaniusz (Norocel)

Epifaniusz, imię świeckie Gavril Norocel (ur. 14 grudnia 1932 w Mălini, zm. 7 stycznia 2013 w Panciu) – rumuński biskup prawosławny.
Życiorys.
W wieku szesnastu lat wstąpił jako posłusznik do monasteru Râşca i przebywał w nim przez dwa lata. Następnie przeniósł się do monasteru Neamţ i tam w 1953 został postrzyżony na mnicha, a następnie wyświęcony na hierodiakona. W latach 1951–1955 uczył się w seminarium duchownym dla mnichów w macierzystym klasztorze, zaś w latach 1955–1956 w Curtea de Argeş. Następnie przez rok nauczał w szkole teologicznej dla mnichów w monasterze Dragomirna. Studia teologiczne rozpoczął na Uniwersytecie Bukareszteńskim w 1957, zaś ukończył uzyskaniem licencjatu na Akademii Teologicznej w Sofii w 1961. W latach 1961–1968 odbył studia doktoranckie w zakresie historii Kościoła, częściowo na Moskiewskiej Akademii Duchownej (1962–1964). W latach 1964–1965 służył w monasterze Putna, zaś od 1965 do 1971 był wykładowcą w seminarium duchownym w monasterze Neamţ, a od 1967 do 1971 – także jego dyrektorem. W 1967 został wyświęcony na hieromnicha, zaś w 1971 otrzymał godność archimandryty. Od 1971 do 1975 był przełożonym monasteru, w którym został postrzyżony na mnicha.
16 października 1975 Święty Synod Rumuńskiego Kościoła Prawosławnego nominował go na biskupa tomickiego, wikariusza archieparchii Tomosu i Dolnego Dunaju, zaś jego chirotonia biskupia odbyła się 9 listopada 1975. Siedem lat później przeniesiono go na katedrę Buzău. Wielokrotnie reprezentował Rumuński Kościół Prawosławny podczas wizyt w innych lokalnych Kościołach prawosławnych. Na urzędzie pozostał do śmierci w 2013.

</doc>
<doc id="3719434" url="https://pl.wikipedia.org/wiki?curid=3719434" title="Rosenbloom">
Rosenbloom

Osoby o tym nazwisku:

</doc>
<doc id="3719435" url="https://pl.wikipedia.org/wiki?curid=3719435" title="Grützner">
Grützner

Osoby o tym nazwisku:

</doc>
<doc id="3719436" url="https://pl.wikipedia.org/wiki?curid=3719436" title="Anastasie Crimca">
Anastasie Crimca



</doc>
<doc id="3719439" url="https://pl.wikipedia.org/wiki?curid=3719439" title="Marquardt">
Marquardt

Osoby o tym nazwisku:

</doc>
<doc id="3719443" url="https://pl.wikipedia.org/wiki?curid=3719443" title="Krwawicz">
Krwawicz

Osoby o tym nazwisku:

</doc>
<doc id="3719445" url="https://pl.wikipedia.org/wiki?curid=3719445" title="Naczelna Rada Harcerska">
Naczelna Rada Harcerska

Naczelna Rada Harcerska – najwyższa władza Związku Harcerstwa Polskiego w okresie między zjazdami związku (walnymi zjazdami w okresie 1918–1939 oraz Krajowym Zjazdem Działaczy Harcerskich (tzw. Zjazdem Łódzkim) w 1956 a III Zjazdem ZHP w 1964. Po 1964 zaczęto używać współczesnej nazwy: Rada Naczelna ZHP.
Pierwszą NRH utworzono na zjeździe zjednoczeniowym w Lublinie (1–2 listopada 1918), w którym uczestniczyli przedstawiciele środowisk i organizacji skautowych i harcerskich z Warszawy i ziem trzech dotychczasowych zaborów. 
W okresie międzywojennym do 1936 w skład NRH wchodziło 24 członków wybieranych przez Zjazd Walny na 3 lata, co roku zmieniano 1/3 składu. Od 1936 członków NRH wybierano na kadencję 6-letnią, a co 3 lata miała się zmieniać połowa jej składu.
Oprócz członków pochodzących do NRH z wyboru, wchodzili do niej także z urzędu przewodniczący zarządów okręgów, a później również komendanci i komendantki chorągwi, przedstawiciele ministerstwa wyznań religijnych i oświecenia publicznego oraz naczelny kapelan ZHP. 
W skład Naczelnej Rady wchodzili m.in.: Witold Bublewski, Helena Gepnerówna, Henryk Glass, Jan Grabowski, Adolf Heidrich, Tadeusz Maresz, Władysław Nekrasz, Antoni Olbromski, Piotr Olewiński, Bronisław Piątkiewicz, Fabian Szczerbicki, Stanisław Sedlaczek, Józef Marian Sosnowski, Tadeusz Strumiłło, Władysław Szczygieł, Zbigniew Trylski i Maria Wocalewska.
W Polsce Ludowej w 1945 powołano Tymczasową Naczelną Radę Harcerską.
Wraz z reaktywowowaniem ZHP, na Krajowym Zjeździe Działaczy Harcerskich w 1956 ponownie powołano Naczelną Radę Harcerską, jej przewodniczącym został Aleksander Kamiński, który ustąpił po półtora roku wobec nacisków na coraz silniejsze podporządkowanie ideologiczne ZHP Polskiej Zjednoczonej Partii Robotniczej. W składzie NRH zasiadali m.in. Stanisław Broniewski, Jerzy Dargiel, Józef Grzesiak, Antonina Gurycka, Stanisław Nowakowski, Bogusław Rybski i Ryszard Towalski. 
Po II Walnym Zjeździe ZHP (1959) NRH liczyła 100 osób, wśród których znaleźli się m.in. działacze lewicowi i komunistyczni Wiktoria Dewitz, Jacek Kuroń, Jerzy Majka i Roman Muranyi. HRH spośród swoich członków wyłoniła organ wykonawczy Rady – Główną Kwaterę Harcerstwa.
Na III Zjeździe ZHP w 1964 zmieniono nazwę NRH na Radę Naczelną ZHP.

</doc>
<doc id="3719446" url="https://pl.wikipedia.org/wiki?curid=3719446" title="Koech">
Koech

Osoby o tym nazwisku:

</doc>
<doc id="3719447" url="https://pl.wikipedia.org/wiki?curid=3719447" title="Heuser">
Heuser

Osoby o tym nazwisku:

</doc>
<doc id="3719449" url="https://pl.wikipedia.org/wiki?curid=3719449" title="Berthet">
Berthet

Osoby o tym nazwisku:

</doc>
<doc id="3719450" url="https://pl.wikipedia.org/wiki?curid=3719450" title="Wszelaki">
Wszelaki

Osoby o tym nazwisku:

</doc>
<doc id="3719451" url="https://pl.wikipedia.org/wiki?curid=3719451" title="Dudin">
Dudin

Osoby o tym nazwisku:

</doc>
<doc id="3719452" url="https://pl.wikipedia.org/wiki?curid=3719452" title="Kozub">
Kozub

Osoby o tym nazwisku:
Inne:

</doc>
<doc id="3719455" url="https://pl.wikipedia.org/wiki?curid=3719455" title="Dallara F188">
Dallara F188

Dallara F188 – samochód Formuły 1, zaprojektowany przez Gianpaolo Dallarę i Sergio Rinlanda, skonstruowany przez Dallarę dla BMS Scuderia Italia. Uczestniczył w sezonie 1988.
Historia.
Model F188 był pierwszym samochodem Dallary w Formule 1. Prace nad nim sięgają 1987 roku, kiedy to Gianpaolo Dallara i Sergio Rinland na zlecenie BMS Scuderia Italia rozpoczęli projektowanie modelu. Pojazd był bardzo konwencjonalny, z monokokiem z włókien węglowych i silnikiem Cosworth DFZ sprzężonym ze skrzynią biegów BMS/Hewland.
Kierowcą samochodu został Alex Caffi. Model F188 nie został ukończony na pierwszy wyścig sezonu, wystawiono wówczas zatem zmodyfikowany samochód Formuły 3000, Dallarę 3087. Dallara F188 zadebiutowała w Grand Prix San Marino, którego Caffi nie ukończył. Na przestrzeni całego sezonu model okazał się w miarę konkurencyjnym i niezawodnym pojazdem, ale nie zdobył punktów, najlepiej finiszując na siódmym miejscu w Grand Prix Portugalii.
Następcą modelu była Dallara F189.

</doc>
<doc id="3719456" url="https://pl.wikipedia.org/wiki?curid=3719456" title="Dallara 188">
Dallara 188



</doc>
<doc id="3719459" url="https://pl.wikipedia.org/wiki?curid=3719459" title="Crystal Falls (Michigan)">
Crystal Falls (Michigan)

Crystal Falls – miasto w Stanach Zjednoczonych, w stanie Michigan, na Półwyspie Górnym, administracyjna siedziba władz hrabstwa Iron. W 2010 r. miejscowość zamieszkiwało 1 469 osób, a w przeciągu dziesięciu lat liczba ludności zmniejszyła się o 18%.
Crystal Falls leży około 80 km na południe od jeziora Górnego i 15 km od granicy z Wisconsin. Miasto powstało na początku lat 80. XIX wieku jako jedno z głównych centrów górniczych na Półwyspie Górnym. W 1981 roku odkryto pokłady rud żelaza, a już w 1882 r. do miasta doprowadzono linię kolejową do transportu urobku. W okresie największego rozkwitu w mieście i okolicy działało 6 kopalń. Kopalnie otwierano i zamykano w miarę zapotrzebowania oraz wyczerpywania się złóż. Ostatnią zamknięto w 1969 roku.

</doc>
<doc id="3719460" url="https://pl.wikipedia.org/wiki?curid=3719460" title="Marcy Walker">
Marcy Walker

Marcy Lynn Walker (ur. 26 listopada 1961 w Paducah w Kentucky) – amerykańska aktorka telewizyjna i filmowa.

</doc>
<doc id="3719461" url="https://pl.wikipedia.org/wiki?curid=3719461" title="Andrzej Wojnar">
Andrzej Wojnar

Andrzej Stanisław Wojnar (ur. 4 maja 1946 w Krakowie) – polski lekarz onkolog i patomorfolog, doktor habilitowany nauk medycznych, kierownik Zakładu Patomorfologii Dolnośląskiego Centrum Onkologii, konsultant wojewódzki, publicysta.
Życiorys.
Od wczesnego dzieciństwa mieszka we Wrocławiu, w 1963 po ukończeniu II Liceum Ogólnokształcącego studiował na Wydziale Lekarskim Akademii Medycznej. W 1969 uzyskał dyplom lekarza, a pięć lat później przedstawił pracę doktorską z zakresu onkologii doświadczalnej. W późniejszym czasie uzyskał specjalizację II stopnia z patomorfologii i I stopnia z dermatologii. Od 1981 przez rok pełnił funkcję lekarza specjalisty wojewódzkiego w województwie opolskim, a następnie wyjechał na trzyletni kontrakt medyczny do Libii. Od 1988 do 1989 był dyrektorem Zakładu Opieki Zdrowotnej w Oleśnicy, w 1944 został powołany na przewodniczącego Oddziału Wrocławskiego Polskiego Towarzystwa Onkologicznego i piastował tę funkcję przez cztery lata. Równocześnie przez dwie kadencje pełnił rolę zastępcy przewodniczącego Oddziału Wrocławskiego Polskiego Towarzystwa Patologów, przewodniczącego Koła Ziemi Oleśnickiej Dolnośląskiej Izby Lekarskiej, Komisji Informacyjnej Dolnośląskiej Izby Lekarskiej. Od 1998 pełnił funkcję wiceprzewodniczącego Dolnośląskiej Izby Lekarskiej, przewodniczącego Komisji Wyborczej i Komisji Historycznej tej Izby, a także delegatem na Zjazd Krajowy Lekarzy.
Działalność literacka.
W 1963 wygrał konkurs o „Złote Pióro Turysty”, który zorganizowała redakcja magazynu Światowid. Dwa lata później wyróżniono go w konkursie literackim BBC. Zasiadał w zespołach redakcyjnych czasopism „ Sztuka i Medycyna”, „Remedium”, „Medium” i „Biuletyn Dolnośląskiej Izby Lekarskiej”, od 1994 do 1998 był redaktorem naczelnym Biuletynu. Zbiory felietonów, które publikował w rubryce Szpalta Naczelnego ukazały się w formie książkowej.

</doc>
<doc id="3719465" url="https://pl.wikipedia.org/wiki?curid=3719465" title="Péter Kelemen">
Péter Kelemen

Péter Kelemen (ur. 6 lutego 1999 w Szombathely) – węgierski skoczek narciarski, reprezentant klubu Kőszegi SE. Uczestnik mistrzostw świata seniorów, mistrzostw świata juniorów oraz zimowego olimpijskiego festiwalu młodzieży Europy z 2015. Dwukrotny brązowy medalista mistrzostw kraju (2015), zdobywał również medale imprez tej rangi w kategoriach juniorskich.
Życie prywatne.
Kelemen urodził się w Szombathely, a obecnie (2016 rok) mieszka w miejscowości Kőszeg. Skoki narciarskie uprawiają również jego młodsi bracia – Dávid i Zalán oraz ojciec – Tamás. W przeszłości skakał również jego dziadek – Zoltán Kelemen, który, podobnie jak Péter Kelemen, też reprezentował Węgry na arenie międzynarodowej, a w 1980 zdobył tytuł mistrza Węgier.
Przebieg kariery.
Początki (do 2013).
Kelemen wielokrotnie rywalizował w dziecięcych zawodach międzynarodowych, startując w nich już w wieku kilku lat. Brał udział między innymi w konkursach Alpe Adria Kinder Tournee, czy dziecięcego Turnieju Czterech Skoczni. Ani razu nie stawał jednak na podium zawodów tej rangi, najwyżej plasując się na 4. pozycji w kategorii od 9 do 11 lat podczas międzynarodowych zawodów w Bad Freienwalde, gdzie w sierpniu 2008 wyprzedził dwóch Niemców i jednego Bułgara.
W lipcu 2011 wziął udział w nieoficjalnych mistrzostwach świata dzieci rozgrywanych w Garmisch-Partenkirchen. W konkursie indywidualnym do lat 12 zajął 25. pozycję, wyprzedzając po jednym skoczku z Niemiec, Włoch i Łotwy, a w konkursie drużynowym w tej samej kategorii wiekowej, wraz z zespołem węgierskim, w którym oprócz niego startowali jeszcze Kristóf Molnár i Bálint Haiszán, uplasował się na 19. miejscu, wyprzedzając drugi zespół Włoch oraz Estonię, która wystartowała tylko w dwuosobowym składzie – Kevin Maltsev i Taavi Pappel.
W sierpniu 2012 wystartował w zawodach FIS Youth Cup w Hinterzarten, w których rywalizowali zawodnicy urodzeni w 1998 i młodsi. W konkursie tym Kelemen uplasował się na 42. pozycji, wyprzedzając dwóch swoich rodaków oraz po jednym Czechu i zawodniku z Korei Południowej.
Kelemen zdobywał także medale mistrzostw Węgier w różnych kategoriach juniorskich.
Sezon 2013/2014.
W październiku 2013 zwyciężył w kategorii zawodników urodzonych w 1999 i młodszych w VI edycji zawodów Chernel Kupa rozgrywanych w węgierskim mieście Kőszeg, pokonując jednak tylko swoich rodaków – Tamása Reymeyera i Kristófa Molnára.
W lutym 2014 zadebiutował w oficjalnych zawodach międzynarodowych rozgrywanych pod egidą Międzynarodowej Federacji Narciarskiej (FIS). Wziął wówczas udział w 4 konkursach odbywających się w rumuńskiej miejscowości Râșnov – dwóch w ramach Pucharu Karpat i dwóch w ramach FIS Cup. W pierwszym konkursie Pucharu Karpat zajął 29. pozycję, wyprzedzając trzech Kazachów oraz po jednym Węgrze i Bułgarze, a dzień później był 27., pokonując czterech Kazachów oraz po jednym Rumunie, Węgrze, Bułgarze i Rosjaninie. Były to jedyne w jego karierze starty w zawodach pod egidą FIS, w których zdobywał punkty. W sumie zgromadził ich 6, dzięki czemu uplasował się na 51. pozycji w klasyfikacji generalnej sezonu 2013/2014 tego cyklu. W rozegranych następnie konkursach FIS Cup plasował się na przełomie czwartej i piątej dziesiątki – w pierwszych zawodach był 41., wyprzedzając dwóch Kazachów, a w drugich zajął 39. miejsce, pokonując dwóch Kazachów i jednego Węgra.
Starty w Râșnovie były jednocześnie jego ostatnimi na arenie międzynarodowej w sezonie 2013/2014.
Sezon 2014/2015.
W sierpniu 2014 wziął udział w konkursie FIS Cup w Hinterzarten, zajmując ostatnią, 68. pozycję. Znalazł się również na liście startowej kolejnego konkursu tej rangi, rozgrywanego dzień później w tym samym mieście, jednak ostatecznie nie pojawił się na starcie rywalizacji.
W oficjalnych zawodach międzynarodowych pod egidą FIS wystąpił ponownie pod koniec stycznia 2015. Wziął wówczas udział w konkursie indywidualnym chłopców podczas Zimowego Olimpijskiego Festiwalu Młodzieży Europy 2015 w Tschagguns. Po skoku na odległość 64 metrów zajął 50. miejsce, wyprzedzając Bułgara Ewelina Mitewa i Szweda Kevina Berga.
W lutym tego samego roku wystartował w mistrzostwach świata juniorów, gdzie, po skoku na odległość 59 metrów, zajął ostatnie, 64. miejsce, tracąc do przedostatniego Artura Sarkisianiego z Gruzji 25,5 punktu.
Następnie Kelemen, jako drugi węgierski skoczek narciarski w XXI wieku (po Ákosie Szilágyim), został zgłoszony do udziału w mistrzostwach świata seniorów, w których wśród kobiet wystąpić miała również jego rodaczka – Virág Vörös. Podczas zawodów w Falun wziął udział w kwalifikacjach do konkursu indywidualnego mężczyzn na skoczni normalnej, gdzie, po skoku na odległość 56 metrów, zajął ostatnie, 59. miejsce, tracąc do przedostatniego Stepana Pasicznyka z Ukrainy, 5,3 punktu. W rywalizacji tej był drugim najmłodszym zawodnikiem na starcie (młodszy od niego był tylko Kazach Siergiej Tkaczenko).
Start na mistrzostwach świata seniorów był jego ostatnim na arenie międzynarodowej w sezonie 2014/2015.
Sezon 2015/2016.
W sierpniu 2015 wziął udział w konkursach FIS Cup w Szczyrku – w pierwszym z nich zajął 78. pozycję, wyprzedzając po jednym Słowaku, Węgrze i Ukraińcu, a w drugim uplasował się na 75. miejscu, pokonując trzech swoich rodaków oraz Słowaka i Bułgara. We wrześniu 2015 ponownie wystartował w dwóch konkursach FIS Cup, rozgrywanych tym razem w Einsiedeln – w obu uplasował się na ostatnim, 71. miejscu. Drugi z tych konkursów, który miał miejsce 13 września 2015, był jednocześnie ostatnim w jego karierze startem w oficjalnych zawodach międzynarodowych rozgrywanych przez FIS.
30 października 2015 podczas zorganizowanych w Planicy mistrzostw Węgier, zdobył brązowe medale w konkursach indywidualnych na skoczniach K-56 i K-72, w obu przypadkach przegrywając z Kristófem (dwukrotnie pierwszy) i Flóriánem (w obu konkursach drugi) Molnárami.
W lutym 2016 ogłoszono, że, podobnie jak rok wcześniej, Kelemen znalazł się w składzie reprezentacji Węgier na mistrzostwa świata juniorów. Ostatecznie jednak, podobnie jak pozostali Węgrzy, nie został zgłoszony do tych zawodów.
Po zakończeniu sezonu 2015/2016 Kelemen zdecydował się zakończyć karierę skoczka narciarskiego. Powodem jego decyzji był brak postępów połączony z brakiem satysfakcji z uprawiania skoków narciarskich.

</doc>
<doc id="3719466" url="https://pl.wikipedia.org/wiki?curid=3719466" title="Peter Kelemen">
Peter Kelemen



</doc>
<doc id="3719467" url="https://pl.wikipedia.org/wiki?curid=3719467" title="Nakoda (lud)">
Nakoda (lud)



</doc>
<doc id="3719468" url="https://pl.wikipedia.org/wiki?curid=3719468" title="Andrzej Wszewołodowicz zwany Szuticha">
Andrzej Wszewołodowicz zwany Szuticha

Andrzej Wszewołodowicz zwany Szuticha (I połowa XV wieku) – książę Mezecka z dynastii Rurykowiczów, lennik Wielkiego Księstwa Litewskiego.
Życiorys.
Mezeck (obecnie Mieszczowsk) był siedzibą kniaziów Mezeckich, jednych z wielu Rurykowiczów, będącymi lennikami Litwy na obszarze Księstw Wierchowskich. Andrzej był synem Wszewołoda Wszewołodowicza, księcia toruskiego, wywodzącego się z czernichowskiej linii Rurykowiczów - od św. Michała Czernichowskiego (zm. 1246).
W źródłach występuje pod koniec rządów Witolda na Litwie. W 1424 roku z rozkazu Witolda razem z innymi książętami ruskimi wraz ze swoim bratem Dymitrem Wszewołodowiczem Szutichą walczyłzwycięsko z Tatarami w obronie Odojewa nad Upą. Razem z bratem Andrzej posiadał: Mezeck, Oreń, Siłkowicze, Suchinicze, Dubrowka, Kohabryń, Ogdyrew, Oleszna, Ustje, Łabodyn, Żabyn, Ruka, Niemierzka, Koter. Andrzej zmarł około roku 1443, gdyż w tym czasie wielki książę litewski Kazimierz Jagiellończyk potwierdził posiadanie Mezecka i Kołkowicze księciu Dymitrowi. Żoną Andrzeja była Eupraksja. Mieli pięciu synów: Aleksandra, księcia Bariatyńskiego, Fiodora, Romana, Iwana i Wasyla, książąt Mezeckich.

</doc>
<doc id="3719476" url="https://pl.wikipedia.org/wiki?curid=3719476" title="Annie Londonderry">
Annie Londonderry

Annie Londonderry wł. "Anna Cohen Kopčovska" (ur. 1870 w Rydze, zm. 11 listopada 1947 w Nowym Jorku) – łotewska i amerykańska sportsmenka, dziennikarka i przedsiębiorczyni, która twierdziła, że objechała świat na rowerze jako pierwsza kobieta.
Życiorys.
Urodziła się w żydowskiej rodzinie w Rydze. W wieku czterech lub pięciu lat wyemigrowała wraz z rodziną do Stanów Zjednoczonych. W 1888 poślubiła w Bostonie Maksa Kopčovskiego. W ciągu 4 lat urodziła im się trójka dzieci. Annie sprzedawała ogłoszenia dla kilku gazet, a jej mąż zarabiał jako domokrążca.
Podróż.
27 czerwca 1894 opuściła swoją rodzinę, by objechać świat na rowerze. Według jej wypowiedzi powodem wyruszenia był zakład dwóch przedsiębiorców z Bostonu, którzy twierdzili, że kobieta nie jest w stanie pokonać takiej trasy. Objechanie świata na rowerze w 15 miesięcy miało jej przynieść nagrodę w wysokości 5000 dolarów. Podróżowała tylko z zapasowym ubraniem i pistoletem. Podpisała kontrakt z producentem wody mineralnej "Londonderry Lithia", który w zamian za reklamę na rowerze zapłacił jej 100 dolarów.
Pierwszy odcinek podróży wiódł z Bostonu przez Nowy Jork do Chicago. Ze względu na ciężki rower i źle dobrany strój ten etap zajął jej cztery miesiące. Ponieważ było już zbyt późno by przejechać równiny przed nadejściem zimy, zmieniła trasę i rower. Powróciła do Nowego Jorku na męskim rowerze. W październiku 1894 wypłynęła do Hawru we Francji, dokąd dotarła 3 grudnia 1894. Stamtąd pojechała do Marsylii, gdzie w styczniu 1895 zaokrętowała się na parowiec "Sydney". Gazety w portach odwiedzanych przez statek, Aleksandria, Kolombo czy Singapur, zarejestrowały jej rowerowe podróże. W marcu 1895 dopłynęła do San Francisco na pokładzie statu "Belgic". Następnie pojechała przez Arizonę i Nowy Meksyk do El Paso. Następnie dojechała do Cheyenne, skąd pociągiem pokonała Nebraskę przed dotarciem do Chicago 12 września 1895.
W drodze z Los Angeles do Chicago prowadziła wykłady, w czasie których opowiadała o swoich przygodach w czasie podróży – polowaniach na tygrysy w Indiach, wojnie chińsko-japońskiej, w czasie której miała zostać postrzelona i wtrącona do japońskiego więzienia, przygodach w Korei i podróży przez Syberię. Wykłady były bardzo popularne zarówno wśród publiczności, jak i prasy, lecz opowieści te nie znajdują żadnego potwierdzenia w źródłach.
Po zakończeniu podróży przeprowadziła się z rodziną do Nowego Jorku, gdzie pod pseudonimem "The New Woman" pisała sensacyjne artykuły do "New York World" Josepha Pulitzera. Wkrótce potem jej wyprawa, jak i ona sama, popadła w zapomnienie. Zmarła w biedzie w 1947.

</doc>
<doc id="3719477" url="https://pl.wikipedia.org/wiki?curid=3719477" title="Anna Kopčovska">
Anna Kopčovska



</doc>
<doc id="3719479" url="https://pl.wikipedia.org/wiki?curid=3719479" title="Cyril Andresen">
Cyril Andresen

Cyril Romain Andresen (ur. 23 listopada 1929, zm. 12 września 1977) – duński żeglarz sportowy. Srebrny medalista olimpijski z Melbourne.
Zawody w 1956 były jego jedynymi igrzyskami olimpijskimi. Po medal sięgnął w klasie Dragon. Sternikiem był Ole Berntsen, załogę uzupełniał Christian von Bülow.

</doc>
<doc id="3719480" url="https://pl.wikipedia.org/wiki?curid=3719480" title="Christian Robert von Bülow">
Christian Robert von Bülow



</doc>
<doc id="3719481" url="https://pl.wikipedia.org/wiki?curid=3719481" title="Steen Christensen">
Steen Christensen

Steen Bach Christensen (ur. 1 listopada 1941) – duński żeglarz sportowy. Srebrny medalista olimpijski z Rzymu.
Zawody w 1960 były jego jedynymi igrzyskami olimpijskimi. Po medal sięgnął w klasie 5,5 m. Sternikiem był William Berntsen, załogę uzupełniał Søren Hancke.

</doc>
<doc id="3719484" url="https://pl.wikipedia.org/wiki?curid=3719484" title="Fernando Uribe">
Fernando Uribe

Fernando Uribe Hincapié (ur. 1 stycznia 1988 w Pereirze) – kolumbijski piłkarz występujący na pozycji napastnika, obecnie zawodnik brazylijskiego Santosu.
Kariera klubowa.
Uribe rozpoczynał swoją karierę piłkarską jako osiemnastolatek w drugoligowej ekipie Girardot FC, gdzie spędził dwa sezony bez większych sukcesów, po czym przeniósł się do innego drugoligowca – klubu Deportivo Tuluá. Tam od razu został czołowym strzelcem rozgrywek i niekwestionowaną gwiazdą drużyny, a za sprawą świetnych występów już po roku przeszedł do występującej w najwyższej klasie rozgrywkowej ekipy Deportivo Pereira ze swojego rodzinnego miasta. W Categoría Primera A zadebiutował 26 kwietnia 2009 w przegranym 1:3 spotkaniu z Atlético Junior, natomiast premierowego gola strzelił 30 sierpnia tego samego roku w wygranej 1:0 konfrontacji z Independiente Medellín. Ogółem w barwach Pereiry spędził rok, z powodzeniem walcząc o utrzymanie w pierwszej lidze, a następnie został zawodnikiem wyżej notowanego klubu CD Once Caldas z siedzibą w Manizales. Z miejsca został podstawowym atakującym ekipy prowadzonej przez Juana Carlosa Osorio i w jesiennym sezonie Finalización 2010 wywalczył z nią tytuł mistrza Kolumbii, tworząc skuteczny duet napastników z Dayro Moreno.
Wiosną 2011 Uribe za sumę miliona dolarów przeszedł do włoskiego Chievo Werona, podpisując z nim czteroletni kontrakt. W Serie A zadebiutował 6 marca 2011 w zremisowanym 0:0 meczu z Parmą, natomiast pierwszą bramkę zdobył 9 maja tego samego roku w zremisowanym 2:2 pojedynku z Juventusem. Zawodnikiem Chievo pozostawał przez półtora roku, jednak jego pobyt we Włoszech okazał się bardzo nieudany – jego drużyna zajmowała kolejno jedenaste i dziesiąte miejsce w lidze, zaś on sam pozostawał wyłącznie rezerwowym dla Sergio Pellissiera i Cyrila Théréau. W lipcu 2012 powrócił do ojczyzny, za sumę dwóch milionów dolarów dołączając do krajowego giganta – ekipy Atlético Nacional z miasta Medellín. Tam szybko został podstawowym napastnikiem zespołu Juana Carlosa Osorio, już w tym samym roku zdobywając z nim puchar Kolumbii – Superliga Colombiana. W wiosennym sezonie Apertura 2013 zanotował z Atlético Nacional tytuł mistrza Kolumbii i sukces ten powtórzył również sześć miesięcy później, w sezonie Finalización 2013. W tym samym roku po raz drugi w karierze triumfował również w krajowym pucharze. W sezonie Apertura 2014 zdobył z trzecie z rzędu mistrzostwo Kolumbii, jak również zajął drugie miejsce w superpucharze kraju.
W lipcu 2014 Uribe udał się na roczne wypożyczenie do klubu Millonarios FC ze stołecznej Bogoty, gdzie kontynuował swoją świetną strzelecką passę. W sezonie Apertura 2015 z piętnastoma golami na koncie został królem strzelców ligi kolumbijskiej, a bezpośrednio po tym zdecydował się na wyjazd do Meksyku, zasilając tamtejszy zespół Deportivo Toluca, który za jego transfer wyłożył pięć milionów dolarów. W tamtejszej Liga MX zadebiutował 25 lipca 2015 w wygranym 1:0 spotkaniu z Tigres UANL, po raz pierwszy wpisał się natomiast na listę strzelców 16 sierpnia tego samego roku w wygranej 3:1 konfrontacji z Guadalajarą.
Kariera reprezentacyjna.
W seniorskiej reprezentacji Kolumbii Uribe zadebiutował za kadencji selekcjonera Hernána Darío Gómeza, 11 sierpnia 2010 w zremisowanym 1:1 meczu towarzyskim z Boliwią.

</doc>
<doc id="3719486" url="https://pl.wikipedia.org/wiki?curid=3719486" title="Siedmiozgłoskowiec jambiczny">
Siedmiozgłoskowiec jambiczny

Siedmiozgłoskowiec jambiczny (trójstopowiec jambiczny hiperkatalektyczny) – format wiersza sylabotonicznego, w którym akcenty padają na sylaby parzyste (sSsSsSs). Jest jedną z dwóch, obok anapestycznej (ssSssSs), możliwości sylabotonizacji odcinka siedmiozgłoskowego. Siedmiozgłoskowiec jambiczny może samodzielnie budować długie serie wersów, albo może występować w przeplocie z innymi formatami, na przykład dziewięciozgłoskowcem jambicznym:
W przypadku zastosowania rymu męskiego wers ulega skróceniu o jedną sylabę:
Jambiczny siedmiozgłoskowiec może występować również w kombinacji z męskim czterozgłoskowcem. Taka sytuacja ma miejsce między innymi w przekładach wiersza „Eldorado” Edgara Allana Poego i w poniższym utworze:
Podwojenie schematu siedmiozgłoskowca jambicznego daje czternastozgłoskowiec jambiczny.

</doc>
<doc id="3719487" url="https://pl.wikipedia.org/wiki?curid=3719487" title="Jerzy Jan Maciak">
Jerzy Jan Maciak

Jerzy Jan Maciak (ur. 12 lipca 1932 w Belsku Dużym, zm. 14 czerwca 2016 w Warszawie) – polski polityk, działacz ruchu ludowego, podsekretarz stanu w ministerstwie rolnictwa PRL, poseł na Sejm PRL VII kadencji. 
Życiorys.
Był synem Edwarda i Apolonii. Od 1946 był członkiem Związku Młodzieży Wiejskiej RP „Wici”, zaś od 1949 Stronnictwa Ludowego, a następnie Zjednoczonego Stronnictwa Ludowego. Należał także do Towarzystwa Przyjaźni Polsko-Radzieckiej. W latach 1948–1950 piastował funkcję przewodniczącego Koła Związku Młodzieży Polskiej w Środzie Wielkopolskiej, a następnie w latach 1953–1954 kierownika Państwowego Gospodarstwa Rolnego. W 1954 ukończył Wyższą Szkołę Rolniczą w Olsztynie, uzyskując tytuł inżyniera rolnika. Był między innymi w latach 1965–1970 dyrektorem w Zjednoczeniu Hodowli Roślin i Nasiennictwa w Warszawie, a następnie w latach 1970–1976 podsekretarzem stanu w ministerstwie rolnictwa i prezesem Zarządu Głównego Centralnego Związku Kółek Rolniczych. Zasiadał w warszawskim komitecie ZSL oraz od 1969 do 1972 w prezydium Dzielnicowej Rady Narodowej Warszawa-Mokotów. W 1973 i 1976 był wybierany w skład naczelnego komitetu ZSL i jego prezydium. W latach 1976–1980 był posłem oraz zastępcą przewodniczącego Komisji Planowania przy Radzie Ministrów.
Odznaczony Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski.

</doc>
<doc id="3719491" url="https://pl.wikipedia.org/wiki?curid=3719491" title="Sławomir Pietrzak (zootechnik)">
Sławomir Pietrzak (zootechnik)

Sławomir Pietrzak (ur. 1954) – polski zootechnik, profesor nauk rolniczych, działacz jeździecki, międzynarodowy sędzia w ujeżdżeniu oraz trener jeździectwa, w latach 2016–2018 prezes Stadniny Koni Janów Podlaski.
Życiorys.
W 1997 uzyskał na Wydziale Zootechnicznym Akademii Rolniczej w Lublinie, stopień doktora habilitowanego nauk rolniczych w zakresie zootechniki, specjalność: hodowla koni na podstawie dorobku naukowego oraz rozprawy pt. "Charakterystyka i analiza treningu koni sportowych w czołowych krajowych klubach jeździeckich oraz ocena uzyskanych przez nie wyników", zaś w 2007 otrzymał tytuł profesora nauk rolniczych.
Jest profesorem nadzwyczajnym Katedry Hodowli i Użytkowania Koni Wydziału Biologii i Hodowli Zwierząt Uniwersytetu Przyrodniczego w Lublinie, a także prezesem Lubelskiego Klubu Jeździeckiego. Pełni również funkcję międzynarodowego sędziego w ujeżdżeniu oraz trenera jeździectwa. Pietrzak piastuje również funkcję członka Rady ds. hodowli koni przy ministrze rolnictwa oraz szefa zespołu ds. rozrodu i opieki weterynaryjnej. 15 czerwca 2016 w wyniku konkursu rozpisanego przez Agencję Nieruchomości Rolnych, został wybrany prezesem Stadniny Koni Janów Podlaski. 7 marca 2018 został z tej funkcji odwołany.

</doc>
<doc id="3719496" url="https://pl.wikipedia.org/wiki?curid=3719496" title="Enej Jelenič">
Enej Jelenič

Enej Jelenič (ur. 11 grudnia 1992 w Koperze) – słoweński piłkarz grający na pozycji prawego pomocnika. Od 2014 jest zawodnikiem klubu Livorno.
Kariera piłkarska.
Swoją karierę piłkarską Jelenič rozpoczął w klubie FC Koper. W 2010 roku stał się członkiem pierwszej drużyny. 16 lipca 2010 zadebiutował w jego barwach w pierwszej lidze słoweńskiej w wygranym 4:1 domowym meczu z NK Primorje. W FC Koper występował do końca 2010 roku.
Na początku 2011 roku Jelenič przeszedł do Genoi. Swój debiut w niej w Serie A zaliczył 10 kwietnia 2011 w przegranym 2:3 wyjazdowym meczu z Juventusem, gdy w 81. minucie zmienił Omara Milanetta. W Genoi rozegrał łącznie dwa ligowe mecze.
Latem 2011 roku Jelenič odszedł do grającej w Serie B, Padovy. Swój debiut w Padovie zanotował 29 października 2011 w przegranym 1:2 wyjazdowym meczu z FC Crotone. W sezonie 2013/2014 spadł z Padovą do Serie C1. W Padovie grał przez trzy sezony.
W 2014 roku Jelenič przeszedł do innego klubu Serie B, Livorno. W Livorno zadebiutował 26 września 2014 w przegranym 1:2 domowym meczu ze Spezią Calcio. Na koniec sezonu 2015/2016 spadł z Livorno do Serie C1.
Kariera reprezentacyjna.
W reprezentacji Słowenii Jelenič zadebiutował 23 marca 2016 roku w wygranym 1:0 towarzyskim meczu ze Macedonią, rozegranym w Koperze, gdy w 87. minucie zmienił Mihę Zajca.

</doc>
<doc id="3719498" url="https://pl.wikipedia.org/wiki?curid=3719498" title="Gubernatorstwo Madanijin">
Gubernatorstwo Madanijin



</doc>
<doc id="3719500" url="https://pl.wikipedia.org/wiki?curid=3719500" title="Acacino">
Acacino



</doc>
<doc id="3719502" url="https://pl.wikipedia.org/wiki?curid=3719502" title="Aceciny">
Aceciny



</doc>
<doc id="3719503" url="https://pl.wikipedia.org/wiki?curid=3719503" title="Gubernatorstwo Kaf">
Gubernatorstwo Kaf



</doc>
<doc id="3719504" url="https://pl.wikipedia.org/wiki?curid=3719504" title="Powiat rossieński">
Powiat rossieński



</doc>
<doc id="3719506" url="https://pl.wikipedia.org/wiki?curid=3719506" title="Achimkowicze">
Achimkowicze



</doc>
<doc id="3719508" url="https://pl.wikipedia.org/wiki?curid=3719508" title="Acanthocyclops lobulosus">
Acanthocyclops lobulosus

Acanthocyclops latipes – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1905 roku przez szwedzkiego botanika Erika Leonarda Ekmana.

</doc>
<doc id="3719509" url="https://pl.wikipedia.org/wiki?curid=3719509" title="Acanthocyclops trajani">
Acanthocyclops trajani

Acanthocyclops trajani – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2004 roku przez hydrobiologów Iskandara Mirbatirovicha Mirabdullayeva (Uzbekistan) i Danielle Defaye (Francja).

</doc>
<doc id="3719510" url="https://pl.wikipedia.org/wiki?curid=3719510" title="Acanthocyclops muscicola">
Acanthocyclops muscicola

Acanthocyclops muscicola – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1924 roku przez radzieckiego hydrobiologa D.A. Lasoczkina.

</doc>
<doc id="3719525" url="https://pl.wikipedia.org/wiki?curid=3719525" title="Oscar Urbina">
Oscar Urbina

Oscar Urbina Ortega (ur. 13 kwietnia 1947 w Arboledas) – kolumbijski duchowny katolicki, arcybiskup Villavicencio w latach 2008–2022.
Życiorys.
Prezbiterat.
Święcenia kapłańskie otrzymał 30 listopada 1973. Pracował przede wszystkim w seminarium duchownym w Bogocie, którego w latach 1986-1994 był rektorem.
Episkopat.
8 marca 1996 został mianowany biskupem pomocniczym archidiecezji Bogota ze stolicą tytularną "Forconium". Sakry biskupiej udzielił mu 13 kwietnia 1996 ówczesny metropolita Bogoty - arcybiskup Pedro Rubiano Sáenz.
9 listopada 1999 został biskupem ordynariuszem diecezji Cúcuta.
30 listopada 2007 papież Benedykt XVI minował go arcybiskupem metropolitą Villavicencio. Ingres odbył się 25 stycznia 2008.
23 kwietnia 2022 papież przyjął jego rezygnację z pełnionego urzędu, złożoną ze względu na wiek.
W 2014 został wybrany wiceprzewodniczącym kolumbijskiej Konferencji Episkopatu, zaś w 2017 objął funkcję jej przewodniczącego.

</doc>
<doc id="3719530" url="https://pl.wikipedia.org/wiki?curid=3719530" title="Oscar Urbina Ortega">
Oscar Urbina Ortega



</doc>
<doc id="3719531" url="https://pl.wikipedia.org/wiki?curid=3719531" title="Summum bonum (wiersz)">
Summum bonum (wiersz)

Summum bonum – wiersz Roberta Browninga, ogłoszony w jego ostatnim tomie Asolando. Fantazje i fakty, z 1889 roku.
Charakterystyka ogólna.
Utwór jest dość krótki, ponieważ liczy tylko osiem wersów. Dlatego może być nazwany epigramatem. Jego łaciński tytuł oznacza „wszystko, co najlepsze”.
Forma.
Wiersz charakteryzuje się niecodzienną budową formalną. Podstawowym metrum jest anapestyczny pięciostopowiec. Pięciostopowe, a więc piętnastozgłoskowe, są wersy pierwszy, drugi, trzeci, czwarty i siódmy, natomiast trzy pozostałe linijki są również anapestyczne, ale dwustopowe, czyli sześciozgłoskowe. Schemat rymowy całości jest oparty na trzech współbrzmieniach: ababbcac. Tego typu układ (ababbcbc) jest znany między innymi z ballady francuskiej. Najbardziej widocznym środkiem instrumentacyjnym jest jednak nie rym, ale aliteracja, która łączy ze sobą między innymi słowa breath, bloom, bag i bee.
Treść.
Utwór zawiera wyliczenie wspaniałości tego świata, które – zdaniem poety – mieszczą się w ładunku nektaru, jaki pszczoła niesie do ula, w klejnocie, który zostaje wydobyty w kopalni i w perle uformowanej w muszli. Następnie konkluduje, że prawdę, jaśniejszą od klejnotów i zaufanie, czystsze od perły sam odnalazł w pocałunku dziewczyny.
Krytyka.
O wierszu Browninga negatywnie wypowiedział się polski krytyk Leon Winiarski w recenzji tomu Asolando, ogłoszonej w czasopiśmie Prawda w roku 1890. Krytyk pisze: Śmiać się trzeba, gdy czytamy, iż ośmiodziesięcioletni ten starzec, stojący nad mogiłą, uważa, że największe szczęście w życiu polega na „pocałunku dziewczyny”.

</doc>
<doc id="3719535" url="https://pl.wikipedia.org/wiki?curid=3719535" title="Strażnica KOP „Łapiny”">
Strażnica KOP „Łapiny”

Strażnica KOP „Łapiny” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-łotewskiej.
Formowanie i zmiany organizacyjne.
W 1926 roku, w składzie Brygady KOP „Wilno”, został sformowany 19 batalion graniczny. W 1928 roku w skład batalionu wchodziło 12 strażnic. W latach 1929 – 1934 strażnica znajdowała się w strukturze 3 kompanii KOP „Dundery”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Łapiny” w 1932 roku ochraniała pododcinek granicy państwowej szerokości 9 kilometrów 120 metrów.
Sąsiednie strażnice:

</doc>
<doc id="3719538" url="https://pl.wikipedia.org/wiki?curid=3719538" title="Aleksandar Sedlar">
Aleksandar Sedlar

Aleksandar Sedlar (cyr. Александар Седлар, ur. 13 grudnia 1991 w Nowym Sadzie) – serbski piłkarz grający na pozycji środkowego obrońcy w hiszpańskim klubie Deportivo Alavés.
Kariera piłkarska.
Swoją karierę piłkarską Sedlar rozpoczął w klubie Borac Nowy Sad. W sezonie 2009/2010 zadebiutował w nim w Vojvodanskiej Lidze (IV poziom rozgrywek). W Boracu grał również w sezonie 2010/2011. Latem 2011 przeszedł do innego klubu z Nowego Sadu, Veternika. W sezonie 2011/2012 grał w nim w Srpskiej Lidze (III poziom rozgrywek).
Latem 2012 roku Sedlar przeszedł do Metalaca Gornji Milanovac, grającego w Prvej lidze. Zadebiutował w nim 11 sierpnia 2012 w przegranym 0:1 wyjazdowym meczu z Boracem Čačak. W sezonie 2014/2015 awansował z Metalacem do Super ligi.
15 czerwca 2016 roku Sedlar podpisał trzyletni kontrakt z Piastem Gliwice, z którym w 2019 roku zdobył Mistrzostwo Polski. Tuż po tym sukcesie zdecydował się nie przedłużać wygasającego 30 czerwca kontraktu i został wolnym zawodnikiem, po czym podpisał kontrakt z RCD Mallorca, obowiązujący do końca sezonu 2022/2023.
Kariera reprezentacyjna.
W reprezentacji Serbii Sedlar zadebiutował 25 maja 2016 roku w wygranym 2:1 towarzyskim meczu z Cyprem, rozegranym w Užicach, gdy w 75. minucie zmienił Antonio Rukavinę.

</doc>
<doc id="3719540" url="https://pl.wikipedia.org/wiki?curid=3719540" title="Marek Gogolewski">
Marek Gogolewski

Marek Gogolewski (ur. 12 maja 1933 w Piotrkowie Trybunalskim, zm. 30 maja 2015 w Poznaniu) – polski profesor nauk chemicznych, specjalista w dziedzinie nauk o żywności i żywieniu. Uchodzi za twórcę polskiej szkoły związanej z analityką lipidów.
Życiorys.
W 1955 obronił pracę magisterską z chemii na Uniwersytecie im. Adama Mickiewicza w Poznaniu i podjął pracę w Katedrze Technologii Rolnej Wyższej Szkoły Rolniczej w Poznaniu. W 1964 doktoryzował się na podstawie dysertacji "Otrzymywanie oraz właściwości biologiczne i przeciwutleniające niektórych tokoferoli o podstawnikach etylowych". W 1973 habilitował się na podstawie pracy "Zmiany jakościowe i ilościowe niektórych pochodnych chromanolu w kiełkujących nasionach soi i rzepaku". Od 1975 był docentem, a od 1989 profesorem zwyczajnym nauk rolniczych. Współtworzył Katedrę Biochemii i Analizy Żywności Akademii Rolniczej w Poznaniu, a w latach 1991–2003 był jej kierownikiem. Odbywał długoterminowe staże m.in. na Politechnice Kijowskiej, Królewskim Instytucie Weterynarii w Sztokholmie oraz na Uniwersytecie Korwina w Budapeszcie. Na zjeździe Amerykańskiego Towarzystwa Chemików Tłuszczowych referował polskie osiągnięcia z lipidowej problematyki badawczej.
Osiągnięcia i odznaczenia.
Zostawił po sobie około dwieście oryginalnych prac twórczych, 80 streszczeń konferencyjnych, wypromował dwunastu doktorów, a także opiniował projekty badawcze wykonywane w ramach Komitetu Badań Naukowych.
Był wicedyrektorem Instytutu Żywienia Człowieka AR w Poznaniu (1977–1978), kierownikiem Katedry Biochemii i Analizy Żywności (1991–2003) oraz prodziekanem Wydziału Technologii Żywności (1985–1987).
Otrzymał Złoty Krzyż Zasługi, Krzyż Kawalerski Orderu Odrodzenia Polski, a także medal "Zasłużony dla Uniwersytetu Przyrodniczego w Poznaniu".
Został pochowany na Cmentarzu Junikowo w Poznaniu (pole 3-7-B-13).
Problematyka badań.
Zajmował się głównie problematyką analityki lipidów, a przede wszystkim związkami witamino-E aktywnymi w surowcach roślinnych, zwierzęcych i w żywności. Interesowały go przemiany tłuszczów jadalnych, ich trwałość, wpływ na nie przeciwutleniaczy naturalnych i syntetycznych, a także oddziaływanie synergistyczne różnych związków dodanych do matrycy lipidowej. Przeprowadzał badania na zwierzętach, mające na celu wyjaśnienie nieznanych aspektów metabolizmu i działania tokoferoli "in vivo".

</doc>
<doc id="3719541" url="https://pl.wikipedia.org/wiki?curid=3719541" title="Acanthocyclops milotai">
Acanthocyclops milotai

Acanthocyclops milotai – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2008 roku przez hydrobiologów Sandę Iepure (Rumunia) i Danielle Defaye (Francja).

</doc>
<doc id="3719542" url="https://pl.wikipedia.org/wiki?curid=3719542" title="Acanthocyclops plesai">
Acanthocyclops plesai

Acanthocyclops plesai – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2001 roku przez rumuńską hydrobiolog Sandę Iepure.

</doc>
<doc id="3719545" url="https://pl.wikipedia.org/wiki?curid=3719545" title="Acanthocyclops transylvanicus">
Acanthocyclops transylvanicus

Acanthocyclops transylvanicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2011 roku przez hydrobiologów Sandę Iepure (Rumunia) i Andreę Oarga (Słowenia).

</doc>
<doc id="3719550" url="https://pl.wikipedia.org/wiki?curid=3719550" title="Mull Hill">
Mull Hill

Mull Hill lub Meayll Hill (manx "Cronk Meayll") – wzgórze znajdujące się w południowo-zachodniej części Wyspy Man, w pobliżu wsi Cregneash.
U szczytu wzgórza znajduje się kompleks grobowy pochodzący z przełomu neolitu i epoki brązu. Składa się on z 6 grobów korytarzowych rozlokowanych na obwodzie okręgu o średnicy ok. 18 m, po trzy z prawej i po trzy z lewej strony, z przerwami/wejściami od strony północno-zachodniej i południowo-wschodniej. T-kształtne groby usytuowane są wejściami na zewnątrz kręgu. Całość pierwotnie przykryta była pierwotnie nieistniejącym już dzisiaj nasypem kamiennym.
Badania archeologiczne na stanowisku przeprowadzono w latach 1863, 1893, 1911 i 1971. W ich trakcie odkryto w komorach grobowych pochówki ciałopalne, a także ostrza kamienne, paciorki i kamyki morskie.

</doc>
<doc id="3719551" url="https://pl.wikipedia.org/wiki?curid=3719551" title="Meayll Hill">
Meayll Hill



</doc>
<doc id="3719552" url="https://pl.wikipedia.org/wiki?curid=3719552" title="Acanthocyclops longifurcus">
Acanthocyclops longifurcus

Acanthocyclops longifurcus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1963 roku przez chińskich hydrobiologów Chena Yuana i Sunga Ta-Hsianga.

</doc>
<doc id="3719554" url="https://pl.wikipedia.org/wiki?curid=3719554" title="Acanthocyclops tenuispinalis">
Acanthocyclops tenuispinalis

Acanthocyclops tenuispinalis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1963 roku przez chińskich hydrobiologów Chena Yuana i Sunga Ta-Hsianga.

</doc>
<doc id="3719560" url="https://pl.wikipedia.org/wiki?curid=3719560" title="Strażnica KOP „Wiktorówka”">
Strażnica KOP „Wiktorówka”

Strażnica KOP „Wiktorówka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-łotewskiej.
Formowanie i zmiany organizacyjne.
W 1926 roku, w składzie Brygady KOP „Wilno”, został sformowany 19 batalion graniczny. W 1928 roku w skład batalionu wchodziło 12 strażnic. Strażnica KOP „Wiktorówka” w latach 1929 – 1934 znajdowała się w strukturze 1 kompanii KOP „Druja”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Wiktorówka” w 1932 roku ochraniała pododcinek granicy państwowej szerokości 8 kilometrów 750 metrów.
Sąsiednie strażnice:

</doc>
<doc id="3719574" url="https://pl.wikipedia.org/wiki?curid=3719574" title="SC Braga B">
SC Braga B

Sporting Clube de Braga B – drugi zespół portugalskiego klubu piłkarskiego SC Braga grający w trzeciej lidze portugalskiej, mający siedzibę w mieście Braga.
Stadion.
Swoje domowe mecze klub rozgrywa na stadionie o nazwie Estádio Primeiro de Maio w Bradze, który może pomieścić 28800 widzów, ale na meczach Bragi B jest ona ograniczona do 5000.

</doc>
<doc id="3719576" url="https://pl.wikipedia.org/wiki?curid=3719576" title="Strażnica KOP „Ustrzeż”">
Strażnica KOP „Ustrzeż”



</doc>
<doc id="3719589" url="https://pl.wikipedia.org/wiki?curid=3719589" title="Kompania graniczna KOP „Rondamańce”">
Kompania graniczna KOP „Rondamańce”



</doc>
<doc id="3719594" url="https://pl.wikipedia.org/wiki?curid=3719594" title="Kościół Najświętszego Serca Pana Jezusa w Ząbkowicach Śląskich">
Kościół Najświętszego Serca Pana Jezusa w Ząbkowicach Śląskich

Kościół Najświętszego Serca Pana Jezusa – rzymskokatolicki kościół parafialny należący do dekanatu Ząbkowice Śląskie-Północ diecezji świdnickiej.
Świątynia została zbudowana w 1923 roku przez księży i braci Pallotynów - Stowarzyszenie Życia Apostolskiego należących do prowincji niemieckiej. Początkowo była to kaplica półpubliczna przeznaczona dla wychowanków Pallotynów i wiernych. W 1940 roku przy kościele została erygowana przez kurię wrocławską parafia pod wezwaniem Najświętszego Serca Pana Jezusa. Od 17 lipca 1945 roku świątynię i dom obsługują polscy Pallotyni. Kościół został konsekrowany w dniu 10 września 1967 roku. W latach sześćdziesiątych XX wieku został zmieniony wystrój świątyni. Zostały wtedy zastąpione drewniane ołtarze boczne mniejszymi. Obecny wystrój kościoła został wykonany w 2015 roku.

</doc>
<doc id="3719598" url="https://pl.wikipedia.org/wiki?curid=3719598" title="Gustavus von Tempsky">
Gustavus von Tempsky

Gustavus Ferdinand von Tempsky (ur. 15 lutego 1828 w Braunsbergu w Prusach Wschodnich – obecnie Braniewo w województwie warmińsko-mazurskim, zm. 7 września 1868 w Nowej Zelandii) – pruski szlachcic z rodu o polskich korzeniach, żołnierz, poszukiwacz przygód, artysta i korespondent gazet. .
Życiorys.
Urodził się w szlacheckiej rodzinie pruskiej o korzeniach polskich, mieszkającej w Prusach Wschodnich, ale dorastał w Legnicy. Ukończył wojskowe szkoły kadetów w Poczdamie i Berlinie. W 1846 r. po zaledwie 9 miesiącach służby w armii pruskiej zwolnił się i wyjechał na Wybrzeże Moskitów w Ameryce Środkowej (wybrzeże dzisiejszych Hondurasu i Nikaragui). Tam szkolił miejscowych Indian w służbie brytyjskiej, poznając zasady walki w dżungli. W 1850 r. poszukiwał kruszcu podczas gorączki złota w Kalifornii. W latach 1853–1855 odbył liczącą 3000 mil podróż przez Meksyk, Gwatemalę i Salwador, z której w 1858 roku w Londynie opublikował tom wspomnień pod tytułem „Mitla”. Jeszcze w 1855 roku poślubił Emelię Ross Bell, z którą miał trójkę dzieci, dwóch synów i córkę. Kolejno przenosił się z rodziną do Szkocji, potem Australii, by ostatecznie w 1862 r. osiąść w Nowej Zelandii.
W Nowej Zelandii początkowo poszukiwał złota, a następnie był korespondentem gazety. W 1863 roku wybuchła kolejna wojna między kolonistami i plemionami maoryskimi. Tempsky natychmiast nawiązał kontakt z Williamem Jacksonem, twórcą oddziału "Forest Rangers", jednostki przeznaczonej do walki w lasach Nowej Zelandii z Maorysami. Szybko wykorzystał swoje wojskowe wykształcenie i doświadczenie z walk w dżungli. Od 1863 r. dowodził kompanią, a od 1865 r. całym oddziałem "Forest Rangers". W 1863 r. otrzymał brytyjskie obywatelstwo. Kolejno awansując dosłużył się stopnia majora i wziął udział w wielu kampaniach przeciwko Maorysom. Wykazywał się niezwykłą odwagą i umiejętnościami walk nieregularnych. Przez swoich ludzi nazywany był „Von” lub „Prusak”, a wśród wrogich Maorysów, wojowników słynących z odwagi, zyskał chwalebny przydomek „Manu-Rau” ("Ptak, który doleci wszędzie"). Podczas służby tworzył też wiele akwareli ukazujących krajobrazy oraz życie ówczesnej Nowej Zelandii. Zginął w bitwie z plemieniem "HauHau" w 1868 r.
W Nowej Zelandii do dziś krąży legenda, że Maorysi zjedli ciało okazując w ten sposób szacunek poległemu Gustavowi von Tempsky’emu i do dziś odmawiają przekazania informacji o miejscu pochówku jego kości. Inna wiarygodniejsza wersja głosi, że praktykujący kanibalizm Maorysi z szacunku wobec majora von Tempsky’ego oszczędzili go i skremowali zwłoki w stosie pogrzebowym.

</doc>
<doc id="3719599" url="https://pl.wikipedia.org/wiki?curid=3719599" title="Henryk Bronowicki">
Henryk Bronowicki

Henryk Bronowicki (ur. 9 lutego 1948) – polski pilot doświadczalny, instruktor lotniczy, pilot komunikacyjny. 
Lotnicza droga.
Kontakt z lotnictwem rozpoczął od modelarstwa. W 1966 przeszedł przez badania lotniczo-lekarskie i odbył w Aeroklubie Mieleckim przeszkolenie szybowcowe na szybowcu SZD-10 Czapla (instruktorem był późniejszy również pilot doświadczalny Zbigniew Nowakowski). Po 61 lotach z instruktorem odbył w 1966 r. pierwszy samodzielny lot. W 1968 roku na lotnisku w Krośnie przeszedł przeszkolenie samolotowe na samolocie Junak-3 (instruktor Andrzej Dudziński). Odbył też przeszkolenie spadochronowe (14 skoków). W 1970 roku, po wykonaniu prawie 1000 lotów od pierwszego samodzielnego lotu uzyskał licencję zawodową. Pełnił później funkcję instruktora na samolotach PZL TS-8 Bies. 
W 1970 roku przeszedł z pracy z półmontażu samolotów na kontrolę techniczną montażu ostatecznego, a za dwa lata do Działu Prób i Badań w locie.
Pilot doświadczalny.
Po dwóch latach pracy jako zawodowy pilot transportowy w 1974 roku zdał egzaminy jako pilot doświadczalny II klasy. W roku następnym został zaangażowany w PZL Mielec. Stale podnosił kwalifikacje - m.in. o loty agrolotnicze, loty IFR. W roku 1978 ukończył studia inżynierskie na Politechnice Rzeszowskiej (specjalność - budowa samolotów). W roku 1979 zdał egzamin u Andrzeja Abłamowicza na pilota doświadczalnego I kl. Nabył też w tym roku uprawnień na samoloty wielosilnikowe. 
Brał udział w badaniach prototypów samolotów KR-02, PZL M18 Dromader (różne wersje), An-28 PZL M28, PZL M-20 Mewa, PZL M-15 (Belphegor). Wszedł w skład 4 osobowego zespołu pilotów (inż. Ludwik Natkaniec, Zbigniew Nowakowski, major pil. Jerzy Bachta) dokonujących lotów na samolocie PZL I-22 Iryda - w tym najbardziej ryzykownych prób flatterowych. W Modlinie odbył przeszkolenie na samolotach odrzutowych Lim-2, LiM-5. Dokonywał seryjnych oblotów TS-11 Iskra. 
Raz, podczas akrobacji wyczynowej na samolocie Zlin 526 (odwrócony korkociąg), ratował się skokiem ze spadochronem. 
Pracę w PZL Mielec zakończył w roku 1997, przechodząc do lotnictwa komunikacyjnego- w latach 1999-2004 na stanowisku kapitana. 
W zawodowej karierze latał na 58 typach samolotów, jako pilot doświadczalny wykonał 4200 godzin lotów. Jest autorem książki biograficznej "Pilot doświadczalny Henryk Bronowicki" wydanej w 2014 r. przez wydawnictwo Altair.

</doc>
<doc id="3719602" url="https://pl.wikipedia.org/wiki?curid=3719602" title="Pasamon (przedsiębiorstwo)">
Pasamon (przedsiębiorstwo)

Pasamon (d. "Bydgoskie Zakłady Taśm Technicznych „Pasamon”") – zakład przemysłu włókienniczego w Bydgoszczy założony w 1921 roku, producent pasmanterii technicznej.
Charakterystyka.
Pasamon jest producentem tkanych taśm i pasmanterii technicznej, które znajdują zastosowanie w kaletnictwie, tapicerstwie, górnictwie, transporcie, budownictwie, sprzęcie wojskowym itp. Wytwarzanych jest 2,5 tys. wzorów taśm o szerokościach od 3 do 130 mm, także na specjalne zamówienia klientów. Zakład posiada laboratorium metrologiczne do badania parametrów technicznych wyrobów włókienniczych oraz współpracuje z polskimi instytutami naukowymi (Główny Instytut Górnictwa, Instytut Technologii Polimerów i Barwników Politechniki Łódzkiej itd.). Od 2004 spełnia wymagania systemu zarządzania jakością ISO 9001.
Pasamon posiada sklep firmowy przy ul. Jagiellońskiej 117 w Bydgoszczy oraz przedstawicielstwa handlowe w Gdyni, Łodzi, Poznaniu, Sosnowcu, Wałbrzychu i Wrocławiu.
Znajdujący się przy ul. Jagiellońskiej firmowy neon działa od 1973 i jest najdłużej działającym neonem w mieście. 
Produkty (wybrane).
Produkty wytwarzane są z bawełny, lnu, poliestru, poliamidu i polipropylenu.
Historia.
Okres międzywojenny.
Początki firmy sięgają 1922 roku, kiedy dwaj bydgoscy przedsiębiorcy odkupili z rąk obywateli żydowskich firmę i przekształcili ją w spółkę handlową „Janiak-Lewandowski”, w skład której wchodziły Fabryka Wyrobów Drzewnych przy ul. Dworcowej i Fabryka Pasmanterii „Pasamon” z siedzibą na placu Teatralnym. W 1924 jedynym właścicielem zakładu został Eligiusz Franciszek Lewandowski, który rozpoczął budowę obiektów produkcyjnych przy ówczesnej ul. Promenada (Jagiellońskiej) oraz zakupił nowe maszyny. W latach 20. zatrudniano 50-75 osób, a podczas wielkiego kryzysu ograniczono produkcję. W latach 30. XX w. zbudowano tkalnię oraz willę właściciela według projektów arch. Jana Kossowskiego. Tuż przed II wojną światową Fabryka Pasmanterii, Taśm i Pasów „Pasamon” E. F. Lewandowskiego zatrudniała 300 osób i produkowała taśmy techniczne dla wojska i kolei, pasy pędne, parciane, taśmy i tkaniny filtracyjne oraz pasmanterię lekką, będąc czołowym przedsiębiorstwem swojej branży w ówczesnej Polsce.
II wojna światowa.
W 1939 roku zarząd nad firmą przejęły okupacyjne władze niemieckie. Produkcję przestawiono na potrzeby wojenne, wytwarzając taśmy do karabinów, umundurowania i bandaże.
Okres PRL.
W 1945 zakład znacjonalizowano, a w latach kolejnych rozbudowano m.in. o drugą tkalnię, magazyny, warsztaty, farbiarnię i portiernię. Park maszynowy wzbogacono o nowoczesne krosna, obrabiarki, agregaty farbiarskie i snowadła. Jak wiele przedsiębiorstw w tym okresie, „Pasamon” stał się przedsiębiorstwem wielozakładowym, posiadającym filie w Bydgoszczy (ul. Wrocławska) i Włocławku. W 1954 zatrudnienie w przedsiębiorstwie wynosiło 544 osób, w tym 350 kobiet. Nazwę zmieniono na Pomorska Fabryka Taśm i Pasów, a później na Bydgoskie Zakłady Taśm Technicznych „Pasamon”. W 1964 w zakładzie powołano Ochotniczą Straż Pożarną.
Okres III RP.
Po przełomie politycznym w 1989 usamodzielnił się zakład we Włocławku – dotychczasowa filia przedsiębiorstwa. W lutym 1993 zawiązano akt notarialny zawiązujący spółkę z ograniczoną odpowiedzialnością, a w 1997 po zgromadzeniu kapitału, firma została przekształcona w spółkę pracowniczą. Po spełnieniu warunków umowy prywatyzacyjnej, w 2007 spółka stała się pełnoprawnym właścicielem firmy „Pasamon”.
Po 2000 podjęto prace badawczo-rozwojowe, których celem było wdrożenie nowych technologii m.in. w zakresie stosowania taśm poliestrowych jako zawiesi dźwigowych, taśm trudnopalnych i termokurczliwych, taśm IRR dla celów wojskowych, taśm wysokowytrzymałych z kevlaru, antyelektrostatycznych dla górnictwa itp.

</doc>
<doc id="3719604" url="https://pl.wikipedia.org/wiki?curid=3719604" title="Gabriel (Callimachi)">
Gabriel (Callimachi)

Gabriel, imię świeckie Gheorghe Călmașul, następnie zmienione na Callimachi (ur. 1710 w Câmpulung Moldovenesc, zm. 20 lutego 1786 w Jassach) – rumuński biskup prawosławny, w latach 1760–1786 metropolita Mołdawii.
Życiorys.
Pochodził z bojarskiego rodu Călmașul, który uległ hellenizacji i przyjął zmienioną formę nazwiska Callimachi. Jego brat Jan Teodor przez wiele lat był sułtańskim tłumaczem, a następnie został hospodarem Mołdawii. Gheorghe Callimachi wstąpił jako posłusznik do monasteru Putna i był uczniem duchowym jego przełożonego, ihumena Antoniego, w latach 1730–1739 metropolity Mołdawii. Następnie został wyświęcony na diakona, dzięki protekcji brata został archidiakonem przy patriarsze konstantynopolitańskim. W 1745 patriarcha mianował go metropolitą Salonik, na której to katedrze pozostał przez piętnaście lat. W 1760, po usunięciu z urzędu metropolity Jakuba I, objął po nim urząd metropolity Mołdawii, o co ubiegał się o 1758, tj. od momentu, gdy jego brat został hospodarem mołdawskim.
W Jassach metropolita Gabriel wzniósł nowy sobór metropolitalny pod wezwaniem św. Jerzego (prace rozpoczęte w 1761). Przyjął w metropolii Mołdawii mnicha Paisjusza (Wieliczkowskiego) i jego uczniów, powierzając mu najpierw kierowanie monasterem Dragomirna w pobliżu Suczawy, a gdy ziemie te przeszły pod panowanie austriackie – kolejno monasterami Secu i Neamț. Gruntownie wykształcony, wspierał rozwój oświaty i drukarstwa w Mołdawii. W 1762 wziął udział w organizacji Akademii w Jassach, przekazując jej grunty przylegające do siedziby metropolitów mołdawskich. Z jego błogosławieństwa wydanych zostało ok. 20 ksiąg liturgicznych i katechetycznych. Występował w obronie mołdawskich chłopów przed uciskiem ze strony bojarów, zarówno mołdawskich, jak i fanariotów. Wspólnie z biskupem Romanu Leonem dążył do ograniczenia wpływów greckich w szkołach działających na terenie Mołdawii, zachęcał młodych duchownych do zdobywania wykształcenia.
Był rusofilem i zwolennikiem współpracy Mołdawii z Rosją w celu wyzwolenia spod panowania tureckiego. Podczas wojny rosyjsko-tureckiej w latach 1768–1774 korespondował z carycą Katarzyną II. 
Zmarł w 1786 w monasterze Golia w Jassach i został pochowany w zbudowanym przez siebie soborze św. Jerzego.

</doc>
<doc id="3719607" url="https://pl.wikipedia.org/wiki?curid=3719607" title="Bulik">
Bulik



</doc>
<doc id="3719610" url="https://pl.wikipedia.org/wiki?curid=3719610" title="Główny centralny moment bezwładności przekroju">
Główny centralny moment bezwładności przekroju



</doc>
<doc id="3719614" url="https://pl.wikipedia.org/wiki?curid=3719614" title="Litwa na Zimowej Uniwersjadzie 2013">
Litwa na Zimowej Uniwersjadzie 2013

Litwa na Zimowej Uniwersjadzie 2013 reprezentowana była przez 6 sportowców.

</doc>
<doc id="3719618" url="https://pl.wikipedia.org/wiki?curid=3719618" title="Ars rhetorica">
Ars rhetorica

Ars rhetorica – polski średniowieczny traktat w języku łacińskim z XV wieku, poświęcony retoryce, przypisywany Stanisławowi Ciołkowi.
Traktat powstał prawdopodobnie w Krakowie w latach 1420-1425. Przystosowany jest do celów dydaktycznych. Rozpoczyna się pochwałą retoryki jako sztuki wyzwolonej. W dalszej części zawarte są informacje o pochodzeniu retoryki, pożytkach i częściach, a także definicje, schematy układu mowy, opisy reguł. W tekście znajdują się m.in. odniesienia do dzieła "De inventione" Cycerona.

</doc>
<doc id="3719622" url="https://pl.wikipedia.org/wiki?curid=3719622" title="Troldkirken">
Troldkirken

Troldkirken – neolityczny grobowiec znajdujący się koło Sønderholm w gminie Aalborg w regionie Jutlandia Północna w Danii.
Będący dziełem kultury pucharów lejkowatych kompleks datowany jest na 3900-2800 p.n.e. Składa się ze skrywającego sześciokątną komnatę grobową dolmenu, otoczonego długą na 50 metrów obstawą z 47 głazów.
Według legendy kamień tworzący strop dolmenu to głaz, którym mieszkający w okolicy troll próbował rzucić w wieżę kościoła w Sønderholm. Pocisk nie doleciał jednak do celu, upadając w tym miejscu. Inna legenda związana z miejscem opowiada o człowieku, który zakradł się do środka dolmenu i był świadkiem ceremonii odprawianej przez mieszkańców podziemia.

</doc>
<doc id="3719627" url="https://pl.wikipedia.org/wiki?curid=3719627" title="Uniwersytet Tel Awiwu">
Uniwersytet Tel Awiwu



</doc>
<doc id="3719629" url="https://pl.wikipedia.org/wiki?curid=3719629" title="Gondomar SC">
Gondomar SC

Gondomar Sport Clube – portugalski klub piłkarski grający w Segunda Divisão (III poziom rozgrywkowy), mający siedzibę w mieście Gondomar.
Historia.
Klub został założony w 1921 roku. W 1986 roku Gondomar SC po raz pierwszy wystąpił w Pucharze Portugalii. W 1. rundzie uległ wówczas 1:2 zespołowi FC Marco. W 2003 roku Gondomar SC dotarł do 1/16 finału Pucharu Portugalii. W 1/32 finału pokonał Benfikę 1:0 w Lizbonie, a z 1/16 odpadł po porażce 0:1 z FC Paços de Ferreira.
W sezonie 2003/2004 Gondomar SC wywalczył mistrzostwo Segunda Divisão i po raz pierwszy w swojej historii awansował do Segunda Liga (II ligi portugalskiej). Grał w niej przez pięć kolejnych sezonów. W sezonie 2008/2009 zajął ostatnie 16. miejsce w Segunda Liga i wrócił do Segunda Divisão.
Stadion.
Swoje domowe mecze klub rozgrywa na stadionie o nazwie Estádio de São Miguel w Gondomar, który może pomieścić 2450 widzów.

</doc>
<doc id="3719630" url="https://pl.wikipedia.org/wiki?curid=3719630" title="Gondomar S.C.">
Gondomar S.C.



</doc>
<doc id="3719634" url="https://pl.wikipedia.org/wiki?curid=3719634" title="Søren Hancke">
Søren Hancke

Søren Hancke (ur. 13 grudnia 1939) – duński żeglarz sportowy. Srebrny medalista olimpijski z Rzymu.
Zawody w 1960 były jego jedynymi igrzyskami olimpijskimi. Po medal sięgnął w klasie 5,5 m. Sternikiem był William Berntsen, załogę uzupełniał Steen Christensen.

</doc>
<doc id="3719636" url="https://pl.wikipedia.org/wiki?curid=3719636" title="Janusz Zieliński">
Janusz Zieliński

Janusz Zieliński (ur. 11 lipca 1953 w Olsztynie) – polski technolog chemii, prof. dr hab. inż, prorektor Politechniki Warszawskiej ds. Filii w Płocku w kadencjach 1999–2002; 2002–2005; 2012–2016 i 2016–2020.
Życiorys.
Ukończył studia na Wydziale Chemicznym Politechniki Warszawskiej, Oddział w Płocku w 1976 r. W roku 1983 uzyskał stopień doktora, w 1992 r. stopień doktora habilitowanego zaś tytuł naukowy profesora – w roku 2001.
Zakres jego zainteresowań naukowych obejmuje m.in. chemię i technologię ropy naftowej i polimerów, technologię przerobu ciężkich frakcji ropy naftowej i węgla kamiennego, modyfikację substancji bitumicznych pochodzenia naftowego i węglowego, unieszkodliwianie i utylizacja odpadów przemysłowych, płyny chłodzące i sorbenty węglowe. Ponadto profesor interesuje się problematyką polityki ekologicznej i energetycznej, organizacji i zarządzania w jednostkach szkolnictwa wyższego i sektorze przemysłu chemicznego oraz zagadnieniami innowacji i wynalazczości.
Jest autorem i współautorem w ponad 500 opracowaniach monograficznych, publikacjach, referatach konferencyjnych, patentach.

</doc>
<doc id="3719637" url="https://pl.wikipedia.org/wiki?curid=3719637" title="Ole Gunnar Petersen">
Ole Gunnar Petersen

Ole Erik Gunnar Petersen (ur. 30 grudnia 1934) – duński żeglarz sportowy. Srebrny medalista olimpijski z Rzymu.
Zawody w 1960 były jego pierwszymi igrzyskami olimpijskimi. Po medal sięgnął w klasie Latający Holender. Partnerował mu Hans Fogh. Cztery lata później, w Tokio, zajęli czwarte miejsce.

</doc>
<doc id="3719640" url="https://pl.wikipedia.org/wiki?curid=3719640" title="Muchówki Polski">
Muchówki Polski

Muchówki Polski, dipterofauna Polski – ogół taksonów muchówek, których występowanie stwierdzono w Polsce.
Muchówki długoczułkie (Nematocera).
Anisopodidae.
W Polsce stwierdzono 4 gatunki:
Canthyloscelidae.
W Polsce stwierdzono 2 gatunki:
Cylindrotomidae.
W Polsce stwierdzono 4 gatunki:
Ćmiankowate (Psychodidae).
W Polsce 45 gatunków, w tym:
Diadocidiidae.
W Polsce stwierdzono 3 gatunki:
Ditomyiidae.
W Polsce stwierdzono 3 gatunki:
Grzybiarkowate (Mycetophilidae).
W Polsce stwierdzono 390 gatunków:
Grzybolubkowate (Bolitophilidae).
W Polsce stwierdzono 16 gatunków:
Kreślowate (Pediciidae).
W Polsce stwierdzono 30 gatunków, m.in.:
Komarowate (Culicidae).
W Polsce stwierdzono 47 gatunków:
Koziułkowate (Tipulidae).
W Polsce stwierdzono 104 gatunki, w tym:
Kuczmanowate (Ceratopogonidae).
W Polsce stwierdzono 213 gatunków, w tym:
Leniowate (Bibionidae).
W Polsce stwierdzono co najmniej 19 gatunków, w tym:
Macroceridae.
W Polsce stwierdzono 15 gatunków:
Manotidae.
W Polsce stwierdzono 1 gatunek:
Mycetobiidae.
W Polsce stwierdzono 1 gatunek:
Maraszekowate (Scatopsidae).
W Polsce stwierdzono 28 gatunków:
Meszkowate (Simuliidae).
W Polsce stwierdzono 49 gatunków.
Mikozkowate (Blephariceridae).
W Polsce stwierdzono:
Nikłonie (Dixidae).
W Polsce stwierdzono m.in.:
Ochotkowate (Chironomidae).
W Polsce stwierdzono ponad 440 gatunków, w tym:
Pleciidae.
W Polsce stwierdzono 1 gatunek:
Płaskorożkowate (Keroplatidae).
W Polsce stwierdzono następujące gatunki:
Pozmrokowate (Trichoceridae).
W Polsce stwierdzono m.in.:
Pryszczarkowate (Cecidomyiidae).
W Polsce stwierdzono 463 gatunki, w tym:
Sygaczowate (Limoniidae).
W Polsce stwierdzono 218 gatunków, w tym:
Thaumaleidae.
W Polsce stwierdzono 10 gatunków, w tym:
Wachlarzynowate (Ptychopteridae).
W Polsce stwierdzono 9 gatunków, w tym:
Wodzieniowate (Chaoboridae).
W Polsce stwierdzono m.in.:
Ziemiórkowate (Sciaridae).
W Polsce stwierdzono m.in.:
Muchówki krótkoczułkie (Brachycera).
Acartophthalmidae.
W Polsce stwierdzono:
Anthomyzidae.
W Polsce stwierdzono:
Asteiidae.
W Polsce stwierdzono:
Atelestidae.
W Polsce stwierdzono tylko:
Aulacigastridae.
W Polsce stwierdzono tylko:
Bąkowate (Tabanidae).
W Polsce 52 gatunków, w tym:
Błotniszkowate (Heleomyzidae).
W Polsce stwierdzono 84 gatunki:
Błyskleniowate (Dolichopodidae).
W Polsce stwierdzono 277 gatunków, m.in.:
Bujankowate (Bombyliidae).
Z terenu Polski stwierdzono:
Bzygowate (Syrphidae).
W Polsce stwierdzono 394 gatunki, w tym:
Camillidae.
W Polsce stwierdzono:
Chyłkowate (Lonchaeidae).
W Polsce stwierdzono:
Chyromyidae.
W Polsce stwierdzono:
Clusiidae.
W Polsce stwierdzono:
Włochatkowate (Coelopidae).
W Polsce stwierdzono 2 gatunki:
Coenomyiidae.
W Polsce stwierdzono tylko 2 gatunki:
Curtonotidae.
W Polsce stwierdzono tylko 1 gatunek:
Diastatidae.
W Polsce stwierdzono:
Dryomyzidae.
W Polsce stwierdzono:
Dzidnicowate (Lonchopteridae).
W Polsce stwierdzono:
Dziupleniowate (Xylophagidae).
W Polsce stwierdzono:
Dziwierkowate (Therevidae).
W Polsce stwierdzono 28 gatunków:
Gzowate (Oestridae).
W Polsce stwierdzono:
Hilarimorphidae.
W Polsce tylko:
Hybotidae.
W Polsce stwierdzono m.in.:
Kalnicowate (Lauxaniidae).
W Polsce stwierdzono:
Kłośnicowate (Scathophagidae).
W Polsce stwierdzono:
Kobyliczkowate (Rhagionidae).
W Polsce 29 gatunków, w tym:
Lwinkowate (Stratiomyidae).
W Polsce stwierdzono około 58 gatunków, w tym:
Łowikowate (Asilidae).
W Polsce stwierdzono 91 gatunków, w tym:
Megamerinidae.
W Polsce stwierdzono tylko:
Micropezidae.
W Polsce stwierdzono:
Microphoridae.
W Polsce stwierdzono:
Milichiidae.
W Polsce stwierdzono m.in.:
Miniarkowate (Agromyzidae).
W Polsce co najmniej 398 gatunków, w tym:
Mrokawkowate (Nycteribiidae).
W Polsce stwierdzono 11 gatunków, w tym:
Muchowate (Muscidae).
W Polsce 278 gatunków, w tym:
Narzępikowate (Hippoboscidae).
W Polsce stwierdzono 11 gatunków, w tym:
Nasionnicowate (Tephritidae).
W Polsce stwierdzono:
Niezmiarkowate (Chloropidae).
W Polsce stwierdzono 184 gatunki, w tym:
Niżnicowate (Opomyzidae).
W Polsce stwierdzono:
Odiniidae.
W Polsce stwierdzono:
Opetiidae.
W Polsce stwierdzono tylko:
Opękowate (Acroceridae).
W Polsce stwierdzono 8 gatunków:
Pallopteridae.
W Polsce stwierdzono:
Periscelididae.
W Polsce stwierdzono:
Phaeomyiidae.
W Polsce stwierdzono:
Pipunculidae.
W Polsce stwierdzono:
Platypezidae.
W Polsce stwierdzono:
Platystomatidae.
W Polsce stwierdzono m.in.:
Plujkowate (Calliphoridae).
W Polsce stwierdzono ponad 69 gatunków, w tym:
Połyśnicowate (Psilidae).
W Polsce stwierdzono 33 gatunki:
Popstruchowate (Athericidae).
W Polsce stwierdzono 3 gatunki:
Pośniadkowate (Xylomyidae).
W Polsce stwierdzono 2 gatunki:
Pseudopomyzidae.
W Polsce stwierdzono jeden gatunek:
Pyrgotidae.
W Polsce stwierdzono jeden, prawdopodobnie już wymarły gatunek:
Rączycowate (Tachinidae).
W Polsce stwierdzono ponad 500 gatunków:
Rhinophoridae.
W Polsce stwierdzono:
Sernicowate (Piophilidae).
W Polsce stwierdzono:
Smętkowate (Sciomyzidae).
W Polsce stwierdzono 72 gatunki:
Sphaeroceridae.
W Polsce stwierdzono 101 gatunków:
Srebrnikowate (Chamaemyiidae).
W Polsce stwierdzono:
Strongylophthalmyiidae.
W Polsce stwierdzono 2 gatunki:
Ścierwicowate (Sarcophagidae).
W Polsce stwierdzono 129 gatunków, w tym:
Śmietkowate (Anthomyiidae).
W Polsce stwierdzono 221 gatunków, w tym:
Tanypezidae.
W Polsce stwierdzono:
Tethinidae.
W Polsce stwierdzono:
Trixoscelididae.
W Polsce stwierdzono:
Ulidiidae.
W Polsce stwierdzono:
Wodarkowate (Ephydridae).
W Polsce stwierdzono 161 gatunków, w tym:
Wońkowate (Sepsidae).
W Polsce stwierdzono:
Wszolinkowate (Braulidae).
W Polsce tylko:
Wujkowate (Empididae).
W Polsce stwierdzono 287 gatunków, w tym:
Wyślepkowate (Conopidae).
W Polsce stwierdzono około 50 gatunków:
Wywilżnowate (Drosophilidae).
W Polsce stwierdzono 46 gatunków:
Zadrowate (Phoridae).
W Polsce stwierdzono 345 gatunków, w tym:
Zgniłówkowate (Fanniidae).
W Polsce stwierdzono:
Zwieskowate (Scenopinidae).
W Polsce stwierdzono:

</doc>
<doc id="3719644" url="https://pl.wikipedia.org/wiki?curid=3719644" title="Emmanuel Gobilliard">
Emmanuel Gobilliard

Emmanuel Marie Anne Alain Gobilliard (ur. 18 lutego 1968 w Saumur) – francuski duchowny katolicki, biskup pomocniczy Lyonu w latach 2016-2022, biskup diecezjalny Digne od 2022.
Życiorys.
Prezbiterat.
Święcenia kapłańskie otrzymał 29 czerwca 1997 i został inkardynowany do diecezji Le Puy-en-Velay. Po święceniach został diecezjalnym duszpasterzem młodzieży i kapelanem licealnym. W 2006 objął funkcję rektora kościoła katedralnego.
Episkopat.
16 czerwca 2016 papież Franciszek mianował go biskupem pomocniczym archidiecezji lyońskiej, ze stolicą tytularną "Carpentras". Sakry udzielił mu 11 września 2016 metropolita Lyonu - kardynał Philippe Barbarin.
15 października 2022 ten sam papież przeniósł go na urząd biskupa diecezjalnego Digne.

</doc>
<doc id="3719647" url="https://pl.wikipedia.org/wiki?curid=3719647" title="Normandia (region administracyjny)">
Normandia (region administracyjny)

Normandia (fr. "Normandie", nd. "Normaundie"; "Ziemia Ludzi Północy") – region administracyjny w północnej Francji, nad kanałem La Manche. Jego powierzchnia pokrywa się mniej więcej z krainą historyczną o tej samej nazwie. Region został utworzony na mocy ustawy z dnia 27 stycznia 2014 roku, która weszła w życie 1 stycznia 2016 roku. Powstał w wyniku połączenia dwóch wcześniej istniejących regionów – Górnej i Dolnej Normandii. Stolicą regionu jest Rouen, a największym miastem Hawr.
Geografia.
Region Normandia położony jest w północno-zachodniej Francji. Od północy i zachodu ograniczony jest przez wody kanału La Manche. Graniczy on z 5 innymi regionami: Bretania, Region Centralny-Dolina Loary, Île-de-France, Kraj Loary oraz Hauts-de-France.
Głównymi rzekami Normandii są Sekwana, Eure oraz Orne, które tworzą największe doliny. Obszar wyróżnia się także rozległymi równinami, wzgórzami oraz przestrzeniami miejskimi. W zachodniej części położony jest Masyw Armorykański, a na wschodzie znajduje się Basen Paryski. Wzniesienie Signal d’Écouves położone w departamencie Orne jest najwyższym punktem Normandii – wznosi się na wysokość 413 m n.p.m., a według innych źródeł 417 m n.p.m. Na wschód od linii wyznaczonej przez miasta Alençon i Bayeux podłoże najczęściej składa się z piaskowca, natomiast na zachodzie przeważają skał osadowe pochodzenia morskiego oraz warstwy skał wapiennych z okresu jury.
Normandia ma cztery parki regionalne:
Podział administracyjny.
Region Normandia składa się z 5 departamentów: Sekwany Nadmorskiej, Eure, Orne, Calvados i Manche.
Miasta Normandii.
W 2013 roku największym miastem Normandii był Hawr. Poza tym populację przekraczającą 100 tysięcy mieszkańców miały także Rouen oraz Caen.

</doc>
<doc id="3719650" url="https://pl.wikipedia.org/wiki?curid=3719650" title="Normandia">
Normandia



</doc>
<doc id="3719651" url="https://pl.wikipedia.org/wiki?curid=3719651" title="Contarinia pirivora">
Contarinia pirivora



</doc>
<doc id="3719656" url="https://pl.wikipedia.org/wiki?curid=3719656" title="Obciążenie krytyczne">
Obciążenie krytyczne

Obciążenie krytyczne – wartość krytyczna obciążenia konstrukcji lub jej elementu, której przekroczenie powoduje utratę stateczności tej konstrukcji. 
Utracie takiej towarzyszą dodatkowe nadmierne przemieszczenia, które miały wartości zerowe w stanie przed krytycznym. Na przykład w pręcie pracującym w tym stanie tylko na czyste ściskanie osiowe, pojawiają się w stanie krytycznym jakościowo nowe przemieszczenia prostopadłe do jego osi, którym towarzyszy zginanie pręta. Przemieszczenia te szybko narastają i materiał pręta ulega zniszczeniu albo przez jego złamanie (w przypadku materiałów kruchych), albo uplastycznienie (w przypadku materiałów ciągliwych).

</doc>
<doc id="3719660" url="https://pl.wikipedia.org/wiki?curid=3719660" title="Henning Wind">
Henning Wind

Henning Nørgaard Wind (ur. 19 stycznia 1937) – duński żeglarz sportowy. Brązowy medalista olimpijski z Tokio.
Zawody w 1964 były jego pierwszymi igrzyskami olimpijskimi, był chorążym reprezentacji Danii podczas ceremonii otwarcia. Po medal sięgnął w klasie Finn. Cztery lata później, w Meksyku, zajął osiemnaste miejsce. W 1968 został mistrzem świata w tej konkurencji.

</doc>
<doc id="3719662" url="https://pl.wikipedia.org/wiki?curid=3719662" title="Haldórsvík">
Haldórsvík

Haldórsvík (duń. "Haldersvig", wym. ), do 2011 Haldarsvík (wym. ), w skrócie Vík – wieś położona w północnej części wyspy Streymoy, stanowiącej część archipelagu Wysp Owczych, terytorium zależnego Królestwa Danii na Morzu Norweskim. Administracyjnie miejscowość mieści się w gminie Sundini. Jej nazwa w tłumaczeniu z języka farerskiego oznacza "Zatoka Halldóra".
Położenie.
Miejscowość znajduje się w północnej części wyspy Streymoy, na zachodnim brzegu cieśniny Sundini. Przepływa przez nią niewielka rzeka Kluftá tworząca tam kataraktę. Wieś od strony lądu otoczona jest licznymi wzgórzami - Gásafelli (399 m n.p.m.) i Vatnfelli (429 m n.p.m.) na południu, Hægstafjall (470 m n.p.m.) na północnym zachodzie oraz Melin (764 m n.p.m.) na zachodzie. Pomiędzy dwoma pierwszymi leży jezioro Víkarvatn. Nieopodal wsi (w sąsiedztwie niezamieszkanej miejscowości Fossá) znajduje się także największy wodospad na Wyspach Owczych, wysoki na około 140 metrów.
Informacje ogólne.
Populacja.
W 1985 roku miejscowość zamieszkiwana była przez 207 osób. Od tamtego czasu do roku 2000 liczba ta malała z pojedynczymi latami wzrostu - 194 mieszkańców w 1988, 191 w 1992, 171 w 1995, 161 w 1997 i 160 w 2000. Później nastąpił krótkotrwały okres wzrostu i w 2003 roku populacja miejscowości wyniosła 172 osoby. Następnie ponownie obserwowano jej ubytek trwający przez wiele lat - 156 osób w 2006, 135 w 2009, 121 w 2013. W 2014 ponownie zaobserwowano niewielki wzrost, do 127 osób, jednak już rok później było ich 124.
Według danych z 1 stycznia 2016 Haldarsvík zamieszkują 124 osoby. Większość z nich to mężczyźni, których jest 67 przy 57 kobietach. Osoby w wieku poprodukcyjnym stanowią 25,8% populacji, a młodsze niż 18 lat jedynie 14,5%, co sprawia, że społeczeństwo można określić, jako starzejące się.
Według danych Urzędu Statystycznego (I 2016 r.) jest 50. co do wielkości miejscowością Wysp Owczych.
Transport.
W Haldarsvík nie ma przystanku autobusowego, mimo że przez miejscowość przebiega trasa autobusowa Strandfaraskip Landsins linii 202, łączącej Tjørnuvík z Oyrarbakki. Miejscowość przecina także droga łącząca Tjørnuvík z wjazdem na most "Brúgvin um Streymin" w Nesvík.
Historia.
Miejscowość po raz pierwszy wymieniona została w źródłach pisanych w 1584 roku. We wsi znajduje się kamienny kościół konsekrowany w pierwszą niedzielę adwentu 1856 roku przez Venceslausa Ulricusa Hammershaimba. Jest to jedyny na Wyspach Owczych kościół zbudowany na planie ośmiokąta. Dawniej budynek pokryty był trawiastym dachem, jednak podczas gruntownej renowacji w 1932 roku zastąpiono go papą. Oryginalny ołtarz "Zwiastowanie" namalowany został przez Nielsa Krusea w Eiði, jednak w 1996 roku zastąpiono go utworzonym przez Torbjørna Olsena ołtarzem przedstawiającym "Ostatnią Wieczerzę". Interesującym jest fakt, że postaci przy stole otrzymały twarze znanych na Wyspach Owczych osób. Znajduje się tam także dzwon ze statku "Shannon" z 1814 roku.
W 1913 roku z gminy Norðstreymoyar Prestagjalds kommuna wydzielono gminę Haldórsvíkar og Saksunar sókna kommuna, która następnie w 1944 rozdzieliła się na Haldórsvíkar oraz Saksunar kommuna. Siedzibą pierwszej z nich była wieś Haldórsvík, a prócz niej w jej skład wchodziły także: Tjørnuvík oraz Langasandur. 1 stycznia 2005 roku tereny gminy włączone zostały w całości w skład Sunda kommuna.
W styczniu 2011 roku nazwę miejscowości zmieniono z Haldarsvík na Haldórsvík.

</doc>
<doc id="3719663" url="https://pl.wikipedia.org/wiki?curid=3719663" title="Girls und Panzer">
Girls und Panzer

 – japoński serial anime wyprodukowany przez studio Actas. Serial został wyreżyserowany przez Tsutomu Mizushimę i wyprodukowany przez Kiyoshiego Sugiyamę. Takaaki Suzuki, który wcześniej współpracował przy "Strike Witches" i "Upotte!!" jako doradca historii wojskowej, również był zaangażowany w produkcję tego anime. Serial miał swoją premierę 9 października 2012 roku i był emitowany do 25 marca 2013 roku.
Na podstawie anime powstało sześć mang i light novel wydane przez Media Factory. Film animowany początkowo miał być wydany w 2014 roku, ale data premiery została przesunięta na lato 2015 roku. Film został wydany w japońskich kinach 21 listopada 2015 roku.
Opis fabuły.
Fabuła umiejscowiona jest we wszechświecie, gdzie czołgi z czasów II wojny światowej są wykorzystywane w bojowych zawodach sportowych. Spośród wielu aktywności szkolnych, w których mogą wziąć udział licealistki, jednym z najbardziej popularnych jest , która jest uważana za jedną z tradycyjnych sztuk walki. Miho Nishizumi, dziewczyna z prestiżowej rodziny praktykujących "sensha-dō", która doświadczyła traumatycznych zdarzeń w przeszłości, przenosi się do Liceum Ōarai, aby uciec od "sensha-dō", gdyż w szkole nie uprawia się tego sportu. Jednak wkrótce po rozpoczęciu przez nią nauki w nowej szkole i zdobyciu nowych przyjaciółek, rada uczniowska zapowiada przywrócenie "sensha-dō" w Ōarai i zmusza Miho do przyłączenia się, jako jedyną uczennicę z doświadczeniem w temacie. Choć na początku niechętnie dołącza do drużyny, Miho szybko ponownie przekonuje się do "sensha-dō". Szkoła przygotowuje się do krajowych profesjonalnych rozgrywek sportowych, w których musi konkurować z innymi szkołami.
Fabuła spin-offu "Girls und Panzer: Little Army" przedstawia Miho, kiedy uczęszczała do szkoły podstawowej i razem z przyjaciółkami Emi, Hitomi i Chihiro uczestniczyła w "sensha-dō".
Manga.
Manga autorstwa Ryūichiego Saitaniya była publikowana w magazynie "Comic Flapper" wydawnictwa Media Factory od 5 czerwca 2012 roku do 5 marca 2014 roku. Pierwszy tom tankōbon ukazał się 21 października 2012 roku, ukazały się cztery tomy. W Polsce ukazała się nakładem wydawnictwa Studio JG.
Prequel zilustrowany przez, Tsuchii, zatytułowany . Manga ukazywała się w magazynie "Monthly Comic Alive" od 27 czerwca 2012 r. do 26 stycznia 2013 roku. Została wydana w dwóch tomach tankōbon.
Drugi spin-off autorstwa Nii-Marco, zatytułowany , ukazuje się w magazynie "Monthly Comic Alive" od 27 maja 2013 roku. Ukazało się 8 tomów (kwiecień 2017 r.).
Kolejny spin-off, zatytułowany , będący kolaboracją Takeshiego Nogami i Takaakiego Suzuki, jest publikowany w magazynie "Comic Flapper" od 5 września 2014 roku. Ukazały się 6 tomów (luty 2017 r.).
Kolejny spin-off zatytułowany , autorstwa Ryūichiego Saitaniya, był publikowany jako manga internetowa na stronie magazynu "Comic Walker" od 19 listopada 2014 do 19 sierpnia 2015. Manga została wydana w dwóch tomach tankōbon.
Sequel mangi "Little Army", zatytułowany , również ilustrowany przez Tsuchii, był publikowany w magazynie "Monthly Comic Alive" od 27 kwietnia 2015 do 26 marca 2016. Manga została wydana w trzech tomach.
Na podstawie filmu powstała manga . Pierwszy tom został wydany 23 maja 2016 roku.
Manga została stworzona przez Ryūichiego Saitaniya. Opowiada historię Eriki Itsumi tuż po zaczęciu nauki w Kuromorimine. Pierwszy tom ukazał się 23 lutego 2017 roku.
Anime.
Serial anime został wyprodukowany przez studio Actas. Serial rozpoczął emisję w Japonii 9 października 2012 roku i był jednocześnie streamowany przez Crunchyroll. Reżyserem serialu jest Tsutomu Mizushima, a scenarzystką Reiko Yoshida, autorem projektu postaci jest Humikane Shimada. Ze względu na opóźnienia w produkcji, premiera ostatnich dwóch odcinków została przełożona na marzec 2013 r., a w ich miejsce wyemitowano odcinki streszczające fabułę.
Odcinki OVA zostały dołączone do płyt Blu-ray i DVD, które zostały wydane między 21 grudnia 2012 r. a 21 czerwca 2013 roku.
Openingiem był utwór „DreamRiser” w wykonaniu ChouCho, a endingiem był utwór „Enter Enter MISSION!” śpiewany przez Mai Fuchigami, Ai Kayano, Mami Ozaki, Ikumi Nakagami oraz Yukę Iguchi.
Film.
Animowany film kinowy będący kontynuacją serialu, zatytułowany , miał premierę 21 listopada 2015 roku w japońskich kinach (pierwotnie zapowiedziany był na 2014 rok).
Light novel.
Media Factory wydało serię powieści ilustrowanych autorstwa Yū Hibiki, z ilustracjami Humikane Shimady i Shina Kyōgoku. Ukazały się trzy tomy powieści (stan na czerwiec 2013 r.).
Gra komputerowa.
Na podstawie serii powstała gra komputerowa na platformę PlayStation Vita, zatytułowana . Ukazała się w Japonii 26 czerwca 2014 roku. Gra została wyprodukowana przez Bandai Namco Games. Jest to gra komputerowa z gatunku third-person shooter, mechanika gry pozwala graczowi przełączać się między różnymi czołgami na polu bitwy w czasie rzeczywistym, w celu kontrolowania wielu czołgów z tej samej drużyny. Gracz może sterować czołgiem zarówno z perspektywy trzeciej osoby jak i „scope mode” – dający widok z działa czołgu z perspektywy pierwszej osoby, co pozwala lepiej określić swój cel. Gra posiada tryb story, a także „Battle Royale”, w którym gracz może tworzyć własna drużynę według uznania.
Odbiór.
Pierwsza emisja serialu anime 10 odcinków w roku 2012 otrzymała pozytywne oceny telewizyjne i dużą oglądalność. Sprzedaż Blu-ray pierwszego tomu z odcinkami anime w Japonii osiągnęła drugie miejsce na liście Oricon w pierwszym tygodniu sprzedaży. Trzeci tom Blu-ray odniósł podobny sukces w marcu osiągając w trzecie miejscu za "Mobile Suit Gundam Unicorn" i "Magical Girl Lyrical Nanoha the Movie 2nd A's". Tom czwarty sprzedał się w ilości egzemplarzy, piąty – egzemplarzy, a szósty – egzemplarzy. Blu-ray z odcinkami OVA sprzedało się w ilości egzemplarzy, 
Redakcja polskojęzycznego serwisu tanuki.pl przyznała anime ocenę 7,75/10 (7,2/10 wedle czytelników), a mandze – ocenę 6,67/10 (7,65/10 wedle czytelników).

</doc>
<doc id="3719664" url="https://pl.wikipedia.org/wiki?curid=3719664" title="Haldarsvík">
Haldarsvík



</doc>
<doc id="3719667" url="https://pl.wikipedia.org/wiki?curid=3719667" title="Koltur (osada)">
Koltur (osada)



</doc>
<doc id="3719668" url="https://pl.wikipedia.org/wiki?curid=3719668" title="Nólsoy (osada)">
Nólsoy (osada)



</doc>
<doc id="3719669" url="https://pl.wikipedia.org/wiki?curid=3719669" title="Skúvoy (osada)">
Skúvoy (osada)



</doc>
<doc id="3719670" url="https://pl.wikipedia.org/wiki?curid=3719670" title="Hestur (osada)">
Hestur (osada)



</doc>
<doc id="3719676" url="https://pl.wikipedia.org/wiki?curid=3719676" title="Leça FC">
Leça FC

Leça Futebol Clube – portugalski klub piłkarski grający w Segunda Divisão (III poziom rozgrywkowy), mający siedzibę w mieście Leça da Palmeira.
Historia.
Klub został założony w 1912 roku. W sezonie 1994/1995 osiągnął swój największy sukces, gdy wywalczył mistrzostwo Segunda Liga (II poziom rozgrywek) i jednocześnie awans do Primeira Liga. W pierwszej lidze portugalskiej grał przez trzy sezony. W sezonie 1997/1998, pomimo zajęcia 12. miejsca, został zdegradowany do drugiej ligi. Powodem degradacji była próba wręczenia łapówki w 1996 roku. W związku z degradacją Leça FC w lidze utrzymał się szesnasty GD Chaves. Od tego czasu klub gra w niższych ligach Portugalii.
Stadion.
Swoje domowe mecze klub rozgrywa na stadionie o nazwie Estádio do Leça FC w Leça da Palmeira, który może pomieścić 12000 widzów.

</doc>
<doc id="3719678" url="https://pl.wikipedia.org/wiki?curid=3719678" title="Leça F.C.">
Leça F.C.



</doc>
<doc id="3719684" url="https://pl.wikipedia.org/wiki?curid=3719684" title="Via Merulana">
Via Merulana

Via Merulana – jedna z dróg w Rzymie, łącząca plac Jana Pawła II w pobliżu bazyliki laterańskiej z placem przed bazyliką Matki Bożej Większej, na prawym brzegu Tybru, w rione Esquilino.
Została uwieczniona przez Carla Emilia Gaddę w powieści "Quer pasticciaccio brutto de via Merulana", wydanej w 1946.
Historia.
Via Merulana została wymieniona w opisie trasy procesyjnej w tzw. "Ordo Benedicti" z 1143. Trakt łączył wówczas Nimfeum Aleksandra (tzw. Trofeum Maria na placu Wiktora Emanuela II) z arkadami nerońskimi Akweduktu Klaudiusza na Celiusie. Toponim występował w nazwach trzech kościołów: S. Bartholomaei de Merulana lub in Capite Merulanae, S. Basilidis in Merulana oraz S. Matthaei in Merulana.
Obecna droga przebiega wzdłuż linii wyznaczonej przez renesansową Via Gregoriana, wytyczonej w czasach papieży Grzegorza XIII i Sykstusa V. Via Gregoriana była miejscem procesji odbywających się między bazylikami: Matki Bożej Większej, Laterańską i Świętego Krzyża Jerozolimskiego. Przy niej wznoszono począwszy od XVII wieku podmiejskie wille patrycjatu rzymskiego. Jedną z ostatnich, wzniesioną w 1830, która wraz z otaczającym parkiem przetrwała do XXI wieku, jest Villa Wolkonsky. Inne zostały zburzone lub zasłonięte przez współczesne budowle, wzniesione w czasach rozwoju urbanistycznego za panowania Humberta I i Wiktora Emanuela III.

</doc>
<doc id="3719690" url="https://pl.wikipedia.org/wiki?curid=3719690" title="Stojaczyska">
Stojaczyska



</doc>
<doc id="3719706" url="https://pl.wikipedia.org/wiki?curid=3719706" title="Jerzy Bachta">
Jerzy Bachta

Jerzy Bachta (ur. 12 listopada 1947 w Dębicy, zm. 30 stycznia 1987 w Dębowym Polu) – polski pilot lotnictwa myśliwskiego, pilot doświadczalny programu PZL I-22 Iryda.
Lotnicza droga.
Po ukończeniu technikum mechanicznego wstąpił do WOSL w Dęblinie. Uczelnię ukończył w stopniu ppor. pil. w roku 1969. W 1980 roku uzyskał tytuł Pilota Roku 1980. W 1982 roku został przeniesiony do 45 eskadry doświadczalnej w Modlinie. Dokonywał oblotów po remontach samolotów TS-11 Iskra. 
W październiku 1986 roku - będąc pilotem 45 eskadry doświadczalnej - został włączony do zespołu pilotów doświadczalnych (szef inż. Ludwik Natkaniec, inż. Henryk Bronowicki, Zbigniew Nowakowski) realizujących badania w locie samolotu I-22 Iryda. 30 stycznia 1987, w najbardziej niebezpiecznym okresie prób flatterowych prototypu Irydy doszło do katastrofy w powietrzu w wyniku drgań samowzbudnych typu flatter. Major Jerzy Bachta zginął śmiercią lotnika. Pośmiertnie awansowany do stopnia podpułkownika. 
Osierocił żonę i trójkę dzieci. Jest pochowany w Radomiu.

</doc>
<doc id="3719708" url="https://pl.wikipedia.org/wiki?curid=3719708" title="Michal Dlouhý">
Michal Dlouhý

Michal Dlouhý (ur. 29 września 1968 w Pradze) – czeski aktor. Wychowywał się ze starszym bratem Vladimirem. Jako dziecko pojawił się w filmach reżysera Karola Kachyňy ("Miłość między kroplami deszczu", "Cukrowa chata"), a także został obsadzony w dubbingu. W 1989 roku ukończył Konserwatorium w Pradze.

</doc>
<doc id="3719711" url="https://pl.wikipedia.org/wiki?curid=3719711" title="Elina Stefanowska">
Elina Stefanowska

Elina Stefanowska z domu Owczarenko (ur. 10 września 1967 w Baku) – rosyjska koszykarka występująca na pozycji środkowej.

</doc>
<doc id="3719714" url="https://pl.wikipedia.org/wiki?curid=3719714" title="Elina Owczarenko">
Elina Owczarenko



</doc>
<doc id="3719716" url="https://pl.wikipedia.org/wiki?curid=3719716" title="Spaghettizacja">
Spaghettizacja

Spaghettizacja (spagetyzacja, spaghettifikacja, inaczej nazywana efektem makaronu) – zjawisko w astrofizyce, które polega na pionowym rozciągnięciu oraz horyzontalnym ściśnięciu w podłużny kształt (przez co ciało przypomina makaron spaghetti) pod wpływem ogromnego oraz zwartego pola grawitacyjnego. Jest to spowodowane przez krańcowe siły pływowe. W najbardziej skrajnych przypadkach, nieopodal czarnych dziur, rozciąganie jest tak mocne, że żaden obiekt nie może przeciwstawić się tej sile. W małym obszarze horyzontalne ściśnięcie równoważy pionowe rozciągnięcie, więc małe obiekty które zostaną zespaghettizowane, nie zmieniają swojej objętości.
Stephen Hawking opisuje to, jako lot fikcyjnego astronauty, który przechodzi przez horyzont czarnej dziury i jest „rozciągnięty jak spaghetti” poprzez gradient grawitacji (różnica w sile) od głowy do palców u stóp. Natomiast termin „spaghettizacja” został wymyślony wcześniej.
Przykłady słabych oraz silnych sił pływowych.
W polu grawitacyjnym spowodowanym punktem masowym lub masą sferyczną, dla jednolitej liny lub pręta zorientowanego w kierunku grawitacji, siła rozciągania przez zintegrowane siły pływowe działa ze środka do jednego z końców. To daje nam wzór:
formula_1 gdzie formula_2 oznacza standardowy parametr grawitacji masywnego ciała, formula_3 jest długością pręta lub liny, formula_4 jest masą, a formula_5 jest odległością od masywnego ciała. Dla niejednolitych obiektów siła rozciągania jest mniejsza, jeżeli większa część masy jest bliżej środka, oraz do dwóch razy większa, jeżeli więcej masy skupia się na końcach. W dodatku w pobliżu środku ciała występuje pozioma siła ściskająca.
Dla masywnych ciał, siły rozciągania są najsilniejsze przy powierzchni, a największa wartość jest zależna od średniej gęstości masywnego ciała (tak długo jak obiekt jest mało zależny od masywnego ciała). Na przykład dla liny o wadze 1 kg i długości 1 m i masywnego ciała o gęstości Ziemi, maksymalna siła rozciągania wynosi 0,4 μN.
Spowodowane dużą gęstością siły pływowe bliskie powierzchni białego karła są o wiele silniejsze, wywołując maksymalną siłę rozciągania do 0,24 Ν. Nieopodal gwiazdy neutronowej siły pływowe są jeszcze o wiele silniejsze: jeśli pręt (lub lina) ma wytrzymałość na rozciąganie 10 000 N i spada pionowo do gwiazdy neutronowej o masie 2,1 słońc, to zakłada się, że się nie stopi, zostałby rozerwany 190 km od centrum gwiazdy, znacznie powyżej powierzchni (typowy promień wynosi około 12 km).
W pobliżu horyzontu zdarzeń czarnej dziury.
Punkt, w którym siły pływowe zniszczą obiekty lub zabiją człowieka, zależny jest od masy czarnej dziury. Dla supermasywnej czarnej dziury, takiej jaka została odkryta w centrum naszej Galaktyki, punkt taki leży głęboko wewnątrz obszaru ograniczonego horyzontem zdarzeń. Dlatego astronauta mógłby przekroczyć horyzont zdarzeń, nie zauważając żadnego zgniatania ani rozciągania, chociaż pozostałoby tylko kwestią czasu dotarcie do niebezpiecznego rejonu, ponieważ wewnątrz horyzontu zdarzeń spadanie w kierunku środka czarnej dziury byłoby nieuniknione. W przypadku małych czarnych dziur, których promień Schwarzchilda jest o wiele bliższy osobliwości, siły pływowe zabiłyby każdego astronautę zanim dotarłby do horyzontu zdarzeń. Na przykład dla czarnej dziury o masie 10 słońc wspomniany wyżej pręt pękłby w odległości 320 km, daleko poza promieniem Schwarzschilda wynoszącym w tym wypadku 30 km. W przypadku czarnej dziury o masie 10 000 słońc, zdarzy się to w odległości 3200 km, wewnątrz promienia Schwarzschilda, który wynosi wtedy 30 000 km.

</doc>
<doc id="3719723" url="https://pl.wikipedia.org/wiki?curid=3719723" title="Aleja Gwiazd">
Aleja Gwiazd



</doc>
<doc id="3719724" url="https://pl.wikipedia.org/wiki?curid=3719724" title="Aage Birch">
Aage Birch

Aage Birch (ur. 23 września 1926, zm. 13 lutego 2017) – duński żeglarz sportowy. Srebrny z medalista olimpijski z Meksyku.
Zawody w 1968 były jego trzecimi igrzyskami olimpijskimi, startował również w tej imprezie w 1952 i 1960. Po medal sięgnął w klasie Dragon. Był sternikiem, załogę uzupełniali Poul Richard Høj Jensen i Niels Markussen. W 1965 był wicemistrzem świata w tej konkurencji.

</doc>
<doc id="3719726" url="https://pl.wikipedia.org/wiki?curid=3719726" title="Ołeksij Huculak">
Ołeksij Huculak

Ołeksij Ołeksandrowycz Huculak, ukr. Олексій Олександрович Гуцуляк (ur. 25 grudnia 1997 w obwodzie chmielnickim, Ukraina) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubu UFK Lwów, barwy którego bronił w juniorskich mistrzostwach Ukrainy (DJuFL). Pierwsi trenerzy Taras Pawlisz i Andrij Dulibski. Karierę piłkarską rozpoczął 1 marca 2015 w podstawowym składzie Karpat Lwów w meczu z Metałurhiem Donieck. 6 czerwca 2016 został wypożyczony do Villarreal CF. Nie rozegrał żadnego meczu w podstawowym składzie i 2 lutego 2017 wrócił do Karpat. 21 stycznia 2020 przeszedł do Desny Czernihów.
Kariera reprezentacyjna.
Występował w juniorskich reprezentacjach U-17 i U-19.

</doc>
<doc id="3719732" url="https://pl.wikipedia.org/wiki?curid=3719732" title="Niels Markussen">
Niels Markussen

Niels Peter Markussen (ur. 6 września 1934, zm. 11 lipca 2008) – duński żeglarz sportowy. Srebrny z medalista olimpijski z Meksyku.
Zawody w 1968 były jego drugimi igrzyskami olimpijskimi, debiutował w 1960. Po medal sięgnął w klasie Dragon. Sternikiem był Aage Birch, załogę uzupełniał Poul Richard Høj Jensen.

</doc>
<doc id="3719741" url="https://pl.wikipedia.org/wiki?curid=3719741" title="Ołeksandr Jermaczenko">
Ołeksandr Jermaczenko

Ołeksandr Wałerijowycz Jermaczenko, ukr. Олександр Валерійович Єрмаченко (ur. 29 stycznia 1993 w Żdenijewie) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubów Dynamo Kijów, Monolit Illicziwśk i BRW-WIK Włodzimierz Wołyński, barwy których bronił w juniorskich mistrzostwach Ukrainy (DJuFL). W 2010 rozpoczął karierę piłkarską w klubie Skała Stryj. W 2011 powrócił do Dynama Kijów, ale występował tylko w drugim składzie kijowskiego klubu. Wiosną 2014 zasilił skład Stali Dnieprodzierżyńsk. W lutym 2015 przeniósł się do PFK Sumy. Na początku 2016 zasilił skład mołdawskiego klubu Zarea Bielce. W czerwcu 2016 opuścił mołdawski klub. 13 sierpnia 2016 przeszedł do gruzińskiego SK Zugdidi. 7 marca 2017 został piłkarzem kazachskiego FK Aktöbe. Od lata 2017 bronił barw Arsenału Kijów. Na początku 2019 przeniósł się do Szewardeni-1906 Tbilisi.
Kariera reprezentacyjna.
Występował w juniorskich reprezentacjach U-18 i U-19.

</doc>
<doc id="3719751" url="https://pl.wikipedia.org/wiki?curid=3719751" title="Ks. Andrzej Nowicki">
Ks. Andrzej Nowicki



</doc>
<doc id="3719754" url="https://pl.wikipedia.org/wiki?curid=3719754" title="Rynek w Kołaczycach">
Rynek w Kołaczycach

Rynek w Kołaczycach – centrum założenia miejskiego Kołaczyc w powiecie jasielskim.
Rynek, wraz z ortogonalnym układem miejskim, powstał wraz z założeniem miasta na prawie magdeburskim w 1339. Układ taki jest charakterystyczny dla części miast Podkarpacia i charakteryzuje się podziałem na dziewięć pól. Rynek ma wymiary 90 x 67,5 metra (2 x 1,5 sznura) i powierzchnię 0,6 hektara. Wnętrze otaczają cztery pojedyncze bloki zabudowy o głębokości jednego sznura. Bloki podzielono na tzw. kurie, czyli działki siedliskowe.
Pierwotnie pierzeje zabudowane były domami drewnianymi, parterowymi, prawdopodobnie usytuowanymi kalenicowo. Zabudowa ta uległa do dnia dzisiejszego transformacji – obecnie domy są murowane, usytuowane szczytowo, częściowo piętrowe. Po II wojnie światowej rynek nie został całościowo zadrzewiony, co było charakterystyczne dla tego rejonu Polski. Pamiątkami przeszłości są: fontanna Bartek ufundowana przez hrabiego Łosia z Brzysk w 1880, kapliczka (XIX wiek) z barokową rzeźbą Matki Boskiej Niepokalanej oraz kapliczka z 1803 w południowej części rynku. Rynek został zmodernizowany w początku XXI wieku, ale ruch kołowy i parkingi nie zostały z niego wyeliminowane.

</doc>
<doc id="3719756" url="https://pl.wikipedia.org/wiki?curid=3719756" title="Jeanne Bécu">
Jeanne Bécu



</doc>
<doc id="3719766" url="https://pl.wikipedia.org/wiki?curid=3719766" title="Kocembowski Groń">
Kocembowski Groń

Kocembowski Groń (653 m) – szczyt w Paśmie Bukowskim w Beskidzie Małym). Znajduje się w tym paśmie pomiędzy Trzonką (729 m) i Małą Bukową (641 m), w bocznym grzbiecie opadającym do doliny Wielkiej Puszczy. Stoki od strony tej doliny są porośnięte lasem, ale grzbiet po północnej stronie szczytu jest bezleśny, zajęty przez pola i zabudowania osiedla Jarosówka. Znajduje się tutaj gospodarstwo agroturystyczne “Pod Złotą Górką”. Obok gospodarstwa prowadzi zielony szlak turystyczny

</doc>
<doc id="3719780" url="https://pl.wikipedia.org/wiki?curid=3719780" title="Oddziaływania termiczne">
Oddziaływania termiczne

Oddziaływania termiczne – wpływ zmian temperatury na konstrukcje mechaniczne lub budowlane, traktowane są w mechanice konstrukcji jako obciążenia zewnętrzne, gdyż w wyniku rozszerzalności cieplnej mogą wywoływać naprężenia w elementach konstrukcyjnych, a nawet utratę ich stateczności.

</doc>
<doc id="3719782" url="https://pl.wikipedia.org/wiki?curid=3719782" title="Jakub (Stamati)">
Jakub (Stamati)

Jakub, prawdopodobne imię świeckie Ioan Stamati-Strămătura, zwany Jakubem z Neamţ (rum. Iacob Nemţeanul; ur. 24 czerwca 1749 w Bistriţy, zm. 11/12 marca 1803 w Jassach) – rumuński biskup prawosławny, w latach 1792–1803 metropolita Mołdawii.
Życiorys.
O jego pochodzeniu niewiele wiadomo. Najprawdopodobniej pochodził z ubogiej rodziny chłopskiej z Siedmiogrodu; jego ojciec nosił imię Alexandru, dane matki nie są znane. W wieku jedenastu lat przyszły metropolita wstąpił do monasteru Neamţ w Mołdawii. 3 kwietnia 1764 został postrzyżony na mnicha, przyjmując imię zakonne Jakub. W monasterze nauczył się czytać i pisać od lepiej wykształconego mnicha. Krótko po postrzyżynach powierzono mu funkcję ekonoma klasztoru, liczącego w tym czasie ok. 500 mnichów. Następnie na polecenie metropolity mołdawskiego Gabriela przeniósł się do Jass jako administrator dóbr metropolitalnych. Zachęcany przez Gabriela, kontynuował swoją edukację.
W 1782 został wyświęcony na biskupa Huşi i pozostał na tej katedrze przez dziesięć lat. Doprowadził do odnowy i rozkwitu podupadłej eparchii, rozwijając działalność duszpasterską, oświatową i kulturalną, otwierając nowe cerkwie, odnawiając i organizując szkoły, wspierając uczniów. W 1792 mianowano go metropolitą Mołdawii. Jako zwierzchnik Cerkwi prawosławnej w Hospodarstwie Mołdawskim kontynuował dotychczasową działalność, przyczyniając się do rozwoju rumuńskiej kultury. Był wpływową postacią na dworze kolejnych hospodarów, którzy nie podejmowali decyzji bez porozumienia z bojarami i z metropolitą. W Jassach rozpoczął budowę nowej rezydencji metropolitalnej oraz prywatnej cerkwi Wszystkich Świętych, odremontował również cerkwie św. Jerzego i Spotkania Pańskiego położone w pobliżu siedziby hierarchów. Otworzył liczne nowe szkoły cerkiewne. Wspierał drukarstwo; wydał w Jassach Ewangeliarz, Trebnik i Psałterz (1794), Apostoła (1795) i inne księgi liturgiczne oraz teologiczne, a także przeznaczone dla szkół „Arytmetykę” i „Geografię mołdawską” biskupa chocimskiego Amfilochiusza.
Na urzędzie pozostał do śmierci w 1803. Został pochowany na terenie soboru katedralnego św. Jerzego. Następcą Jakuba na katedrze został jego uczeń duchowy Beniamin (Costachi).

</doc>
<doc id="3719784" url="https://pl.wikipedia.org/wiki?curid=3719784" title="Appressorium">
Appressorium

Appressorium (przycistka) – u grzybów jest to wytwarzany przez kiełkujący zarodnik nabrzmiały fragment strzępki, służący do przymocowania się jej do podłoża. Appressorium często wytwarzane jest przez grzyby pasożytnicze. Dopiero gdy kiełkujący zarodnik za jego pomocą przyczepi się do żywiciela, wytwarza strzępkę infekcyjną wnikającą do jego tkanek.
Zazwyczaj appressorium ma postać gruszkowatego lub brodawkowatego zgrubienia na strzępce rostkowej. Powierzchnia przylegająca do rośliny jest płaska. Najczęściej appressorium jest pojedyncze, czasami jednak ma palczaste rozgałęzienia. Przymocowanie appressorium do żywiciela dokonuje się zazwyczaj za pomocą wytwarzanej w przycistce specjalnej kleistej substancji. Zapobiega ona zmyciu zarodnika np. przez krople deszczu. Appressoria mogą wytwarzać wysokie (do 8 MPA) ciśnienie osmotyczne ułatwiające przebicie kutykuli.
Appressoria wraz z hyfopodiami i podkładkami infekcyjnymi tworzą tzw. struktury preinfekcyjne umożliwiające grzybom pasożytniczym zaatakowanie organizmu żywiciela.

</doc>
<doc id="3719785" url="https://pl.wikipedia.org/wiki?curid=3719785" title="Cefdytoren">
Cefdytoren

Cefdytoren () – wielofunkcyjny organiczny związek chemiczny, bakteriobójczy antybiotyk beta-laktamowy z grupy cefalosporyn III generacji.
Mechanizm działania.
Cefdytoren jest doustnym antybiotykiem bakteriobójczym, hamującym syntezę ściany komórkowej bakterii Gram-ujemnych oraz Gram-dodatnich poprzez unieczynnianie białek wiążących penicylinę. Cefdytoren jest oporny na działanie większości β-laktamaz. Cefdytoren jest podawany w postaci proleku piwalanu cefdytorenu, który po wchłonięciu z przewodu pokarmowego jest hydrolizowany do aktywnego leku.
Zastosowanie.
W 2016 roku cefdytoren nie był dopuszczony do obrotu w Polsce.
Działania niepożądane.
Cefdytoren może powodować następujące działania niepożądane, występujące u ponad 1% leczonych:

</doc>
<doc id="3719786" url="https://pl.wikipedia.org/wiki?curid=3719786" title="Przycistka">
Przycistka



</doc>
<doc id="3719794" url="https://pl.wikipedia.org/wiki?curid=3719794" title="Apressorium">
Apressorium



</doc>
<doc id="3719801" url="https://pl.wikipedia.org/wiki?curid=3719801" title="Baksarijja">
Baksarijja

Baksarijja (arab. بكسريا) – wieś w Syrii, w muhafazie Idlib. W 2004 roku liczyła 732 mieszkańców.

</doc>
<doc id="3719803" url="https://pl.wikipedia.org/wiki?curid=3719803" title="CD Onda">
CD Onda

Club Deportivo Onda – hiszpański klub piłkarski, występujący w Regional Preferente, mający siedzibę w mieście Onda.

</doc>
<doc id="3719804" url="https://pl.wikipedia.org/wiki?curid=3719804" title="Królestwo Jugosławii na Letnich Igrzyskach Olimpijskich 1932">
Królestwo Jugosławii na Letnich Igrzyskach Olimpijskich 1932



</doc>
<doc id="3719807" url="https://pl.wikipedia.org/wiki?curid=3719807" title="SFR Jugosławii na Letnich Igrzyskach Olimpijskich 1948">
SFR Jugosławii na Letnich Igrzyskach Olimpijskich 1948



</doc>
<doc id="3719809" url="https://pl.wikipedia.org/wiki?curid=3719809" title="SFR Jugosławii na Letnich Igrzyskach Olimpijskich 1956">
SFR Jugosławii na Letnich Igrzyskach Olimpijskich 1956



</doc>
<doc id="3719811" url="https://pl.wikipedia.org/wiki?curid=3719811" title="SFR Jugosławii na Letnich Igrzyskach Olimpijskich 1960">
SFR Jugosławii na Letnich Igrzyskach Olimpijskich 1960



</doc>
<doc id="3719813" url="https://pl.wikipedia.org/wiki?curid=3719813" title="SFR Jugosławii na Letnich Igrzyskach Olimpijskich 1968">
SFR Jugosławii na Letnich Igrzyskach Olimpijskich 1968



</doc>
<doc id="3719815" url="https://pl.wikipedia.org/wiki?curid=3719815" title="Jugosławii na Letnich Igrzyskach Olimpijskich 1968">
Jugosławii na Letnich Igrzyskach Olimpijskich 1968



</doc>
<doc id="3719817" url="https://pl.wikipedia.org/wiki?curid=3719817" title="SFR Jugosławii na Letnich Igrzyskach Olimpijskich 1972">
SFR Jugosławii na Letnich Igrzyskach Olimpijskich 1972



</doc>
<doc id="3719819" url="https://pl.wikipedia.org/wiki?curid=3719819" title="SFR Jugosławii na Letnich Igrzyskach Olimpijskich 1980">
SFR Jugosławii na Letnich Igrzyskach Olimpijskich 1980



</doc>
<doc id="3719821" url="https://pl.wikipedia.org/wiki?curid=3719821" title="SFR Jugosławii na Letnich Igrzyskach Olimpijskich 1988">
SFR Jugosławii na Letnich Igrzyskach Olimpijskich 1988



</doc>
<doc id="3719823" url="https://pl.wikipedia.org/wiki?curid=3719823" title="Królestwo Jugosławii na Zimowych Igrzyskach Olimpijskich 1936">
Królestwo Jugosławii na Zimowych Igrzyskach Olimpijskich 1936



</doc>
<doc id="3719825" url="https://pl.wikipedia.org/wiki?curid=3719825" title="SFR Jugosławii na Zimowych Igrzyskach Olimpijskich 1948">
SFR Jugosławii na Zimowych Igrzyskach Olimpijskich 1948



</doc>
<doc id="3719827" url="https://pl.wikipedia.org/wiki?curid=3719827" title="Al-Ma’alaka Biszlamun">
Al-Ma’alaka Biszlamun

Al-Ma’alaka Biszlamun (arab. المعلقة بشلامون) – miejscowość w Syrii, w muhafazie Idlib. W 2004 roku liczyła 2841 mieszkańców.

</doc>
<doc id="3719828" url="https://pl.wikipedia.org/wiki?curid=3719828" title="SFR Jugosławii na Zimowych Igrzyskach Olimpijskich 1952">
SFR Jugosławii na Zimowych Igrzyskach Olimpijskich 1952



</doc>
<doc id="3719830" url="https://pl.wikipedia.org/wiki?curid=3719830" title="SFR Jugosławii na Zimowych Igrzyskach Olimpijskich 1956">
SFR Jugosławii na Zimowych Igrzyskach Olimpijskich 1956



</doc>
<doc id="3719832" url="https://pl.wikipedia.org/wiki?curid=3719832" title="SFR Jugosławii na Zimowych Igrzyskach Olimpijskich 1964">
SFR Jugosławii na Zimowych Igrzyskach Olimpijskich 1964



</doc>
<doc id="3719834" url="https://pl.wikipedia.org/wiki?curid=3719834" title="Park Regionalny Narbonnaise en Méditerranée">
Park Regionalny Narbonnaise en Méditerranée

Park Regionalny Narbonnaise en Méditerranée (fr. "Parc naturel régional de la Narbonnaise en Méditerranée") – regionalny park przyrody w południowej Francji, w regionie Oksytania, w departamencie Aude. Został założony 17 grudnia 2003 roku. Zajmuje powierzchnię 68 350,43 ha. Został zaliczony do V kategorii ochrony według IUCN. Od 2 lutego 2006 roku jeziora parku zostały wpisane na listę konwencji ramsarskiej. 
Położenie.
Park administracyjnie położony jest w południowej Francji, w regionie Oksytania, w departamencie Aude. Od wschodu ograniczony jest przez Morze Śródziemne. Położony jest na terenie 21 gmin – Armissan, Bages, Bizanet, Boutenac, Caves, Feuilla, Fitou, Fleury, Gruissan, La Palme, Leucate, Montséret, Narbona, Port-la-Nouvelle, Peyriac-de-Mer, Portel-des-Corbières, Roquefort-des-Corbières, Saint-André-de-Roquelongue, Sigean, Villesèque-des-Corbières oraz Vinassan. Siedziba parku znajduje się w miejscowości Sigean. 
Charakterystyka.
Rzeźba terenu jest bardzo różna – na wschodzie znajdują się jeziora przybrzeżne (takie jak Étang de Pissevaches, Étang de Bages-Sigean, Étang de la Palme, Étang de l'Ayrolle czy Étang de Gruissan, natomiast w zachodniej i południowo-zachodniej części dominują niskie góry Corbières z najwyższym wzniesieniem parku, szczytem Montoullié de Périllou osiągającym 707 m n.p.m. Między jeziorami Étang de l'Ayrolle a Étang de Pissevaches wznosi się niewielki masyw wapienny – Massif de la Clape. 
Na terenie parku odnotowano 1862 gatunki roślin i zwierząt.

</doc>
<doc id="3719835" url="https://pl.wikipedia.org/wiki?curid=3719835" title="SFR Jugosławii na Zimowych Igrzyskach Olimpijskich 1968">
SFR Jugosławii na Zimowych Igrzyskach Olimpijskich 1968



</doc>
<doc id="3719837" url="https://pl.wikipedia.org/wiki?curid=3719837" title="SFR Jugosławii na Zimowych Igrzyskach Olimpijskich 1972">
SFR Jugosławii na Zimowych Igrzyskach Olimpijskich 1972



</doc>
<doc id="3719839" url="https://pl.wikipedia.org/wiki?curid=3719839" title="SFR Jugosławii na Zimowych Igrzyskach Olimpijskich 1976">
SFR Jugosławii na Zimowych Igrzyskach Olimpijskich 1976



</doc>
<doc id="3719841" url="https://pl.wikipedia.org/wiki?curid=3719841" title="SFR Jugosławii na Zimowych Igrzyskach Olimpijskich 1980">
SFR Jugosławii na Zimowych Igrzyskach Olimpijskich 1980



</doc>
<doc id="3719843" url="https://pl.wikipedia.org/wiki?curid=3719843" title="SFR Jugosławii na Zimowych Igrzyskach Olimpijskich 1984">
SFR Jugosławii na Zimowych Igrzyskach Olimpijskich 1984



</doc>
<doc id="3719845" url="https://pl.wikipedia.org/wiki?curid=3719845" title="SFR Jugosławii na Zimowych Igrzyskach Olimpijskich 1988">
SFR Jugosławii na Zimowych Igrzyskach Olimpijskich 1988



</doc>
<doc id="3719848" url="https://pl.wikipedia.org/wiki?curid=3719848" title="SFR Jugosławii na Zimowych Igrzyskach Olimpijskich 1992">
SFR Jugosławii na Zimowych Igrzyskach Olimpijskich 1992



</doc>
<doc id="3719850" url="https://pl.wikipedia.org/wiki?curid=3719850" title="Federalna Republika Jugosławii na Zimowych Igrzyskach Olimpijskich 1998">
Federalna Republika Jugosławii na Zimowych Igrzyskach Olimpijskich 1998



</doc>
<doc id="3719852" url="https://pl.wikipedia.org/wiki?curid=3719852" title="Kanisat Nachla">
Kanisat Nachla

Kanisat Nachla (arab. كنيسة نخلة) – miejscowość w Syrii, w muhafazie Idlib. W 2004 roku liczyła 1675 mieszkańców.

</doc>
<doc id="3719853" url="https://pl.wikipedia.org/wiki?curid=3719853" title="Federalna Republika Jugosławii na Zimowych Igrzyskach Olimpijskich 2002">
Federalna Republika Jugosławii na Zimowych Igrzyskach Olimpijskich 2002



</doc>
<doc id="3719855" url="https://pl.wikipedia.org/wiki?curid=3719855" title="Federalna Republika Jugosławii na Letnich Igrzyskach Olimpijskich 2000">
Federalna Republika Jugosławii na Letnich Igrzyskach Olimpijskich 2000



</doc>
<doc id="3719859" url="https://pl.wikipedia.org/wiki?curid=3719859" title="Adamowa">
Adamowa



</doc>
<doc id="3719863" url="https://pl.wikipedia.org/wiki?curid=3719863" title="Adamowce">
Adamowce

Adamowce (; ) – wieś na Białorusi, w obwodzie witebskim, w rejonie głębockim, w sielsowiecie Udział.
Historia.
W czasach zaborów wieś w gminie Wierzchnie, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Bohdanowo, własność Śnitków.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Wierzchnie, od 1929 roku w gminie Kozłowszczyzna.
Według Powszechnego Spisu Ludności z 1921 roku zamieszkiwało tu 100 osób, 88 było wyznania rzymskokatolickiego, 12 prawosławnego. Jednocześnie 49 mieszkańców zadeklarowało polską a 51 białoruską przynależność narodową. Było tu 21 budynków mieszkalnych. W 1931 w 23 domach zamieszkiwały 92 osoby.
Wierni należeli do parafii rzymskokatolickiej w Udziale i prawosławnej w miejscowości Wierzchnie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Nowodrucku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="3719864" url="https://pl.wikipedia.org/wiki?curid=3719864" title="Däurenbek Täżymbetow">
Däurenbek Täżymbetow

Däurenbek Täżymbetow (kaz. Дәуренбек Тәжімбетов, ur. 2 lipca 1985) – kazachski piłkarz grający na pozycji napastnika, reprezentant kraju.
Kariera piłkarska.
Kariera klubowa.
Täżymbetow grał w kazachskich klubach takich jak Kajsar Kyzyłorda, Ordabasy Szymkent, Szachtior Karaganda, FK Astana, FK Taraz, FK Atyrau i Bajkonur Kyzyłorda. Od 2019 roku gra w Akżajyku Orał.
Kariera reprezentacyjna.
W reprezentacji Kazachstanu zadebiutował 7 października 2011 roku w meczu eliminacji do Mistrzostw Europy 2012 przeciwko Belgii. 1 czerwca 2012 roku zdobył hat-tricka w towarzyskim meczu z Kirgistanem. W reprezentacji rozegrał 5 spotkań zdobywając trzy bramki.

</doc>
<doc id="3719865" url="https://pl.wikipedia.org/wiki?curid=3719865" title="Ajn as-Sauda">
Ajn as-Sauda

Ajn as-Sauda (arab. عين السودة) – wieś w Syrii, w muhafazie Idlib. W 2004 roku liczyła 2947 mieszkańców.

</doc>
<doc id="3719871" url="https://pl.wikipedia.org/wiki?curid=3719871" title="Ekstraliga słowacka w unihokeju mężczyzn 2003/2004">
Ekstraliga słowacka w unihokeju mężczyzn 2003/2004

Ekstraliga słowacka w unihokeju mężczyzn 2003/2004 - 3. edycja najwyższych w hierarchii rozgrywek ligowych słowacki klubowego unihokeja. W sezonie zasadniczym rozegrano 16 kolejek spotkań. Mistrzostwo zdobył klub HKL-MJM Petržalka.

</doc>
<doc id="3719873" url="https://pl.wikipedia.org/wiki?curid=3719873" title="Heart of Glass">
Heart of Glass

Heart of Glass – utwór amerykańskiego zespołu Blondie, wydany w styczniu 1979 jako czwarty singel pochodzący z trzeciego albumu studyjnego "Parallel Lines" (1978). Został napisany przez wokalistkę Debbie Harry i gitarzystę Chrisa Steina. Jest to największy i najbardziej rozpoznawalny przebój zespołu. Teledysk wyreżyserował Stanley Dorfman.
Singiel dotarł do pierwszej piątki na listach przebojów w dziewiętnastu krajach, a w jedenastu z nich (m.in. W Stanach Zjednoczonych i Wielkiej Brytanii) dotarł do pierwszego miejsca. W lutym 1979 w Wielkiej Brytanii za sprzedaż miliona egzemplarzy, zdobył platynową płytę przyznaną przez BPI. W kwietniu amerykańskie stowarzyszenie RIAA przyznało singlowi złotą płytę także za sprzedaż 1 mln kopii. Został również certyfikowany podwójną platyną w Australii.
Utwór został umieszczony na liście 500 piosenek, które ukształtowały rock, utworzonej przez Rock and Roll Hall of Fame. W grudniu 2004 roku magazyn "Rolling Stone" umieścił piosenkę na 255 miejscu na liście 500 utworów wszech czasów. W kwietniu 2010 znalazła się na 259 miejscu po zaktualizowaniu listy, a w 2021 na 138. W styczniu 2006 "Slant Magazine" umieścił go na 42 pozycji na liście swoich największych tanecznych piosenek. W sierpniu 2016 "Pitchfork" umieścił piosenkę na 18 miejscu listy 200 najlepszych utworów lat 70. „Heart of Glass” znalazł się na 66 miejscu oficjalnej listy najlepiej sprzedających się singli wszech czasów w Wielkiej Brytanii, ze sprzedażą 1,3 mln egzemplarzy. W 2015 roku utwór został wprowadzony do Grammy Hall of Fame jako nagranie o „jakościowym lub historycznym znaczeniu”. W marcu 2022 Debbie Harry w wywiadzie dla brytyjskiego magazynu "The Guardian" stwierdziła, że była dumna z siebie gdy napisała tekst piosenki (wraz z tekstem innego utworu, „Rapture”).
Utwór był kilka razy coverowany. W 2014 roku własną wersje nagrał francuski DJ Bob Sinclar wraz z brazylijską supermodelką Gisele Bündchen na potrzeby kampanii reklamowej firmy H&amp;M. W 2016 powstał mashup piosenki zatytułowany „Heart of Glass Crabtree Remix (The Handmaidʼs Tale). W 2020 Miley Cyrus nagrała swoją wersję utworu i zamieściła ją na albumie "Plastic Hearts".
W 2020 członkowie zespołu Debbie Harry i Chris Stein sprzedali prawa do utworu wraz z całym katalogiem Blondie, firmie Hipgnosis Songs Fund.

</doc>
<doc id="3719874" url="https://pl.wikipedia.org/wiki?curid=3719874" title="Adamowicze">
Adamowicze



</doc>
<doc id="3719876" url="https://pl.wikipedia.org/wiki?curid=3719876" title="Bronisław Wojciechowski (syn)">
Bronisław Wojciechowski (syn)

Bronisław Wojciechowski (syn) (ur. 24 października 1921 we Lwowie, zm. 1 listopada 1986 w Warszawie) – powstaniec warszawski, ekonomista, historyk.
Młodość.
Wychował się w Borysławiu i we Lwowie, gdzie w 1939 roku zdał maturę w VIII Gimnazjum (wśród jego kolegów z klasy był Wacław Szybalski). Podjął studia na Politechnice Lwowskiej, ale w początkach 1940 przedostał się do Warszawy, gdzie zamieszkała cała rodzina. Od 1941 roku działał w konspiracji, ZWZ i AK, w tym w pracy wywiadowczej na wschód od Warszawy. W 1943 roku ukończył podchorążówkę, studiując zarazem prawo i ekonomię na tajnym uniwersytecie, gdzie go uczył m.in. prof. Stefan Zaleski. Współorganizował spotkania grupy „Sztuka i Naród”, wśród jego przyjaciół byli Zdzisław Stroiński i Tadeusz Gajcy. Chorował na gruźlicę. W Powstaniu Warszawskim dowodził drużyną w kompanii B–3 pułku „Baszta”. Awansowany do stopnia podporucznika. Ranny na początku września, uniknął niewoli, a lecząc się u krewnych w podwarszawskich Pyrach spisał jeszcze w 1944 roku wspomnienia, wydane jako "W powstaniu na Mokotowie" (1989, 2014). Po wojnie udał się do Łodzi, gdzie dokończył w 1946 roku studia ekonomiczne. 
Praca zawodowa i naukowa.
Pracował w centrali handlu zagranicznego „Cetebe”. Uniemożliwiono mu obronę gotowego doktoratu na temat gospodarki RPA. W 1951 roku usunięty za wojenną przynależność do AK, pracę w handlu zagranicznym podjął znowu w Warszawie w roku 1957. Odbył podróże handlowe do Ameryki Południowej, ale potem pracował głównie naukowo. Interesował się zwłaszcza rachunkiem ekonomicznym w handlu zagranicznym oraz jego wpływem na całą gospodarkę. W 1972 uzyskał doktorat, w 1978 habilitację, a w 1984 roku tytuł profesora nadzwyczajnego. Pracował w Instytucie Koniunktur i Cen Handlu Zagranicznego oraz w Polskiej Akademii Nauk. Był autorem blisko 200 prac, m.in. książek "Handel zagraniczny Polski" 1945–1969 (z Pawłem Bożykiem), "Handel zagraniczny a dochód narodowy Polski" (1977) i "Importochłonność produkcji w Polsce" (1981). Jego zainteresowania wykraczały poza ekonomię. Studiował geografię, zwłaszcza ludnościową, a w ostatnich latach życia pasjonował się badaniami nad historią Mazowsza w XVII–XIX w., co zaowocowało m.in. biogramami dla Polskiego Słownika Biograficznego oraz monografią "Ignacy Przyjemski, starosta łomżyński" (Olsztyn 2004).
Relacje rodzinne.
Jego ojciec, również Bronisław, był żołnierzem Legionów i posłem na sejm RP; matka, Jadwiga z Zaleskich działała w POW; starsza siostra Anna Rudzińska, była czynna w opozycji za czasów PRL. 4 lutego 1950 roku ożenił się z Marią (1924–1993), córką płk Kazimierza Kozicza. Miał pięcioro dzieci (Michał Wojciechowski, świecki profesor teologii, oraz 4 córki).

</doc>
<doc id="3719884" url="https://pl.wikipedia.org/wiki?curid=3719884" title="Katarzyna Wielka (film 1995)">
Katarzyna Wielka (film 1995)



</doc>
<doc id="3719889" url="https://pl.wikipedia.org/wiki?curid=3719889" title="Konstrukcja prętowa">
Konstrukcja prętowa

Konstrukcja prętowa (układ prętowy) – konstrukcja płaska lub przestrzenna, której wszystkie elementy są prętami połączonymi w węzłach.
Przykładami takich konstrukcji są ramy, ruszty, łuki i kraty.
Wśród konstrukcji prętowych wyróżniają się dwie podstawowe grupy:
Metoda sił.
Metoda sił służy do obliczania statycznie niewyznaczalnych konstrukcji prętowych. Polega ona na przekształceniu danej konstrukcji niewyznaczalnej w wyznaczalną przez usunięcie nadliczbowych więzów kinematycznych i zastąpienie ich reakcjami formula_1 tych więzów. Brakujące równania równowagi zostają uzupełnione równaniami zgodności przemieszczeń wywoływanych przez nadliczbowe siły (hiperstatyczne) formula_1 i dane obciążenie zewnętrzne.
Cechą charakterystyczną konstrukcji (układów) statycznie niewyznaczalnych jest ich przesztywnienie na skutek wprowadzenia w schemacie statycznym nadliczbowych więzów kinematycznych. Z kinematycznego punktu widzenia oznacza to, że ich usunięcie przekształca konstrukcję w pewien chwiejny mechanizm. Najmniejsza liczba więzów niezbędna do tego aby układ nie był chwiejny, występuje w konstrukcjach statycznie wyznaczalnych. Wprowadzenie w takim układzie n dodatkowych więzów kinematycznych przekształca go w układ n-krotnie statycznie niewyznaczalny, do rozwiązania którego brakuje równań równowagi.
Idea metody sił polega na tym, że usuwa się nadliczbowe więzy kinematyczne i zastępuje się je ich niewiadomymi reakcjami formula_3 działającymi na statycznie wyznaczalny "układ podstawowy" metody sił. "Odpowiadające" tym reakcjom przemieszczenia pochodzą od działania tych reakcji i działania danego obciążenia zewnętrznego. Ponieważ w danym układzie wyjściowym więzy działają, to sumaryczne wartości tych przemieszczeń są zerowe. Fakt ten pozwala napisać tzw. "równania zgodności przemieszczeń" w następującej postaci
gdzie oznaczono przez
Układ równań zgodności przemieszczeń można zapisać macierzowo
Macierz D nazywana jest macierzą podatności układu.
Statycznie wyznaczalny układ podstawowy metody sił, obciążony obliczonymi reakcjami formula_1 więzów nadliczbowych i danym obciążeniem zewnętrznym, zachowuje się dokładnie tak samo jak wyjściowy układ statycznie niewyznaczalny poddany danym obciążeniom zewnętrznym.
Metoda przemieszczeń.
Metoda przemieszczeń – podobnie jak metoda sił – służy do obliczania konstrukcji statycznie niewyznaczalnych. Idea tej metody jest jednak zupełnie odmienna i polega na utworzeniu układu podstawowego przez nałożenie, na układ wyjściowy, tylu dodatkowych węzłowych więzów kinematycznych ile jest konieczne dla całkowitego unieruchomienia wszystkich węzłów układu. Reakcje tych więzów równoważą działanie danego obciążenia zewnętrznego działającego na układ oraz „obciążeń (wymuszeń) kinematycznych” w postaci niewiadomych przemieszczeń węzłowych formula_13 Ponieważ w układzie wyjściowym więzy nie występują więc układ podstawowy zachowuje się tak samo jak wyjściowy wtedy, gdy sumaryczne reakcje formula_14 więzów kinematycznych mają wartości zerowe. Wartości niewiadomych przemieszczeń formula_15 można obliczyć z równań równowagi węzłów
gdzie oznaczono przez
Układ podstawowy metody przemieszczeń obciążony kinematycznie, obliczonymi przemieszczeniami formula_15 nałożonych więzów i danym obciążeniem zewnętrznym, zachowuje się dokładnie tak samo jak układ wyjściowy poddany danym obciążeniom zewnętrznym.
Układ równań równowagi więzów można zapisać macierzowo
Macierz K nazywana jest macierzą sztywności układu.
Metoda przemieszczeń nadaje się również do obliczania konstrukcji statycznie wyznaczalnych co decyduje o jej uniwersalności.
Metoda mieszana.
Metoda mieszana polega na połączeniu idei metody sił i metody przemieszczeń. Układ podstawowy tej metody powstaje przez usunięcie niektórych więzów kinematycznych i nałożenie innych więzów kinematycznych na wybrane węzły konstrukcji. Zastosowanie metody mieszanej pozwala zminimalizować liczbę niewiadomych, którymi są uzewnętrznione reakcje formula_1 usuniętych więzów i przemieszczenia formula_15 więzów nałożonych na węzły.
Skuteczność metody mieszanej zależy od struktury obliczanej konstrukcji. Najlepiej, gdy konstrukcja da się podzielić na części o niskiej i wysokiej statycznej niewyznaczalności. Układ równań metody mieszanej przybiera postać
gdzie formula_27 – odpowiednio tak, jak w metodach sił i przemieszczeń, zaś formula_28 – jest przemieszczeniem odpowiadającym niewiadomej formula_1 wywołanym niewiadomą formula_30 Analogicznie formula_31 – jest siłą odpowiadającą niewiadomej formula_15 wywołaną niewiadomą formula_33
Aspekty obliczeniowe MS, MP i MM.
Omówione powyżej metody były powszechnie stosowane w czasach, kiedy obliczenia konstrukcji wykonywano ręcznie. Istotnym problemem jest zminimalizowanie ilości obliczanych niewiadomych, która zależy od schematu konstrukcji. Wybór metody obliczeń był umotywowany chęcią ograniczenia pracochłonności obliczeń. Współcześnie przydatność metody ocenia się na podstawie łatwości jej algorytmizacji. Dlatego metoda przemieszczeń nadająca się do obliczeń wszelkiego rodzaju konstrukcji, także tych statycznie wyznaczalnych, stała się najbardziej użyteczna. Istota tej metody, pozwalająca na jej daleko idące uogólnienia (metoda elementów skończonych), polega na tym, że przemieszczenie dowolnego punktu konstrukcji jest jednoznacznie określone przez jej przemieszczenia węzłowe i dane obciążenie zewnętrzne.

</doc>
<doc id="3719890" url="https://pl.wikipedia.org/wiki?curid=3719890" title="Tam tam">
Tam tam

Nagranie pokryło się w Polsce złotem, rozchodząc się w nakładzie przekraczającym 10 tysięcy kopii.
Piosenka była notowana na 33. miejscu listy AirPlay, najczęściej granych utworów w polskich rozgłośniach radiowych.
Autorstwo i wydanie.
Piosenkę napisała i skomponowała sama wokalistka we współpracy z Rafałem Malickim (muzyka) i Sarsą Markiewicz (tekst). Kompozycja była poddana masteringowi w nowojorskim studiu Sterling Sound, który został dokonany przez Toma Coyne’a, współpracującego wcześniej z takimi artystami jak: Beyoncé, P!nk czy Adele. Producentem utworu był Rafał Malicki.
Nagranie zostało wydane 9 lipca 2015 w formacie digital download przez wytwórnię Universal Music Polska. Piosenka była pierwszym singlem promującym debiutancki album studyjny artystki – "#1".
„#Tam tam” po premierze.
Utwór był promowany przez rozgłośnie radiowe, w tym te ogólnopolskie. Kompozycja znalazła się na wielu radiowych listach przebojów, m.in. na 1. miejscu na liście w Radiu Zet czy 7. pozycji w Radiu Eska.
Piosenka dotarła do 33. miejsca listy AirPlay, najczęściej granych utworów w polskich rozgłośniach radiowych.
Singel został w Polsce wyróżniony złotą płytą za sprzedaż w nakładzie przekraczającym 10 tysięcy kopii.
Teledysk.
9 lipca 2015 odbyła się premiera teledysku do piosenki w reżyserii Piotra Smoleńskiego.
Twórcy.
Opracowano na podstawie materiału źródłowego.

</doc>
<doc id="3719893" url="https://pl.wikipedia.org/wiki?curid=3719893" title="Martin Dejdar">
Martin Dejdar

 Martin Dejdar (ur. 11 marca 1965 w Vysokém Mýcie) – czeski aktor, prezenter telewizyjny i producent filmowy.
Życiorys.
W 1987 roku ukończył studia na Wydziale Teatralnym Akademii Sztuk Scenicznych w Pradze. Laureat Czeskiego Lwa dla najlepszego aktora w filmie "Nauczyciel tańca".

</doc>
<doc id="3719897" url="https://pl.wikipedia.org/wiki?curid=3719897" title="Strzępka infekcyjna">
Strzępka infekcyjna

Strzępka infekcyjna – u grzybów jest to strzępka wytwarzana przez kiełkujący zarodnik, za pomocą której dokonuje on infekcji – wniknięcia do zaatakowanego organizmu. U niektórych grzybów strzępką infekcyjną jest strzępka rostkowa – pierwsza strzępka wyrastająca z zarodnika, u niektórych odbywa się to pośrednio. Najpierw na końcu strzępki rostkowej powstaje appressorium, za pomocą którego kiełkujący zarodnik przymocowuje się do zaatakowanej rośliny, potem dopiero z appressorium wyrasta strzępka infekcyjna.
Strzępka infekcyjna ma specjalne przystosowana do zainfekowania organizmu. Ma zaokrąglony wierzchołek i jest cienka, dzięki czemu łatwo może się przecisnąć. Na jej wierzchołku brak ściany komórkowej, co ułatwia wydzielanie na zewnątrz enzymów litycznych. Wnikanie strzępki infekcyjnej do komórek roślinnych odbywa się za pomocą dwóch procesów:
Po przebiciu się przez kutykulę i ścianę komórkową strzępka infekcyjna rozwija się w grzybnię o typowych strzępkach. Zwiększa swoją objętość i wytwarza na różne strony strzępki, które rozwijają się w przestworach międzykomórkowych tkanki miękiszowej gospodarza. Dochodzi do nawiązania pełnego kontaktu między pasożytem i gospodarzem.
Wśród grzybów pasożytniczych wyróżnia się dwa ich rodzaje:

</doc>
<doc id="3719899" url="https://pl.wikipedia.org/wiki?curid=3719899" title="Caravaca CF">
Caravaca CF

Caravaca Club de Fútbol – hiszpański klub piłkarski, miał siedzibę w mieście Caravaca de la Cruz.
Historia.
Caravaca CF powstał w 1969 roku. W 2012 roku został rozwiązany z powodów ekonomicznych.

</doc>
<doc id="3719900" url="https://pl.wikipedia.org/wiki?curid=3719900" title="Franco Cavallo">
Franco Cavallo

Franco Cavallo (ur. 26 października 1932, zm. 9 stycznia 2022) – włoski żeglarz sportowy. Brązowy z medalista olimpijski z Meksyku.
Zawody w 1968 były jego jedynymi igrzyskami olimpijskimi. Zajął trzecie miejsce w klasie Star, załogę tworzył również Camillo Gargano. 

</doc>
<doc id="3719903" url="https://pl.wikipedia.org/wiki?curid=3719903" title="Puchar Narodów Pacyfiku 2016">
Puchar Narodów Pacyfiku 2016

Puchar Narodów Pacyfiku 2016 – jedenasta edycja corocznego turnieju organizowanego pod auspicjami World Rugby dla drużyn z regionu Pacyfiku. Turniej odbył się pomiędzy 11 a 25 czerwca 2016 roku i wzięły w nim udział trzy reprezentacje. Wraz z kolejną edycją stanowił on część kwalifikacji do Pucharu Świata 2019.
Harmonogram rozgrywek został opublikowany pod koniec marca 2016 roku. Sędziowie zawodów zostali wyznaczeni tydzień później, a znajdujący się wśród nich Nigel Owens pobił wynoszący siedemdziesiąt testmeczów rekord Jonathana Kaplana.
W turnieju wzięły udział trzy reprezentacje rywalizujące systemem kołowym, a dwie czołowe drużyny z tabeli obejmującej łączne wyniki z edycji 2016 i 2017 uzyskało bezpośredni awans na Puchar Świata 2019. Wygrywając oba swoje spotkania w zawodach triumfowali Fidżyjczycy, a Samoańczycy okazali się lepsi od Tongijczyków.

</doc>
<doc id="3719906" url="https://pl.wikipedia.org/wiki?curid=3719906" title="Camillo Gargano">
Camillo Gargano

Camillo Gargano (ur. 30 stycznia 1942, zm. 22 lipca 1999 w Lille) – włoski żeglarz sportowy. Brązowy z medalista olimpijski z Meksyku.
Zawody w 1968 były jego jedynymi igrzyskami olimpijskimi. Zajął trzecie miejsce w klasie Star, załogę tworzył również Franco Cavallo.

</doc>
<doc id="3719909" url="https://pl.wikipedia.org/wiki?curid=3719909" title="Mykoła Bahacz">
Mykoła Bahacz

Mykoła Ołeksandrowycz Bahacz (ukr. Микола Олександрович Багач; ur. 24 czerwca 1993) – ukraiński lekkoatleta specjalizujący się w pchnięciu kulą.
Wicemistrz Ukrainy w pchnięciu kulą z 2014 z wynikiem 18,20 m i 2016 roku z wynikiem 17,91 m.
Jest trenowany przez swojego ojca Ołeksandra.
Rekordy życiowe:

</doc>
<doc id="3719916" url="https://pl.wikipedia.org/wiki?curid=3719916" title="CF Villanovense">
CF Villanovense

Club de Fútbol Villanovense – hiszpański klub piłkarski, grający w Segunda División B, mający siedzibę w mieście Villanueva de la Serena.

</doc>
<doc id="3719918" url="https://pl.wikipedia.org/wiki?curid=3719918" title="Zabiorę cię stąd">
Zabiorę cię stąd

Zabiorę cię stąd – singel Moniki Lewczuk, wydany 19 listopada 2015, promujący jej debiutancki album studyjny "#1". Utwór został napisany i skomponowany przez samą wokalistkę (tekst i muzyka) we współpracy z Rafałem Malickim (muzyka) i Jackiem Szymkiewiczem (tekst).
Nagranie było notowane na 11. miejscu listy AirPlay, najczęściej granych utworów w polskich rozgłośniach radiowych.
Autorstwo i wydanie.
Piosenkę napisała i skomponowała sama wokalistka we współpracy z Rafałem Malickim (muzyka) i Jackiem Szymkiewiczem (tekst). Nad produkcją utworu czuwał Rafał Malicki.
Nagranie zostało wydane 19 listopada 2015 w formacie digital download przez wytwórnię Universal Music Polska. Piosenka była pierwszym singlem promującym debiutancki album studyjny artystki – "#1".
„Zabiorę cię stąd” po premierze.
Utwór był promowany przez rozgłośnie radiowe, w tym te ogólnopolskie. Kompozycja znalazła się na wielu radiowych listach przebojów, m.in. na 3. miejscu na liście w radiach Zet i RMF FM.
Piosenka dotarła do 11. miejsca listy AirPlay obejmującej 100 utworów najczęściej granych w polskich rozgłośniach radiowych.
Teledysk.
19 listopada 2015 odbyła się premiera teledysku do piosenki w reżyserii Alana Kępskiego.
Twórcy.
Opracowano na podstawie materiału źródłowego.

</doc>
<doc id="3719920" url="https://pl.wikipedia.org/wiki?curid=3719920" title="Ruszt (mechanika)">
Ruszt (mechanika)

Ruszt – typ konstrukcji wieloprętowej. Specyfika tej konstrukcji polega na tym, że siatka, najczęściej prostokątna, utworzona z osi jej prętów, leży w pewnej płaszczyźnie (zazwyczaj poziomej), podczas gdy działające na nią obciążenia są do tej płaszczyzny prostopadłe. To sprawia, że ruszt pracuje jako konstrukcja przestrzenna i wymaga odpowiedniego podparcia. Wyróżnić można dwa przypadki:
Obciążenie użytkowe na ruszt najczęściej przekazuje płyta stalowa lub żelbetowa zazwyczaj połączona z nim konstrukcyjnie.
Przy dużych rozpiętościach podporowych wykonywane są ruszty złożone z krzyżujących się belek kratowych lub ramowych 

</doc>
<doc id="3719922" url="https://pl.wikipedia.org/wiki?curid=3719922" title="Sømarkedyssen">
Sømarkedyssen

Sømarkedyssen – neolityczny grobowiec megalityczny, znajdujący się koło Sømarke na duńskiej wyspie Møn.
Datowany na ok. 3400 p.n.e. grobowiec składa się z ośmiokątnej komory nakrytej wielkim głazem stropowym wspartym na siedmiu kamieniach nośnych. Prowadzący do komory grobowej korytarz nakryty jest mniejszym głazem, wspartym na czterech kamieniach, na którego górnej powierzchni znajduje się ponad 180 miseczkowatych zagłębień, pochodzących z epoki brązu.

</doc>
<doc id="3719940" url="https://pl.wikipedia.org/wiki?curid=3719940" title="Graziano Pellé">
Graziano Pellé



</doc>
<doc id="3719944" url="https://pl.wikipedia.org/wiki?curid=3719944" title="Bryan Carbis">
Bryan Carbis

Bryan Linton Carbis (ur. 23 kwietnia 1961 w Falkirk; zm. 3 grudnia 2008 w Davos) – brytyjski łyżwiarz szybki, olimpijczyk.
Carbis brał udział w Zimowych Igrzyskach Olimpijskich 1984 w Sarajewie. Uczestniczył wówczas w dwóch konkurencjach łyżwiarstwa szybkiego: biegu na 1500 m, gdzie zajął 39. miejsce oraz w biegu na 5000 m, gdzie zajął 41. miejsce.

</doc>
<doc id="3719949" url="https://pl.wikipedia.org/wiki?curid=3719949" title="CF Pobla de Mafumet">
CF Pobla de Mafumet

Club de Fútbol Pobla de Mafumet – hiszpański klub piłkarski, grający w Tercera División, mający siedzibę w mieście La Pobla de Mafumet.

</doc>
<doc id="3719956" url="https://pl.wikipedia.org/wiki?curid=3719956" title="Józef Wiczkowski">
Józef Wiczkowski

Józef Wiczkowski (ur. ok. 1860, zm. 28 listopada 1924) – polski lekarz z tytułem doktora.
Życiorys.
Uczył się w C. K. Gimnazjum w Stanisławowie, gdzie w 1877 ukończył z wynikiem celującym VIII klasę i zdał chlubnie egzamin dojrzałości (w jego klasie byli m.in. Jan Hanusz, Franciszek Majchrowicz, Karol Zaleski). Ukończył studia medyczne na Collegium Medicum Uniwersytetu Jagiellońskiego. Studia uzupełniał w Berlinie i w Paryżu. Został lekarzem z tytułem doktora i około 1886 osiadł we Lwowie, pracując w tym mieście. Od października 1897 zamieszkiwał przy ul. Tadeusza Kościuszki 4. W czerwcu 1900 będąc docentem Wydziału Lekarskiego Uniwersytetu Lwowskiego został mianowany stałym prymariuszem oddziału chorób wewnętrznych szpitala powszechnego we Lwowie (objął stanowisko po śmierci dr. Widmana). W lipcu 1900 wyjechał na kongres lekarzy organizowany w Paryżu. 3 stycznia 1906 został mianowany przez cesarza Franciszka Józefa profesorem Uniwersytetu Lwowskiego. Według stanu z 1914 był wiceprezesem Krajowego Związku Zdrojowisk i Uzdrowisk we Lwowie, a w strukturze tegoż wiceprezesem sekcji balneolekarskiej.
Zmarł 28 listopada 1924 w wieku 64 lat. Został pochowany na Cmentarzu Łyczakowskim we Lwowie.

</doc>
<doc id="3719957" url="https://pl.wikipedia.org/wiki?curid=3719957" title="John LaZar">
John LaZar

John LaZar (ur. 22 maja 1946 w San Francisco) – amerykański aktor filmowy, teatralny i telewizyjny.

</doc>
<doc id="3719960" url="https://pl.wikipedia.org/wiki?curid=3719960" title="Figen Yüksekdağ">
Figen Yüksekdağ

Figen Yüksekdağ Şenoğlu (ur. 9 listopada 1971) – turecka polityk, jedna z dwóch (obok Selahattina Demirtaşa) liderów Ludowej Partii Demokratycznej.
Życiorys.
Urodziła się w Gölovası w prowincji Adana. Pochodzi z sunnickiej rodziny tureckich farmerów. Dorastała jako dziewiąte z dziesięciorga dzieci w wiejskim gospodarstwie domowym we wsi Gölovası w prowincji Adana. Şenoğlu opisywała swoją rodzinę jako pobożną, konserwatywną i nacjonalistyczną. Niemniej jednak jej ojciec chciał, aby jego córki studiowały i odnosiły sukcesy. W liceum zaczęła angażować się w działalność polityczną i wstąpiła do ruchu robotniczego. Kiedy została aresztowana podczas demonstracji z okazji Międzynarodowego Dnia Pracy, doprowadziło to do konfliktów w rodzinie. W wieku 18 lat opuściła dom i wyjechała do Stambułu; później stosunki z jej rodziną znów się znormalizowały.
Kariera polityczna.
W 2002 startowała w wyborach do Wielkiego Zgromadzenia Narodowego Turcji jako kandydat niezależny. Przez wiele lat była związana z ruchem obrony praw kobiet. Jako redaktor pracowała w magazynie „Socialist Woman”. W 2009 trafiła do aresztu ze względu na treść publikowanych przez siebie artykułów w komunistycznej gazecie „Atılım”.
Jest współzałożycielką Socjalistycznej Partii Uciskanych, w której była liderem od 2010 do 2014, kiedy to objęła stanowisko współprzewodniczącego w Ludowej Partii Demokratycznej.
W nocy z 3 na 4 listopada 2016 została aresztowana, podobnie jak współprzewodniczący partii, za niestawiennictwo w sądzie w charakterze świadków w postępowaniach dotyczących terroryzmu. W końcu 2017 r. turecki Sąd Najwyższy anulował jej członkostwo w Ludowej Partii Demokratycznej.

</doc>
<doc id="3719964" url="https://pl.wikipedia.org/wiki?curid=3719964" title="Jan Zaremba z Kalinowy (wojewoda)">
Jan Zaremba z Kalinowy (wojewoda)

Jan Zaremba z Kalinowy herbu własnego (zm. przed 7 grudnia 1523 roku) – wojewoda kaliski w latach 1512–1523, wojewoda łęczycki w latach 1511–1512, kasztelan poznański w latach 1508–1511, starosta generalny Wielkopolski w latach 1504–1508, starosta człuchowski w 1508 roku i w latach 1521–1523.
Podpisał dyplom elekcji Zygmunta I Starego na króla Polski i wielkiego księcia litewskiego na sejmie w Piotrkowie 8 grudnia 1506 roku.

</doc>
<doc id="3719972" url="https://pl.wikipedia.org/wiki?curid=3719972" title="Atlético Sanluqueño CF">
Atlético Sanluqueño CF

Atlético Sanluqueño Club de Fútbol – hiszpański klub piłkarski, występujący w Tercera División, mający siedzibę w mieście Sanlúcar de Barrameda.

</doc>
<doc id="3719977" url="https://pl.wikipedia.org/wiki?curid=3719977" title="Stary kościół minorytów w Lewoczy">
Stary kościół minorytów w Lewoczy

Stary kościół minorytów w Lewoczy (tzw. gimnazjalny) – zabytkowy kościół pw. św. Władysława w Lewoczy na Słowacji. Pierwsza nazwa pochodzi stąd, że w dawnych czasach był to kościół klasztorny wznoszącego się obok, a dziś już nieistniejącego w tym miejscu konwentu minorytów. Nazwa druga nawiązuje do okresu, gdy świątynia pełniła funkcję kościoła przypisanego znajdującemu się w sąsiedztwie lewockiemu gimnazjum.
Znajduje się przy ul. Klasztorskiej, na samym zachodnim skraju miasta. Przylega do dawnych miejskich murów obronnych, a dokładniej – do wznoszącej się w ich ciągu Bramy Polskiej.
Murowany, bezwieżowy kościół, zbudowany w stylu gotyckim, zaczęto wznosić wraz z przyległym klasztorem w I połowie XIV w. Potem budowa postępowała w trzech etapach do końca tego stulecia. Orientowana, trójnawowa, halowa budowla z mocno wydłużonym, wielobocznie zamkniętym prezbiterium, opięta wydatnymi przyporami, została wzniesiona dzięki donacji jednego z największych wielmożów górnowęgierskich tamtych czasów, zwanego Magistrem Donczem. Jest jednym z największych kościołów gotyckich na Słowacji i przykładem wysokiego kunsztu budowlanego ówczesnej lewockiej "strzechy" budowlanej. Według tzw. Kodeksu Lanyi’ego z początku XVI w. wraz z kościołem powstał tu w XIV w. klasztor franciszkanów, który w latach reformacji przeszedł w ręce protestantów. W okresie kontrreformacji w XVII w. kościół wraz z klasztorem przejęli jezuici. Po nich osiedli w nim minoryci, a w końcu norbertanie (premonstratensi). Nawa kościoła została przebudowana w 1671 r. w stylu barokowym, jednak zachowała się większość detali gotyckiej kamieniarki. Jednolite, barokowe wyposażenie, w tym ołtarze i ambona, utrzymane w czarno-złotych barwach, powstało w latach 1694-1697 w pracowni stolarza i snycerza szwedzkiego pochodzenia, Olafa Engelholma.
Godny uwagi jest główny ołtarz z gotycką rzeźbą Madonny z XV w. i z barokowymi figurami węgierskich królów i jezuickich świętych. W zakrystii zachowało się malowidło przedstawiające Ukrzyżowanie, a nad portalem do zakrystii – Zaśnięcie i Wniebowzięcie Najświętszej Marii Panny. Najstarsze w kościele malowidła na północnej ścianie nawy, pochodzące z połowy XIV w., przedstawiają realistycznie skutki chrześcijańskiego miłosierdzia.

</doc>
<doc id="3719979" url="https://pl.wikipedia.org/wiki?curid=3719979" title="Cerkiew Bărboi">
Cerkiew Bărboi

Cerkiew Bărboi, wł. cerkiew Świętych Apostołów Piotra i Pawła – prawosławna cerkiew w Jassach, w południowo-wschodniej części miasta, w kwartale Podul-Vechiu, w jurysdykcji archieparchii Jass Rumuńskiego Kościoła Prawosławnego.
Historia.
Pierwszą cerkiew na tym miejscu zbudował Ioan Ursu Bărboi w latach 60. XVI w. Jej patronką była św. Paraskiewa. W 1669 jego potomkowie zbudowali na jej miejscu nową świątynię i ufundowali przy niej monaster, do którego przybyli greccy mnisi z klasztoru Watopedi na górze Athos. Fundatorzy darowali wspólnocie majątki ziemskie z młynami i stawami. XVII-wieczna świątynia przetrwała do 1829, gdy po kilku trzęsieniach ziemi i pożarach była już w bardzo złym stanie. W wymienionym roku hospodar Jan Sturdza razem z małżonką Heleną oraz metropolitą Irinopoleos Grzegorzem ufundowali na jej miejscu nową świątynię. Jej budowa trwała w latach 1841–1843. W budowie świątyni, która z szacunku dla fundatora pierwszej cerkwi nadal była nazywana cerkwią Bărboi, brał udział również logoteta Dimitrie Sturdza, zaś pracami kierował i projekt budowli przygotował architekt Andrei Karidis. Syn fundatorów Konstantyn opłacił następnie budowę wolno stojącej dzwonnicy, na której, po raz pierwszy w historii miasta, zawieszono zegar. Do budowy tego obiektu Konstantyn sprowadził budowniczych z Padwy, gdzie studiował.
Grecki monaster działał przy świątyni do sekularyzacji dóbr cerkiewnych w 1864. Wtedy też cerkiew stała się świątynią parafialną. W 1947 na polecenie władz komunistycznych odebrany jej został także ten status; obiekt stał się filią parafii św. Pantelejmona, a nabożeństwa odbywały się w nim jedynie w dniu święta patronalnego.
W 1977 podczas trzęsienia ziemi poważnie uszkodzona została cerkiew, a także jej wolno stojąca dzwonnica i dom parafialny. Władze zaplanowały rozbiórkę uszkodzonego obiektu, do której ostatecznie nie doszło; w sąsiedztwie budynku wzniesiono jednak osiedle 7- i 8-piętrowych budynków mieszkalnych, co uczyniło świątynię praktycznie niewidoczną wśród zabudowy. Obiekt został odnowiony dzięki staraniom metropolity Mołdawii, a następnie patriarchy rumuńskiego Teoktysta, on też ponownie wyświęcił go 27 listopada 1988.
Architektura.
Cerkiew została wzniesiona na planie prostokąta z bloków kamiennych i cegły; ich wymienne używanie daje charakterystyczny wzór. Reprezentuje styl eklektyczny z elementami klasycyzmu i architektury bizantyjskiej, szczególną zaś inspiracją dla budowniczych była architektura cerkwi w Macedonii. Wejście do świątyni prowadzi przez egzonarteks z dwoma rzędami doryckich kolumn, przednawie połączone jest z nawą w jedną przestrzeń. W pomieszczeniu ołtarzowym znajdują się dwie boczne absydy. Obiekt zwieńczony jest pięcioma kopułami, z których największa jest centralna, usytuowana nad nawą. Centralna kopuła wsparta jest na czterech marmurowych kolumnach. Cerkiew jest trójnawowa.
Dzwonnica świątyni jest wolno stojącą czterokondygnacyjną budowlą, z zegarem na najwyższym piętrze.
Wnętrze cerkwi dekorowane jest freskami wykonanymi w stylu neorenesansowym, nieznanego autora. Ikony dla cerkwi napisał natomiast Ilie Moldovean, ikonograf z Besarabii, który w Jassach wykonał także wizerunki świętych w ikonostasie głównej cerkwi monasteru Golia. Niektóre wizerunki pochodzą z monasteru Watopedi, m.in. ikona Matki Bożej w kiocie. Szczególną wartość artystyczną mają również ikony patronów świątyni oraz św. Dymitra z Rostowa. Złocony pięciorzędowy ikonostas w świątyni wykonany został w stylu barokowym, jest bogato zdobiony.
W cerkwi Bărboi znajduje się mauzoleum rodziny Sturdza oraz nagrobek nieznanego z imienia greckiego mnicha, zwieńczony cyprysowym krzyżem, zdobiony złotem i pozłacanym srebrem, z fragmentem Ewangelii w językach greckim i rumuńskim. W świątyni pochowano także poetę Alecu Russo.

</doc>
<doc id="3719981" url="https://pl.wikipedia.org/wiki?curid=3719981" title="Bartłomiej Tylicki">
Bartłomiej Tylicki

Bartłomiej Tylicki herbu Lubicz (zm. 10 lipca 1609 roku) – kasztelan brzeskokujawski w latach 1605-1609, starosta rogoziński, starosta człuchowski w latach 1599-1609.
Jako senator wziął udział w sejmie zwyczajnym 1607 roku.

</doc>
<doc id="3719988" url="https://pl.wikipedia.org/wiki?curid=3719988" title="Weyherowie">
Weyherowie



</doc>
<doc id="3719990" url="https://pl.wikipedia.org/wiki?curid=3719990" title="Dymitr Weiher">
Dymitr Weiher



</doc>
<doc id="3719991" url="https://pl.wikipedia.org/wiki?curid=3719991" title="Rzeki Rosji">
Rzeki Rosji



</doc>
<doc id="3719993" url="https://pl.wikipedia.org/wiki?curid=3719993" title="Franciszek Weiher">
Franciszek Weiher



</doc>
<doc id="3719994" url="https://pl.wikipedia.org/wiki?curid=3719994" title="Rzeki Ukrainy">
Rzeki Ukrainy



</doc>
<doc id="3719995" url="https://pl.wikipedia.org/wiki?curid=3719995" title="Rzeki Niemiec">
Rzeki Niemiec



</doc>
<doc id="3719999" url="https://pl.wikipedia.org/wiki?curid=3719999" title="Rzeki Litwy">
Rzeki Litwy



</doc>
<doc id="3720000" url="https://pl.wikipedia.org/wiki?curid=3720000" title="Rzeki Słowacji">
Rzeki Słowacji



</doc>
<doc id="3720001" url="https://pl.wikipedia.org/wiki?curid=3720001" title="Ludwik Weiher (syn Ernesta)">
Ludwik Weiher (syn Ernesta)



</doc>
<doc id="3720003" url="https://pl.wikipedia.org/wiki?curid=3720003" title="Rzeki Łotwy">
Rzeki Łotwy



</doc>
<doc id="3720006" url="https://pl.wikipedia.org/wiki?curid=3720006" title="Rzeki Włoch">
Rzeki Włoch



</doc>
<doc id="3720009" url="https://pl.wikipedia.org/wiki?curid=3720009" title="Rzeki Szwecji">
Rzeki Szwecji



</doc>
<doc id="3720011" url="https://pl.wikipedia.org/wiki?curid=3720011" title="Jednoprocentowcy">
Jednoprocentowcy

Jednoprocentowcy lub 1-procentowcy (ang. "onepercenters") – określenie używane do zdefiniowania gangów motocyklowych, mające podkreślić ich niezależność i bezkompromisowość wobec przestrzegania narzucanych im zasad, ściślej obecność ponad prawem (1%, czyli niewielka część w stosunku do pozostałej części, a gangi motocyklowe właśnie takimi elitarnymi grupami są).
Władze (głównie w Stanach Zjednoczonych, gdzie są oni najbardziej powszechni) określają jednoprocentowców jako ludzi wyjętych spod prawa. Wyrażają oni swoją przynależność do tej grupy za pomocą naszywek na ubrania bądź naklejek na motocyklach z napisem 1%. Do braterstwa jednoprocentowców należą takie gangi motocyklowe jak Hells Angels, Bandidos, Outlaws i Warlocks.
Etymologia nazwy.
Nazwa bezpośrednio nawiązuje do oświadczenia, jakie wydało Amerykańskie Stowarzyszenie Motocyklowe po zamieszkach w Hollister w 1947 roku, które wywołali właśnie członkowie niezrzeszonych klubów. Władze AMA stwierdziły w nim, że 99% motocyklistów to obywatele praworządni, implikując że pozostały 1% to przestępcy. Od tamtej pory członkowie motocyklowych gangów zaczęli z dumą nosić na swoich skórzanych kurtkach naszywki z symbolem „1%”.

</doc>
<doc id="3720015" url="https://pl.wikipedia.org/wiki?curid=3720015" title="Rzeki Wielkiej Brytanii">
Rzeki Wielkiej Brytanii



</doc>
<doc id="3720017" url="https://pl.wikipedia.org/wiki?curid=3720017" title="Rzeki Rumunii">
Rzeki Rumunii



</doc>
<doc id="3720021" url="https://pl.wikipedia.org/wiki?curid=3720021" title="Andrzej Sebastian Duda">
Andrzej Sebastian Duda



</doc>
<doc id="3720022" url="https://pl.wikipedia.org/wiki?curid=3720022" title="Rzeki Norwegii">
Rzeki Norwegii



</doc>
<doc id="3720024" url="https://pl.wikipedia.org/wiki?curid=3720024" title="Rzeki Bułgarii">
Rzeki Bułgarii



</doc>
<doc id="3720026" url="https://pl.wikipedia.org/wiki?curid=3720026" title="Rzeki Białorusi">
Rzeki Białorusi



</doc>
<doc id="3720027" url="https://pl.wikipedia.org/wiki?curid=3720027" title="Rzeki Albanii">
Rzeki Albanii



</doc>
<doc id="3720028" url="https://pl.wikipedia.org/wiki?curid=3720028" title="Rzeki Danii">
Rzeki Danii



</doc>
<doc id="3720029" url="https://pl.wikipedia.org/wiki?curid=3720029" title="Rzeki Estonii">
Rzeki Estonii



</doc>
<doc id="3720032" url="https://pl.wikipedia.org/wiki?curid=3720032" title="Rzeki Macedonii">
Rzeki Macedonii



</doc>
<doc id="3720033" url="https://pl.wikipedia.org/wiki?curid=3720033" title="Rzeki Mołdawii">
Rzeki Mołdawii



</doc>
<doc id="3720034" url="https://pl.wikipedia.org/wiki?curid=3720034" title="Rzeki Islandii">
Rzeki Islandii



</doc>
<doc id="3720040" url="https://pl.wikipedia.org/wiki?curid=3720040" title="Fabio Albarelli">
Fabio Albarelli

Fabio Albarelli (ur. 26 czerwca 1943 w Weronie, zm. 4 października 1995 w Wenecji) – włoski żeglarz sportowy, olimpijczyk. Brązowy medalista olimpijski z igrzysk w Meksyku.
Wielokrotnie brał udział w krajowych mistrzostwach w żeglarstwie, w których wygrał raz, w 1956 roku. Najwyższym miejscem, które zajął na Mistrzostwach Świata, było miejsce szóste.
Zawody żeglarskie w 1968 były jego pierwszymi igrzyskami olimpijskimi. Zajął trzecie miejsce w klasie Finn, uzyskując łączną sumę 55,1 punktów. Brał również udział w igrzyskach w 1976 roku, jednakowoż nie uzyskał tam medalu.

</doc>
<doc id="3720041" url="https://pl.wikipedia.org/wiki?curid=3720041" title="Wałerij Kuczerow">
Wałerij Kuczerow

Wałerij Wołodymyrowycz Kuczerow, ukr. Валерій Володимирович Кучеров (ur. 11 sierpnia 1993 w Stachanowie, w obwodzie ługańskim, Ukraina) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Stal Ałczewsk, w barwach którego rozpoczął karierę piłkarską w 2013 roku. We wrześniu 2013 przeszedł do Stali Dnieprodzierżyńsk. W czerwcu 2016 opuścił Stal, po czym zasilił skład Weresu Równe. 5 stycznia 2018 opuścił klub z Równa, a 31 stycznia 2018 został piłkarzem Arsenału Kijów. 22 lipca 2018 podpisał kontrakt z FK Kałusz. 23 lutego 2019 wrócił do Weresu Równe.

</doc>
<doc id="3720043" url="https://pl.wikipedia.org/wiki?curid=3720043" title="Patrol powstańczy - pikieta (obraz)">
Patrol powstańczy - pikieta (obraz)



</doc>
<doc id="3720047" url="https://pl.wikipedia.org/wiki?curid=3720047" title="Nikołaj Knipowicz">
Nikołaj Knipowicz

Nikołaj Michajłowicz Knipowicz (ur. 6 kwietnia 1862 w Sveaborgu, zm. 23 lutego 1939 w Leningradzie) – rosyjski i radziecki zoolog i podróżnik, odkrywca wielu nowych gatunków ryb, skorupiaków, mięczaków i wodorostów. Był honorowym członkiem Akademii Nauk ZSRR. Odbył ekspedycje naukowe na Morze Białe, Morze Barentsa oraz Morze Kaspijskie. Za swego życia Knipowicz opublikował łącznie 897 tekstów naukowych.

</doc>
<doc id="3720055" url="https://pl.wikipedia.org/wiki?curid=3720055" title="Ekstraliga słowacka w unihokeju mężczyzn 2004/2005">
Ekstraliga słowacka w unihokeju mężczyzn 2004/2005

Ekstraliga słowacka w unihokeju mężczyzn 2004/2005 – 4. edycja najwyższych w hierarchii rozgrywek ligowych słowacki klubowego unihokeja. W sezonie zasadniczym rozegrano 16 kolejek spotkań. Mistrzostwo zdobył klub HKL-MJM Petržalka.

</doc>
<doc id="3720058" url="https://pl.wikipedia.org/wiki?curid=3720058" title="TNA King of the Mountain Championship">
TNA King of the Mountain Championship

TNA King of the Mountain Championship – nieaktywny tytuł mistrzowski utworzony przez amerykańską federację wrestlingu Total Nonstop Action Wrestling. Jego powstanie zostało ogłoszone 23 października 2008 roku podczas odcinka "TNA Impact!". Pierwotnie nosił nazwę TNA Legends Championship. W kolejnych latach znany był również jako TNA Global Championship oraz TNA Television Championship. Został zdezaktywowany 13 sierpnia 2016 roku podczas nagrywania odcinka Impact Wrestling. Tytuł pojawił się również w Global Force Wrestling (GFW) w związku z wymianą zawodników między obiema federacjami.
Historia tytułu.
Tytuł został wprowadzony podczas trwającej rywalizacji (feudu) między młodymi zawodnikami a weteranami wrestlingu. 23 października 2008 roku Booker T ujawnił zawartość metalowej walizki, którą nosił przy sobie od kilku tygodni. Wyjął z niej pas i ogłosił się pierwszym TNA Legends Championem. Zadeklarował ponadto, że mistrzostwo należy do niego, dlatego będzie go bronił, gdy uzna to za słuszne.
15 marca 2009 roku na gali Destination X, A.J. Styles pokonał Bookera T i odebrał mu mistrzostwo. Zdobywszy je, Styles został pierwszym w historii TNA Grand Slam Championem. W swoim dorobku sportowym zdobył cztery tytuły federacji TNA o czterech stopniach wartości.
29 października 2009 roku podczas odcinka "TNA Impact!", ówczesny mistrz Eric Young przemianował TNA Legends Championship na TNA Global Championship. Zadeklarował, że nie zamierza bronić go przeciw żadnemu amerykańskiemu zawodnikowi, ani na amerykańskiej ziemi. Pierwszy pojedynek zaprzeczył tej zasadzie. 10 grudnia 2010 roku walczył z japońską wrestlerką Hamadą w Orlando na Florydzie. Trzy kolejne obrony odbyły się zgodnie z powyższą deklaracją: walka z Suicidem w Glasgow, z Hamadą w Bournemouth oraz porażka z Robem Terrym w Cardiff. 22 lipca 2010 roku A.J. Styles pokonał Terry'ego, a tydzień później przemianował tytuł na TNA Television Championship. Zapowiedział również, że będzie go bronił podczas każdej edycji "Impact!" oraz gali pay-per-view.
3 lipca 2014 roku Kurt Angle, Dyrektor Wykonawczy TNA, oficjalnie zawiesił TNA Television Championship. Swoją decyzję uzasadnił brakiem zainteresowania mistrzostwem ze strony władz federacji, jak również podniesieniem poziomu rywalizacji o pozostałe tytuły.
25 czerwca 2015 roku TNA reaktywowało tytuł pod nazwą TNA King of the Mountain Championship. Jednocześnie oznajmiono, że pierwszym posiadaczem będzie zwycięzca King of the Mountain matchu podczas gali Slammiversary, która miała miejsce 28 czerwca 2015 roku. Zwycięzcą okazał się Jeff Jarrett, który pokonał Matta Hardy’ego, Drew Galloweya, Erica Younga i Bobby’ego Roode’a. Jarrett, założyciel i zarządca GFW, mógł używać tytułu w swojej federacji. Przedstawiano go przez około dwa tygodnie, gdy 9 lipca Eric Young przybył na live event federacji Jarretta, zaatakował go i uciekł z tytułem mistrzowskim (był to element storyline'u).
11 sierpnia Bobby Lashley odniósł zwycięstwo nad Jamesem Stormem w Title vs. Title matchu, efektem czego dołączył tytuł TNA King of the Mountain Championship do posiadanych przez siebie TNA World Heavyweight Championship oraz TNA X Division Championship. 12 sierpnia postanowił zunifikować pasy King of the Mountain i X Division z pasem wagi ciężkiej. Temu rozwiązaniu sprzeciwili się Billy Corgan i Dixie Carter (główni właściciele TNA). 13 sierpnia. Corgan oświadczył, że TNA King of the Mountain Championship zostało zdezaktywowane, a jego miejsce zajmie nowe mistrzostwo – Impact Grand.

</doc>
<doc id="3720064" url="https://pl.wikipedia.org/wiki?curid=3720064" title="Adomiszki">
Adomiszki



</doc>
<doc id="3720068" url="https://pl.wikipedia.org/wiki?curid=3720068" title="Nowy kościół i klasztor minorytów w Lewoczy">
Nowy kościół i klasztor minorytów w Lewoczy

Nowy kościół i klasztor minorytów w Lewoczy – zabytkowy zespół klasztorny w Lewoczy na Słowacji.
Znajduje się w północno-wschodniej części miasta, przy ul. Koszyckiej. Przylega do Bramy Koszyckiej.
Pierwotnie w tym miejscu, tuż przy Bramie Koszyckiej, znajdował się najstarszy lewocki kościół, tzw. szpitalny, z XI w., który spłonął w 1747 r. i wkrótce został doszczętnie rozebrany. W latach 1748-1755 w jego miejsce, na planie litery "U", wzniesiono obecny zespół klasztorny. Kościół, pod wezwaniem św. Ducha, jest jedną z niewielu tak dobrze zachowanych barokowych świątyń na Spiszu. Ma funkcjonalną fasadę podzieloną pilastrami i zwieńczoną tympanonem. Na frontowej ścianie malowidło przedstawiające symbole Wiary, Nadziei i Miłości. Jednonawowy, z pojedynczą wieżą dobudowaną od strony zachodniej, w tylnej części nawy posiada emporę z organami. Barokowe wyposażenie jest dopełnione bogatymi malowidłami naściennymi z II poł. XVIII w. autorstwa O. I. Trtina. W ołtarzu głównym obraz autorstwa Jozefa Czauczika, w innym – pędzla T. Böhma z 1868 r.

</doc>
<doc id="3720073" url="https://pl.wikipedia.org/wiki?curid=3720073" title="Gozo (niepodległe państwo)">
Gozo (niepodległe państwo)

Wyspa Gozo, która jest teraz częścią Malty, była niepodległa przez prawie trzy lata, w latach 1798–1801, podczas francuskich wojen rewolucyjnych. Ten krótki okres w historii Gozo znany jest czasem jako La Nazione Gozitana (Państwo Gozo), kiedy Gozo oficjalnie było niepodległym państwem z królem Ferdynandem III Sycylijskim jako monarchą, oraz z rządem tymczasowym, na czele którego stał Saverio Cassar jako Gubernator Generalny.
Historia.
Do 10 czerwca 1798 roku Malta i Gozo były rządzone przez Zakon Świętego Jana. Kiedy Napoleon wyparł Rycerzy z archipelagu podczas swojej kampanii śródziemnomorskiej 1798 roku, Francuzi założyli garnizony w różnych miejscach na Malcie, jak również w Cittadelli oraz Forcie Chambray, głównych fortyfikacjach Gozo.
2 września 1798 roku Maltańczycy wywołali w Mdinie powstanie przeciwko Francuzom, żądając powrotu rządów Królestwa Sycylii. Wieść się szybko rozniosła i 3 września mieszkańcy Gozo wywołali rewoltę. Archiprezbiter i proboszcz kościoła w Rabacie, Saverio Cassar został wybrany 18 września na przywódcę powstania. Kwatera główna powstańców została założona w Banca Giuratale (dziś siedziba "Victoria Local Council" - Rady Miejskiej w Victorii). Cassar zorganizował zbiórkę pieniędzy, aby opłacić żołnierzy pod swoim dowództwem. Aresztowano zwolenników Francuzów, w tym trzech kanoników.
Francuska załoga utrzymała się w Cittadelli i w Forcie Chambray do 28 października, kiedy skapitulowała po nagocjacjach prowadzonych przy pomocy Sir Alexandra Balla. Żołnierze francuscy, w liczbie 217, poddali się bez walki i przekazali Brytyjczykom wyspę (Gozo), fortyfikacje, 24 działa, dużą ilość amunicji i 3200 worków mąki. 
Dzień później, Brytyjczycy przekazali Gozańczykom kontrolę nad Cittadellą i resztą wyspy. Ludność ogłosiła Ferdynanda III Sycylijskiego swoim monarchą, i powołała rząd tymczasowy, na czele z Saverio Cassarem, który został Gubernatorem Generalnym. W skład rządu tymczasowego weszli tak Brytyjczycy, jak i Maltańczycy. Jego pierwszą akcją było rozprowadzenie przejętych zapasów żywności pomiędzy 16 000 mieszkańców wyspy. Flaga Królestwa Neapolu, która później została flagą Królestwa Obojga Sycylii, powiewała ponad Gozo, amunicja i zaopatrzenie płynęły z Neapolu, gdzie król Ferdynand wychwalał swoich „wiernych maltańskich poddanych”. 
29 października Cassar poprosił o ustanowienie na Gozo osobnej diecezji. Rzymskokatolicka Diecezja Gozo została ostatecznie ustanowiona 22 września 1864 roku, 65 lat po petycji Cassara. Podczas swoich rządów, Cassar zorganizował administrację, ponownie otworzył sądy i wybrał nowych sędziów, a nawet otworzył urząd celny.
Gdy we wrześniu 1800 roku francuski garnizon w Valletcie poddał się, Malta została Brytyjskim Protektoratem. Cassar kontynuował niezależne rządy na Gozo do 20 sierpnia 1801 roku, kiedy to brytyjski Cywilny Komisarz Charles Cameron usunął go ze stanowiska. Emmanuele Vitale, również przywódca maltańskiej insurekcji, został Gubernatorem, Superintendentem Policji i Szefem Służby Zdrowia na Gozo, które to funkcje piastował do śmierci 14 miesięcy później.
16 grudnia 1805 roku, Cassar zmarł w wieku 58 lat.

</doc>
<doc id="3720074" url="https://pl.wikipedia.org/wiki?curid=3720074" title="Gmina Ammassalik">
Gmina Ammassalik

Gmina Ammassalik – jedna z dwóch nieistniejących obecnie gmin w Tunu, dawnym okręgu Wschodniej Grenlandii, druga, położona bardziej na północ, to gmina Ittoqqortoormiit.
Gmina była zlokalizowana w Południowo-Wschodniej Grenlandii obejmując obszar o powierzchni 232100 km², którego większość przypadała na lądolód grenlandzki. Był to największy pod względem powierzchni obszar administracyjny we Wschodniej Grenlandii, obecnie część nowej gminy Sermersooq. Według danych z 1 stycznia 2005 roku ludność gminy wynosiła 3031 osób.
Dzięki swoim rozmiarom, stara gmina graniczyła z dziesięcioma gminami, więcej niż jakakolwiek inna w Grenlandii: 
W przeważającej części, granice starej gminy zostały wytyczone w postaci linii prostych na czapie lodowej, jak linia 44°W długości geograficznej (na zachodniej granicy) i 69°N koła szerokości geograficznej (północna granica). Na wschodzie graniczy z Basenem Irmingera, morzem przybrzeżnym Oceanu Atlantyckiego, i Cieśniną Duńską. Dawną stolicą był Tasiilaq, mający 1849 mieszkańców, położony na wyspie Ammassalik. Ammassalik był również ośrodkiem arktycznych zawodów drużynowych, gier przygodowych i wyścigów.

</doc>
<doc id="3720092" url="https://pl.wikipedia.org/wiki?curid=3720092" title="Stefan Krook">
Stefan Krook

Stefan Ewert Herman Krook (ur. 1 października 1950) – szwedzki żeglarz sportowy. Srebrny medalista olimpijski z Monachium.
Zawody w 1972 były jego jedynymi igrzyskami olimpijskimi - zajął drugie miejsce w klasie Soling. W 1970 był mistrzem globu w tej konkurencji i brązowym medalistą światowego czempionatu w 1973.

</doc>
<doc id="3720096" url="https://pl.wikipedia.org/wiki?curid=3720096" title="Jo Cox">
Jo Cox

Jo Cox, właśc. Helen Joanne Cox (ur. 22 czerwca 1974 w Batley, zm. 16 czerwca 2016 w Birstall) – brytyjska polityk Partii Pracy, posłanka do Izby Gmin.
Życiorys.
W 1995 ukończyła studia na University of Cambridge. Od 2015 zasiadała w Izbie Gmin z ramienia Partii Pracy, była między innymi założycielką Parlamentarnej Grupy Przyjaciół Syrii. Została zabita 16 czerwca 2016 w swoim biurze poselskim w Birstall koło Leeds. Ugodzono ją nożem i śmiertelnie postrzelono.

</doc>
<doc id="3720097" url="https://pl.wikipedia.org/wiki?curid=3720097" title="Jorge Alberto Mendonça">
Jorge Alberto Mendonça

Mendonça, właśc. Jorge Alberto Mendonça Paulino (ur. 19 września 1938 w Luandzie) – portugalski piłkarz grający na pozycji napastnika.
Mendonça w hiszpańskiej La Liga spędził 12 sezonów, łącznie rozgrywając 206 meczów i zdobywając 69 goli, z czego zdecydowaną większość w barwach Atlético Madryt. Z "Los Colchoneros" zdobył również pięć tytułów, w tym Puchar Zdobywców Pucharów.
Kariera piłkarska.
Urodził się w Luandzie w Portugalskiej Afryce Zachodniej (obecnie Angola). Mendonça rozpoczął swoją karierę w S. C. Braga. Na początku 1958, jako 19-latek przeniósł się do Hiszpanii. Na Półwyspie Iberyjskim znalazł zatrudnienie w drugoligowym Deportivo La Coruña, z którego po kilku miesiącach przeniósł się do Atletico Madryt. W klubie ze stolicy zadebiutował 14 września w zwycięskim 2-0 meczu z Realem Oviedo, strzelając bramkę w 87 minucie spotkania. Trzy dni później był jednym z czterech graczy, którzy wpisali się na listę strzelców w wygranym 8-0 meczu z Drumcondra F.C. w rozgrywkach Pucharu Europy.
W trakcie dziewięcioletniego pobytu na Vicente Calderón Mendonça nigdy nie wystąpił w więcej niż 25 meczach jednego sezonu La Liga. Był natomiast istotnym wzmocnieniem siły ofensywnej przy trzykrotnym zdobyciu Copa del Rey i Pucharu Zdobywców Pucharów w 1962. W zwycięskim 3-0 finale z Fiorentiną zdobył jedną z bramek. Łącznie we wszystkich rozgrywkach wystąpił w 250 meczach strzelając przy tym 91 bramek. Mendonça zakończył karierę w czerwcu 1970 roku, w międzyczasie z małym powodzeniem występując w zespołach FC Barcelona (dwa sezony) i RCD Mallorca (jeden sezon).

</doc>
<doc id="3720098" url="https://pl.wikipedia.org/wiki?curid=3720098" title="The Last Stand (album Sabatonu)">
The Last Stand (album Sabatonu)

The Last Stand – ósmy album studyjny szwedzkiego zespołu Sabaton. Wydawnictwo ukazało się 19 sierpnia 2016 roku nakładem wytwórni muzycznej Nuclear Blast. Album ukazał się w wersjach CD, CD+DVD, Box set (Earbook+DVD), 2LP, edycja specjalna oraz cyfrowa.
Nagrania zostały zarejestrowane pomiędzy kwietniem, a majem 2016 roku w szwedzkim studio The Abyss, we współpracy z producentem muzycznym Peterem Tägtgrenem. Był to ostatni album zespołu nagrany z gitarzystą Thobbe Englundem. Gościnnie w nagraniach wzięli udział m.in. Floor Jansen, członkini fińskiego zespołu Nightwish oraz Jon Schaffer lider amerykańskiej formacji Iced Earth. W ramach promocji do pochodzących z płyty utworów „The Lost Battalion”, „Blood of Bannockburn” i „Shiroyama” zostały zrealizowane tzw. lyric video.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3720103" url="https://pl.wikipedia.org/wiki?curid=3720103" title="Stig Wennerström">
Stig Wennerström

Stig Henrik Wennerström (ur. 31 marca 1943) – szwedzki żeglarz sportowy. Srebrny medalista olimpijski z Monachium.
Zawody w 1972 były jego jedynymi igrzyskami olimpijskimi - zajął drugie miejsce w klasie Soling (był sternikiem). W 1970 był mistrzem globu w tej konkurencji i brązowym medalistą światowego czempionatu w 1973. W 1970 zdobył również brązowy medal mistrzostw świata w klasie Star.

</doc>
<doc id="3720117" url="https://pl.wikipedia.org/wiki?curid=3720117" title="Seminarium duchowne w Tarnowie">
Seminarium duchowne w Tarnowie



</doc>
<doc id="3720118" url="https://pl.wikipedia.org/wiki?curid=3720118" title="Boulou">
Boulou



</doc>
<doc id="3720119" url="https://pl.wikipedia.org/wiki?curid=3720119" title="Ann Bancroft">
Ann Bancroft

Ann Bancroft (ur. 29 września 1955 w Mendota Heights, Minnesota, USA) – amerykańska podróżniczka, polarniczka, nauczycielka i pisarka. Pierwsza kobieta, która dotarła do bieguna północnego pieszo i saniami.
Życiorys.
Urodziła się w Mendota Heights, a wychowała w Saint Paul w Minnesocie. Miała trudności w uczeniu się. Mimo to ukończyła St. Paul Academy and Summit School. Po ukończeniu University of Minnesota została nauczycielką wychowania fizycznego i trenerką.
W 1986 jako jedyna kobieta w składzie Steger International Polar Expedition przebyła 1600 km psim zaprzęgiem z Terytoriów Północno-Zachodnich w Kanadzie do bieguna północnego, stając się pierwszą kobietą, która przebyła lody Arktyki.
W 1992 była kierowniczką kobiecej wyprawy, która przebyła na nartach Grenlandię ze wschodu na zachód.
1993 kierowała wyprawą czterech Amerykanek do bieguna południowego. W czasie 67 dni ekspedycja pokonała 1060 km na nartach. Tym samym stała się pierwszą kobietą, która zdobyła oba bieguny.
2001 wraz z norweską polarniczką Liv Arensen pokonały 2750km przez Antarktykę, żeglując i poruszając się na nartach. Wyprawa trwała 94 dni.
Założyła fundację Ann Bancroft Foundation, która przyznaje granty dziewczynkom w wieku od 5 lat do ukończenia szkoły średniej na realizację marzeń. Od 1997 fundacja udzieliła pomocy ponad 3000 osób
Wraz z Liv Arensen prowadzi firmę Bancroft Arensen Explore.

</doc>
<doc id="3720120" url="https://pl.wikipedia.org/wiki?curid=3720120" title="1 Pułk Piechoty KOP „Karpaty”">
1 Pułk Piechoty KOP „Karpaty”



</doc>
<doc id="3720121" url="https://pl.wikipedia.org/wiki?curid=3720121" title="2 Pułk Piechoty KOP „Karpaty”">
2 Pułk Piechoty KOP „Karpaty”



</doc>
<doc id="3720122" url="https://pl.wikipedia.org/wiki?curid=3720122" title="Marina Łuczenko">
Marina Łuczenko



</doc>
<doc id="3720124" url="https://pl.wikipedia.org/wiki?curid=3720124" title="Strofa królewska">
Strofa królewska

Strofa królewska (ang. "rhyme royal"), "strofa chaucerowska", "strofa Chaucera" – zwrotka siedmiowersowa rymowana ababbcc, pisana prawie zawsze pięciostopowym jambem, wprowadzona do poezji angielskiej w czternastym wieku przez Geoffreya Chaucera. Jej nazwa tradycyjnie jest wyprowadzana od tytułu poematu szkockiego króla Jakuba I, panującego na początku piętnastego wieku, Księga królewska.
Angielska nazwa strofy królewskiej "rhyme royal" bywa też używana w napisanych po polsku pracach poświęconych historii poezji angielskiej
Strofa królewska została przez Chaucera najprawdopodobniej zaadaptowana z wersyfikacji francuskiej, a może włoskiej, ale stała się szybko jedną z najważniejszych form poezji angielskiej i zaczęła być stosowana w długich utworach narracyjnych. Sam Chaucer użył jej w niektórych z "Opowieści kanterberyjskich" i w poemacie "Troilus i Criseyda". To ostatnie dzieło przełożył w całości Maciej Słomczyński. Chaucer zastosował strofę królewską również w balladach pisanych na modłę francuską, między innymi w utworze "Skarga do sakiewki własnej". Niezwykła popularność Chaucera sprawiła, że jego zwrotka była naśladowana przez wielu poetów angielskich i szkockich piętnastego wieku, w tym przez Roberta Henryssona w "Testamencie Kresydy" i Johna Gowera. Benedyktyński mnich John Lydgate napisał strofą królewską ogromny, liczący 36 365 wersów poemat The Fall of the Princes.
W wieku szesnastym strofa królewska była stosowana przez Thomasa Wyatta ("They flee from me that sometime did me seek") i Edmunda Spensera ("An Hymn Of Heavenly Beauty"). Znalazła też zastosowanie w obszernym dziele zbiorowego autorstwa "The mirror for magistrates" ("Zwierciadło dla zarządzających"), zawierającym sylwetki wybitnych osobistości historycznych. William Szekspir wykorzystał ją w poematach Lukrecja i Skarga zakochanej.
W wieku siedemnastym popularność strofy królewskiej spadła. Okazjonalnie używał jej John Milton. W osiemnastym stuleciu niemal zupełnie wyszła z użycia. Dopiero William Wordsworth przypomniał ją czytelnikom swoim poematem "Resolution and independence". W wieku dziewiętnastym po strofę królewską sięgnął William Morris, pisząc wzorowany na Opowieściach kanterberyjskich ogromny poemat "The earthly paradise" (Raj ziemski). Napisał nią również wiersz "Error and Loss". Ostatnim twórcą, który kilkakrotnie posłużył się strofą królewską w dłuższych utworach narracyjnych, już w dwudziestym wieku, był John Masefield, autor między innymi poematu "Dauber".
W Stanach Zjednoczonych strofę królewską wykorzystywała Emma Lazarus, pisząc nią niektóre utwory z cyklu "Epoki".
&lt;poem&gt;
The eye is filled with beauty, and the heart
Rejoiced with sense of life and peace renewed;
And yet at such an hour as this, upstart
Vague myriad longing, restless, unsubdued,
And causeless tears from melancholy mood,
Strange discontent with earth's and nature's best,
Desires and yearnings that may find no rest.
&lt;/poem&gt;
Strofa ababbcc poza obszarem anglojęzycznym nie była nazbyt popularna, ale spotyka się ją we Francji, między innymi w liryce Christine de Pisan, we Włoszech, na przykład u Guida Cavalcantiego i Bernarda Tassa, w Hiszpanii, u świętego Jana od Krzyża i w Portugalii, u Gila Vicente. W Danii zwrotkę ababbcc zastosował Adam Gottlob Oehlenschläger w jednej części eposu "Nordens guden" ("Bogowie północy").
&lt;poem&gt;
Som Vinden blæser hen den lette Sky,
Saa svinder hver Bedrift i Evigheden.
Een Bølge sank, een reiser sig paa ny,
Og Kampen leger leflende med Freden ;
Snart blinke Sværd, snart ruste de i Skeden.
Hvad er det alt? Et flygtigt Gioglemøde,
En Sommerfugl, som parred sig — og døde.
&lt;/poem&gt;
W Czechach zwrotki chaucerowskiej użył František Kvapil w wierszu "V hlubinách mraků". W literaturze polskiej wykorzystał ją w oryginalnym utworze Adam Asnyk ("Wśród przełomu").
&lt;poem&gt;
Potrzeba formę rozkruszyć przeżytą,
Gdy się w niej brudne robactwo zasklepi,
I strumień życia w nowe pchnąć koryto,
Gdzie będzie płynął i silniej i lepiej...
Więc śmiało naprzód, wykonawcy ślepi
Bezwiednych potęg, co w ciemnościach drzemią!
Burzcie kształt dawny i równajcie z ziemią!..
&lt;/poem&gt;
Strofę ababbcc opartą na rymach przybliżonych zastosował w wierszu "Stratford" Stanisław Młodożeniec. Zwrotki Młodożeńca są ułożone dziewięciozgłoskowcem.
Angielski poeta Francis Kynaston w hołdzie dla Chaucera przełożył jego poemat Troilus i Criseyda na łacinę. Jego tłumaczenie jest najprawdopodobniej jedynym przykładem użycia omawianej strofy w języku łacińskim:
&lt;poem&gt;
Tempestas tristis argumento maesto
Videtur apta, bene et convenire.
Sic erat quando scribere eram praesto
Tragoediam hanc, inclemens caelum mire
Cum grandines ab Ariete qui prodire
Solent, coeperunt Borea sic descendere,
Ut vix a frigore potui me defendere.
&lt;/poem&gt;
Zazwyczaj strofy królewskie są pisane pentametrem jambicznym lub jego odpowiednikiem, jedenastozgłoskowcem. Zdarza się jednak, że poeci stosują inne formaty. Thomas Wyatt napisał wiersz "Revocation" jambicznym dwustopowcem, a Percy Bysshe Shelley ułożył wiersz "On an Icicle that Clung to the Grass of a Grave"anapestycznym czterostopowcem:
&lt;poem&gt;
Oh! take the pure gem to where southerly breezes,
Waft repose to some bosom as faithful as fair,
In which the warm current of love never freezes,
As it rises unmingled with selfishness there,
Which, untainted by pride, unpolluted by care,
Might dissolve the dim icedrop, might bid it arise,
Too pure for these regions, to gleam in the skies.
&lt;/poem&gt;

</doc>
<doc id="3720127" url="https://pl.wikipedia.org/wiki?curid=3720127" title="Muzeum - Izba Pamięci Kopalni Wujek w Katowicach">
Muzeum - Izba Pamięci Kopalni Wujek w Katowicach



</doc>
<doc id="3720131" url="https://pl.wikipedia.org/wiki?curid=3720131" title="Teresa Orłoś">
Teresa Orłoś



</doc>
<doc id="3720137" url="https://pl.wikipedia.org/wiki?curid=3720137" title="Młodzieżowe Mistrzostwa Polski w piłce nożnej plażowej 2012">
Młodzieżowe Mistrzostwa Polski w piłce nożnej plażowej 2012

Młodzieżowe Mistrzostwa Polski w piłce nożnej plażowej 2012 – turniej piłki nożnej plażowej, który odbył się w dniach 2- 5 sierpnia 2012 roku na usteckiej plaży, w którym został wyłoniony Młodzieżowy Mistrz Polski. Jest to pierwsza edycja, która gościła w Ustce.
Nagrody indywidualne.
Najlepszy zawodnik turnieju: Rafał Jaskólski (Vacu Activ Słupsk)
Król strzelców: Maciej Daniluk, Alan Kucharski (Hemako Sztutowo)
Najlepszy bramkarz: Bartłomiej Wojtanowski (Vacu Activ Słupsk)

</doc>
<doc id="3720142" url="https://pl.wikipedia.org/wiki?curid=3720142" title="Preußische Staatsbibliothek zu Berlin">
Preußische Staatsbibliothek zu Berlin



</doc>
<doc id="3720143" url="https://pl.wikipedia.org/wiki?curid=3720143" title="Preußische Staatsbibliothek">
Preußische Staatsbibliothek



</doc>
<doc id="3720144" url="https://pl.wikipedia.org/wiki?curid=3720144" title="Pruska Biblioteka Państwowa">
Pruska Biblioteka Państwowa



</doc>
<doc id="3720145" url="https://pl.wikipedia.org/wiki?curid=3720145" title="Młodzieżowe Mistrzostwa Polski w piłce nożnej plażowej 2013">
Młodzieżowe Mistrzostwa Polski w piłce nożnej plażowej 2013

Młodzieżowe Mistrzostwa Polski w piłce nożnej plażowej 2013 – turniej piłki nożnej plażowej, który odbył się w dniach 2- 4 sierpnia 2013 roku na usteckiej plaży, w którym został wyłoniony Młodzieżowy Mistrz Polski. Jest to druga edycja, która gościła w Ustce.
Nagrody indywidualne.
Najlepszy bramkarz: Patryk Nowak (UKS Milenium Gliwice)
Najlepszy strzelec: Krzysztof Klein, Maciej Świderski, Maciej Daniluk (po 6 bramek) (Hemako Sztutowo)
Najlepszy zawodnik: Maciej Daniluk (Hemako Sztutowo)

</doc>
<doc id="3720146" url="https://pl.wikipedia.org/wiki?curid=3720146" title="Christophe Malavoy">
Christophe Malavoy

Christophe Malavoy (ur. 21 marca 1952 w Reutlingen) – francuski aktor, scenarzysta i reżyser filmowy.
Życiorys.
Wczesne lata.
Urodził się w Reutlingen w Niemczech, gdzie jego ojciec stacjonował jako oficer. Uczęszczał do École de la rue Blanche w Paryżu. Zadebiutował wraz z trupą tetralną KHI, kierowaną przez amerykańskiego reżysera Stuarta Seide w sztukach: "Troilus i Kresyda" (1974), "Szkoda, że jest dziwką" (1975) i "Miarka za miarkę" (1976).
Kariera.
Swoją pierwszą rolę ekranową jako żołnierz otrzymał w komedii "Nie ujdzie Ci to płazem!" ("Soldat Duroc, ça va être ta fête", 1975) u boku Roberta Webbera. Dopiero trzy lata później zauważono go jako agenta 8956 w dramacie kryminalnym "Folder 51" ("Le Dossier 51", 1978). Po występie jako Automarchi w dramacie "Honor kapitana" ("L'Honneur d'un capitaine", 1982), rola Christophe’a w komedii "Rockowa rodzina" ("Family rock", 1982) przyniosła mu Césara dla najlepszego debiutanta. W 1985 został uhonorowany nagrodą im. Jeana Gabina. Kolejne dwie nominacje do nagrody Césara zdobył za rolę Simona w melodramacie "Kobieta mego życia" ("La femme de ma vie", 1986) z Jane Birkin i Jeanem-Louisem Trintignantem oraz jako kierownik fabryki obuwia Charles Sambrat w dramacie wojennym Roberta Enrico "Zmęczony" ("De guerre lasse", 1987) u boku Nathalie Baye i Pierre’a Arditi.
Wyreżyserował filmy telewizyjne, w tym "La Ville dont le prince est un enfant" (1997) i "Ceux qui aiment ne meurent jamais" (2004).
Życie prywatne.
Razem z żoną Isabelle i tójką dzieci - Camille, Pauline i Romainem - zamieszkał na wsi, daleko od stolicy Francji.

</doc>
<doc id="3720149" url="https://pl.wikipedia.org/wiki?curid=3720149" title="Młodzieżowe Mistrzostwa Polski w piłce nożnej plażowej 2014">
Młodzieżowe Mistrzostwa Polski w piłce nożnej plażowej 2014

Młodzieżowe Mistrzostwa Polski w piłce nożnej plażowej 2014 – turniej piłki nożnej plażowej, który odbył się w dniach 30 lipca-1 sierpnia 2014 roku na usteckiej plaży, pod patronatem Polskiego Związku Piłki Nożnej, w którym wyłoniony został Mistrz Polski do lat 21.
Nagrody indywidualne.
Król strzelców: Wojtek Żur (UKS Milenium Gliwice) - 6 bramek&lt;br&gt;
Najlepszy bramkarz: Patryk Nowak (UKS Milenium Gliwice)

</doc>
<doc id="3720196" url="https://pl.wikipedia.org/wiki?curid=3720196" title="Biblioteka Pruska">
Biblioteka Pruska



</doc>
<doc id="3720199" url="https://pl.wikipedia.org/wiki?curid=3720199" title="Demaj">
Demaj

Demaj (hebr. דמאי; pol. "rzeczy wątpliwe") – nazwa trzeciego traktatu porządku Zeraim. Porusza temat plonów kupowanych lub otrzymywanych od kogoś nieprzestrzegającego przykazań Tory ("am haarec"), co do których nie wiadomo, czy wydzielono z nich dziesięciny.
Pochodzenie biblijne.
Przepisy zawarte w tym traktacie mają źródło w następującym prawie Tory:
Księga Powtórzonego Prawa 24,19:
Struktura.
Traktat ten pojawia się jedynie w Tosefcie i Talmudzie jerozolimskim. Składa się z siedmiu rozdziałów. Pierwsze dwa wymieniają produkty zaliczane lub nie do "demaj". Kolejne rozdziały opisują niektóre kłopotliwe sytuacje związane pobieraniem dziesięcin. Prawa zawarte w tym traktacie dotyczą tylko "Erec Israel", Ziemi Izraela i nie obowiązują mieszkańców innych terenów.
Streszczenie.
Traktat ten podzielony jest na siedem rozdziałów. Treść ich przedstawia się następująco:

</doc>
<doc id="3720204" url="https://pl.wikipedia.org/wiki?curid=3720204" title="Dmytriwka (rejon tatarbunarski)">
Dmytriwka (rejon tatarbunarski)



</doc>
<doc id="3720206" url="https://pl.wikipedia.org/wiki?curid=3720206" title="Krzywy Potok (dopływ Isepnicy)">
Krzywy Potok (dopływ Isepnicy)

Krzywy Potok – potok, prawostronny dopływ Isepnicy. 
Potok spływa z północno-zachodnich stoków grzbietu łączącego Maleckie i Jaworzynę w Beskidzie Małym. Ma kilka źródłowych cieków tworzących wachlarzowatą sieć dopływów. Od wysokości około 490 m spływa już jednym korytem w kierunku północno-zachodnim. Na wysokości około 390 m uchodzi do Isepnicy.
Niemal cała zlewnia Krzywego Potoku to porośnięte lasem zbocza Maleckiego i Jaworzyny, tylko okolice ujścia do Isepnicy to zabudowane obszary miejscowości Międzybrodzie Żywieckie. Na mapie Compassu podpisany jest jako Roztoczny.

</doc>
<doc id="3720209" url="https://pl.wikipedia.org/wiki?curid=3720209" title="Jacek Tomaszewski (1927–2016)">
Jacek Tomaszewski (1927–2016)

Jacek Tomaszewski ps. "Jacek (z Wieży)" (ur. 27 lutego 1927 w Warszawie, zm. 30 stycznia 2016 tamże) – żołnierz Szarych Szeregów oraz Armii Krajowej, powstaniec warszawski, przewodniczący Polskiego Związku Łowieckiego.
Życiorys.
Był synem gen. Tadeusza Tomaszewskiego. Jeszcze przed wojną wstąpił do harcerstwa. Po jej wybuchu wstąpił do Grup Szturmowych Szarych Szeregów. Brał udział w akcjach „małego sabotażu”. Był członkiem batalionów: „Zośka” (w którego szeregach brał udział w akcji wykolejenia niemieckiego pociągu pospiesznego na trasie Warszawa-Berlin pod Szymanowem) oraz „Parasol” (od lutego 1944 roku). Po wybuchu powstania warszawskiego walczył najpierw na Woli oraz Starym Mieście jako żołnierz batalionu „Pięść” Zgrupowania „Radosław”, a następnie – po przejściu kanałami do Śródmieścia – w szeregach oddziału „Łącz 59" – plutonu osłony Komendy Głównej Armii Krajowej. Po upadku powstania dostał się do niewoli niemieckiej i został przewieziony najpierw do Stalagu 344 w Łambinowicach (Lamsdorf), a następnie do Stalagu VII A w Moosburgu, gdzie doczekał wyzwolenia przez wojska amerykańskie.&lt;br&gt;
Do 1948 roku przebywał w Londynie, gdzie w ramach Polskiego Korpusu Przysposobienia i Rozmieszczenia starał się o przyjęcie na studia wyższe. W czerwcu 1948 roku powrócił do Polski. Podjął pracę w spółdzielni budowlanej. Około 1950 roku został aresztowany w związku z oskarżeniem jego przełożonego o nadużycia finansowe (Tomaszewski był kasjerem spółdzielni). Przez trzy miesiące był przetrzymywany w warszawskiej „Gęsiówce”.&lt;br&gt;
Jego pasją było myślistwo – w latach 90. XX wieku pełnił funkcję przewodniczącego Zarządu Głównego Polskiego Związku Łowieckiego, był również jednym z założycieli Klubu Świętego Huberta. Działał w środowiskach kombatanckich, pełniąc funkcję prezesa Środowiska Batalionu Parasol. Był członkiem NSZZ „Solidarność”, m.in. jako przewodniczący Komisji Rewizyjnej w warszawskiej dzielnicy Wola.&lt;br&gt;
Za swe zasługi został odznaczony Krzyżem Oficerskim Orderu Odrodzenia Polski, Krzyżem Walecznych oraz Warszawskim Krzyżem Powstańczym oraz innymi oznaczeniami (m.in. Medalem za Zasługi dla Łowiectwa Krakowskiego w 1993 roku oraz odznaką „Zasłużony dla Gospodarki Łowieckiej Województwa Szczecińskiego” w 1996 roku).
Życie rodzinne.
W 1947 roku podczas pobytu w Wielkiej Brytanii zawarł związek małżeński z Bożenną Tazbir – również członkinią ruchu oporu i łączniczką kanałową podczas powstania. Po śmierci został pochowany w grobie rodzinnym na cmentarzu Powązkowskim w Warszawie (kwatera 139-4-20/21).

</doc>
<doc id="3720210" url="https://pl.wikipedia.org/wiki?curid=3720210" title="Acanthocyclops vernalis">
Acanthocyclops vernalis

Acanthocyclops vernalis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1853 roku przez niemieckiego hydrobiologa Sebastiana Fischera (1806–1871). Nazwa "Acanthocyclops plattensis" (Pennak &amp; Ward, 1985) została w World Register of Marine Species (WoRMS) uznana za synonim "Acanthocyclops vernalis". Gatunek ten został ujęty w Katalogu Życia.

</doc>
<doc id="3720214" url="https://pl.wikipedia.org/wiki?curid=3720214" title="Jörg Baberowski">
Jörg Baberowski

Jörg Baberowski (ur. 24 marca 1961 w Radolfzell am Bodensee) – niemiecki historyk Rosji i ZSRR, profesor Uniwersytetu Humboldtów w Berlinie.
Baberowski był atakowany na swoim uniwersytecie przez trockistów. Jego dziadek był Polakiem.

</doc>
<doc id="3720217" url="https://pl.wikipedia.org/wiki?curid=3720217" title="Gymnotecjum">
Gymnotecjum

Gymnotecjum ( l. mn. "gymnothecia") – rodzaj owocnika u workowców (askokarpu), w którym worki są rozmieszczone w luźnej sieci strzępek. Jest to owocnik zamknięty, podobny do klejstotecjum, jednak w odróżnieniu od niego nie posiada wyraźnego perydium. Luźna sieć strzępek otaczających worki często tworzy wyszukane zwoje lub kolce. Gymnotecja występują np. u grzybów z rodzajów "Gymnoascus", "Talaromyces", "Arthroderma".

</doc>
<doc id="3720251" url="https://pl.wikipedia.org/wiki?curid=3720251" title="Pavel Pospíšil">
Pavel Pospíšil

Pavel Pospíšil (ur. 20 marca 1944 w Zlinie) – czesko-niemiecki kucharz i restaurator.
Życiorys.
Ukończył szkołę gastronomiczna w Vyškovie, a następnie kontynuował naukę w szkole hotelarskich w Pieszczanach. Przez krótki czas pracował w gastronomii w Czechosłowacji, a następnie w drugiej połowie lat 60. XX wieku wyjechał na staż do Niemiec Zachodnich, gdzie po wydarzeniach marca 1968 roku postanowił zostać na stałe. Jest jedynym czeskim kucharzem i restauratorem, którego lokal Mercurius, prowadzony w Baden-Baden uzyskał w 1980 roku gwiazdkę Michelina i został przedstawiony w przewodniku Michelina. Ponadto otrzymał 17 punktów w przewodniku kulinarnym Gault Millau, 4 punkty w przewodniku Feinschmeckera oraz 4 „widelce” w przewodniku Aral. W 1996 roku sprzedał ten lokal, po czym w mieście Bühl otworzył restaurację i hotel Pospisil’s Gasthof Krone, gdzie serwuje dania kuchni czeskiej i niemieckiej. Prowadzony przez niego lokal został uznany za jedną z dwudziestu najlepszych restauracji w Niemczech.
Występuje w słowackich programach kulinarnych, gdzie zasiada w jury lub prowadzi pokazy kulinarne.

</doc>
<doc id="3720253" url="https://pl.wikipedia.org/wiki?curid=3720253" title="Sieben Steinhäuser">
Sieben Steinhäuser

Sieben Steinhäuser – grupa neolitycznych grobowców megalitycznych położona opodal Bad Fallingbostel w powiecie Heidekreis w niemieckim kraju związkowym Dolna Saksonia.
Teren, na którym znajdują się grobowce, został w latach 30. XX wieku przekształcony w poligon dla Wehrmachtu. Po II wojnie światowej zaadaptowano go na poligon dla NATO "Truppenübungsplatz Bergen". Aby ochronić megality przed zniszczeniem przez pociski artyleryjskie, w 1958 roku otoczono je wałami ziemnymi. Ze względu na wojskowy charakter terenu, megality są udostępniane zwiedzającym jedynie w weekendy.
Będące dziełem kultury pucharów lejkowatych grobowce powstały między 3500 a 2800 p.n.e. Pochodzenie nazwy kompleksu, wskazującej na istnienie 7 grobowców, jest nieznane. Najstarsze ryciny stanowiska, pochodzące z XVIII wieku, przedstawiają 5 istniejących dzisiaj megalitów.

</doc>
<doc id="3720272" url="https://pl.wikipedia.org/wiki?curid=3720272" title="Pola (program)">
Pola (program)

Pola – polska aplikacja dla urządzeń mobilnych podająca na podstawie zeskanowanego kodu kreskowego danego produktu informacje o jego producencie. Pozwala na szybkie zdobycie informacji na temat miejsca działania producenta, własności kapitału przedsiębiorstwa, zatrudnienia pracowników w Polsce oraz stwierdzenia, czy producent wchodzi w skład zagranicznego koncernu. Celem korzystania z programu ma być wsparcie polskiej gospodarki przez konsumentów.
Aplikacja jest udostępniona na licencji GPL 2.0. Dostępne są wersje na systemy operacyjne: Android, iOS, Windows Phone 8.1, Windows 10 Mobile oraz Huawei.
Historia.
11 listopada 2015 informatycy ze społeczności "Koduj dla Polski" we współpracy ze stowarzyszeniem Klub Jagielloński udostępnili darmową aplikację "Pola". Partnerem „"Poli"” są m.in. "Centrum Analiz Klubu Jagiellońskiego" oraz Instytut Logistyki i Magazynowania, który zapewnia bazę kodów kreskowych i producentów.
Do lutego 2016 aplikację zainstalowano 80 000 razy i za jej pomocą zeskanowano ponad 1 000 000 kodów kreskowych. Do 3 marca 2016 aplikacja została pobrana ponad 100 tysięcy razy, a przy jej użyciu zeskanowano 1,4 mln kodów kreskowych. W kwietniu tego roku liczba użytkowników podwoiła się notując poziom 200 tysięcy, a liczba zeskanowanych kodów kreskowych osiągnęła poziom 2 mln. Do 14 czerwca 2016 roku aplikację pobrano ponad 220 tysięcy razy, a za jej pomocą użytkownicy zeskanowali już prawie 3 mln kodów.
W listopadzie 2015 roku informacjami o produkcie oraz producencie było opatrzonych 50% zeskanowanych towarów w czasie pierwszego tygodnia. 14 czerwca 2016 taką informację posiadało już ponad 80% produktów. Według badań Instytutu Monitorowania Mediów przeprowadzonych od 21 marca 2016 roku do 4 kwietnia na temat „Poli” ukazało się w mediach społecznościowych takich jak Twitter czy Facebook ponad 2,2 tys. wzmianek, z czego 96% opinii nacechowanych emocjonalnie miało wydźwięk pozytywny. W sumie aplikacja miała 2 300 000 impresji w mediach społecznościowych.
Ze względu na duże zainteresowanie Klub Jagielloński postanowił przeznaczyć na rozwój aplikacji środki uzyskane dzięki odpisom od podatków 1%. Zapowiedziano również, że aplikacja pozostanie bezpłatna i nie będzie zawierać reklam.
Opis programu.
Program jest spersonalizowanym skanerem kodów kreskowych z dostępem do bazy danych online zawierającej opisy produktów oraz dane ponad 1000 producentów działających na rynku polskim.
Pola klasyfikuje producentów w punktowej skali od 0 do 100, którą przedstawia w postaci czerwonego paska: 
Dystrybucja.
Aplikacja jest dostępna za darmo m.in. w sklepie Google Play, App Store, Microsoft, oraz przez mobilną bramkę Pola.

</doc>
<doc id="3720273" url="https://pl.wikipedia.org/wiki?curid=3720273" title="Stanisław Stachiewicz">
Stanisław Stachiewicz

Stanisław Zygmunt Stachiewicz (ur. 1869 w Tarnopolu, zm. 17 września 1917 w Sanoku) – polski urzędnik.
Życiorys.
Urodził się w 1869 w Tarnopolu. Uczył się w C. K. Wyższym Gimnazjum w Tarnopolu, gdzie w 1887 ukończył VII klasę (w jego klasie był m.in. Michał Sternschuss).
W okresie zaboru austriackiego w ramach autonomii galicyjskiej przez przeszło 1 rok służył w C. K. Armii. Od 6 listopada 1893 pracował w c. k. służbie cywilnej. Był zatrudniony w charakterze praktykanta konceptowego od około 1894 w C. K. Dyrekcji Okręgu Skarbowych w Stanisławowie, od około 1895 w C. K. Dyrekcji Okręgu Skarbowych w Brodach, od około 1896 w C. K. Dyrekcji Okręgu Skarbowych w Rzeszowie, gdzie od około 1898 do około 1902 był koncepistą. Równolegle, około 1900/1901 był protokolistą w C. K. Sądzie Powiatowym dla Spraw Dochodów Skarbowych w Rzeszowie. Od około 1902 był koncepistą w C. K. Dyrekcji Okręgu Skarbowych w Tarnowie, a po awansie z 26 czerwca 1903 na komisarza skarbu, do około 1909 komisarzem skarbu. Jednocześnie był zastępcą asesora w C. K. Sądzie Powiatowym dla Spraw Dochodów Skarbowych w Tarnowie, a od około 1905 asesora. Od około 1909 co najmniej do 1914 był komisarzem skarbu w C. K. Dyrekcji Okręgu Skarbowych w Czortkowie. Według stanu z 1914 był zweryfikowany wśród galicyjskich komisarzy skarbu z lokatą 1.
Zmarł 17 września 1917 w Sanoku. Został pochowany na cmentarzu przy ul. Rymanowskiej w Sanoku.
Odznaczenia.
austro-węgierskie

</doc>
<doc id="3720275" url="https://pl.wikipedia.org/wiki?curid=3720275" title="Bandidos">
Bandidos

Bandidos – międzynarodowy gang motocyklowy o amerykańskich korzeniach, stworzony w 1968 roku w Houston przez Donalda Chambersa. Według Departamentu Sprawiedliwości Stanów Zjednoczonych gang ma 2500 członków (jest drugim po Hells Angels pod względem liczby członków). Działa w 13 krajach.
W 2013 FBI zdobyło dowody na kontakty Bandidos z Los Angeles z meksykańskim kartelem narkotykowym Los-Zetas, we współpracy z którym dystrybuowali i przemycali narkotyki na terytorium USA.
17 maja 2015 w centrum handlowym w Waco (Teksas) doszło do strzelaniny pomiędzy członkami różnych gangów motocyklowych, w której wziął również udział gang Bandidos. Zginęło wtedy 9 osób, 18 zostało rannych.
Logo.
Jako logotyp Donald Chambers dla swojej grupy wybrał postać meksykańskiego bandyty z dużym sombrero na głowie, mierzącego z rewolweru trzymanego w jednej dłoni i maczetą w drugiej. Żółto-złoty kolor ich naszywek jest wyrazem hołdu dla amerykańskich żołnierzy z czasu Wojny w Wietnamie, pierwotnych założycieli grupy. W logotypie Bandidos widać również symbol „1%”, co oznacza ich przynależność do 1-procentowców.

</doc>
<doc id="3720277" url="https://pl.wikipedia.org/wiki?curid=3720277" title="AD Fafe">
AD Fafe

AD Fafe, Associação Desportiva de Fafe – portugalski klub piłkarski grający w Segunda Divisão Portuguesa (III poziom rozgrywkowy), mający siedzibę w mieście Fafe.
Historia.
Klub został założony w 1958 roku. W sezonie 1987/1988 osiągnął swój największy sukces, gdy wywalczył awans do Primeira Liga. W pierwszej lidze portugalskiej grał jedynie przez jeden sezon. Zajął 16. miejsce i spadł do Segunda Liga. AD Fafe dwukrotnie grał w półfinale Pucharu Portugalii. W sezonie 1976/1977 odpadł po porażce 0:3 z FC Porto, a w sezonie 1978/1979 po porażce 0:1 ze Sportingiem.
Stadion.
Swoje domowe mecze klub rozgrywa na stadionie o nazwie Estádio Municipal w Fafe, który może pomieścić 8000 widzów.

</doc>
<doc id="3720296" url="https://pl.wikipedia.org/wiki?curid=3720296" title="Lotnisko Rumia">
Lotnisko Rumia



</doc>
<doc id="3720297" url="https://pl.wikipedia.org/wiki?curid=3720297" title="Pećkelów (przysiółek w gminie Sobków)">
Pećkelów (przysiółek w gminie Sobków)



</doc>
<doc id="3720298" url="https://pl.wikipedia.org/wiki?curid=3720298" title="Aleksander Daszkiewicz">
Aleksander Daszkiewicz

Aleksander Daszkiewicz (ur. w 1940, zm. 16 stycznia 2016 w Poznaniu) – polski kulomiot oraz trener lekkoatletyczny (pchnięcie kulą, rzut dyskiem).
Był absolwentem Technikum Weterynaryjnego we Wrześni oraz Akademia Wychowania Fizycznego w Poznaniu. Jako kulomiot reprezentował barwy klubów z Wielkopolski: LZS-LKS Września, Warta Poznań i AZS Poznań. Jego największym sukcesem zawodniczym było zajęcie 5 miejsca podczas 12. Mistrzostw Polski Juniorów w Olsztynie w 1958 roku. W 1965 roku podjął pracę trenera w Lumelu Zielona Góra; w klubie tym zakończył w 1968 roku karierę zawodniczą. Następnie przeniósł się na Górny Śląsk, gdzie pracował w Górniku Zabrze. Po jego opieką pozostawali m.in. tacy zawodnicy jak Edward Sarul (mistrz świata w pchnięciu kulą z Mistrzostw Świata w Lekkoatletyce w 1983) i Beata Habrzyk (7-krotna mistrzyni Polski w pchnięciu kulą) czy dyskobole: Urszula Płusa oraz Mirosław Jasiński. W latach 80. XX wieku był trenerem kadry narodowej w pchnięciu kulą, gdzie pod jego opieką pozostawał m.in. Helmut Krieger.
Spoczywa na cmentarzu parafialnym w Kicinie.

</doc>
<doc id="3720300" url="https://pl.wikipedia.org/wiki?curid=3720300" title="Chabasów (część wsi w gminie Sobków)">
Chabasów (część wsi w gminie Sobków)



</doc>
<doc id="3720301" url="https://pl.wikipedia.org/wiki?curid=3720301" title="Kajtanów (część wsi w gminie Sobków)">
Kajtanów (część wsi w gminie Sobków)



</doc>
<doc id="3720304" url="https://pl.wikipedia.org/wiki?curid=3720304" title="Ołeksandr Berkowski">
Ołeksandr Berkowski

Ołeksandr Mychajłowycz Berkowski, ukr. Олександр Михайлович Берковський, ros. Александр Михайлович Берковский, "Aleksandr Michajłowicz Bierkowski" (ur. 7 sierpnia 1952 w Dnieprodzierżyńsku, Ukraińska SRR; zm. 16 czerwca 2010 w Dnieprodzierżyńsku, Ukraina) – ukraiński piłkarz, grający na pozycji napastnika lub pomocnika, trener i sędzia piłkarski.
Kariera piłkarska.
W 1969 rozpoczął karierę piłkarską w miejscowej drużynie Prometej Dnieprodzierżyńsk. Latem 1970 przeszedł do Dnipra Czerkasy. W 1972 został zaproszony do Dnipra Dniepropetrowsk, ale występował tylko w drużynie rezerw klubu. W 1972 zakończył karierę piłkarza.
Kariera trenerska.
Po zakończeniu kariery piłkarza rozpoczął karierę szkoleniowca. W 1991 został mianowany na stanowisko starszego trenera Metałurhu Dnieprodzierżyńsk, który prowadził do końca roku, a w następnym 1992 pomagał trenować piłkarzy klubu.
Kariera sędziowska.
Potem również sędziował mecze piłkarskie w Pierwszej Lidze oraz w rozgrywkach obwodu dniepropetrowskiego.
16 czerwca 2010 zmarł w wieku 58 lat. Od 2011 w Dnieprodzierżyńsku organizowany turniej piłkarski jego pamięci.

</doc>
<doc id="3720306" url="https://pl.wikipedia.org/wiki?curid=3720306" title="Festiwal Prawykonań Polska Muzyka Najnowsza">
Festiwal Prawykonań Polska Muzyka Najnowsza

Festiwal Prawykonań Polska Muzyka Najnowsza – festiwal muzyczny odbywający się jako biennale, obejmujący dzieła polskiej muzyki współczesnej. Pierwsza edycja miała miejsce w dniach 9-12 czerwca 2005 roku w Katowicach.
Początki i główna idea.
Pomysłodawczynią festiwalu była dyrektor naczelna Narodowej Orkiestry Symfonicznej Polskiego Radia Joanna Wnuk-Nazarowa. Jego głównym założeniem jest zapoznanie słuchaczy z dokonaniami polskich kompozytorów współczesnych, którzy tworzą zarówno muzykę klasyczną, jak i utwory zawierające warstwę elektroakustyczną. Podczas festiwalowych koncertów mogą być wykonywane wyłącznie dzieła, niemające wcześniej swojej polskiej premiery. Wykonawcami podczas imprez są nie tylko debiutanci, ale także znani muzycy współczesnej polskiej sceny.
I edycja.
Pierwsza edycja festiwalu odbyła się w dniach 9-12 czerwca 2005 roku. Pierwotnie była zaplanowana na kwiecień, jednak została przełożona ze względu na żałobę narodową ogłoszoną po śmierci papieża Jana Pawła II. Znaczące miejsce wśród wykonywanych kompozycji zajęły dzieła śląskie.
Uczestnikami festiwalu obok Narodowej Orkiestry Symfonicznej Polskiego Radia byli AUKSO – Orkiestra Kameralna Miasta Tychy, Zespół Śpiewaków Miasta Katowice Camerata Silesia, Kwartet Śląski, Chór Polskiego Radia w Krakowie oraz pedagodzy i absolwenci Akademii Muzycznej w Katowicach.
Miejscem występów były Studio koncertowe Polskiego Radia Katowice oraz sala koncertowa im. Grzegorza Fitelberga w Górnośląskim Centrum Kultury.
II edycja.
W roku 2007 Festiwal Prawykonań odbywał się w dniach 20-22 kwietnia. Podczas siedmiu koncertów swoje dzieła zaprezentowało 36 kompozytorów. Tym razem nacisk położono na artystów tworzących poza granicami Polski. Różnorodność dotyczyła nie tylko wykonawców, ale również gatunków i form muzycznych przedstawianych w trakcie trwania festiwalu. Wydarzeniu towarzyszyli znakomici dyrygenci – Ruben Silva,Jacek Rogala, Łukasz Borowicz, grono znakomitych solistów oraz zespoły: AUKSO, Kwartet Śląski, Camerata Silesia oraz Chór Polskiego Radia w Krakowie. Koncertów można było posłuchać w Sali im. Grzegorza Fitelberga w Górnośląskim Centrum Kultury, Studiu Koncertowym Polskiego Radia Katowice oraz katowickim Kościele pw. Wniebowzięcia NMP.
III edycja.
Trzecia edycja festiwalu trwała od 27 do 29 marca 2009 roku. W trakcie siedmiu koncertów na scenie wystąpiło 26 kompozytorów. Poza grupami występującymi w poprzednich latach (AUKSO czy Camerata Silesia), wydarzeniu towarzyszyły tym razem również formacje jazzowe – Leszek Kułakowski Ensemble Piccolo oraz Jarek Śmietana Kwintet. Zagrali oni dla słuchaczy w sali koncertowej Akademii Muzycznej w Katowicach oraz w Górnośląskim Centrum Kultury.
Festiwal został zrealizowany ze środków Ministra Kultury i Dziedzictwa Narodowego oraz Samorządu Województwa Śląskiego. Mecenat nad projektem objęło Miasto Katowice.
IV edycja.
Koncerty czwartej edycji Festiwalu Prawykonań miały miejsce w dniach 25-27 marca 2011 roku w dwóch katowickich salach: im. Grzegorza Fitelberga w Centrum Kultury oraz sali koncertowej Akademii Muzycznej. Wszystkie koncerty festiwalu były retransmitowane przez Program 2 Polskiego Radia. W trakcie tego wydarzenia swoje kompozycje zaprezentowało 29 polskich twórców współczesnych. Tak jak w poprzednich latach, występującym towarzyszyły formacje takie jak AUKSO, NOSPR, Camerata Silesia, Kwartet Śląski i inni.
V edycja.
Obok organizatora – Narodowej Orkiestry Symfonicznej Polskiego Radia w festiwalu wzięły udział czołowe polskie zespoły: Orkiestra Kameralna Miasta Tychy AUKSO, Zespół Śpiewaków Miasta Katowice Camerata Silesia, Kwartet Śląski, Warszawska Grupa Cellonet, Orkiestra Muzyki Nowej oraz soliści. Koncerty odbywały się od 26 do 28 kwietnia 2013 roku w Akademii Muzycznej w Katowicach oraz w katowickim Centrum Kultury. 11 dzieł zostało objętych programem Ministra Kultury i Dziedzictwa Narodowego „Zamówienia kompozytorskie”. Nagrania i partytury utworów objętych programem zostały udostępnione w internecie dla kolejnych wykonawców.
VI edycja.
Szósta edycja Festiwalu Prawykonań odbyła się w dniach 17-19 kwietnia 2015 po raz pierwszy w nowej siedzibie Narodowej Orkiestry Symfonicznej Polskiego Radia w Katowicach. Podczas siedmiu koncertów można było wysłuchać 28 premierowych kompozycji, wśród których nie zabrakło utworów neoklasycystycznych, neoromantycznych oraz współczesnych eksperymentów. Melomani mogli zachwycać się zróżnicowanymi dziełami kameralnymi, symfonicznymi i chóralnymi. Festiwalowe utwory wykonali: NOSPR, Orkiestra Kameralna Miasta Tychy AUKSO, Zespół Śpiewaków Miasta Katowice Camerata Silesia, Kwartet Śląski, Kwartludium, Orkiestra Muzyki Nowej oraz soliści.

</doc>
<doc id="3720307" url="https://pl.wikipedia.org/wiki?curid=3720307" title="Cefotiam">
Cefotiam

Cefotiam () – wielofunkcyjny organiczny związek chemiczny, bakteriobójczy antybiotyk beta-laktamowy z grupy cefalosporyn II generacji. 
Mechanizm działania.
Cefotiam jest półsyntetycznym antybiotykiem bakteriobójczym w grupy cefalosporyn II generacji. 
Zastosowanie.
W 2016 roku cefotiam nie był dopuszczony do obrotu w Polsce.
Działania niepożądane.
Cefotiam może powodować następujące działania niepożądane:

</doc>
<doc id="3720311" url="https://pl.wikipedia.org/wiki?curid=3720311" title="Francisco Moreno Barrón">
Francisco Moreno Barrón

Francisco Moreno Barrón (ur. 3 października 1954 w Salamance) – meksykański duchowny rzymskokatolicki, arcybiskup metropolita Tijuany od 2016.
Życiorys.
Święcenia kapłańskie otrzymał 25 lutego 1979 i został inkardynowany do archidiecezji Morelia. Był m.in. koordynatorem duszpasterstwa młodzieży w archidiecezji oraz wikariuszem biskupim dla regionu Bajío.
2 lutego 2002 papież Jan Paweł II mianował go biskupem pomocniczym archidiecezji Morelia, ze stolicą tytularną "Gaguari". Sakry biskupiej udzielił mu 20 marca 2002 ówczesny arcybiskup Morelii - Alberto Suárez Inda.
28 marca 2008 został mianowany biskupem ordynariuszem diecezji Tlaxcala.
16 czerwca 2016 został mianowany arcybiskupem metropolitą Tijuany. Ingres odbył się 11 sierpnia 2016.

</doc>
<doc id="3720312" url="https://pl.wikipedia.org/wiki?curid=3720312" title="Mieczysław Stefko">
Mieczysław Stefko

Mieczysław Józef Stefko (ur. 28 stycznia 1871 w Lubaczowie, zm. 18 września 1949 we Wrocławiu) – polski prawnik, sędzia, oficer wojskowy.
Życiorys.
Urodził się 28 stycznia 1871. Był synem Michała Stefki (1840-1916, sędzia, prokurator) i Kamili (córka prof. Ignacego Lemocha, czeskiego profesora matematyki elementarnej Uniwersytetu Lwowskiego i rektora tej uczelni), starszym bratem Kamila (1875-1966, profesor prawa). W okresie zaboru austriackiego w ramach autonomii galicyjskiej wstąpił do służby wymiaru sprawiedliwości Austro-Węgier. Jako auskultant Galicji Wschodniej C. K. Wyższego Sądu Krajowego we Lwowie od około 1894 był auskultantem w C. K. Sądzie Obwodowym w Sanoku (w tym czasie prezydentem tego sądu był jego ojciec Michał). Na początku czerwca 1895 jako auskultant decyzją prezydium apelacji lwowskiej został przeniesiony z Sanoka do Lwowa i do około 1897 figurował jako zatrudniony w C. K. Sądzie Krajowym we Lwowie. We wrześniu 1896 poinformowano, że z pracy tamże otrzymał urlop w wymiarze 10 miesięcy celem odbycia studiów procedury cywilnej w Berlinie.
Od września 1897 do około 1900 był adjunktem w C. K. Sądzie Powiatowym w Lubaczowie. Od około 1900 był adjunktem bez oznaczenia miejsca służbowego w C. K. Wyższym Sądzie Krajowym i przydzielony do tamtejszego prezydium, a od grudnia 1901 do około 1908 pracował w tym sądzie w charakterze sekretarza sądowego. Od 1908 do około 1910 był radcą sądu krajowego "extra statum" w C. K. Sądzie Krajowym we Lwowie. Od około 1910 był radcą sądu krajowego przydzielonym do prezydium C. K. Wyższego Sądu Krajowego we Lwowie, a od około 1912 pracował tam w charakterze radcy sądu krajowego. Od około 1913 był szefem Biura Prezydialnego C. K. Wyższego Sądu Krajowego we Lwowie jako urzędnik przydzielony z C. K. Sądu Krajowego we Lwowie. W tymże sądzie pozostawał przydzielony do 1918. Od około 1905 był członkiem wydziału Lwowskiego Towarzystwa Prawniczego, ponownie wybrany w 1909.
W C. K. Armii pod koniec 1891 został mianowany na stopień porucznika w rezerwie w korpusie oddziałów kolejowych i zakładów narzędzi kolejowych 1 stycznia 1892. Od początku był przydzielony do 3 pułku kolejowego we Lwowie do około 1899. Około 1900 został przeniesiony do ewidencji C. K. Obrony Krajowej i zweryfikowany w stopniu porucznika piechoty w grupie nieaktywnych z dniem 1 stycznia 1892. W tym charakterze był przydzielony do 17 pułku piechoty obrony krajowej w Rzeszowie, od około 1902 do około 1906 do 19 pułku piechoty obrony krajowej we Lwowie. Od około 1907 był porucznikiem "w stosunku ewidencji" C. K. Obrony Krajowej, a od około 1913 do 1914 w tym samym charakterze w piechocie C. K. Obrony Krajowej. Podczas I wojny światowej został awansowany na stopień nadporucznika w piechocie C. K. Obrony Krajowej z dniem 1 listopada 1914 i do 1918 pozostawał "w stosunku ewidencji". Podczas wojny był oficerem pułku pospolitego ruszenia piechoty nr 2.
Po odzyskaniu przez Polskę niepodległości został przyjęty do Wojska Polskiego. Został awansowany do stopnia porucznika rezerwy piechoty ze starszeństwem z 1 czerwca 1919 (w 1923 był zweryfikowany z lokatą 6, a w 1924 z lokatą 5). W latach 20. jako oficer rezerwowy był przydzielony do 10 Pułku Piechoty w Łowiczu, w tym w 1924 jako oficer pospolitego ruszenia.
Wstąpił do służby sądowniczej II Rzeczypospolitej. Ze stanowiska sędzie Sądu Apelacyjnego we Lwowie w dniu 6 września 1921 został mianowany sędzią Sądu Najwyższego. Był tam sędzią Izby III (sprawy cywilne i karne z b. zaboru austriackiego), od około 1929 Izby III (sprawy cywilne i karne z b. zaboru austriackiego i pruskiego), od około 1932 Izby I (sprawy cywilne z b. zaborów: austriackiego, pruskiego i rosyjskiego), od około 1934 do 1939 Izby Cywilnej (sprawy cywilne z b. zaborów: austriackiego, pruskiego i rosyjskiego). Został członkiem pierwszego komitetu redakcyjnego pisma „Nowy Proces Cywilny”, powołanego w 1933, a w 1934 przemianowanego na „Polski Proces Cywilny”. W 1945 zamieszkiwał w Krakowie. Po zakończeniu II wojny światowej i nastaniu Polski Ludowej ze stanowiska sędziego Sądu Najwyższego został przeniesiony w stan spoczynku 31 sierpnia 1947.
9 lutego 1898 w Sanoku poślubił Marię Antoninę Teklę (ur. 1875), córkę prawnika Józefa Flakowicza.
Odznaczenia.
austro-węgierskie

</doc>
<doc id="3720313" url="https://pl.wikipedia.org/wiki?curid=3720313" title="Stefko">
Stefko



</doc>
<doc id="3720315" url="https://pl.wikipedia.org/wiki?curid=3720315" title="Borys Podorożniak">
Borys Podorożniak

Borys Dawydowycz Podorożniak, ukr. Борис Давидович Подорожняк, ros. Борис Давыдович Подорожняк, "Boris Dawidowicz Podorożniak" (ur. 24 grudnia 1936, zm. 10 października 2016) – ukraiński trener piłkarski.
Kariera trenerska.
Karierę szkoleniowca rozpoczął w 1968 roku. Najpierw w klubie Łokomotyw Dniepropetrowsk obejmował stanowisko dyrektora technicznego. Od 1975 pracował ponad 25 lat z przerwami w Szkole Sportowej Dnipro-75 Dniepropetrowsk. Przygotował wielu znanych piłkarzem za co otrzymał tytuł Zasłużonego Trenera Ukrainy. W 1992 został mianowany na stanowisko głównego trenera Metałurhu Dnieprodzierżyńsk, który prowadził do lipca 1993. Potem również szkolił dzieci w Szkole Sportowej Dnipromajn Dniepropetrowsk. W latach 2006–2011 prowadził Łokomotyw Dniepropetrowsk.

</doc>
<doc id="3720317" url="https://pl.wikipedia.org/wiki?curid=3720317" title="Strażnica KOP „Cołta”">
Strażnica KOP „Cołta”



</doc>
<doc id="3720318" url="https://pl.wikipedia.org/wiki?curid=3720318" title="Krata konstrukcyjna">
Krata konstrukcyjna

Krata konstrukcyjna, nazywana również „kratownicą” – konstrukcja płaska lub przestrzenna, złożona tylko z elementów prętowych, o których zakłada się, że pracują na czyste rozciąganie lub ściskanie. Dzięki temu założeniu w obliczeniach traktuje się węzły jako przegubowe. Pręty ściskane projektuje się z uwzględnieniem możliwości ich utraty stateczności (wyboczenia). Badaniem tego zjawiska, w wieku XVIII, zajmował się Leonhard Euler inspirowany przez katastrofy mostów kratowych spowodowanych wyboczeniem ich prętów.
Kratownice są konstrukcjami lekkimi i odznaczającymi się dużą sztywnością, stosowanymi w przekryciach dachowych dużych hal widowiskowych i przemysłowych. Mają one zastosowanie nie tylko w budownictwie, ale również w takich konstrukcjach jak, na przykład, Międzynarodowa Stacja Kosmiczna.

</doc>
<doc id="3720319" url="https://pl.wikipedia.org/wiki?curid=3720319" title="Hvalvík">
Hvalvík

Hvalvík (duń. "Kvalvig", wym. ) – miejscowość na Wyspach Owczych, duńskim terytorium zależnym, położonym na Morzu Norweskim. Wieś leży na zachodnim wybrzeżu wyspy Streymoy, nad wodami cieśniny Sundini. Administracyjnie znajduje się w gminie Sundini. Jej nazwa w tłumaczeniu z języka farerskiego oznacza "zatoka wielorybów".
Położenie.
Miejscowość położona jest w centralnej części wschodniego wybrzeża wyspy Streymoy. Na północ położony jest szczyt Rossafelli (453 m n.p.m.), a na południu i południowym zachodzie: Miðalfelli (569 m n.p.m.), Sneis (747 m n.p.m.), Bollin (616 m n.p.m.) oraz Vitin (605 m n.p.m.). Na wschód od miejscowości rozciąga się dolina Saksunardalur. Część wschodnią tej doliny Hvalvík dzieli z sąsiednią miejscowością - Streymnes. W pobliżu miejscowości, około 10-20 metrów od brzegu znajduje się wrak starego statku.
Informacje ogólne.
Populacja.
W 1985 roku populacja miejscowości wynosiła 195 osób. Utrzymywała się ona na podobnym poziomie do 1992 roku, kiedy wyniosła 191. Następnie liczba mieszkańców zaczęła maleć do 186 w 1993, 169 w 1995 i 155 w 1996. Miało to związek z kryzysem gospodarczym na Wyspach Owczych i emigracją ludności do Danii. Następnie jednak liczba osób zamieszkujących Hvalvík zaczęła ponownie rosnąć - w 1997 było tam 164 ludzi, w 2000 190, w 2004 202, a w 2005 220. Następnie odnotowano ponowny spadek, do 209 osób w 2006, jednak już rok później ponownie zamieszkiwało tam 217 osób. Mimo pewnych wahań liczba ludności stale wzrasta, osiągnąwszy poziom 229 osób w 2010 roku i 232 w 2013.
Według szacunków na 1 stycznia 2016 roku w Hvalvík mieszka 250 osób. Sprawia to, że jest to obecnie 37. największa miejscowość na archipelagu, 9. na Streymoy oraz 4. w gminie Sunda kommuna. Współczynnik feminizacji wynosi tam ponad 82 kobiety na 100 mężczyzn. Społeczeństwo jest stosunkowo młode - 28,4% stanowią osoby poniżej osiemnastego roku życia, podczas gdy ludzie w wieku poprodukcyjnym 14,4%.
Transport.
Przez miejscowość przejeżdża autobus państwowego przedsiębiorstwa transportowego Strandfaraskip Landsins linii 400, jednak nie zatrzymuje się w tej miejscowości. Najbliższą miejscowością, w której znajduje się przystanek jest Oyrarbakki, z którego poza linią 400 odjeżdżają trzy inne - 200 do Eiði, 201 do Gjógv oraz 202 do Tjørnuvík. W Hvalvík łączą się dwie drogi - 53, ciągnąca się od zachodu przez Saksundalur z miejscowości Saksun oraz biegnąca wzdłuż brzegu wyspy trasa nr 10, która rozpoczyna się w okolicy Tórshavn i prowadzi do mostu łączącego Streymoy i Eysturoy.
Historia.
Miejscowość po raz pierwszy w źródłach wspomniano w 1584 roku.
W Hvalvík znajduje się stary drewniany kościół, zbudowany w 1829 roku w miejscu zniszczonej świątyni. Poprzednik zburzony został podczas burzy w nocy z 21 na 22 stycznia 1829. Kościoły w tym miejscu powstawały przynajmniej od XVIII wieku, a obecny jest którymś z kolei. Nowa świątynia powstała po 3-4 miesiącach, a architektem był Joen Michelsen z Velbastaður. Zbudowano go z sosny pochodzącej ze statku "Boon" z Glasgow, który w 1828 osiadł na mieliźnie w okolicach Saksun. Ma on typowo farerską konstrukcję - budynek nie posiada fundamentu, ściany zbudowano z drewnianych, smołowanych desek, dach pokryto trawą. Wewnątrz znajduje się ambona z 1609 roku, która pierwotnie znajdowała się w poprzedniku Dómkirkjan w Tórshavn. Stale widoczne są na niej ślady cięć szabel francuskich piratów, którzy przybyli złupić świątynię w stolicy Wysp Owczych w 1677 roku. Do kościoła w Hvalvík sprowadzono ją w 1790 roku. Obraz za ołtarzem jest autorstwa Carla Blocha. Dzwon wykonano w kopenhaskiej odlewni B. S. Løw w 1869 roku.
Za kościołem znajduje się założony w latach 50. park leśny Viðarlundin í Hvalvík. Ma on powierzchnię 6 600 m², co czyni go jednym z mniejszych na Wyspach Owczych. Parki na Wyspach Owczych często niszczone są przez siły natury, a szczególnie narażone są na bardzo silne wiatry, co przy cienkiej warstwie gleby, a przez to mało rozbudowanym systemie korzeniowym, powoduje częste wyrywanie drzew z podłoża.

</doc>
<doc id="3720324" url="https://pl.wikipedia.org/wiki?curid=3720324" title="Change (singel Christiny Aguilery)">
Change (singel Christiny Aguilery)

„Change” – piosenka popowa wykonywana przez amerykańską wokalistkę Christinę Aguilerę. Wyprodukowany przez Flo Reuttera i Martina Terefe utwór wydany został na singlu 17 czerwca 2016 roku w następstwie strzelaniny, do jakiej doszło w klubie nocnym w Orlando 12 czerwca. „Change” to singel charytatywny, dedykowany ofiarom masakry. Przychody z jego sprzedaży przeznaczone zostały na rzecz rodzin poszkodowanych.
Tekst piosenki dotyczy potrzeby zmian na lepsze, patrzenia z nadzieją w przyszłość w oczekiwaniu na te zmiany. Aguilera wyznała, że celem utworu jest „pomoc w gojeniu ran”. Singel został pozytywnie oceniony przez krytyków. Chwalono jego emocjonalny charakter oraz poruszające słowa tekstu, wokale Aguilery uznano za subtelne i wstrzemięźliwe. Dziennikarze okrzyknęli „Change” mianami „hymnu tolerancji”, hymnu gejowskiego. Porównywano nagranie do „Beautiful”, przebojowej ballady Aguilery, popularnej zwłaszcza w środowisku LGBT. Pomimo nikłej promocji medialnej singel notowany był na listach przebojów w dziewięciu krajach świata. Zajął piąte miejsce notowania "Billboard" Bubbling Under Hot 100. Plasował się w Top 30 hiszpańskich, filipińskich i indonezyjskich list przebojów, na Filipinach zajmując pozycję szczytową.
Informacje o utworze.
12 czerwca 2016 roku w klubie nocnym Pulse w mieście Orlando na Florydzie doszło do strzelaniny, w wyniku której śmierć poniosło pięćdziesiąt osób, a pięćdziesiąt trzy osoby zostały ranne. Pulse był klubem gejowskim; bawiły się w nim przede wszystkim osoby LGBT. Ataku dokonał Omar Mateen, Amerykanin pochodzenia afgańskiego, przynależny do ISIS, mający wykazywać zachowania homofobiczne. Zamach w wykonaniu Mateena był najbardziej krwawą strzelaniną w akcie terroryzmu w całej historii Stanów Zjednoczonych, najbardziej śmiertelnym atakiem w amerykańskiej historii społeczności LGBT, a także największym atakiem terrorystycznym w USA od czasów zamachu z 11 września 2001 roku.
"Change” stał się w drugiej połowie czerwca 2016 singlem charytatywnym, dedykowanym ofiarom masakry i ich rodzinom. Autorami utworu są Aguilera, wokalista Fancy Hagood, znany również jako Who Is Fancy, oraz Florian „Flo” Reutter, londyński kompozytor, producent muzyczny i inżynier dźwięku. Reutter jest także współproducentem piosenki, którą nagrano w 2016 roku w Los Angeles w Kalifornii. Drugi z producentów to Martin Terefe, znany jako współpracownik a-ha i Jasona Mraza. „Change” to średniego tempa ballada popowa, czerpiąca z gatunku adult contemporary, cechująca się syntezatorowym beatem. Jej tekst dotyczy potrzeby zmian na lepsze, patrzenia z nadzieją w przyszłość w oczekiwaniu na te zmiany. W utworze Aguilera śpiewa: „Czekam na zmiany, które nas wyzwolą. Czekam na dzień, w którym ty będziesz mógł być sobą, a ja pozostanę sobą. (...) Czekam na ten dzień, kiedy nienawiść zginie, a odnaleziona zostanie miłość. (...) Dla wszystkich dzielnych, dla wszystkich dusz, które utorowały wam drogę, stańcie z podniesionym czołem, dumnie wznieście swoje głosy. Dajmy im znać, kim jesteśmy i jakie są nasze wybory, a pewnego dnia nie będziemy musieli śpiewać tego refrenu.” W wywiadzie udzielonym Ryanowi Seacrestowi na łamach radiostacji KIIS-FM Aguilera określiła „Change” jako „muzyczną wiadomość, mającą nieść wsparcie i nadzieję”; dodała, że celem utworu jest „pomoc w gojeniu ran”. Nagranie dedykowała też pamięci Christiny Grimmie, wokalistki i uczestniczki programu telewizyjnego "The Voice", która została zastrzelona 11 czerwca 2016, właśnie w Orlando. Fancy Hagood zaczął pisać „Change” już w 2015 roku, tuż po zamieszkach w St. Louis, spowodowanych śmiercią osiemnastoletniego Afroamerykanina, zastrzelonego przez policjanta. Do pracy nad tekstem zainspirowały go dyskusje na temat rasy ludzkiej, mniejszości społecznych, małżeństw homoseksualnych oraz szeroko pojętej niesprawiedliwości. Jak uznał Hagood, „piosenka odzwierciedla potrzebę zmian wśród ludzi”. Dziennikarz Albert Nowicki stwierdził, że nagranie „dowodzi, z jaką niechęcią odnosi się Aguilera do homofobii”. Skomponowany w tonacji Ges-dur utwór opiera się na schemacie metrycznym oraz przeciętnego tempa ruchach 82 uderzeń na minutę. Nagranie bazuje na skali G♭/B♭ – C♭ – G♭, a głos Aguilery na oktawach, od E♭3 do D♭5. Wśród instrumentów muzycznych, z których korzystano w studio podczas rejestrowania piosenki, znajdują się perkusja oraz róg.
16 czerwca 2016 na swojej oficjalnej stronie internetowej Aguilera zamieściła komunikat, towarzyszący wydaniu „Change” jako singla charytatywnego:
Piosenka miała znaleźć się na ósmym albumie studyjnym Aguilery, lecz w świetle tragicznych wydarzeń z Orlando wersję demo nagrania poddano remasteringowi, by móc wydać „Change” jako singel charytatywny. W styczniu 2015 roku witryna realobsession.com sugerowała, że utwór znajduje się na potencjalnej trackliście albumu Aguilery zatytułowanego "Blonde", szykowanego do wydania w ciągu najbliższych miesięcy.
Wydanie singla.
Światowa premiera nagrania miała miejsce 16 czerwca 2016 roku na antenie amerykańskiej radiostacji KIIS-FM, w audycji "On Air with Ryan Seacrest". Nazajutrz, 17 czerwca, utwór wydano na singlu; jego cyfrowe kopie udostępnione zostały wówczas w sprzedaży digital download. W dniu premiery poinformowano, że wszelkie przychody ze sprzedaży w sklepie internetowym iTunes Store w okresie od 17 czerwca do 14 września 2016 przeznaczone zostaną na rzecz organizacji National Compassion Fund, która przekaże zyski rodzinom ofiar strzelaniny. Także wytwórnia RCA Records zadeklarowała, że dochody z publikacji singla poświęci na cele charytatywne. Utwór zyskał sporą emisję radiową na terenie Szwajcarii.
W ciągu doby od wydania singel zajął pierwsze miejsce zestawień najlepiej sprzedających się piosenek w dziesięciu sektorach iTunes Store, w tym w Brazylii, Argentynie, Tajlandii i na Filipinach. W przedostatnim tygodniu czerwca 2016 „Change” debiutował na francuskiej liście przebojów sporządzonej przez SNEP, zajmując pozycję sto dwudziestą. Na początku lipca singel wszedł na listę "Billboardu" Bubbling Under Hot 100 Singles, pojawiając się na miejscu #5. Zadebiutował też w dwóch innych notowaniach: Digital Songs oraz Canadian Digital Songs, kolejno na pozycjach #32 oraz #40. W Wielkiej Brytanii utwór objął miejsce 173. notowania UK Singles Chart; w Szkocji zajął miejsce 47. listy Top 75 Singles. 16 lipca 2016 „Change” pojawił się na liście "Billboardu" Canada AC, na pozycji czterdziestej pierwszej. Ogłoszono wówczas, że jest najchętniej nabywanym przez kanadyjskie stacje radiowe singlem, a także jednym z nagrań najczęściej emitowanych w ciągu minionych siedmiu dni. Tydzień później awansował o pięć pozycji. „Change” plasował się w Top 30 hiszpańskich, filipińskich i indonezyjskich list przebojów, na Filipinach zajmując pozycję szczytową. W Portugalii zajął miejsce czterdzieste czwarte listy Top 50 Singles, wydawanej przez AFP. W Chorwacji wszedł na listę przebojów airplayowych.
Opinie.
Serwis internetowy Last.fm wskazał „Change” jako „najbardziej ukochaną” przez fanów muzyki pop piosenkę wydaną w czerwcu 2016 roku. W zestawieniu dziesięciu utworów nagranie objęło pierwsze miejsce. W sierpniu 2016 brytyjski piosenkarz Elton John pochwalił „Change” za istotny przekaz oraz „piękną” treść. Redaktorzy witryny luvpop.pl wróżyli kompozycji nominacje do nagrody Grammy w kategoriach "nagranie roku" ("Record of the Year") oraz "piosenka roku" ("Song of the Year"). Zuzanna Janicka (the-rockferry.onet.pl) wymieniła „Change” w notowaniu najlepszych piosenek roku 2016, a redaktor strony luvpop.pl okrzyknął kompozycję jako jeden z najlepszych singli roku. Samuel Granger (theodysseyonline.com) wskazał „Change” jako jeden ze swoich dziesięciu ulubionych utworów z 2016 roku. Muri Assunção, redaktor "Billboardu", okrzyknął piosenkę jako hymn społeczności LGBT.
Recenzje.
Wkrótce po wydaniu singel zyskał duże uznanie tak wśród fanów artystki, jak i dziennikarzy muzycznych. Redaktorzy magazynu "Billboard" okrzyknęli „Change” jako „potężną balladę”. Danii C., współpracujący z witryną celebmix.com, pisał: „'Change', hymn nadziei dla społeczności LGBTQ+, to apel o zmiany i bycie dzielnym”. Publicysta chwalił „jurność pisarską” autorów oraz wokale wykonawczyni, a także porównał piosenkę do ballady Aguilery „Beautiful”, uchodzącej za gejowski przebój. Według Brennana Carleya (spin.com), „Change” to utwór „emocjonalnie donośny”. Carley uznał, że piosenka chwyta za serce i przypomina, „jak mocarnie brzmi wokal Aguilery, gdy śpiewa ona przy użyciu prostych rejestrów głosowych”. Dziennikarka B. Scott (lovebscott.com) skwitowała nagranie jako „emocjonalne”. Jeff Benjamin i Sam Blum, piszący dla strony fuse.tv, zachwalali „krzepiące przesłanie” singla. Sophie Atkinson (bustle.com) nazwała „Change” utworem „szczerze poruszającym”. „Choć melodia jest urocza i zapadająca w pamięć, największą uwagę zwracają upolitycznione słowa tekstu piosenki”, pisała Atkinson. W recenzji dla czasopisma "Rolling Stone" Daniel Kreps określił „Change” jako „inspirującą kompozycję dotyczącą akceptacji oraz poczucia własnej tożsamości”. W serwisie idolator.com, w oparciu o cztery opinie krytyków, wyróżniono „Change” oceną w postaci siedmiu i siedemdziesięciu pięciu setnych punktu na dziesięć możliwych. Robbie Daw wycenił nagranie na osiem punktów z dziesięciu możliwych, pisząc: „Jestem wielkim fanem takich kawałków, jak 'Dirrty', 'Not Myself Tonight' czy 'Your Body'. Słowem: uwielbiam single Xtiny z podtekstem seksualnym. 'Change' przesłuchałem od wczoraj przynajmniej dwunastokrotnie. To cudowny hymn tolerancji, który nigdy nie zatacza się ku zbędnej dramaturgii. Bardziej niż zręczną produkcją czy wokalną akrobatyką może pochwalić się subtelnością i dobranym klimatem.” Carl Williott wydał piosence tę samą ocenę, co Daw, uznając, że jej wykonawczyni „wciąż pozostaje w czołówce gwiazd muzyki pop”, czemu dowodzi nie w tradycyjny dla siebie sposób (silnym wokalem − przyp.), a pozwalając nagraniu, by „same było sobie adwokatem”. Williott dodał, że „choć utwór prawdopodobnie nie doprowadzi do tytułowych zmian, dostarcza słuchaczom trzech minut potrzebnego optymizmu”. Rachel Sonis napisała singlowi mieszaną recenzję, twierdząc, że wśród power ballad o emocjonalnym zabarwieniu wykazuje się on odwagą, lecz zarazem wątpiąc, by „wybronił się w starciu z takimi przebojami, jak 'Beautiful' (2002) czy choćby 'Earth Song' (1995)”. Mike Wass ocenił „Change” bardzo pozytywnie (10/10 punktów). W kontekście tematyki utworu zwrócił również uwagę na popularność Aguilery wśród przedstawicieli środowiska LGBT:
Lucas Villa (axs.com) zachwalał wykonanie piosenki przez Aguilerę: „Christina gładko i bezproblemowo balansuje pomiędzy wstrzemięźliwością a wokalnym wyzwoleniem. 'Change' to nagranie pełne duszy, z serdecznym, szczerym przesłaniem; Xtina może dzięki niemu sięgnąć niebios.” W omówieniu dla strony examiner.com Samuel Lora podsumował utwór jako „przypominający balladę 'Beautiful' z ery "Stripped" lub większość materiału z albumu "Lotus" (2012)”. Lora określił singel jako „posępny”, lecz zarazem „wzmacniający słuchacza wewnętrznie”.
Teledysk.
16 czerwca 2016 roku w sieci pojawił się promocyjny wideoklip tekstowy ("lyric video"). Wersy piosenki prezentowane są w nim na tle fotografii z dzieciństwa Aguilery, przeplatających się z ujęciami śpiewającej, czerwonowłosej artystki. Teledysk zadebiutował na witrynie VEVO.com. Wkrótce potem udostępniony został na oficjalnym kanale Aguilery w serwisie YouTube, gdzie w ciągu dwóch dób od wydania odtworzony został blisko milion razy. Redaktorzy serwisu luvpop.pl zasugerowali, że nieoficjalny klip ma szansę zdobyć nominację do nagrody Grammy w kategorii "Best Music Video".
Promocja i późniejsze wykonania.
Utwór został wykorzystany w skompilowanym przez telewizję CNN nagraniu wideo, mającym hołdować zmarłym w strzelaninie w Orlando. 23 czerwca 2016 Aguilera po raz pierwszy wykonała piosenkę przed publicznością, na łamach programu typu talk-show "Jimmy Kimmel Live!", nadawanego przez stację ABC. Media pozytywnie oceniły występ. Dziennikarz piszący dla witryny thatgrapejuice.net podsumował go jako „szczery i płynący prosto z serca, dobrze zaaranżowany”. Inny z opiniodawców, Jordan Miller (breatheheavy.com), stwierdził, że siłą wykonania okazały się opanowany wokal Aguilery oraz „prostota”, oparta na „pięknej melodii”. 12 lipca 2016 aktorka Halle Berry opublikowała na swoim profilu w serwisie Instagram klip wideo, dający wyraz jej sprzeciwu względem stosowania przemocy wobec osób czarnoskórych. Na wideo złożyły się ujęcia Berry biegnącej przez ogród pełen kwiatów oraz jednominutowy fragment piosenki „Change”. 30 lipca 2016 Aguilera zaśpiewała utwór na koncercie inaugurującym otwarcie hali widowiskowej Black Sea Arena w Gruzji. Zgromadzonym widzom opowiedziała o przesłaniu nagrania. W listopadzie 2016 odbył się koncert, który Aguilera zorganizowała na rzecz dofinansowania kampanii prezydenckiej Hillary Clinton. W trakcie eventu zaśpiewała dwie piosenki, w tym „Change”.
We wrześniu 2020 roku w serwisie Twitter pojawiło się nagranie, na którym Aguilera wykonuje fragmenty „Change”. Okazją była kampania w mediach społecznościowych, „#YourVoiceYourVote”, zachęcająca Amerykanów do udziału w wyborach prezydenckich.
Twórcy.
Informacje za Tidal:

</doc>
<doc id="3720327" url="https://pl.wikipedia.org/wiki?curid=3720327" title="Sa Coveccada">
Sa Coveccada

Sa Coveccada – neolityczny dolmen, znajdujący się w pobliżu Mores na Sardynii. Budowla datowana jest na ok. 2500 p.n.e.
Wysoki na 2,7 m i długi na 5 m dolmen zbudowany jest z czterech płyt szaro-różowego trachitu. Trzy płyty tworzące ściany podtrzymują płytę stropową o wadze 27 ton. Nie zachowała się natomiast płyta tworząca ścianę tylną. W płycie frontowej znajduje się otwór wejściowy, natomiast w prawej ścianie dolmenu wyżłobiona została niewielka nisza o nieznanym przeznaczeniu.
Badania przeprowadzone w 1995 roku przez Edoardo Proverbio i Pino Calleddę wykazały, że budowla zorientowana jest astronomicznie. Jej azymut wynosi 123,8°, co odpowiada pozycji wschodzącego słońca podczas przesilenia zimowego.

</doc>
<doc id="3720331" url="https://pl.wikipedia.org/wiki?curid=3720331" title="Kampus Uniwersitat Tel Awiw">
Kampus Uniwersitat Tel Awiw



</doc>
<doc id="3720340" url="https://pl.wikipedia.org/wiki?curid=3720340" title="Billy Wirth">
Billy Wirth

William E. „Billy” Wirth (ur. 23 czerwca 1962 w Nowym Jorku) – amerykański aktor i producent filmowy.
Życiorys.
Wczesne lata.
Urodził się w Nowym Jorku jako syn Jean, artystki, której przodkami byli Huroni, i Morrisa A. Wirtha, prawnika pochodzenia żydowskiego. Uczęszczał do Collegiate Prep School na Manhattanie i Brown University w Providence.
Kariera.
Odkryty przez fotografa Bruce’a Webera przy Brown University, w połowie lat 80. rozpoczął pracę jako model w Nowym Jorku dla takich czasopism jak „Seventeen”, „GQ”, „Interview” i różnych innych magazynów dla nastolatek. Pojawił się także w reklamie Pepsi Light. Potem przeniósł się do Los Angeles, aby rozpocząć karierę aktorską. Na ekranie po raz pierwszy wystąpił w komediodramacie "Siedem minut w niebie" ("Seven Minutes in Heaven", 1985) u boku Jennifer Connelly, Marshalla Bella i Lauren Holly.
W 2000 zadebiutował po drugiej stronie kamery. Zajął się również poważnie pisaniem, a jego grafika była wystawiana w wielu galeriach w Kalifornii. Po ukończeniu krótkometrażowego filmu "Kismet" (1999), zrealizował niezależny film "MacArthur Park", którego był scenarzystą, reżyserem i producentem. Film był nominowany do nagród na Sundance Film Festival 2001 i Taos Talking Picture Festival 2001.
Na początku lat 90. w Los Angeles był liderem zespołu rockowego Dust N’Bones, który nagrał płytę CD "The Cronies" z muzyką akustyczną napisaną przez Wirtha i Stevena Costentino. W 2007 z John Crosby Management w Los Angeles pracował nad projektami filmowymi, m.in. "The Drone Virus". Otworzył także własną galerię sztuki.
Życie prywatne.
Spotykał się z Sarah Skogland (2007), Chase Alden i Bobbie Brown.

</doc>
<doc id="3720342" url="https://pl.wikipedia.org/wiki?curid=3720342" title="Robert Kasun">
Robert Kasun

Robert Michael Kasun CSB (ur. 20 grudnia 1951 w Cudworth) – kanadyjski duchowny katolicki, biskup pomocniczy Toronto od 2016.
Życiorys.
Prezbiterat.
Święcenia kapłańskie otrzymał 24 czerwca 1978 w Zgromadzeniu Świętego Bazylego. Przez kilkanaście lat pracował głównie jako nauczyciel w zakonnych kolegiach, był także m.in. radnym generalnym zgromadzenia (1980–1985) oraz dyrektorem wydziału ds. powołań (1985–1988). Od 1992 pracował duszpastersko w zakonnych parafiach w Calgary i Edmonton.
Episkopat.
17 czerwca 2016 papież Franciszek mianował go biskupem pomocniczym archidiecezji Toronto, ze stolicą tytularną "Lavellum". Sakry udzielił mu 12 września 2016 metropolita Toronto - kardynał Thomas Collins.

</doc>
<doc id="3720343" url="https://pl.wikipedia.org/wiki?curid=3720343" title="Dypodia">
Dypodia

Dypodia – wers złożony z dwóch stóp. W wierszu polskim występują w czystej postaci dypodie:
Dypodia daktyliczna SssSss w wierszu polskim nie występuje, jest natomiast naturalna w poezji czeskiej. W praktyce w wierszu polskim funkcjonują dypodia daktyliczna katalektyczna SssSs i dypodia anapestyczna hiperkatalektyczna ssSssSs.
Najbardziej naturalne dla wersyfikacji polskiej są dypodie trocheiczna i amfibrachiczna. Czterozgłoskowiec w praktyce przyjmuje postać dypodii trocheicznej, natomiast sześciozgłoskowiec nierzadko jest konsekwentnie amfibrachiczny. W Chórze strzelców Adama Mickiewicza występują dypodie amfibrachiczne akatalektyczne (sSssSs) i katalektyczne (sSssS)
W ten sam sposób zbudowane są polskie przekłady piosenki z dramatu Roberta Browninga Pippa przechodzi. Dypodie amfibrachiczne pełne i skrócone można odnaleźć również w słynnym wierszu Stanisława Grochowiaka Święty Szymon Słupnik. Dwustopowego amfibracha użyła również Maria Konopnicka w utworze Modlitwy wiosenne. Dypodie trocheiczne występują u Konopnickiej w wierszu Grünwald.
Natomiast w wierszu Adama Asnyka Choć pól i łąk obok trypodii jambicznych hiperkatalektycznych (sSsSsSs) stoją dypodie jambiczne akatalektyczne (sSsS).
W ten sposób zbudowane są polskie przekłady wiersza Edgara Allana Poe Eldorado (między innymi Antoniego Langego, Jerzego Żuławskiego, Stanisława Barańczaka i Wiktora J. Darasza).

</doc>
<doc id="3720344" url="https://pl.wikipedia.org/wiki?curid=3720344" title="Lista odcinków serialu ZOO">
Lista odcinków serialu ZOO

Poniżej znajduje się lista odcinków serialu telewizyjnego Zoo – emitowanego przez amerykańską stację telewizyjną CBS od 30 czerwca 2015 roku do 21 września 2017 roku. Powstały trzy serię, które składają się z 39 odcinków. W Polsce serial jest udostępniony od 1 września 2015 roku do 22 września 2017 roku przez Seriale+.

</doc>
<doc id="3720346" url="https://pl.wikipedia.org/wiki?curid=3720346" title="Jan Skalski (rycerz)">
Jan Skalski (rycerz)

Jan Skalski, właściwie Jan z Valdštejnu i Małej Skały (ur. data nieznana, zm. 1472 w Grudziądzu) – czeski szlachcic z wybitnego rodu Valdsteinów mającego siedzibę koło Żelaznego Brodu w północnych Czechach. Dowódca czeskich zaciężnych w służbie polskiej podczas wojny trzynastoletniej 1454-1466. Odegrał znaczącą rolę podczas działań na Warmii, w Prusach Dolnych i na Zalewie Wiślanym.
Życiorys.
Wcześniejsze losy są nieznane. Podczas wojny trzynastoletniej początkowo zaciągnął się do służby dla Krzyżaków, ale już w roku 1455 z powodu zaległości w płaceniu żołdu przeszedł na służbę do króla Kazimierza Jagiellończyka i służył wiernie do końca wojny trzynastoletniej. W 1455 r. ze swym oddziałem wkroczył do zajętych przez Związek Pruski warmińskich miast Braniewa i Fromborka. Stąd organizuje wypady na sąsiednie zamki i miasta. Wykorzystując braniewskie okręty kaperskie i obsadzając je czeskimi zaciężnymi prowadził działania na wybrzeżu Zalewu Wiślanego.
Jan Skalski z dużym powodzeniem stosował taktykę współdziałania sił wodnych (statki braniewskie, a później fromborskie) i własnych zaciężnych w operacjach na niewielką skalę na Zalewie Wiślanym i Bałtyku. Takie ataki wykonał m.in. w czasie oblegania przez wojska zakonu Welawy (1460), Sępopola (1461) i Fromborka (1462). Był to prawdopodobnie jedyny przykład działania czeskich wojsk na morzu.
Był to najaktywniejszy polski oddział w Prusach, jednak w wyniku coraz większej uciążliwości czeskiej załogi braniewscy mieszczanie nawiązali kontakty z biskupem warmińskim Pawłem Legendorfem, który dążył do odzyskania dominium warmińskiego. W efekcie w nocy 10 września 1461 r. braniewianie wykorzystując nieobecność Skalskiego zaatakowali załogę czeską i zdobyli miasto oddając je biskupowi. Nie mogąc się pogodzić z utratą tak ważnego punktu strategicznego Jan Skalski podjął 29 listopada 1461 r. nieudaną próbę odbicia Braniewa, podczas której został ranny. Na swoją siedzibę obejął Frombork i stąd do końca wojny prowadził działania na lądzie i wodzie. W sierpniu 1462 r. dołączył do Piotra Dunina i wspólnie przez kilka dni bezskutecznie oblegają Braniewo. W roku 1462 obronił Ornetę, w 1463 zaatakował Świętomiejsce, a w 1466 zdobył Pieniężno. Prowadząc działania jako samodzielny dowódca często nadużywał władzy wobec miejscowej ludności lub atakując sojusznicze statki, jednak przez cały okres wojny wyróżnił się wśród zaciężnych wytrwałością i wiernością w służbie króla Kazimierza Jagiellończyka.
Po wojnie Jan Skalski pozostał Polsce i za zaległy żołd otrzymał od króla zamek grudziądzki wraz ze starostwem. Ożenił się z Dorotą z Kleczewa z pruskiego rodu Kletzów (Kleczewskich), miał dziecko, które wkrótce zmarło.

</doc>
<doc id="3720347" url="https://pl.wikipedia.org/wiki?curid=3720347" title="Oksana Szkurat">
Oksana Szkurat

Oksana Jurijiwna Szkurat (ukr. Оксана Юріївна Шкурат; ur. 30 lipca 1993) – ukraińska lekkoatletka specjalizująca się w biegach płotkarskich.
W 2016 wystartowała na igrzyskach olimpijskich, na których zajęła 35. miejsce na 100 m ppł z czasem 13,22 s.
Wicemistrzyni Ukrainy w sztafecie 4 × 100 m z 2015 roku oraz brązowa medalistka mistrzostw kraju w biegu na 100 m ppł z 2015 i 2016 roku. Brązowa medalistka halowych mistrzostw Ukrainy w biegu na 60 m ppł z 2015 roku.
Studentka wydziału rachunkowości i finansów Ukraińskiej Akademii Bankowej.
Rekordy życiowe:

</doc>
<doc id="3720353" url="https://pl.wikipedia.org/wiki?curid=3720353" title="Dave Twardzik">
Dave Twardzik

David John Twardzik (ur. 20 września 1950 w Hershey) – amerykański koszykarz, występujący na pozycji rozgrywającego, mistrz NBA 1977 roku, pracownik klubów NBA oraz asystent trenera klubu Indiana Pacers w latach 1986–1989. 
Karierę sportową zakończył przedwcześnie z powodu kontuzji w 1980 roku. Następnie przez wiele lat pracował w biurach wielu klubów NBA – Detroit Pistons, Charlotte Hornets, Los Angeles Clippers, Golden State Warriors, Denver Nuggets. W 2003 roku został dyrektorem do spraw personelu zawodniczego w Orlando Magic. Dwa lata później awansował na asystenta głównego menedżera. Piastował to stanowisko do 2012 roku.

</doc>
<doc id="3720360" url="https://pl.wikipedia.org/wiki?curid=3720360" title="Eagle River">
Eagle River

Eagle River – jednostka osadnicza w USA, w stanie Michigan, na Półwyspie Górnym, administracyjna siedziba władz hrabstwa Keweenaw. W 2010 r. miejscowość zamieszkiwało 71 osób, a w przeciągu dziesięciu lat liczba ludności zmniejszyła się o 6,7%.
Eagle River leży na półwyspie Keweenaw, wrzynającym się od południa w wody Jeziora Górnego. W pobliżu znajduje się latarnia morska.

</doc>
<doc id="3720376" url="https://pl.wikipedia.org/wiki?curid=3720376" title="Heiro Rzeszów">
Heiro Rzeszów

Rzeszowska Akademia Futsal Heiro Rzeszów – polski klub futsalowy oraz piłki plażowej z Rzeszowa, występujący w I lidze futsalu, a także od 2016 w I lidze piłki plażowej. Największym sukcesem jest drugie miejsce w I lidze futsalu 2015/2016 oraz udział w turnieju barażowym o awans do Ekstraklasy.
Kadra.
Zawodnicy, którzy wystąpili w I lidze 2015/2016.

</doc>
<doc id="3720378" url="https://pl.wikipedia.org/wiki?curid=3720378" title="Linia kolejowa Wodzisław Śląski – Marklowice MrB">
Linia kolejowa Wodzisław Śląski – Marklowice MrB

Linia kolejowa nr 215 Wodzisław Śląski – Marklowice MrB – przemysłowa linia kolejowa łącząca stację kolejową w Wodzisławiu Śląskim z szybem górniczym KWK Marcel w Marklowicach, pozostaje w zarządzie spółki Infra Silesia.
Linia kolejowa rozpoczyna się na stacji kolejowej Wodzisław Śląski położonej na styku sieci kolejowej PKP PLK oraz Infra Silesia, natomiast końcowym punktem jest stacja zakładowa Marklowice MrB położona na terenie Kopalni Węgla Kamiennego Marcel w Marklowicach. Linia jest niezelektryfikowana.
Przewozy towarowe.
Głównym towarem, przewożonym tą linią są materiały podsadzkowe oraz inne materiały górnicze do szybu KWK Marcel w Marklowicach ze stacji w Wodzisławiu Śląskim oraz z radlińskiej części Kopalni Marcel.

</doc>
<doc id="3720379" url="https://pl.wikipedia.org/wiki?curid=3720379" title="Monaster Golia">
Monaster Golia

Monaster Golia – prawosławny męski klasztor w Jassach, w jurysdykcji archieparchii Jass Rumuńskiego Kościoła Prawosławnego.
Historia.
Obronny monaster został ufundowany w XVI w. przez mołdawskiego kanclerza Ioana Golię. Funkcjonowanie wspólnoty pierwszy raz wzmiankowane jest źródłowo w 1606. W latach 1650–1653 jego główna cerkiew pod wezwaniem Wniebowstąpienia Pańskiego została gruntownie przebudowana przez Bazylego Lupu, a następnie jego syna Stefana; w momencie rozpoczęcia prac świątynia była już poważnie podupadła. Bazyli Lupu sprowadził do wspólnoty mnichów greckich z klasztoru Watopedi na Athosie. Kolejne zniszczenia wywołało w monasterze trzęsienie ziemi w 1738, obiekt został jednak odnowiony. W 1838 z inicjatywy biskupa Irinopolis Grzegorza w klasztornej cerkwi wykonano nowy ikonostas.
Monaster przestał funkcjonować i popadł w ruinę po sekularyzacji dóbr cerkiewnych w 1863. Ostatni mnisi wyjechali na Athos. Cerkiew była czynna jako parafialna jeszcze do 1900, następnie w ogóle przestała być użytkowana. Obiekt sakralny wyremontowano w latach 1943–1947, a po zakończeniu prac ponownie oddano do użytku liturgicznego. W 1955 przy świątyni utworzono muzeum Iona Creangi, który przez kilka lat żył w domu przy cerkwi Wniebowstąpienia Pańskiego, służąc tam jako diakon.
W 1992 restytuowano monaster (już w jurysdykcji Rumuńskiego Kościoła Prawosławnego, bez związków z klasztorami Athosu), w którym obecnie (2016) przebywa siedemnastu mnichów. Prowadzą oni metropolitalne centrum kulturalno-misyjne, drukarnię i radio.
Architektura.
Architektura monasteru jest syntezą tradycyjnego mołdawskiego budownictwa sakralnego i wpływów zewnętrznych. Struktura głównej cerkwi klasztornej jest typowa dla świątyń w Mołdawii, jednak dekorujące ją detale (belkowanie, konsole, ryzality, korynckie pilastry, trójkątne frontony) wykonano w stylu barokowym lub klasycystycznym. Sklepienia wież z kolei noszą wyraźne inspiracje ruskie (kokoszniki). Wnętrze świątyni zorganizowano już jednak według tradycyjnych wzorów lokalnych – jest ono podzielone na przedsionek, przednawie, nawę i pomieszczenie ołtarzowe. Nietypowe dla architektury mołdawskiej jest rozwiązanie przedsionka, który jest tutaj niski, a ponad nim znajduje się empora – jest to prawdopodobnie nawiązanie do cerkwi wołoskiej we Lwowie. Pierwsze freski w cerkwi wykonał mistrz o imieniu Matei. W 1754 zastąpiono je nowymi, które z kolei przetrwały w większości do 1838 i ponownego przemalowania cerkwi.
Kompleks monasterski otoczony jest wysokim murem obronnym. W 1667 wzniesiono w nim wieże obronne, zaś w 1855, na polecenie ihumena Melecjusza, 30-metrową bramę (gruntownie przebudowaną w 1900). Takie zorganizowanie zespołu sakralnego wynika z faktu, że Turcy zmusili hospodarów mołdawskich do zniszczenia obronnych twierdz; w tej sytuacji ich funkcję przejmowały monastery. Z wieży monasteru roztacza się panorama Jass, a samą budowlę uważa się za jeden z symboli miasta.

</doc>
<doc id="3720386" url="https://pl.wikipedia.org/wiki?curid=3720386" title="Peter Alexander">
Peter Alexander

Peter Alexander, właściwie Peter Alexander Ferdinand Maximilian Neumayer (ur. 30 czerwca 1926 w Wiedniu, zm. 12 lutego 2011 tamże) – austriacki aktor i piosenkarz.
Życiorys.
W czasie II wojny światowej, jako nastolatek, służył w Luftwaffe, a później w Kriegsmarine. Został wzięty do niewoli przez wojska brytyjskie w 1945 roku. W latach 1946–1948 studiował w szkole teatralnej Max Reinhardt Seminar w Wiedniu. Po ukończeniu studiów rozpoczął karierę aktorską. Występował w popularnych komediach filmowych i nagrał wiele przebojów, również z operetkowego repertuaru. Później prowadził też z uznaniem programy telewizyjne, między innymi "Peter Alexander Show" (1963–1996) do którego zapraszał międzynarodowe gwiazdy, jak: Liza Minnelli, Mireille Mathieu, Tom Jones, Karel Gott czy Johnny Cash. 

</doc>
<doc id="3720388" url="https://pl.wikipedia.org/wiki?curid=3720388" title="Cluses (Pireneje Wschodnie)">
Cluses (Pireneje Wschodnie)



</doc>
<doc id="3720389" url="https://pl.wikipedia.org/wiki?curid=3720389" title="Cercospora beticola">
Cercospora beticola

Cercospora beticola Sacc. – gatunek grzybów z klasy "Dothideomycetes". 
Systematyka i nazewnictwo.
Pozycja w klasyfikacji według Index Fungorum: "Cercospora, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Anamorfa: "Mycosphaerella".
Synonimy: 
Morfologia i fizjologia.
Grzyb mikroskopijny. Na liściach zaatakowanej rośliny tworzy skupiska konidioforów wytwarzających duże ilości zarodników konidialnych. Konidiofory nierozgałęzione, proste lub nieco zakrzywione, jasnobrązowe, o wysokości 30–105 μm i szerokości 2,5 μm. Konidia oddzielają się pojedynczo, są wrzecionowate lub jajowate, proste lub lekko zakrzywione, bezbarwne, gładkie. Mają (4–)6–10(–16) przegród, długość 40–160 μm, szerokość 3,5–4 μm i pogrubioną bliznę u nasady.
Endobiont żyjący wewnątrz tkanek rośliny, pomiędzy jej komórkami. Na powierzchni rośliny widoczne są tylko wywołane przez niego oznaki etiologiczne (barwne plamy, itp.).
Występowanie i siedlisko.
Występuje w Afryce (Etiopia, Kenia, Libia, Malawi, Mauritius, Nigeria, Sierra Leone, Sudan, Tanzania, Togo, Uganda, Zambia, Zimbabwe), Azji (Hongkong, Indie, Malezja, Nepal, Pakistan, Iran, Irak, Izrael, Jordania, Oman, Turcja, Cypr, Borneo), Oceanii (Papua-Nowa Gwinea), Europie (Czechy, Słowacja, Anglia, Francja, Niemcy, Włochy, Malta, Polska, Rumunia, Szwajcaria), Ameryce Północnej (USA), Ameryce Południowej (Wenezuela), Ameryce Środkowej (Antigua, Kuba, Jamajka).
Rozwija się na następujących gatunkach roślin: "Beta ciclae", "Beta maritima", "Beta putternulaei", "Beta trigyna", "Beta vulgaris", "Chenopodium ambrosioides", "Chenopodium beticola", "Chenopodium murale", "Chenopodium polyspermi," "Chenopodium urbicum", "Spinacia oleracea".
Znaczenie.
Pasożyt niektórych gatunków roślin. Uważa się, że u buraków wywołuje chorobę o nazwie chwościk buraka. Biorąc jednak pod uwagę, że między wieloma gatunkami "Cercospora" brak istotnych różnic morfologicznych, a są one polifagami, nie jest to pewne. Nawet badaniami molekularnymi (badanie sekwencji regionów ITS) nie udało się jednoznacznie ustalić który z gatunków "Cercospora" wywołuje tę chorobę .

</doc>
<doc id="3720390" url="https://pl.wikipedia.org/wiki?curid=3720390" title="Prairie Mining Limited">
Prairie Mining Limited

Prairie Mining Limited (Prairie) – australijska spółka poszukiwawczo-wydobywcza, notowana na giełdach w Australii (ASX), Londynie (LSE) i – od września 2015 r. – w Warszawie (GPW). Jej działania od 2012 r. koncentrują się na realizacji projektu budowy kopalni węgla kamiennego Jan Karski w Lubelskim Zagłębiu Węglowym oraz na przejętym w październiku 2016 r. projekcie Dębieńsko zlokalizowanym na Górnym Śląsku. Na potrzeby tego projektu utworzono PD Co Sp. z o.o. – polską spółkę zależną od Prairie Mining Limited.
Prace rozpoznawcze w Lubelskim Zagłębiu Węglowym.
W 2012 r. PD Co Sp. z o.o. uzyskała od ministra środowiska cztery koncesje na rozpoznawanie złóż węgla kamiennego:
W 2014 r. zakończył się program wierceń rozpoznawczych na obszarze przyznanych koncesji. W kwietniu 2015 r. minister środowiska zatwierdził sporządzoną przez PD Co Sp. z o.o. dokumentację geologiczną złoża węgla kamiennego Lublin scalającego cztery historyczne złoża Lublin K-4-5, K-6-7, K-8 i K-9. Obecnie spółka przygotowuje się do złożenia wniosku o udzielenie koncesji wydobywczej. Rozpoczęcie budowy kopalni jest planowane na 2018 r.
Wstępne studium wykonalności dla kopalni Jan Karski.
W marcu 2016 r. Prairie Mining Limited opublikowało wstępne studium wykonalności dla kopalni Jan Karski w Lubelskim Zagłębiu Węglowym, które potwierdziło ogromny potencjał ekonomiczny planowanej inwestycji. Kopalnia będzie wytwarzać m.in. węgiel koksujący typu 34 oraz wysokokaloryczny węgiel energetyczny. Jej zakładana żywotność od momentu pierwszego wydobycia to 24 lata.
Zgodnie z wynikami studium zaktualizowane całkowite zasoby dla kopalni ogółem wynoszą 728 mln ton węgla, w tym 181 mln ton zasobów wykazanych w dwóch kluczowych pokładach 391 i 389. Wyjściowa sprzedawalna rezerwa zasobowa kopalni wynosi 139,1 mln ton. Planowane wydobycie węgla to 6,34 mln ton netto rocznie.
Studium przewiduje, że koszty operacyjne wydobycia węgla w kopalni wyniosą 25 USD/t. Tak niskie koszty wynikają przede wszystkim z korzystnych uwarunkowań inwestycji:
Prairie Mining Limited przewiduje, że w wyniku inwestycji zatrudnienie w kopalni wyniesie do 2 tys. osób, a w regionie stworzonych zostanie do 10 tys. miejsc pracy.
Zgodnie z informacją zaprezentowaną w maju 2016 r. przez Prairie Mining Limited kopalnia Jan Karski powstanie w okolicy miejscowości Kulik w gminie Siedliszcze (powiat chełmski).
Linki zewnętrzne.
Strona internetowa Prairie Mining Limited
Animacja multimedialna nt. kopalni Jan Karski

</doc>
<doc id="3720395" url="https://pl.wikipedia.org/wiki?curid=3720395" title="Filitosa">
Filitosa

Filitosa – stanowisko megalityczne położone w dolinie rzeki Taravo w południowej części Korsyki, około 17 kilometrów na północ od Propriano. Filitosę wpisano na listę zabytków monument historique.
Stanowisko zostało odkryte przypadkowo w 1946 roku przez właściciela terenu, Charlesa-Antoine Cesariego. Badania archeologiczne rozpoczął w 1954 roku Roger Grosjean. Okolica była zasiedlona po raz pierwszy w neolicie, ok. 6 tysięcy lat p.n.e., przez zamieszkującą pobliskie schroniska skalne ludność trudniącą się rolnictwem, po której pozostały narzędzia kamienne oraz fragmenty ceramiki. Około połowy IV tysiąclecia p.n.e. na tereny te przybyła nowa grupa osadnicza, która zaczęła wznosić budowle megalityczne. Kultura ta została zniszczona w 2. połowie II tysiąclecia p.n.e. przez najeźdźców związanych z tzw. Ludami Morza, którzy zniszczyli większość megalitów i ufortyfikowali miejsce, wznosząc mur i dwie warowne wieże.
Z okresu budownictwa megalitycznego pochodzą wykonane z granitu menhiry o wysokości od 2 do 3 metrów, ozdobione zarysami ludzkich twarzy, a niekiedy przedstawiające całe postaci. Ich przeznaczenie jest nieznane, mogły to być obiekty kultu lub wizerunki zmarłych. Największy z menhirów, oznaczony jako "Filitosa V", przedstawia postać trzymającą miecz i sztylet.

</doc>
<doc id="3720398" url="https://pl.wikipedia.org/wiki?curid=3720398" title="SCU Torreense">
SCU Torreense

Sport Clube União Torreense w skrócie SCU Torreense – portugalski klub piłkarski grający w Liga Portugal 2, mający siedzibę w mieście Torres Vedras.
Historia.
Klub został założony w 1917 roku. W sezonie 1954/1955 po raz pierwszy w swojej historii wywalczył awans do pierwszej ligi. W sezonie 1958/1959 spadł do drugiej ligi. W pierwszej lidze grał również w sezonach 1964/1964 i 1991/1992.
Stadion.
Swoje domowe mecze klub rozgrywa na stadionie o nazwie Campo Manuel Marques w Torres Vedras, który może pomieścić 12000 widzów.

</doc>
<doc id="3720400" url="https://pl.wikipedia.org/wiki?curid=3720400" title="Rym składany">
Rym składany

Rym składany – zestawienie rymowe, w którym przynajmniej jeden element współbrzmienia złożony jest z głosek należących do dwóch różnych wyrazów. Rymy takie mają walor humorystyczny. Chętnie je stosował Bruno Jasieński. W Słowie o Jakubie Szeli występują na przykład współbrzmienia: prze go - najlepszego, konwie - stron wie, starł wnet - klarnet, w dno wrósł - powróz. Rymy składane stosował w przekładach Stanisław Barańczak.

</doc>
<doc id="3720401" url="https://pl.wikipedia.org/wiki?curid=3720401" title="Krzysztof Wiśniewski">
Krzysztof Wiśniewski

Krzysztof Wiśniewski (ur. 28 lipca 1982 w Gdańsku) – polski piłkarz plażowy, bramkarz, reprezentant Polski. Uczestnik Mistrzostw Świata w beach soccerze 2006. Zdobywca III miejsca w Mistrzostwach Polski w 2015 oraz 2017 roku. Wicemistrzostwo Polski 2018. W piłce trwaiastej gra w klubie GKS Kowale. Uczestnik Euro Winners Cup w 2017 roku w barwach Silesii Beach Soccer.

</doc>
<doc id="3720402" url="https://pl.wikipedia.org/wiki?curid=3720402" title="S.C.U. Torreense">
S.C.U. Torreense



</doc>
<doc id="3720418" url="https://pl.wikipedia.org/wiki?curid=3720418" title="1 (album Moniki Lewczuk)">
1 (album Moniki Lewczuk)

Płyta składa się z dwunastu polskojęzycznych kompozycji, których autorami byli sama wokalistka, Rafał Malicki, Sarsa, Jacek Szymkiewicz, Jakub Birecki i Dominika Barabas. Producentem albumu był Rafał Malicki.
Wydawnictwo promowały single „#Tam tam”, „Zabiorę cię stąd”, „Ty i Ja” oraz „Biegnę”.
20 stycznia 2017 została wydana reedycja płyty pod nazwą "#1 (Deluxe Edition)", która została poszerzona o dwa utwory: „Libre” i „#Falling Down” oraz dwie wersje dwóch piosenek „#Tam tam” i „Ty i Ja”.
Album uzyskał status złotej płyty za sprzedaż w nakładzie przekraczającym 15 tysięcy egzemplarzy.
Lista utworów.
Reedycja.
Opracowane na podstawie materiałów źródłowych.

</doc>
<doc id="3720424" url="https://pl.wikipedia.org/wiki?curid=3720424" title="Narost (jezioro)">
Narost (jezioro)

Narost – jezioro położone wśród wzgórz morenowych w rynnie polodowcowej, na południowy zachód od wsi Narost, na południowo-zachodniej granicy gminy Chojna (zachodni brzeg w części stanowi naturalną granicę gminy), w południowo-zachodniej części województwa zachodniopomorskiego. Wchodzi w skład Pojezierza Myśliborskiego. Jest jeziorem typowo przepływowym. Do jeziora na południowym wschodzie wpływa rzeka Słubia, wypływając w środkowej części jeziora na zachód. Z tej racji jezioro połączone jest z Jeziorem Białęgi i Jeziorem Morzycko. Ponadto zbiornik połączony jest również licznymi ciekami z Jeziorem Jeleńskim i z innymi mniejszymi zbiornikami wodnymi znajdującymi się na wschód od jeziora.
Jezioro z racji znajdowania się w rynnie polodowcowej długie i wąskie z dość licznymi odnogami (szczególnie w części południowej). Oś jeziora biegnie z północy na południe, w południowej części łamiąc się i zmieniając kierunek na południowy wschód. Jezioro posiada zróżnicowaną linię brzegową. Brzeg w części południowej i zachodniej jest łatwo dostępny, suchy i zadrzewiony. W północnej części jeziora znajduje się duża wyspa, a w środkowej części mała kamienna.
Jezioro ma zróżnicowane dno. Już kilka metrów od brzegu głębokość dochodzi do 5 m. W północnej części występuje kilka podwodnych wysp.
Na wschodnim brzegu znajduje się niewielka, trawiasta, niestrzeżona plaża z pomostem oraz liczne działki rekreacyjne do których można dotrzeć kamienną drogą (tzw. "kocie łby") z pobliskiej wsi. W sezonie na plaży często rozbijają się namioty.

</doc>
<doc id="3720426" url="https://pl.wikipedia.org/wiki?curid=3720426" title="Delżiler">
Delżiler



</doc>
<doc id="3720433" url="https://pl.wikipedia.org/wiki?curid=3720433" title="Żowtnewe (obwód wołyński)">
Żowtnewe (obwód wołyński)



</doc>
<doc id="3720458" url="https://pl.wikipedia.org/wiki?curid=3720458" title="Rynek w Brzostku">
Rynek w Brzostku

Rynek w Brzostku – centrum założenia miejskiego Brzostku w powiecie dębickim.
Rynek, wraz z założeniem miejskim, powstał w 1367 r., łącząc w sobie model pseudoowalnicowy z modelem 9-polowym. Na jego lokalizację wpłynęły prawdopodobnie sprzyjające obronie warunki terenowe: strome zbocza wzgórza, na cyplu którego jest usytuowany oraz płynące u jego podnóża rzeka Wisłoka i potok Słony. Plac ma wymiary 67,5 × 135 metrów (1,5 × 3 sznury duże) i jest nietypowy dla podobnych założeń z analogicznego okresu, gdyż ma formę wydłużonego w kierunku północ-południe (wzdłuż szlaku handlowego biegnącego doliną Wisłoki na Węgry) prostokąta. Wnętrze otaczają cztery pojedyncze bloki zabudowy o głębokości jednego sznura. Z XVI wieku pochodzą pierwsze wzmianki o ratuszu, który stał w centrum rynku (zapewne już wcześniej). Pierwotnie pierzeje zabudowane były domami drewnianymi, usytuowanymi kalenicowo, ale były one stopniowo zastępowane przez budynki usytuowane szczytowo. Liczne wojny i pożary powodowały częstą wymianę zabudowy, układ z okresu lokacji został częściowo naruszony w XVIII w. przez trakt biegnący z Pilzna na Słowację – droga przerwała wówczas północną pierzeję.
Po II wojnie światowej rozebrano ruiny ratusza, a także kilka kamienic. Część placu zadrzewiono, w południowej części rynku pozostała klasycystyczna kapliczka św. Jana Nepomucena, ujęta w gminnej ewidencji zabytków. Pochodzi ona z 1816 i była przebudowywana podczas I wojny światowej i w latach 80. XX wieku.
Historyczny układ urbanistyczny Brzostku został w 1978 r. wpisany do rejestru zabytków województwa podkarpackiego (A-150 z 11 marca 1978 r.). Zabytkowy zespół urbanistyczny obejmuje Rynek, zespół kościelno–plebański oraz charakterystyczną parterową zabudowę i domy mieszczańskie z XVIII i XIX w.
Wschodnią część Rynku przecina droga krajowa nr 73. Na placu, lekko pochylonym ze względu na swoje położenie, istnieją liczne miejsca parkingowe.

</doc>
<doc id="3720466" url="https://pl.wikipedia.org/wiki?curid=3720466" title="Jezioro Jeleńskie (Pojezierze Myśliborskie)">
Jezioro Jeleńskie (Pojezierze Myśliborskie)

Jezioro Jeleńskie – jezioro położone wśród wzgórz morenowych w rynnie polodowcowej, na północny wschód od wsi Jelenin i na zachód od wsi Brwice (jezioro znajduje się pomiędzy nimi), w południowo-zachodniej części województwa zachodniopomorskiego. Wchodzi w skład Pojezierza Myśliborskiego. Zbiornik połączony jest ciekiem z Jeziorem Narost.
Zbiornik jest pozostałością po rynnie polodowcowej, z tej racji ma kształt zbliżony do litery T.
W odległości 1 km od miejscowości Jelenin znajduje się plaża, plac zabaw i pole biwakowe. Woda w jeziorze ma II klasę czystości. W jeziorze znajdują się wszystkie gatunki ryb, włącznie z sieją i sielawą, co stanowi o atrakcyjności tego akwenu dla wędkarzy.

</doc>
<doc id="3720467" url="https://pl.wikipedia.org/wiki?curid=3720467" title="Charles Jones">
Charles Jones

Charles Jones (ur. 3 kwietnia 1957 w McGehee) – amerykański koszykarz, występujący na pozycjach silnego skrzydłowego oraz środkowego, mistrz NBA z 1995 roku.
Życiorys.
Jego starsi bracia Caldwell, Wil i Major Jones występowali także na uczelni Albany State oraz w NBA.
Znajduje się na dziewiątym miejscu na liście najstarszych zawodników w historii NBA. Swój ostatni mecz w karierze rozegrał w wieku 41 lat i 30 dni.

</doc>
<doc id="3720482" url="https://pl.wikipedia.org/wiki?curid=3720482" title="James Batcheller Sumner">
James Batcheller Sumner



</doc>
<doc id="3720488" url="https://pl.wikipedia.org/wiki?curid=3720488" title="Ruch Lwów">
Ruch Lwów

Futbolnyj Kłub „Ruch” Lwów (ukr. Футбольний клуб «Рух» Львів) – ukraiński klub piłkarski, mający siedzibę w mieście Lwów. Założony w roku 2003.
Historia.
Chronologia nazw:
Jeszcze przed wojną, w 1930 roku, w miasteczku został założony klub piłkarski: Ukraińskie Sportowe Towarzystwo (UST) „Dnipro”, również działał polski WKS „Zorza” (założony 1928). Po radzieckiej okupacji 1939 roku kluby zostały rozwiązane i założono klub Charczowyk Winniki, który został przydzielony miejscowej fabryce tytoniu.
Po II wojnie światowej od 1947 miasteczko reprezentował klub Charczowyk, który następnie nazywał się Bilszowyk, Awanhard, Spartak. W latach 70. XX wieku powrócił do nazwy Charczowyk. Po rozpadzie ZSRR klub nie istniał. Po kilku latach klub został odrodzony jako Żupan, którym opiekowała się fabryka tytoniu.
W 2003 z inicjatywy Myrona Markewicza, który urodził się w Winnikach, powstał klub piłkarski o nazwie Ruch. Na pytanie, dlaczego nazywa się „ruch”? Myron Markiewicz powiedział: – „Dlatego że ruch – to życie!”
Przez wiele lat zespół występował w mistrzostwach obwodu lwowskiego, wiele razy brał udział w Amatorskich Mistrzostwach Ukrainy. Tak jak Winniki jest miastem satelitarnym Lwowa, to w czasie, gdy oddzielnie organizowane były mistrzostwo obwodu lwowskiego i mistrzostwo miasta – klub uczestniczył w mistrzostwach Lwowa.
W 2013 klub debiutował w Amatorskich Mistrzostwach Ukrainy, w których zajął 2 miejsce.
Latem 2016 klub otrzymał licencję na grę w Drugiej Lidze. Po zakończeniu sezonu 2016/17 awansował do Pierwszej Ligi.
24 lipca 2019 klub przeniósł siedzibę do Lwowa, zmieniając nazwę na Ruch Lwów. Swoje mecze domowe w dalszym ciągu rozgrywał na stadionie w Winnikach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2015).
Stadion.
Klub rozgrywa swoje mecze domowe na stadionie im. Bohdana Markewycza (ojca Myrona Markewicza, który przez wiele lat pracował z dzieci w miejscowej Szkole Piłkarskiej) w Winnikach, który może pomieścić 1,000 widzów.
Piłkarze.
Znani piłkarze:

</doc>
<doc id="3720495" url="https://pl.wikipedia.org/wiki?curid=3720495" title="Orzeł (wiersz)">
Orzeł (wiersz)

Orzeł (The eagle) – wiersz angielskiego poety Alfreda Tennysona, jednego z najważniejszych twórców epoki wiktoriańskiej, opublikowany po raz pierwszy w 1851 roku.
Charakterystyka ogólna.
"Orzeł" jest sześciowersowym epigramatem. Składa się z dwóch strof trójwersowych. Należy do najkrótszych wierszy poety, ale też najczęściej przedrukowywanych w antologiach. Jest też zamieszczany na coraz to nowych stronach internetowych, co najlepiej świadczy o jego niesłabnącej popularności.
Forma.
Wiersz zbudowany jest z tercetów monorymowych, pisanych jambicznym czterostopowcem. Ważną rolę odgrywa w nim aliteracja, dobitna zwłaszcza w pierwszym wersie, która buduje spójność formalno-treściową utworu, łącząc między innymi słowa: clasps, crag, crooked i close. 
Treść.
Utwór jest przykładem skondensowanego obrazu poetyckiego. Jest on oparty na kontraście. Zwrotki różnią się tematycznie. Pierwsza opisuje stan bezruchu, w jakim znajduje się tytułowy ptak. Druga natomiast pokazuje czynności - ruch morskich fal daleko w dole, badawcze spojrzenie drapieżnika, wreszcie jego błyskawiczne pikowanie, zapewne w stronę zauważonej ofiary. To przeciwstawienie statyki i dynamiki jest podstawową osią konstrukcyjną utworu.
Przekład.
Wiersz Tennysona przełożył na język polski, z zachowaniem jego formy wersyfikacyjnej i instrumentacyjnej, Stanisław Barańczak na potrzeby antologii Od Chaucera do Larkina. Barańczak nie tylko utrzymał postać strofy monorymowej, stosując zresztą rymy łączące się w asonans [-ale] -i [-ada], ale świadomie zastosował instrumentację spółgłoskową, nasycając tekst grupami [sk], [st] i [sp]. Oczywiście, zachował też jambiczne metrum oryginału, zmieniając tylko klauzulę męską na żeńską. Swoją wersję przedstawił też wspomniany Wiktor Jarosław Darasz, ale nie dorównuje ona przekładowi Barańczaka.

</doc>
<doc id="3720504" url="https://pl.wikipedia.org/wiki?curid=3720504" title="Rynek w Jaśliskach">
Rynek w Jaśliskach

Rynek w Jaśliskach – centrum założenia urbanistycznego Jaślisk w powiecie krośnieńskim.
Pierwotnie rynek, wraz z założeniem miejskim, powstał w 1366 z fundacji Kazimierza Wielkiego. Miał kształt zbliżony do trapezu i wymiary od 110 do 135 metrów na 67,5 - 90 metrów. Układ ten nie zachował się do dnia dzisiejszego, uległ bowiem powtórnemu wymierzeniu po licznych zniszczeniach, m.in. prawdopodobnie po najeździe Tomasza Tharczaya w 1474. Pierwotnie pierzeje zabudowane były domami drewnianymi, usytuowanymi kalenicowo, ale zostały one z czasem wyparte przez budynki usytuowane szczytowo. Istotnym wydarzeniem była budowa ratusza w centrum placu. Istniał on od co najmniej XV wieku. Pełnił rolę nie tylko administracyjną – mieścił się tu również sąd, karczma i skład win. Towarzyszyły mu liczne jatki i stragany. 
Do II wojny światowej charakter zabudowy rynku zasadniczo się nie zmienił. Po zakończeniu wojny miejscowa społeczność żydowska przestała istnieć, a z nią również zamarł handel w jatkach. Stopniowo eliminowano również część zabudowy drewnianej. Wyznaczono też ulice obwodowe, co spowodowało pewną peryferyzację rynku. W latach 80. XX wieku wyburzono ratusz, będący w złym stanie technicznym. W początku XXI wieku postawiono nowy, bezstylowy budynek władz gminnych, który jednak z urbanistycznego punktu widzenia nie wpłynął na ożywienie rynkowej przestrzeni.
Zabytkowy zespół zabudowy drewnianej z zachowanym układem urbanistycznym dawnego miasteczka włączono do podkarpackiego Szlaku Architektury Drewnianej.

</doc>
<doc id="3720512" url="https://pl.wikipedia.org/wiki?curid=3720512" title="Trasa N-S (Lublin)">
Trasa N-S (Lublin)

Trasa N-S ("Trasa Północ-Południe") – planowany w okresie Polski Ludowej korytarz komunikacyjny w Lublinie, mający przecinać miasto z północy na południe.
Według Ogólnego planu zagospodarowania przestrzennego z 1959 trasa N-S miała biec al. Spółdzielczości Pracy, ul. Unicką, ul. Podzamcze, al. Unii Lubelskiej (łącznie 5,5 km), wzdłuż prawego brzegu Czerniejówki (ok. 4 km), a od wysokości ul. Głuskiej – ul. Abramowicką (3,75 km). Jej przebieg pokrywa się w większej części z przebiegiem lubelskiego fragmentu drogi wojewódzkiej nr 835.
Trasa N-S była uwzględniona w „Programie Planu Zagospodarowania Miasta” z 1948 oraz w OPZP z 1954. W OPZP z 1959 zaprojektowano ją (obok trasy W-Z) jako trasę szybkiego ruchu łączącą dzielnice Lublina. W SUiKZP z 1999 i w poprawce z 2014 jedynie al. Unii Lubelskiej jest ulicą ruchu przyspieszonego, pozostałe istniejące odcinki mają status ulic głównych, a wzdłuż prawego brzegu Czerniejówki widnieje jedynie droga rowerowa.
Połączenie istniejących odcinków trasy N-S z drogami wylotowymi spowodowało, że zaczęły one pełnić one funkcję arterii tranzytowej. Najbardziej zatłoczone było jej skrzyżowanie z trasą W-Z. Oddanie do użytku północnego odcinka obwodnicy Lublina ponaddwukrotnie zmniejszyło ruch ciężarowy w tym miejscu (dane z 2015 w stosunku do 2013).

</doc>
<doc id="3720515" url="https://pl.wikipedia.org/wiki?curid=3720515" title="Gerard King">
Gerard King

Gerard King (ur. 25 listopada 1972 w Nowym Orleanie) – amerykański koszykarz, występujący na pozycji silnego skrzydłowego, mistrz NBA z 1999 roku.

</doc>
<doc id="3720520" url="https://pl.wikipedia.org/wiki?curid=3720520" title="Escanaba (Michigan)">
Escanaba (Michigan)

Escanaba – miasto w Stanach Zjednoczonych, w stanie Michigan, na Półwyspie Górnym, administracyjna siedziba władz hrabstwa Delta. W 2010 r. miasto zamieszkiwało 12 616 osób, a w przeciągu dziesięciu lat liczba ludności zmniejszyła się o 4%.
Escanaba leży na wybrzeżu jeziora Michigan przy ujściu zatoki Little Bay de Noc do Green Bay.

</doc>
<doc id="3720527" url="https://pl.wikipedia.org/wiki?curid=3720527" title="Chirbat Awad">
Chirbat Awad



</doc>
<doc id="3720528" url="https://pl.wikipedia.org/wiki?curid=3720528" title="Czerwonka (dopływ Pisarzówki)">
Czerwonka (dopływ Pisarzówki)

Czerwonka – potok, prawy dopływ Pisarzówki o długości 6,82 km i powierzchni zlewni 5,62 km². 
Potok wypływa na wysokości około 590 m na północno-zachodnich stokach Chrobaczej Łąki w Beskidzie Małym. W górnym biegu płynie przez porośnięte lasem stoki Beskidu Małego, następnie wypływa na bezleśne i zabudowane obszary Pogórza Śląskiego. Płynie przez miejscowość Kozy, a następnie Pisarzowice, w których uchodzi do Pisarzówki na wysokości 298 m.
Na mapie Compassu Czerwonka jest błędnie podpisana jako Kozówka.

</doc>
<doc id="3720529" url="https://pl.wikipedia.org/wiki?curid=3720529" title="Alasulha">
Alasulha



</doc>
<doc id="3720530" url="https://pl.wikipedia.org/wiki?curid=3720530" title="Satudarah">
Satudarah

Satudarah – klub motocyklowy (gang) założony w 1990 roku w Moordrecht w Holandii przez indonezyjskich imigrantów z Wysp Korzennych, dawnej kolonii holenderskiej. Nazwa gangu pochodzi z języka malajskiego i oznacza „jednej krwi”. Członkowie klubu nie mają uprzedzeń rasowych, jest multikulturowy, przedstawiciel każdej nacji może zostać jego członkiem.
Logotyp gangu stanowi dwugłowy Indianin z 9 piórami, oznaczającymi liczbę założycieli grupy. Twarz jednego jest czarna, drugiego – biała, obie twarze oddziela czerwony warkocz
W lutym 2015 klub Satudarah został zdelegalizowany w Niemczech. Przy jej okazji przeszukano tam siedziby klubu. W siedzibie w Essen znaleziono nielegalną broń i noże.

</doc>
<doc id="3720531" url="https://pl.wikipedia.org/wiki?curid=3720531" title="Green Bay (Lake Michigan)">
Green Bay (Lake Michigan)



</doc>
<doc id="3720532" url="https://pl.wikipedia.org/wiki?curid=3720532" title="Ira (Syria)">
Ira (Syria)



</doc>
<doc id="3720533" url="https://pl.wikipedia.org/wiki?curid=3720533" title="Sahwat al-Chudr">
Sahwat al-Chudr



</doc>
<doc id="3720534" url="https://pl.wikipedia.org/wiki?curid=3720534" title="Pisarzówka">
Pisarzówka



</doc>
<doc id="3720538" url="https://pl.wikipedia.org/wiki?curid=3720538" title="Żemczużyna Odessa">
Żemczużyna Odessa

Żemczużyna Odessa (ukr. Футбольний клуб «Жемчужина» Одеса, "Futbolnyj Kłub „Żemczużyna” Odesa") – były ukraiński klub piłkarski, mający siedzibę w Odessie. Założony w roku 2013.
Historia.
Chronologia nazw:
W sierpniu 2013 z inicjatywy absolwentów odeskich szkół piłkarskich został założony klub piłkarski Żemczużyna. W tłumaczeniu słowo "Żemczużyna" oznacza "perła". W sezonie 2014/15 zespół startował w zimowych mistrzostwach Odessy i zdobył tytuł mistrza.
W 2015 klub debiutował w Amatorskich Mistrzostwach Ukrainy, w których zakwalifikował się do 8 najlepszych drużyn.
Latem 2016 klub otrzymał licencję na grę w Drugiej Lidze.
4 maja 2018 ogłoszono o rozwiązaniu klubu.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2015).
Stadion.
Klub rozgrywał swoje mecze domowe na stadionie Spartak w Odessie, który może pomieścić 4800 widzów.
Piłkarze.
Znani piłkarze:

</doc>
<doc id="3720541" url="https://pl.wikipedia.org/wiki?curid=3720541" title="Dalbija">
Dalbija



</doc>
<doc id="3720544" url="https://pl.wikipedia.org/wiki?curid=3720544" title="Hir Dżamus Kabir">
Hir Dżamus Kabir



</doc>
<doc id="3720545" url="https://pl.wikipedia.org/wiki?curid=3720545" title="Al-Alani">
Al-Alani



</doc>
<doc id="3720546" url="https://pl.wikipedia.org/wiki?curid=3720546" title="Mongols">
Mongols

Mongols – gang motocyklowy stworzony w 1969 w Montebello w USA przez latynoskich weteranów wojny wietnamskiej, których ze względu na pochodzenie nie przyjęto do Hells Angels. Ich liczbę szacuje się na ok. 500-600 osób, którzy działają w 14 krajach.
W 2002 Mongols i Hells Angels starli się w jednym z kasyn w Laughlin w Nevadzie. Zginęły wtedy 3 osoby (1 członek Mongols - zasztyletowany, 2 Hells Angels - zastrzeleni).
Gang dwukrotnie zinfiltrowano przez agentów amerykańskiego wymiaru sprawiedliwości, dzięki czemu udowodniono im działalność przestępczą i wielu członków Mongols stanęło przed sądem.

</doc>
<doc id="3720549" url="https://pl.wikipedia.org/wiki?curid=3720549" title="Mapa Palatinatus Posnaniensis">
Mapa Palatinatus Posnaniensis

Mapa Palatinatus Posnaniensis (pełna nazwa: "Palatinatus Posnanensis In Maiori Polonia Primarii Nova Delineatio") – pierwsza w historii szczegółowa mapa województwa poznańskiego.
Mapa autorstwa Jerzego Freudenhammera została wydana w 1645 w niderlandzkiej oficynie Joana Blaeua. Do drugiej połowy XVIII wieku była jedyną szczegółową prezentacją kartograficzną Wielkopolski. Miała skalę 1:460.000 i wykonana została w technice miedziorytu. Doczekała się wielu wydań i rękopiśmiennych przeróbek, nawet do większych skal i jeszcze w połowie XVIII wieku korzystały z niej wojska pruskie. Kolejne wydania wpływały na zmniejszenie wartości i szczegółowości mapy.

</doc>
<doc id="3720550" url="https://pl.wikipedia.org/wiki?curid=3720550" title="Kozówka (dopływ Pisarzówki)">
Kozówka (dopływ Pisarzówki)

Kozówka – potok, prawy dopływ Pisarzówki o długości 5,74 km i powierzchni zlewni 4,59 km².
Potok wypływa na wysokości około 690 m ze Źródła Maryjnego na północnych stokach Przełęczy u Panienki w Beskidzie Małym. W górnym biegu płynie przez porośnięte lasem stoki Beskidu Małego, następnie wypływa na bezleśne i zabudowane obszary Pogórza Śląskiego. Płynie przez miejscowość Kozy, w której uchodzi do Pisarzówki na wysokości około 325 m.
Na mapie Compassu Kozówka jest błędnie podpisana jako Czerwonka.

</doc>
<doc id="3720551" url="https://pl.wikipedia.org/wiki?curid=3720551" title="Szczurzynek koralowy">
Szczurzynek koralowy

Szczurzynek koralowy ("Melomys rubicola") – gatunek gryzoni z rodziny myszowatych (Muridae), który występował endemicznie na Bramble Cay, australijskiej wysepce w Cieśninie Torresa. Gatunek został opisany naukowo w 1924 roku przez O. Thomasa, wymarł na początku XXI wieku na skutek wzrostu poziomu morza związanego z ociepleniem klimatu.
Zasięg występowania.
Szczurzynek koralowy występował tylko na porośniętej roślinnością wysepce Bramble Cay (Maizab Kaur), o powierzchni około 4 hektarów. Nie stwierdzono jego występowania na innych wyspach, mimo intensywnych poszukiwań. Budowa ciała i badania białek krwi wskazywały, że jest blisko spokrewniony ze szczurzynkiem przylądkowym ("Melomys capensis") żyjącym na półwyspie Jork. Naukowcy sądzą, że pierwotna populacja wywodziła się z regionu delty rzeki Fly na Nowej Gwinei. Istnieje jeszcze niewielkie prawdopodobieństwo, że nieznana populacja tego lub blisko spokrewnionego gatunku mogła przetrwać na niezbadanej wysepce w pobliżu ujścia Fly.
Gryzoń ten prowadził nocny tryb życia, kryjąc się wśród roślinności i znajdując schronienie w kopanych norach. Niewiele było wiadomo o jego biologii i ekologii.
Historia gatunku.
Przodkowie szczurzynka koralowego wywodzili się z delty rzeki Fly. Gatunek został odkryty w 1845 roku przez marynarzy z HMS "Bramble", którzy odkryli wysepkę i dla sportu polowali na żyjące na niej gryzonie. W 1978 roku oceniano, że na wysepce może żyć kilkaset gryzoni; badania terenowe w 2004 roku pozwoliły ocenić, że na Bramble Cay żyje najprawdopodobniej nie więcej niż 50 osobników. Zasięg szczurzynka koralowego był jednym z najmniejszych zasięgów występowania ssaków. Gryzoń ten był uznawany za gatunek krytycznie zagrożony ze względu na wysokie prawdopodobieństwo utraty środowiska, zagrożenie wprowadzeniem obcych gatunków do ekosystemu, a w dalszej kolejności także chów wsobny.
Erozja wysepki przez morze doprowadziła do tego, że w dekadzie 2004–2014 powierzchnia suchego lądu, wynurzonego podczas przypływów, skurczyła się z 4 do 2,5 ha. Znacznie bardziej zmalał obszar porośnięty przez roślinność: z 2,2 ha w 2004 r. do zaledwie 6,5 ara w marcu 2014, co oznacza utratę 97% dostępnego środowiska. Późniejsza ekspedycja stwierdziła wprawdzie wzrost porośniętej powierzchni, ale jej różnorodność biologiczna zmalała.
Ostatni raz zwierzę zostało schwytane przez naukowców w 2004 roku, a jeszcze w 2009 było widziane przez rybaka. Ekspedycja badawcza przeprowadzona w 2014 roku stwierdziła, że jedyna znana populacja gatunku na Bramble Cay wymarła. Kluczowym czynnikiem, który spowodował wymarcie tych ssaków, było zalewanie nisko leżącej rafy przez morze. Miało to miejsce najprawdopodobniej kilkakrotnie w pierwszych dekadach XXI wieku, spowodowało zniszczenie siedlisk zwierząt lub nawet bezpośrednio przyczyniło się do ich śmierci. Wzrost poziomu morza w Cieśninie Torresa, jak również wzrost liczby gwałtownych zjawisk pogodowych w regionie, można powiązać z antropogenicznymi zmianami klimatu.

</doc>
<doc id="3720552" url="https://pl.wikipedia.org/wiki?curid=3720552" title="MAGNIFIcon">
MAGNIFIcon



</doc>
<doc id="3720553" url="https://pl.wikipedia.org/wiki?curid=3720553" title="Kafr Mars">
Kafr Mars



</doc>
<doc id="3720555" url="https://pl.wikipedia.org/wiki?curid=3720555" title="Strażnica KOP „Puzichów”">
Strażnica KOP „Puzichów”



</doc>
<doc id="3720557" url="https://pl.wikipedia.org/wiki?curid=3720557" title="Radwa">
Radwa



</doc>
<doc id="3720561" url="https://pl.wikipedia.org/wiki?curid=3720561" title="Baksarija">
Baksarija



</doc>
<doc id="3720563" url="https://pl.wikipedia.org/wiki?curid=3720563" title="Perthus">
Perthus



</doc>
<doc id="3720564" url="https://pl.wikipedia.org/wiki?curid=3720564" title="Dolmen Wéris">
Dolmen Wéris

Dolmen Wéris – neolityczny dolmen, znajdujący się w pobliżu miejscowości Wéris w Belgii, przy drodze prowadzącej do Barvaux.
Będąca dziełem kultury Seine-Oise-Marne konstrukcja ma 10,8 długości i zorientowana jest w kierunku północno-wschodnim. Składa się z poprzedzonej przedsionkiem prostokątnej komory grobowej o wymiarach 6,0×1,7 m i wysokości 1,5 m, przykrytej wspartymi na czterech kamieniach nośnych dwoma głazami stropowymi. Większy z głazów stropowych ma wagę ok. 30 ton. W pobliżu dolmenu ustawione zostały także trzy menhiry.
Dolmen został zakupiony przez państwo belgijskie w 1882 roku od dotychczasowego właściciela terenu za sumę 1200 franków. W trakcie prac archeologicznych na stanowisku odkryto szczątki ludzkie i neolityczne wyroby kamienne, jak również późniejsze artefakty z epoki brązu i czasów rzymskich.

</doc>
<doc id="3720566" url="https://pl.wikipedia.org/wiki?curid=3720566" title="Al-Mu’allaka Biszlamun">
Al-Mu’allaka Biszlamun



</doc>
<doc id="3720570" url="https://pl.wikipedia.org/wiki?curid=3720570" title="Medytacja (wiersz)">
Medytacja (wiersz)

Medytacja (ang. Speculative) – wiersz Roberta Browninga ogłoszony w jego ostatnim tomie Asolando: fancies and facts z 1889 roku.
Charakterystyka ogólna.
Medytacja jest utworem, krótkim, liczącym zaledwie dziesięć linijek w dwóch pięciowersowych zwrotkach. Zalicza się ona do liryki miłosnej poety.
Forma.
Strofy utworu realizują model pentyny ababb, a więc cały utwór rymuje się ababb cdcdd. Został on napisany jambicznym czterostopowcem. Rymy są zarówno męskie (assume - gloom - room, remain - pain - again), jak i żeńskie (Heaven - leaven, precious - enmesh us), przy czym to ostatnie współbrzmienie jest rymem składanym.
Treść.
Medytacja jest lirykiem skierowanym, jak można przypuszczać do zmarłej żony poety, Elżbiety (Elizabeth Barrett Browning), również poetki i wiernej towarzyszki życia. Wyraża on pragnienie podmiotu lirycznego, który chciałby odzyskać utraconą ukochaną choćby za cenę cierpienia. Robert Harvey Strachan pisze: Even Browning, in his later work, in a short poem written probably after the death of his wife, seems to demand in his perfect world some return to the dear concrete facts of existence here. [Nawet Browning, w swoim późniejszym dziele, w krótkim wierszu napisanym prawdopodobnie po śmierci jego żony wydaje się żądać w swoim doskonałym świecie powrotu do drogich, konkretnych faktów egzystowania tutaj].
Przekłady.
Utwór Browninga przekładali na język polski Juliusz Żuławski i Wiktor Jarosław Darasz. Żuławski przyjął brzmienie tytułu Medytacja, natomiast Darasz zdecydował się na Przypuszczenie. Obaj tłumacze zmienili układ rymów na ababa. Żuławski zastosował wiersz zasadniczo toniczny sześcioakcentowy, natomiast Darasz klasyczny sylabiczny trzynastozgłoskowiec ze średniówką po sylabie siódmej.

</doc>
<doc id="3720581" url="https://pl.wikipedia.org/wiki?curid=3720581" title="Dolmen Oppagne">
Dolmen Oppagne

Dolmen Oppagne – neolityczny dolmen, znajdujący się w pobliżu miejscowości Wéris w Belgii, około 1,5 kilometra na południe od dolmenu Wéris.
Dolmen został odkryty przypadkowo wiosną 1888 roku przez orzącego pole miejscowego rolnika, Félixa Lamberta, i 2 lata później nabyty przez państwo belgijskie. W latach 1906, 1987 oraz 1996-1997 na stanowisku przeprowadzone zostały prace archeologiczne, w trakcie których odkryto szczątki ludzkie, neolityczne narzędzia kamienne oraz ceramikę z okresu kultury pucharów dzwonowatych, która prawdopodobnie wtórnie wykorzystywała obiekt. W pobliżu dolmenu znajduje się pięć menhirów. Dwa odkryto w 1888 roku, trzy pozostałe w 1986 roku. W 1997 roku cztery z nich ustawiono w miejscu ich pierwotnej lokalizacji, ustalonej na podstawie badań archeologicznych.

</doc>
<doc id="3720583" url="https://pl.wikipedia.org/wiki?curid=3720583" title="Suseån">
Suseån

Suseån – rzeka w południowo-zachodniej Szwecji o długości 20 km, uchodząca do Kattegatu na południe od Falkenbergu (Halland). Powierzchnia zlewni wynosi 450 km² i obejmuje część obszaru gmin Falkenberg i Halmstad. 
Jest jedną z mniejszych rzek w Szwecji uchodzących bezpośrednio do morza ("Huvudavrinningsområde nr 102" według klasyfikacji SMHI).

</doc>
<doc id="3720588" url="https://pl.wikipedia.org/wiki?curid=3720588" title="Strofa wagabundów">
Strofa wagabundów

Strofa wagabundów – strofa czterowersowa, pisana trzynastozgłoskowcem ze średniówką po sylabie siódmej, męskim spadkiem w średniówce i żeńskim w klauzuli, występująca w średniowiecznej poezji łacińskiej. Z poezji łacińskiej strofa wagabundów przeniosła się do ówczesnej liryki polskiej. 
Strofą wagabundów posługiwał się też pierwszy wybitny polski poeta, Władysław z Gielniowa:

</doc>
<doc id="3720592" url="https://pl.wikipedia.org/wiki?curid=3720592" title="Dżunajnat Raslan">
Dżunajnat Raslan

Dżunajnat Raslan – miasto w Syrii, w muhafazie Tartus. W 2004 roku liczyło 2885 mieszkańców.

</doc>
<doc id="3720605" url="https://pl.wikipedia.org/wiki?curid=3720605" title="Mikołaj Knipowicz">
Mikołaj Knipowicz



</doc>
<doc id="3720612" url="https://pl.wikipedia.org/wiki?curid=3720612" title="Syrajcie">
Syrajcie



</doc>
<doc id="3720614" url="https://pl.wikipedia.org/wiki?curid=3720614" title="Duwajr Raslan">
Duwajr Raslan

Duwajr Raslan – miasto w Syrii, w muhafazie Tartus. W 2004 roku liczyło 4440 mieszkańców.

</doc>
<doc id="3720615" url="https://pl.wikipedia.org/wiki?curid=3720615" title="Konstanta wersyfikacyjna">
Konstanta wersyfikacyjna

Konstanta wersyfikacyjna – cecha językowa, uznana za podstawową dla jakiegoś systemu wersyfikacyjnego. W systemie sylabicznym konstantami są liczba sylab w wersie i miejsce położenia średniówki, jak również paroksytoniczna postać klauzuli. W systemie sylabotonicznym konstantą jest realizowane, mniej lub bardziej dokładnie, metrum. W tonizmie konstantą jest liczba akcentów w kolejnych wersach. Wreszcie w wierszu iloczasowym konstantą jest zasada wymienności stóp, opierająca się na regule izochronizmu, czyli tej samej liczby jednostek iloczasowych - mor. Konstantą może być też użycie środków instrumentacji głoskowej, rymu lub aliteracji. W świetle teorii Adama Kulawika podstawową konstantą każdego rodzaju wiersza jest użycie pauzy wyodrębniającej wers, będący podstawową jednostką utworu wierszowanego. To, co jest konstantą w jednym systemie wersyfikacyjnym, w drugim już może nią nie być. Ewolucja wersyfikacji polega na rezygnacji ze starych konstant i przyjmowaniu nowych.

</doc>
<doc id="3720624" url="https://pl.wikipedia.org/wiki?curid=3720624" title="William Heard Kilpatrick">
William Heard Kilpatrick

William Heard Kilpatrick (ur. 1871, zm. 1965) – amerykański pedagog i filozof, twórca metody projektów. Pełnił funkcję profesora filozofii wychowania w Columbia University w Nowym Jorku. Jego idee wywarły duży wpływ na amerykańskie szkolnictwo.

</doc>
<doc id="3720628" url="https://pl.wikipedia.org/wiki?curid=3720628" title="Aleksander Karpiński">
Aleksander Karpiński



</doc>
<doc id="3720633" url="https://pl.wikipedia.org/wiki?curid=3720633" title="Pisarzówka (potok)">
Pisarzówka (potok)

Pisarzówka – potok, lewy dopływ Soły o długości 16,56 km. 
Potok wypływa na wysokości około 720 m na południowo-zachodnich stokach Groniczków w Beskidzie Małym. W obrębie Beskidu Małego zasilany jest też przez kilka cieków spływających z grzbietu łączącego Groniczki z Gaikami. Spływa doliną wciosową między grzbietami tych szczytów w kierunku północno-zachodnim i wypływa na Pogórze Śląskie. Przepływa przez miasto Bielsko-Biała, a następnie przez miejscowość Kozy, w której zakręca na północny wschód. Przepływa przez Pisarzowice, Hecznarowice i Wilamowice, gdzie uchodzi do Soły na wysokości 260 m.
Pisarzówka ma charakter potoku górskiego tylko w obrębie Beskidu Malego. Po wypłynięciu na Pogórze Śląskie staje się potokiem nizinnym – meandruje i tworzy rozlewiska. W Pisarzowicach przy jej prawym brzegu są duże Stawy Pisaniarskie. Główne dopływy Pisarzówki to lewobrzeżny potok Słonica i dwa prawobrzeżne potoki: Kozówka i Czerwonka.

</doc>
<doc id="3720658" url="https://pl.wikipedia.org/wiki?curid=3720658" title="Robin Hudson">
Robin Hudson

Robin Lyth Hudson (ur. 4 maja 1940 w Aberdeen w Szkocji, zm. 12 stycznia 2021) – brytyjski matematyk, twórca probabilistyki kwantowej. W 2012 r. otrzymał tytuł doktora honoris causa Uniwersytetu Łódzkiego.

</doc>
<doc id="3720677" url="https://pl.wikipedia.org/wiki?curid=3720677" title="Aleja (obraz Augusta Strindberga)">
Aleja (obraz Augusta Strindberga)

Aleja (szw. "Allén") – obraz olejny szwedzkiego pisarza i malarza Augusta Strindberga namalowany w 1903 roku z okazji jesiennych spacerów drogą Karlavägen, prowadzącą z jego mieszkania do Södra Djurgården.
Obraz znajduje się w zbiorach Thielska Galleriet w Sztokholmie.
Okoliczności powstania obrazu i opis.
Ze swego miejsca zamieszkania przy Karlavägen Strindberg chodził prawie codziennie rano na Södra Djurgården do pałacu Rosendal i ogrodów. Prawdopodobnie stało się to dla niego inspiracją do namalowania w 1903 roku obrazu "Aleja". Długa i wysoka aleja prowadząca z Djurgårdsbrunnskanalen aż do ogrodów lśni jesienią żółto-pomarańczowymi i jasnożółtymi liśćmi klonów i jesionów. Stanowią one kolor dopełniający do szarego jak asfalt, bogato zniuansowanego tła, w którym niebo spotyka się przypuszczalnie z morzem. Obraz może być traktowany jako pendant do autobiograficznej powieści artysty, Samotny (Ensam), napisanej w tym samym roku.
Symbolika.
Symboliczne przesłanie obrazu przekazał sam Strindberg w liście do Carla Larssona z 1905 roku: „żółta aleja z wielką niewiadomą w tle”. Symbolika nie jest rzadkością w sztuce religijnej: droga, która zanika w perspektywie nieskończoności, droga, której końca nie znamy. W dramatach Strindberga poświęconych wędrowaniu droga odgrywa z natury dużą rolę. Ma ona dominujące znaczenie w jego ostatnim, napisanym jesienią 1909 roku dramacie Wielki gościniec, w którym jest głównym tematem, symbolizującym nieustanną wędrówkę żywych ku śmierci.

</doc>
<doc id="3720686" url="https://pl.wikipedia.org/wiki?curid=3720686" title="Complications">
Complications



</doc>
<doc id="3720691" url="https://pl.wikipedia.org/wiki?curid=3720691" title="Serhij Zahynajłow">
Serhij Zahynajłow

Serhij Hennadijowycz Zahynajłow, ukr. Сергій Геннадійович Загинайлов (ur. 3 stycznia 1991 w Browarach, w obwodzie kijowskim) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek BWUFK Browary oraz Szkoły Piłkarskiej Zenit Bojarka, barwy których bronił w juniorskich mistrzostwach Ukrainy (DJuFL). W lipcu 2008 rozpoczął karierę piłkarską w drużynie rezerw Metalista Charków. Wiosną 2013 został wypożyczony na pół roku do Heliosu Charków. W sezonie 2013/14 grał na zasadach wypożyczenia w Nywie Tarnopol. Potem do końca 2014 został wypożyczony do MFK Mikołajów. 8 lutego 2015 podpisał kontrakt z mołdawską Dacią Kiszyniów. 17 czerwca 2016 opuścił mołdawski klub. 5 lipca 2016 został piłkarzem białoruskiego Tarpiedy-BiełAZ Żodzino, w którym grał do grudnia 2016. Na początku 2017 został piłkarzem klubu Naftowyk-Ukrnafta Ochtyrka, a w czerwcu 2017 przeniósł się do Zarea Bielce. 2 kwietnia 2018 został piłkarzem Riga FC. 26 czerwca 2018 opuścił klub. 4 września 2018 został piłkarzem PFK Sumy. 23 lutego 2019 przeszedł do FK Atyrau.
Kariera reprezentacyjna.
Występował w juniorskich reprezentacjach U-16 i U-17.

</doc>
<doc id="3720692" url="https://pl.wikipedia.org/wiki?curid=3720692" title="Serhij Zahinajłow">
Serhij Zahinajłow



</doc>
<doc id="3720699" url="https://pl.wikipedia.org/wiki?curid=3720699" title="Hila">
Hila



</doc>
<doc id="3720701" url="https://pl.wikipedia.org/wiki?curid=3720701" title="Ekstraliga słowacka w unihokeju mężczyzn 2005/2006">
Ekstraliga słowacka w unihokeju mężczyzn 2005/2006

Ekstraliga słowacka w unihokeju mężczyzn 2005/2006 – 5. edycja najwyższych w hierarchii rozgrywek ligowych słowacki klubowego unihokeja. W sezonie zasadniczym rozegrano 20 kolejek spotkań. Mistrzostwo zdobył klub HKL-MJM Petržalka.

</doc>
<doc id="3720718" url="https://pl.wikipedia.org/wiki?curid=3720718" title="Cerro Columa">
Cerro Columa

Cerro Columa lub Cerro Colluma – forma wulkaniczna typu maar w Boliwii. Położona jest na północny wschód od miejscowości Huachacalla. Data ostatniej erupcji jest nieznana.

</doc>
<doc id="3720719" url="https://pl.wikipedia.org/wiki?curid=3720719" title="Kościół św. Jadwigi w Ząbkowicach Śląskich">
Kościół św. Jadwigi w Ząbkowicach Śląskich

Kościół świętej Jadwigi – rzymskokatolicki kościół parafialny należący do dekanatu Ząbkowice Śląskie-Południe diecezji świdnickiej. Znajduje się na osiedlu Sadlno.
Budowa świątyni została rozpoczęta w 1754 roku i była prowadzona pod kierunkiem mistrza Ignatza Hausdorfa z Ząbkowic. Uroczyste poświęcenie nowej świątyni odbyło się dwa lata później, w dniu jej patronki świętej Jadwigi – 16 października 1756 roku. 
Jest to budowla jednonawowa, orientowana, z wydzielonym prezbiterium. Od strony zachodniej przylega do bryły świątyni trzykondygnacyjna wieża. Wnętrze świątyni – nawa i oddzielone łukiem tęczowym prezbiterium – nakrywa sklepienie żaglaste. Sklepienie świątyni jest ozdobione freskami wykonanymi przez Johanna Michaela Steinera i ukończonymi w 1758 roku. 
Nad prezbiterium w środkowej jego części znajduje się malowidło przedstawiające adorację Ukrzyżowanego Chrystusa przez św. Jadwigę i stojącego obok księcia Henryka I Brodatego. Nad nawą jest umieszczona główna scena − św. Jadwiga karmi ubogich. Nad emporą organową znajduje się scena – Koronacja Matki Bożej przez Trójcę Świętą. Interesujący jest także ołtarz główny świątyni ozdobiony obrazem Karla Muellera z Monachium przedstawiającym Błogosławieństwo św. Jadwigi przez Ukrzyżowanego Chrystusa, nawiązujący do Legendy o św. Jadwidze Śląskiej z 1353 roku. Przy łuku tęczowym po lewej stronie jest umieszczona barokowa ambona z płaskorzeźbionym wizerunkiem św. Wita trzymającego w ręce palmę męczeńską. Nawiązuje to do pierwotnego wezwania świątyni. Symetrycznie do ambony na szerokim gurcie jest umieszczony posag św. Józefa. W nawie są umieszczone także dwa ołtarze boczne: po północnej stronie nawy znajduje się ołtarz ozdobiony obrazem Narodzenie Chrystusa oraz po stronie południowej nawy znajduje się ołtarz św. Wita ozdobiony obrazem świętego. Do wyposażenia należy także piękny, prospekt organowy wykonany w stylu rokokowym, pierwotny zbudowany został przez organomistrza z Ząbkowic – Paula Zeitziusa, następnie został przebudowany w XX wieku. przez Karla Spiegela z Opola.

</doc>
<doc id="3720735" url="https://pl.wikipedia.org/wiki?curid=3720735" title="Białęgi (jezioro)">
Białęgi (jezioro)

Jezioro Białęgi – jezioro znajdujące się w rynnie polodowcowej, na północny wschód od wsi Białęgi, na zachodniej granicy gminy Trzcińsko-Zdrój (zachodni brzeg w części stanowi naturalną granicę gminy), w południowo-zachodniej części województwa zachodniopomorskiego. Wchodzi w skład Pojezierza Myśliborskiego. Jezioro o kształcie oczka polodowcowego. Połączone jest z Jeziorem Narost rzeką Słubią, która bierze tu swoje źródło.

</doc>
<doc id="3720749" url="https://pl.wikipedia.org/wiki?curid=3720749" title="Sex Club">
Sex Club

Sex Club – drugi album nowodębskiej grupy Kofi, wydany w 2016 roku.
Nagrania zrealizowano w Studio „251” w Komorowie w latach 2015–2016. Realizacja – Dariusz Babiarz. Produkcja – Dariusz Babiarz. Mix – Marcin Walczak. Projekt graficzny – Jacek Lubera.
Do wszystkich utworów muzykę i teksty napisali Dariusz Babiarz i Konrad Magda. Do piosenki „Niebo pełne bzdur” nakręcono teledysk.

</doc>
<doc id="3720753" url="https://pl.wikipedia.org/wiki?curid=3720753" title="Ars Sonora">
Ars Sonora

Ars Sonora (łac. "sztuka dźwięku") – polskie studio nagraniowe i wytwórnia płytowa specjalizująca się w zakresie realizacji nagrań szeroko pojętej muzyki klasycznej: instrumentalnej, organowej, kameralnej, symfonicznej i chóralnej. Firma została założona w 2007 r. przez łódzkiego organistę i realizatora dźwięku Jakuba Garbacza.
Ars Sonora współpracuje m.in. z Filharmonią Łódzką, Radiem Łódź, Salezjańskimi Szkołami Muzycznymi w Lutomiersku, Akademią Muzyczną im. Grażyny i Kiejstuta Bacewiczów w Łodzi oraz z licznymi rozgłośniami radiowymi, stacjami telewizyjnymi i kościołami, w tym również posiadającymi doskonałe, koncertowe organy. Jej nakładem ukazały się nagrania m.in. takich wykonawców jak: Julian Gembalski, Michał Markuszewski, Paweł Gusnar, Witold Zalewski, Michele Croese, Bartosz Jakubczak, Włodzimierz Siedlik czy Mulierum Schola Gregoriana Clamaverunt Iusti.
Wydany w grudniu 2015 r. album "Verbum Incarnatum" (nr kat. ARSO-CD-59), uzyskał prestiżową nagrodę Fryderyk 2016 w kategorii Album Roku – Muzyka Dawna.

</doc>
<doc id="3720771" url="https://pl.wikipedia.org/wiki?curid=3720771" title="Parwoz Bobodżan Gafurow">
Parwoz Bobodżan Gafurow

Parwoz Bobodżan Gafurow (tadż. Клуби футболи «Парвоз» Бобоҷон Ғафуров) – tadżycki klub piłkarski, mający siedzibę w mieście Gafurow, na północy kraju.
Historia.
Chronologia nazw:
Piłkarski klub Awiator został założony w miejscowości Czkalowsk w 2001 roku. Na początku występował w mistrzostwach wilajetu sogdyjskiego. W 2003 zespół debiutował w rozgrywkach Wyższej Ligi Tadżykistanu. W debiutanckim sezonie zdobył brązowe medale. W 2004 klub przeniósł się do miejscowości Gafurow i reprezentował dystrykt Gafurow. Ponownie był trzecim w końcowej klasyfikacji oraz zdobył Puchar Tadżykistanu. Przed rozpoczęciem sezonu 2005 zmienił nazwę na Parwoz Bobodżan Gafurow. W tłumaczeniu z tadżyckiego "Parwoz" oznacza "lot", a nazwa miejscowości pochodzi od nazwiska znanego tadżyckiego historyka i polityka Bobodżana Gafurowa. Kolejny sukces przyszedł w 2007, kiedy to zespół zdobył srebrne medale mistrzostw oraz ponownie Puchar.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Furudgoh w Gafurowie, który może pomieścić 5 000 widzów.
Piłkarze.
Znani piłkarze:

</doc>
<doc id="3720776" url="https://pl.wikipedia.org/wiki?curid=3720776" title="Awiator Czkalowsk">
Awiator Czkalowsk



</doc>
<doc id="3720793" url="https://pl.wikipedia.org/wiki?curid=3720793" title="Katastrofa autobusu w Jalaun">
Katastrofa autobusu w Jalaun



</doc>
<doc id="3720799" url="https://pl.wikipedia.org/wiki?curid=3720799" title="Gladwin (Michigan)">
Gladwin (Michigan)

Gladwin – miasto w Stanach Zjednoczonych, w stanie Michigan, na Półwyspie Dolnym, w regionie Środkowym ("Central/Mid-Michigan"), administracyjna siedziba władz hrabstwa Gladwin.
W 2010 r. miasto zamieszkiwało 2933 osób, a w przeciągu dziesięciu lat liczba ludności zmniejszyła się o 2,7%. Przez Gladwin przepływa Cedar River dopływ Saignaw River po których organizuje się popularne spływy kajakowe. Miasto leży około 50 km na zachód od Saignaw Bay, zatoki jeziora Huron.

</doc>
<doc id="3720804" url="https://pl.wikipedia.org/wiki?curid=3720804" title="Jacht kilowy">
Jacht kilowy



</doc>
<doc id="3720809" url="https://pl.wikipedia.org/wiki?curid=3720809" title="Sabba">
Sabba

Sabba (arab. سبة) – miasto w Syrii, w muhafazie Tartus. W 2004 roku liczyło 3061 mieszkańców.

</doc>
<doc id="3720817" url="https://pl.wikipedia.org/wiki?curid=3720817" title="At-Tulaji">
At-Tulaji

At-Tulaji (arab. الطليعي) – miejscowość w Syrii, w muhafazie Tartus. W 2004 roku liczyła 2123 mieszkańców.

</doc>
<doc id="3720822" url="https://pl.wikipedia.org/wiki?curid=3720822" title="Bajt asz-Szajch Junus">
Bajt asz-Szajch Junus

Bajt asz-Szajch Junus (arab. بيت الشيخ يونس) – miejscowość w Syrii, w muhafazie Tartus. W 2004 roku liczyła 2199 mieszkańców.

</doc>
<doc id="3720828" url="https://pl.wikipedia.org/wiki?curid=3720828" title="Raniuszek rdzawy">
Raniuszek rdzawy

Raniuszek rdzawy, raniuszek jasnogardły, raniuszek himalajski ("Aegithalos iouschistos") – gatunek małego ptaka z rodziny raniuszków (Aegithalidae). Występuje w Himalajach i przyległych terenach. Nie jest zagrożony wyginięciem.
Taksonomia.
Po raz pierwszy raniuszek rdzawy został opisany przez Edwarda Blytha w 1845 na łamach "The journal of the Asiatic Society of Bengal". Holotyp pochodził z Nepalu. Opis zawierał tylko opis upierzenia i wymiary. Autor nadał nowemu gatunkowi nazwę "Parus iouschistos". Obecnie (2021) Międzynarodowy Komitet Ornitologiczny (IOC) umieszcza raniuszka rdzawego w rodzaju "Aegithalos" jako "A. iouschistos". Klasyfikacja nie jest jasna. IOC uznaje gatunek za monotypowy, a 3 taksony uznawane niekiedy za podgatunki uznaje za osobne gatunki. Raniuszek rdzawy bywa również uznawany za jeden gatunek z raniuszkiem białogardłym ("Aegithalos niveogularis"). W "Check-list of birds of the world" w 1967 raniuszek rdzawy został uznany za gatunek liczący 4 podgatunki.
Podgatunki i zasięg występowania.
Raniuszki rdzawe zamieszkują zależnie od podgatunku:
Morfologia.
Długość ciała wynosi około 11–11,5 cm. Wymiary u ptaków podgatunku nominatywnego (liczba osobników nie została podana): długość skrzydła u samca – 55–60 mm, u samic – 53–58 mm; długość ogona samca 48–59 mm, samicy – 45–53 mm; długość dzioba 8–10 mm; długość skoku 17–19 mm.
Opis dotyczy podgatunku nominatywnego, ptaków dorosłych, świeżo po pierzeniu. Czoło cynamonowe, środek wierzchu głowy płowocynamonowy, środek karku cynamonowy z domieszką czarnych piór. Boki wierzchu głowy i szyi porastają połyskujące, czarne pióra. Pozostała część wierzchu ciała ma barwę szarą z oliwkowym nalotem, po bokach górnej części grzbietu – płowym. Na kuprze dostrzec można cienką, różowocynamonową linię. Co dłuższe pokrywy nadogonowe są szare. Sterówki są ciemne, szarobrązowe, zależnie od pióra mają krawędzie koloru odpowiednio: O1–O3 – szare, O4–O6 jasne, do tego białe stosiny i brudnobiałe końcówki. Ogon jest wyraźnie stopniowany, sterówki O2 są najdłuższe, O6 około 15 mm krótsze. Pokrywy skrzydłowe ciemne, szarobrązowe, obrzeżone tak jak wierzch ciała. Skrzydełko i pokrywy pierwszorzędowe czarnobrązowe. Lotki szarobrązowe, w przypadkach lotek III rzędu na chorągiewkach wewnętrznych jaśniejsze i bardziej płowe. Są delikatnie szaro obrzeżone, z wyjątkiem lotek od P1 do P3, a na lotkach od P4 do P6 krawędzie innej barwy są obecne tylko do wewnątrz emarginacji. Kantarek i policzki mają barwę smoliście czarną, na pokrywach usznych i po bokach szyi kolor ten przechodzi w płowocynamonowy. Pasek przyżuchwowy jest rdzawy. Pasek podbródkowy i broda są smoliście czarne, tworząc kształt odwróconej litery V; na gardle kolor i w środku piersi ten przechodzi w srebrzystobiały. Niższa część śliniaka ma kolor rdzawy, łączy się paskiem przyżuchwowym, tworząc „obrożę”. Spód ciała rdzawocynamonowy, z tyłu po bokach bardziej różowy, tak jak i na brzuchu, na nogawicach, w okolicach kloaki i na pokrywach podogonowych. Lotki III rzędu i pokrywy podskrzydłowe są jasne, cynamonowopłowe.
Ekologia i zachowanie.
Środowiskiem życia raniuszków rdzawych jest podszyt lasów z krzewami różanymi, berberysami, bambusami i zaroślami wierzb rosnącymi pomiędzy dębami, kasztanami i rododendronami. Zamieszkuje również lasy mieszane, rzadziej w sosnach i subalpejskich lasach z choinami (zwłaszcza w zachodnich Chinach). Powyżej linii drzew spotykane są także w zaroślach, w tym wtórnych i kolczastych. Po sezonie lęgowym ptaki rozpierzchają się niżej, do wiecznie zielonych lasów strefy podzwrotnikowej. Częściej raniuszki rdzawe spotykane są w suchszych obszarach na północ od Himalajów, niż na południe w gęstszych lasach. Na Górze Wiktorii zasiedlają otwarte lasy sosnowe. W Himalajach bywały odnotowywane na wysokości od 2700 do 3600 m n.p.m.; zimą i jesienią schodzą do 2400 m n.p.m. W Kuejczou były notowane na wysokości 2200–2750 m n.p.m., w Junnanie 2135–4400 m n.p.m., w Syczuanie od 700 do 4275 m n.p.m. (prawdopodobnie gniazdują od 2600 m n.p.m. do 4000 m n.p.m.), natomiast między 2130 a 2650 m n.p.m. ptaki te były stwierdzane w południowo-wschodnim Tybecie.
Raniuszki szarolice ("A. i. fuliginosus") zamieszkują lasy mieszane z udziałem świerków oraz zakrzewienia złożone z krzewów zrzucających liście. Preferują najniższe pod względem wysokości n.p.m. obszary. W północno-zachodnim Syczuanie stwierdzane od 1000 do 2600 m n.p.m., w centralno-południowej części prowincji na 2150 m n.p.m. (w czerwcu), na 2440 m n.p.m. w południowym Gansu (we wrześniu).
Pod względem zachowania raniuszki rdzawe przypominają raniuszki zwyczajne ("A. caudatus"). Są to bardzo żywe, nieustające w swych ruchach i często ufne ptaki. Poza sezonem lęgowym tworzą stada liczące do 40 osobników. Niekiedy dołączają do stad wielogatunkowych. Od maja do lipca ze stad wyodrębnione są pary. Zaraz po tym, jak młode nabędą zdolności do lotu, raniuszki rdzawe ponownie łączą się w stada. Żerują zarówno w koronach drzew, jak i w krzewach. Zjadają bezkręgowce i materię roślinną.
Lęgi.
W Himalajach sezon lęgowy trwa prawdopodobnie od maja do lipca. W południowo-zachodnich Chinach, w Kuejczou, stwierdzono lęgi w maju, podobnie jak i w południowo-zachodnim Tybecie. Na Górze Wiktorii obserwowano parzenie się 13 kwietnia. W północnej Mjanmie samca, który niedługo byłby w kondycji rozrodczej, odłowiono w środku marca. Gniazdo umieszczone jest na dębie lub rododendronie, na wysokości 0,8–2 m nad ziemią. Ma ono formę kuli z mchu i pnączy pokrytą porostami, wyściełaną piórami. W zniesieniu może być od 4 do 5 jaj o wymiarach około 14,4 na 10,6 mm i białej skorupce. W przypadku "A. i. fuliginosus" o lęgach nie wiadomo nic poza tym, że w północnym Syczuanie w maju obserwowano ptaka, który prawdopodobnie karmił młode.
Status i zagrożenia.
IUCN klasyfikuje raniuszka rdzawego jako gatunek najmniejszej troski (LC, "Least Concern"). Organizacja ta uznaje za osobne gatunki raniuszka tybetańskiego i birmańskiego (jako "A. bonvaloti") oraz raniuszka szarolicego (jako "A. fuliginosus"); również zalicza je do kategorii najmniejszej troski. Stosujący identyczne ujęcie systematyczne BirdLife International wymienia 7 obszarów uznanych za ostoje ptaków IBA, na których występuje raniuszek rdzawy, oraz 6, na których występuje raniuszek szarolicy.

</doc>
<doc id="3720829" url="https://pl.wikipedia.org/wiki?curid=3720829" title="Syrowatka">
Syrowatka



</doc>
<doc id="3720830" url="https://pl.wikipedia.org/wiki?curid=3720830" title="Chaber miękkowłosy">
Chaber miękkowłosy

Chaber miękkowłosy ("Centaurea mollis" Waldst. &amp; Kit.) – gatunek rośliny z rodziny astrowatych ("Asteraceae").
Biologia i ekologia.
Bylina, hemikryptofit. Rośnie w zaroślach, na brzegach potoków, łąkach, od regla dolnego po piętro halne. Kwitnie od czerwca do sierpnia. Kwiaty przedprątne, zapylane przez muchówki i błonkówki. Liczba chromosomów 2n = 42.
Zasięg występowania.
Endemit karpacki. W Polsce opisano jego występowanie głównie w Karpatach (Beskid Śląski, Tatry, Pieniny, Bieszczady Wschodnie). Na niżu spotykany jest bardzo rzadko, notowany był np. koło Ojcowa. W Zakopanem często rośnie na cmentarzach.

</doc>
<doc id="3720832" url="https://pl.wikipedia.org/wiki?curid=3720832" title="Centaurea mollis">
Centaurea mollis



</doc>
<doc id="3720834" url="https://pl.wikipedia.org/wiki?curid=3720834" title="Syrsk">
Syrsk



</doc>
<doc id="3720837" url="https://pl.wikipedia.org/wiki?curid=3720837" title="An-Niha (Tartus)">
An-Niha (Tartus)

An-Niha (arab. النيحا) – miejscowość w Syrii, w muhafazie Tartus. W 2004 roku liczyła 1182 mieszkańców.

</doc>
<doc id="3720840" url="https://pl.wikipedia.org/wiki?curid=3720840" title="Syruciszki">
Syruciszki



</doc>
<doc id="3720841" url="https://pl.wikipedia.org/wiki?curid=3720841" title="Call Me (singel Blondie)">
Call Me (singel Blondie)

„Call Me” – utwór amerykańskiego zespołu Blondie pochodzący ze ścieżki dźwiękowej "American Gigolo" z filmu pod tym samym tytułem, wydany w lutym 1980 roku jako singel. Znalazł się również na reedycji płyty "Autoamerican". Został napisany przez wokalistkę Debbie Harry i Giorgio Morodera. Piosenka przez sześć tygodni była poz. 1 na liście Billboard Hot 100. Był to drugi singel zespołu, który zajął pierwsze miejsce na tej liście. Najwyższe notowania zdobył również w Wielkiej Brytanii, gdzie był czwartym numer 1 zespołu, i w Kanadzie (drugi numer 1 zespołu). Według magazynu „Billboard” „Call Me” jest najlepiej sprzedającym się singlem w Stanach Zjednoczonych w 1980 roku. Do piosenki nagrano trzy wideoklipy. Cover piosenki nagrał DJ Chuck Taylor w 1980 roku i zespół In This Moment w 2009.

</doc>
<doc id="3720842" url="https://pl.wikipedia.org/wiki?curid=3720842" title="Kulia">
Kulia

Kulia (Kua, Tuapa) – miejscowość w Tuvalu, położona na wyspie Niutao.
Osada ma powierzchnię 0,35 km². W 2001 roku zamieszkiwały ją 219 osoby, a w 2012 roku – 200.

</doc>
<doc id="3720847" url="https://pl.wikipedia.org/wiki?curid=3720847" title="Teava">
Teava

Teava – miejscowość w Tuvalu, położona na wyspie Niutao.
Osada ma powierzchnię 0,41 km². W 2001 roku zamieszkiwały ją 435 osoby, a w 2012 roku – 406.

</doc>
<doc id="3720849" url="https://pl.wikipedia.org/wiki?curid=3720849" title="Sywir">
Sywir



</doc>
<doc id="3720852" url="https://pl.wikipedia.org/wiki?curid=3720852" title="Agnieszka Legucka">
Agnieszka Legucka

Agnieszka Katarzyna Legucka (ur. 6 lutego 1978 w Warszawie) – polska politolożka, doktor habilitowana nauk społecznych, prorektor Akademii Obrony Narodowej w latach 2015–2016.
Życiorys.
W 2002 ukończyła stosunki międzynarodowe na Uniwersytecie Warszawskim oraz Studium Europy Wschodniej UW (2004).
W 2005 uzyskała na Wydziale Bezpieczeństwa Narodowego AON stopień naukowy doktora nauk społecznych w zakresie nauk o bezpieczeństwie, specjalność: bezpieczeństwo międzynarodowe. Na tym samym wydziale w 2014, na podstawie dorobku naukowego oraz rozprawy pt. "Geopolityczne uwarunkowania i konsekwencje konfliktów zbrojnych na obszarze poradzieckim", otrzymała stopień doktora habilitowanego nauk społecznych w zakresie nauk o bezpieczeństwie. Została adiunktem w Instytucie Stosunków Międzynarodowych WBN AON.
W kadencji 2015–2016 była prorektorem ds. studenckich AON. W 2016 była profesorem nadzwyczajnym w Wydziale Pedagogicznym Chrześcijańskiej Akademii Teologicznej w Warszawie. W 2017 została zatrudniona w Polskim Instytucie Spraw Międzynarodowych.

</doc>
<doc id="3720858" url="https://pl.wikipedia.org/wiki?curid=3720858" title="Tech">
Tech

Tech (katal. "Tec") – rzeka w południowej Francji, w departamencie Pireneje Wschodnie, dopływ Morza Śródziemnego. Długość rzeki wynosi 84,1 km, a powierzchnia jej dorzecza 721 km².
Źródło rzeki znajduje się w Pirenejach, u podnóża szczytu Roc Colom, blisko granicy hiszpańskiej, na terenie gminy Prats-de-Mollo-la-Preste. Rzeka płynie w kierunku wschodnim i uchodzi do Zatoki Lwiej, na terenie gminy Argelès-sur-Mer.
Większe miejscowości nad rzeką to Prats-de-Mollo-la-Preste, Arles-sur-Tech, Amélie-les-Bains-Palalda, Céret, Saint-Jean-Pla-de-Corts i Le Boulou.

</doc>
<doc id="3720866" url="https://pl.wikipedia.org/wiki?curid=3720866" title="Lofeagai">
Lofeagai

Lofeagai – miejscowość w Tuvalu, położona na atolu Funafuti na wyspie Fongafale.
Osada ma powierzchnię 0,38 km². W 2001 roku zamieszkiwały ją 385 osoby, a w 2012 roku – 627.

</doc>
<doc id="3720936" url="https://pl.wikipedia.org/wiki?curid=3720936" title="Motufoua">
Motufoua

Motufoua – miejscowość w Tuvalu, położona na wyspie Vaitupu.
Osada ma powierzchnię 0,11 km². W 2001 roku zamieszkiwało ją 501 osób, a w 2012 roku – 502.

</doc>
<doc id="3720939" url="https://pl.wikipedia.org/wiki?curid=3720939" title="Potufale">
Potufale

Potufale – miejscowość w Tuvalu, położona na wyspie Vaitupu.
Osada ma powierzchnię 0,31 km². W 2001 roku zamieszkiwały ją 202 osoby, a w 2012 roku – 230.

</doc>
<doc id="3720940" url="https://pl.wikipedia.org/wiki?curid=3720940" title="Kondurcza">
Kondurcza

Kondurcza (ros. "Кондурча", tatar. "Кондырча/Qondırça") – rzeka w Rosji. Przepływa przez południowo-zachodnią część Wyżyny Bugulmijsko-Belebejskiej w granicach obwodu samarskiego i Tatarstanu. Uchodzi do rzeki Sok, stanowiącej lewy dopływ Wołgi w zlewisku Morza Kaspijskiego. Długość wynosi 294 km, powierzchnia zlewni – 4360 km².
Źródło rzeki znajduje się w okolicach wsi Staraja Szentała w obwodzie samarskim. Rzeka płynie w kierunku zachodnim, przepływając na wschód od miasta Nurłat w Tatarstanie, gdzie zakręca na południe. Stanowi prawy dopływ rzeki Sok, uchodząc do niej w Krasnym Jarze na północ od Samary.
18 czerwca 1391 roku nad Kondurczą rozgrała się bitwa pomiędzy wojskami chana Złotej Ordy Tochtamysza a armią Timura Chromego.

</doc>
<doc id="3720942" url="https://pl.wikipedia.org/wiki?curid=3720942" title="Tumaseu">
Tumaseu

Tumaseu – miejscowość w Tuvalu, położona na wyspie Vaitupu.
Osada ma powierzchnię 0,04 km². W 2001 roku zamieszkiwało ją 279 osób, a w 2012 roku – 248.

</doc>
<doc id="3720950" url="https://pl.wikipedia.org/wiki?curid=3720950" title="BBC Music Magazine">
BBC Music Magazine

BBC Music Magazine – brytyjski miesięcznik poświęcony muzyce poważnej. Został wydany po raz pierwszy w czerwcu 1992 roku przez BBC Worldwide. Publikuje recenzje z koncertów, płyt, wywiady i artykuły dotyczące muzyki poważnej. Posiada też rozdziały o jazzie i world music. Jest to czasopismo muzyczne o największym nakładzie na świecie. Od 2012 roku miesięcznik jest wydawany przez Immediate Media Company na licencji BBC Worldwide.

</doc>
<doc id="3720953" url="https://pl.wikipedia.org/wiki?curid=3720953" title="Bajt asz-Szajch Junis">
Bajt asz-Szajch Junis



</doc>
<doc id="3720954" url="https://pl.wikipedia.org/wiki?curid=3720954" title="Sibba">
Sibba



</doc>
<doc id="3720957" url="https://pl.wikipedia.org/wiki?curid=3720957" title="Bitwa pod Kunduzczą">
Bitwa pod Kunduzczą



</doc>
<doc id="3720970" url="https://pl.wikipedia.org/wiki?curid=3720970" title="World Football Elo Ratings">
World Football Elo Ratings



</doc>
<doc id="3720985" url="https://pl.wikipedia.org/wiki?curid=3720985" title="Hulbuk Wose">
Hulbuk Wose

Hulbuk Wose (tadż. Клуби футболи «Ҳулбук» Восеъ) – tadżycki klub piłkarski, mający siedzibę w mieście Wose, na południu kraju.
Historia.
Chronologia nazw:
Piłkarski klub Hulbuk został założony w miejscowości Wose w 1993 roku. W 1993 zespół debiutował w rozgrywkach Wyższej Ligi Tadżykistanu. W debiutanckim sezonie zajął 12.miejsce w końcowej klasyfikacji. W 1997 klub zmienił nazwę na Randżbar Wose i zdobył srebrne medale mistrzostw. Po zakończeniu sezonu 1999 klub został rozwiązany. Dopiero w 2005 klub został reaktywowany z historyczną nazwą Hulbuk Wose. Potem występował w rozgrywkach Pierwszej Ligi.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Wose, który może pomieścić 1000 widzów.
Piłkarze.
Znani piłkarze:

</doc>
<doc id="3720986" url="https://pl.wikipedia.org/wiki?curid=3720986" title="Ruizodendron ovale">
Ruizodendron ovale

Ruizodendron ovale (Ruiz &amp; Pav.) R.E.Fr. – gatunek rośliny z monotypowego rodzaju Ruizodendron w obrębie rodziny flaszowcowatych ("Annonaceae" Juss.). Występuje naturalnie w Peru oraz Boliwii. 
Biologia i ekologia.
Rośnie w lasach pierwotnych.

</doc>
<doc id="3720987" url="https://pl.wikipedia.org/wiki?curid=3720987" title="Randżbar Wose">
Randżbar Wose



</doc>
<doc id="3720989" url="https://pl.wikipedia.org/wiki?curid=3720989" title="Ruizodendron">
Ruizodendron



</doc>
<doc id="3720991" url="https://pl.wikipedia.org/wiki?curid=3720991" title="Awiator Bobodżan Gafurow">
Awiator Bobodżan Gafurow



</doc>
<doc id="3720992" url="https://pl.wikipedia.org/wiki?curid=3720992" title="Rollinia ulei">
Rollinia ulei

Rollinia ulei Diels – gatunek rośliny z rodziny flaszowcowatych ("Annonaceae" Juss.). Występuje naturalnie w Peru oraz Boliwii. 

</doc>
<doc id="3720993" url="https://pl.wikipedia.org/wiki?curid=3720993" title="Małgorzata Krajnik">
Małgorzata Krajnik

Małgorzata Krajnik – polska lekarka, profesor doktor habilitowana nauk medycznych, nauczyciel akademicki Uniwersytetu Mikołaja Kopernika w Toruniu, prezes Polskiego Towarzystwa Opieki Duchowej w Medycynie, przewodnicząca Polskiej Grupy Roboczej ds. Problemów Etycznych Końca Życia, kierownik Katedry i Zakładu Opieki Paliatywnej Collegium Medicum im. Ludwika Rydygiera w Bydgoszczy UMK w Toruniu, pełnomocnik Centrum Komunikacji Klinicznej w Collegium Medicum UMK
Życiorys.
W latach 1982–1988 ukończyła studia medyczne w Akademii Medycznej w Gdańsku, a w 2000 roku uzyskała stopień doktora nauk medycznych w zakresie medycyny, specjalność: medycyna, na podstawie rozprawy pt. "Działanie przeciwświądowe paroksetyny. Badania kliniczne i doświadczalne" na Wydziale Lekarskim Akademii Medycznej im. Ludwika Rydygiera w Bydgoszczy. W 2011 w Collegium Medicum im. Ludwika Rydygiera w Bydgoszczy otrzymała stopień doktora habilitowanego nauk medycznych w zakresie medycyny.
Z jej inicjatywy w 2007 roku powstało czasopismo Medycyna Paliatywna w Praktyce, w którym pełniła funkcję redaktora naczelnego i zastępcy redaktora naczelnego. Od 2020 roku pełni funkcję Przewodniczącej Rady Naukowej czasopisma Palliative Medicine in Practice. W 2008 pełniła obowiązki Konsultanta Krajowego w Dziedzinie Medycyny Paliatywnej. Pełniła funkcje redaktora naczelnego czasopism naukowych „Medycyna Paliatywna w Praktyce” i "Advances in Palliative Medicine".

</doc>
<doc id="3720995" url="https://pl.wikipedia.org/wiki?curid=3720995" title="Olimp-Ansol Kulab">
Olimp-Ansol Kulab



</doc>
<doc id="3720997" url="https://pl.wikipedia.org/wiki?curid=3720997" title="Żabienica wielkolistna">
Żabienica wielkolistna

Żabienica wielkolistna ("Echinodorus macrophyllus" (Kunth) Micheli) – gatunek rośliny z rodziny żabieńcowatych ("Alismataceae" Vent.). Występuje naturalnie w Peru, Wenezueli, Gujanie, Gujanie Francuskiej, Boliwii, Paragwaju oraz Brazylii (w stanach Rondônia, Roraima, Bahia, Minas Gerais, Rio de Janeiro, Parana oraz Santa Catarina). 

</doc>
<doc id="3720999" url="https://pl.wikipedia.org/wiki?curid=3720999" title="Echinodorus macrophyllus">
Echinodorus macrophyllus



</doc>
<doc id="3721006" url="https://pl.wikipedia.org/wiki?curid=3721006" title="Trybunał inkwizycji w Toledo">
Trybunał inkwizycji w Toledo

Trybunał inkwizycji w Toledo – jeden z najważniejszych trybunałów inkwizycji hiszpańskiej, mający swą siedzibę w Toledo. Istniał w latach 1483–1820 (z przerwą 1808–1814). W ciągu pierwszych dwóch lat istnienia rezydował w Ciudad Real.
Historia.
Trybunał w Ciudad Real (1483–1485).
Inkwizycja hiszpańska została utworzona w 1480 w celu badania prawowierności hiszpańskich konwertytów z judaizmu, których podejrzewano o potajemne praktykowanie swej dawnej wiary. Pierwsze trybunały utworzono w Sewilli i Kordobie, jednak już w 1483 powstał trybunał inkwizycyjny dla archidiecezji Toledo. Początkowo jego siedziba znajdowała się jednak nie w samym Toledo, lecz w leżącym bardziej na południe Ciudad Real. Nie wiadomo, jakie były przyczyny tego. Prawdopodobnie wybrano Ciudad Real ze względu na dużą społeczność żydowskich konwertytów, a także z uwagi na obawy przed znaczną opozycją wobec inkwizycji w samym Toledo. Inkwizytorzy rozpoczęli działalność od ogłoszenia Edyktu Łaski, w którym wzywano wszystkich do składania zeznań na temat potajemnego wyznawania judaizmu przez konwertytów. Rychło cała miejscowa społeczność chrześcijan żydowskiego pochodzenia znalazła się w kręgu podejrzeń o kryptojudaizm. Kilkudziesięciu spośród nich spalono na stosie, a niemal żadna rodzina nie uniknęła konfiskat lub kar pieniężnych.
Trybunał w Toledo (1485–1820).
W maju 1485 siedzibę trybunału przeniesiono do Toledo, gdzie wkrótce potem ujawniono domniemany spisek przeciwko inkwizytorom. Udaremnienie rzekomego spisku i ogłoszone następnie Edykty Łaski spowodowały masowe autodenuncjacje żydowskich konwertytów. W latach 1486–1487 ponad 5 tysięcy konwertytów z Toledo i okolic przyznało się do potajemnego wyznawania judaizmu, a kilkudziesięciu, którzy się nie przyznali dobrowolnie, spłonęło na stosach. Kilka następnych lat inkwizytorzy Toledo spędzili głównie na wizytacjach swego okręgu, ich obecność odnotowano m.in. w Madrycie (1490, 1492) i Guadalajarze (1492/93). Większość rodzin konwertyckich w archidiecezji zostało w różnym stopniu poddanych represjom. Zgodnie z rozporządzeniami pary królewskiej Ferdynanda i Izabeli, skazanie przez inkwizycję pociągało za sobą brak możliwości pełnienia szeregu urzędów publicznych. Jednakże skala represji spowodowała, że zarówno para królewska jak i inkwizycja poszły na ustępstwa i w latach 1495 – 1497 ponad 1600 skazańców uzyskało zwolnienie od wymierzonych im kar i związanych z tym obostrzeń. Aktywność toledańskiej inkwizycji ponownie wzrosła w 1501, w związku z pojawieniem w okolicach miejscowości Herrera młodej dziewczyny żydowskiego pochodzenia, która przypisywała sobie dar prorocki i pociągnęła za sobą wielu zwolenników spośród konwertytów. Zwolennicy tego ruchu traktowani byli z dużą surowością przez inkwizytorów.
Represje wobec konwertytów żydowskiego pochodzenia stanowiły główne zajęcie inkwizycji w Toledo aż do lat 20. XVI wieku, gdy zwróciła swą uwagę w kierunku kontroli prawowierności tzw. „starych chrześcijan” (Kastylijczyków). W latach 30. XVI wieku jej głównym celem byli tzw. alumbrados, czyli grupy mistyków podejrzanych o odstępstwa od ortodoksji. Od połowy stulecia przed trybunałem toledańskim zaczęli pojawiać się także domniemani sympatycy reformacji (przeważnie cudzoziemcy). Po roku 1570 aż do ok. 1610 główną grupę represjonowaną przez trybunał byli moryskowie, masowo deportowani z Grenady po powstaniu 1568 roku. W XVII i na początku XVIII wieku z kolei inkwizytorzy ścigali głównie żydowskich konwertytów pochodzących z Portugalii.
W latach 1559–1565 trybunał otrzymał stałe dochody z kanonii Toledo i Talavera de la Reina, a nieco później z prebend w Avili i Segovii. Zapewniło to trybunałowi względną niezależność finansową.
W XVI i XVII wieku Toledo było najbardziej znaczącym i najbardziej prestiżowym trybunałem w Hiszpanii. W granicach jego okręgu znajdował się Madryt, który w 1561 został stolicą Hiszpanii. W połowie XVI wieku liczbę inkwizytorów zasiadających w nim zwiększono z dwóch do trzech, a pod koniec XVI stulecia zaczęto wyznaczać specjalnego delegata trybunału rezydującego przy dworze królewskim w Madrycie ("despacho al Corte"). Ów delegat stopniowo uzyskiwał coraz większą autonomię w ramach trybunału toledańskiego i wzrastał liczebnie jego personel pomocniczy. Ostatecznie w latach 50. XVII wieku dokonano wydzielenia sekcji dworskiej trybunału toledańskiego i przekształcenia jej w pełnoprawny trybunał inkwizycyjny z siedzibą w Madrycie. Dość szybko trybunał madrycki zdetronizował Toledo w wewnętrznej hierarchii trybunałów inkwizycyjnych.
Trybunał inkwizycji w Toledo działał do momentu ostatecznego zniesienia inkwizycji hiszpańskiej w 1820 (z przerwą w okresie okupacji napoleońskiej 1808–1814), jednak w ciągu ostatnich stu lat istnienia jego aktywność pozostawała na bardzo niskim poziomie nawet w stosunku do innych hiszpańskich trybunałów.
Obszar jurysdykcji.
Jurysdykcja inkwizytorów Toledo obejmowała początkowo archidiecezję Toledo i egzymowany okręg Calatrava należący do zakonu kalatrawensów. W 1488 położone w tej archidiecezji okręgi Cazorla i Alcaraz zostały jednak przeniesione pod jurysdykcję inkwizycji z Jaen (później Kordoby). Okresowo, między 1506 a 1522, inkwizycji toledańskiej podlegała diecezja Siguenzy, którą później przeniesiono pod władzę trybunału z Cuenci. Na trwałe natomiast przyłączone zostały egzymowany przeorat hieronimicki w Guadalupe (w 1512) oraz okręgi Arenas de San Pedro i Cebreros w diecezji Avili (1528). Ostatnią zmianą było wyodrębnienie w połowie XVII wieku miasta Madryt, w którym utworzono samodzielny trybunał.
Archiwum i dane statystyczne.
Trybunał toledański jest jednym z nielicznych hiszpańskich trybunałów inkwizycyjnych, który ma dobrze zachowane archiwum. Obecnie jest ono przechowywane w Narodowym Archiwum Historycznym w Madrycie. Na podstawie zachowanej dokumentacji procesowej można sporządzić stosunkowo dokładne dane o liczbie przeprowadzonych przez ten trybunał procesów (mimo niekompletności dokumentacji z lat 1483–ok. 1575). 

</doc>
<doc id="3721009" url="https://pl.wikipedia.org/wiki?curid=3721009" title="Margaret Hutchinson Rousseau">
Margaret Hutchinson Rousseau

Margaret Hutchinson Rousseau (ur. 27 października 1910 w Houston w Teksasie, zm. 12 stycznia 2000 w Weston w Massachusetts) – amerykańska inżynier chemik, która zaprojektowała pierwszą fabrykę produkującą penicylinę na masową skalę. Pierwsza kobieta, która została członkiem American Institute of Chemical Engineers.
Życiorys.
Urodziła się w Teksasie jako córka właściciela sklepu odzieżowego. Ukończyła Rice University w 1932. W 1937 została pierwszą kobietą w USA, która otrzymała doktorat z inżynierii chemicznej w Massachusetts Institute of Technology. Następnie rozpoczęła pracę w firmie E. B. Badger zajmującej się projektowaniem fabryk i linii produkcyjnych. Poznała tam swojego przyszłego męża inżyniera Williama C. Rousseau. W czasie II wojny światowej pracowała nad dwoma ważnymi projektami. Pomogła w opracowaniu procesu produkcji wysokooktanowej benzyny lotniczej, która była niezbędna do napędu samolotów wojskowych. Drugim było opracowanie technologii produkcji penicyliny na masową skalę i pierwszej fabryki do jej produkcji. W późniejszych latach pracowała nad udoskonaleniem kolumn rektyfikacyjnych dla rafinerii ropy naftowej, projektowaniem linii produkcyjnych glikolu etylenowego i kwasu octowego.
W 1945, jako pierwsza kobieta została wybrana do American Institute of Chemical Engineers. Od Society of Women Engineers ("Stowarzyszenie Kobiet Inżynierów") otrzymała nagrodę za swoje osiągnięcia w 1955. W 1983 otrzymała, znów jako pierwsza kobieta, Founders Award ("Nagrodę założycieli"), najwyższą nagrodę przyznawaną przez American Institute of Chemical Engineers.
W 1961 przeszła na emeryturę i współpracowała z Bostońską Orkiestrą Symfoniczną.

</doc>
<doc id="3721013" url="https://pl.wikipedia.org/wiki?curid=3721013" title="Pierścień i księga (poemat)">
Pierścień i księga (poemat)

Pierścień i księga () – dzieło poetyckie Roberta Browninga, klasyfikowane jako poemat albo powieść wierszem, wydawane w latach 1868-1869
Charakterystyka ogólna.
Pierścień i księga jest dziełem ogromnym. Składa się z dwunastu ksiąg i liczy około 21 000 wersów, co samo w sobie zapewnia mu jedno z pierwszych miejsc w konkurencji najdłuższych dzieł wierszowanych. Dla porównania warto dodać, że Pan Tadeusz Adama Mickiewicza liczy 9714 wersów a Luzjady Luísa de Camõesa (składające się z 1102 oktaw) mają 8816 linijek.
Forma.
Utwór został napisany wierszem białym (blank verse), czyli nierymowanym pentametrem jambicznym (dziesięciozgłoskowcem), wzorcem najlepszym do największej epiki. Format ten został wprowadzony do poezji angielskiej w XVI wieku przez Henry’ego Howarda, hrabiego Surrey. Poeta użył go w przekładzie fragmentów Eneidy Wergiliusza. Potem został zastosowany w dramacie elżbietańskim przez Thomasa Sackville’a i Thomasa Nortona w tragedii "Gorboduc". Udoskonalony przez Thomasa Kyda i Christophera Marlowe'a stał się podstawowym środkiem wyrazu Williama Szekspira. W wielkiej epice ponownie wykorzystał go John Milton, pisząc Raj utracony. W późniejszym okresie wykorzystywali go między innymi John Keats (Hyperion), John Fitchett (Król Alfred), Edwin Atherstone (Upadek Niniwy, Izrael w Egipcie, Ostatnie dni Herkulanum), Alfred Tennyson (Święty Szymon Słupnik) i Matthew Arnold (Sohrab i Rustum).
Styl.
Język poematu – według Olivera S. Emersona – jest bardzo wyrafinowany, pełen latynizmów i italianizmów. Poeta pisze długimi rozbudowanymi składniowo zdaniami, ozdabiając je od czasu do czasu aliteracją i różnicując styl w zależności od osoby mówiącej i sytuacji. Niektóre z zastosowań aliteracji są bardzo wyraziste: A beak-nosed bushy-bearded black-haired lord (I, 782), What shall be mistily seen, murmuringly heard,/Mistakenly felt (I, 758-759), from the tonsured scalp/To the sandaled sole (I, 331-332), This crime coiled with connivancy at crime (I, 816-817), Study some signal judgment that subsists/To blaze on, or else blot, the page which seals/The sum up of what gain or loss to God (X, 17-19), Was a mere castaway, the careless crime/Of an unknown man, the crime and care too much (VII, 142-143).
Technika narracyjna.
Pierścień i księga jest przykładem narracji prowadzonej z wielu różnych punktów widzenia. Poemat został napisany przy użyciu formy monologu dramatycznego. Bohaterowie przedstawiają swój ogląd przedstawianych zdarzeń. Obiektywna prawda zostaje ukazana poprzez wiele subiektywnych wypowiedzi. Krytyk Roy Sherman Stowell napisał: „During the study of this grand poem, I have been impressed with the author’s wonderful power of seeing and presenting the same limited group of facts in so many different lights, his ability to grasp and transmit to the reader the varied standpoints from which men of different types and conditions viewed the same sad tragedy.”
Treść.
Pierścień i księga to ponura historia kryminalna, oparta na faktach, rozgrywająca się we Włoszech w końcu siedemnastego wieku (1698). Poemat opowiada historię niespełna osiemnastoletniej w chwili śmierci Pompilli Comparini, która zginęła z rąk swojego męża hrabiego Guida Franceschiniego, za którego wyszła w wieku trzynastu lat. Hrabia okazał się skończonym łajdakiem. Kiedy dowiedział się, że Pompilia, jako podrzutek, nie dziedziczy po swoich przybranych rodzicach, wpadł w furię i zaczął poniewierać swoją młodziutką małżonką. Maltretowana dziewczyna uciekła od tyranicznego męża przy pomocy pewnego księdza, Giuseppe Caponsacchiego. Rzecz jasna, szybko ich ujęto i oskarżono o czyny lubieżne. Jednak przy okazji postępowania sądowego wyszła na jaw brutalna prawda o małżeństwie Pompilii i Guida i dziewczyna z oskarżonej stała się pokrzywdzoną. Zamknięto ją w klasztorze, raczej nie po to, by ja więzić, ale chronić. Po pewnym czasie ciężarna Pompilia została zwolniona do domu, jak się później okazało, na jej zgubę. Hrabia wynajął czterech zbirów spod ciemnej gwiazdy, napadł na dom rodzinny Pompilii i urządził w nim krwawą łaźnię. Comparini zginęli od razu, natomiast śmiertelnie ranna dziewczyna udawała martwą, co pozwoliło jej przeżyć jeszcze kilka dni i opowiedzieć całą historię z jej punktu widzenia. To zeznanie pogrążyło sprawcę. Wielki trybunał skazał go na śmierć przez ścięcie. Wtedy obrońca hrabiego schwycił się ostatniej deski ratunku i stwierdził, że jego klient, posiadający niższe święcenia, jako duchowny, nie może być karany na gardle. Sprawa trafiła do papieża, który wnikliwie ją rozpatrzył i łaski odmówił.
Wyrok wykonano.
Bohaterowie.
W poemacie występuje czworo głównych bohaterów i zarazem narratorów:
Są też inne postacie:
Przyjęcie poematu.
Kryminalna historia Pompilii i Guida, mimo że napisana wierszem, okazała się ogromnym sukcesem wydawniczym i zapewniła dotąd lekceważonemu Browningowi pierwsze miejsce w panteonie poetów angielskich ex aequo z Alfredem Tennysonem. Wyrazem popularności poety stało się zakładanie Towarzystw Browningowskich, czyli klubów dyskusyjnych poświęconych omawianiu różnych zagadnień związanych z twórczością poety. Jedna z takich organizacji działa również obecnie.
Geneza.
Źródłem do napisania poematu była "Stara żółta książeczka", którą poeta nabył na targu. Zawierała ona akta prawdziwego procesu hrabiego Guida Franceschiniego z 1698 roku. Były wśród nich autentyczne zeznania świadków wezwanych przed oblicze sądu. Poeta wspomina książeczkę w pierwszej księdze poematu:
Monologi.
Siłą poematu są monologi wypowiadane przez uczestników i świadków dramatu. Przejmujące jest zwłaszcza wyznanie umierającej od ran Pompilii:
Chwila grozy nastaje, kiedy - rozpatrujący złożoną przez adwokata hrabiego apelację - papież podtrzymuje werdykt sądu i nakazuje przeprowadzenie publicznej egzekucji:
Papież nie potępia hrabiego, wręcz oczekuje cudu nawrócenia, ale nie zamierza pozostawiać zbrodniarza przy życiu. Będąc człowiekiem starym, pracuje nad sprawą do późna w nocy, obawiając się, że może nie dożyć do rana. To zapewne najpiękniejszy poetycko obraz z całego dzieła, stanowiący po homerycku rozbudowane porównanie:
Dosyć koszmarne jest zakończenie monologu hrabiego. Zbrodniarz ze strachu zaczyna wzywać świętych imion, a na końcu imienia żony, którą sam przecież zadźgał, a która w czasie procesu, jako niewinna ofiara perfidnego złoczyńcy, została niemal kanonizowana.
Wpływ poematu.
Technika narracji wielopunktowej, zastosowana przez Browninga, okazała się bardzo wpływowa. Stosowali ją liczni autorzy, jak czeski pisarz Karel Čapek (powieści "Meteor" i "Osiem twarzy mistrza Foltyna"), Karol Bunsch ("O Zawiszy Czarnym opowieść"), czy japoński nowelista Ryūnosuke Akutagawa, autor opowiadania "W gąszczu", na podstawie którego powstał scenariusz filmu Akiry Kurosawy Rashōmon. Narracja wielopunktowa jest obecnie często stosowana, zwłaszcza w powieściach i filmach kryminalnych.
Przekład.
Niewielki fragment poematu przełożył na język polski Juliusz Żuławski. Fragmenty można też odnaleźć w Internecie.

</doc>
<doc id="3721031" url="https://pl.wikipedia.org/wiki?curid=3721031" title="Maria Koepcke">
Maria Koepcke

Maria Koepcke (nazwisko zapisywane również jako także Köpcke; ur. 15 maja 1924 w Lipsku, zm. po 24 grudnia 1971) – niemiecko-peruwiańska ornitolog.
Życie i praca.
Koepcke, początkowo znana jako Maria Emilie Anna von Mikulicz-Radecki, urodziła się 15 maja 1924 w Lipsku w Republice Weimarskiej. Dziadkiem Marii był niemiecko-polski chirurg Jan Mikulicz-Radecki, ojcem – Felix Mikulicz-Radecki, który w 1921 poślubił Käthe Finzenhagen.
Maria Koepcke uzyskała stopień doktora zoologii na Uniwersytet Chrystiana Albrechta w Kilonii w 1949. Następnie przeprowadziła się do Peru w 1950, gdzie 24 czerwca poślubiła zoologa Hansa-Wilhelma Koepckego. Razem pracowali nad większością swoich publikacji naukowych. Mieli córkę, Juliane Koepcke.
Mimo że Maria Koepcke była drobnej postury, wykazywała się dużą witalnością i entuzjazmem, jak określono we wspomnieniu, "zaraźliwym". Wykładała na Uniwersytecie Świętego Marka w Limie. W latach 1953–1958 odpowiadała za sekcję ptaków i ssaków w Muzeum Historii Naturalnej „Javier Prado”, której przewodziła do swojej śmierci. Maria Koepcke opublikowała 22 prace w językach: niemieckim, hiszpańskim i angielskim, a przy opracowywaniu kolejnych 11 współpracowała z mężem. Samodzielnie wykonywała również piórkiem i tuszem ilustracje do wspólnych publikacji. Zilustrowała wszystkie gatunki ptaków w swoim dziele "Las aves del Departamento de Lima" (wydanie anglojęzyczne ukazało się w 1970). Wykonała również ilustracje ptaków na pięć lotniczych znaczków pocztowych, w momencie ukazania się wspomnienia na łamach „The Auk” były już one w obiegu. Udzielała się lub była członkinią kilku organizacji ornitologicznych (American Ornithologists’ Union [1962], Senckenbergische Naturforschungs-Gesellschaft, Asociacion Ornitologica de la Plata of Argentina), współpracownikiem w pracach polowych Cornell Laboratory of Ornithology oraz aktywnym członkiem Comité Nacional de Protección a la Naturaleza of Peru i Deutsche Ornithologen Gesellschaft.
Koepcke opisała 10 nowych podgatunków ptaków, dwa nowe gatunki garncarzy (koszykarek kaktusowy ("Pseudasthenes cactorum") oraz ogończyk szarogłowy ("Synallaxis zimmeri")) oraz jeden rodzaj i zarazem gatunek bławatnika – jemiołusznika. Po śmierci mąż dokończył jej dzieło "Las aves silvestres de importancia económica del Perú".
Śmierć.
24 grudnia 1971 Koepcke podróżowała ze swoją 17-letnią córką, Juliane Koepcke z Limy do Pucallpa, aby dołączyć do męża podczas świąt. Samolot napotkał silną burzę, został rażony piorunem i rozpadł się około 2 mil (3,2 km) nad lasem amazońskim. Maria i Juliane Koepcke siedziały na fotelach obok siebie, jednak rozdzieliły się podczas spadania (Juliane pozostawała przypięta do ułożonych w rząd siedzeń). Juliane Koepcke była jedyną z 92 osób, która przeżyła. Miała złamany obojczyk i zranione oko, jednak po około 10 dniach dotarła do prowizorycznego obozowiska drwali i 3 stycznia 1972 została ocalona. Według Juliany Koepcke, po powrocie do ojca przez kilka kolejnych dni wyczekiwali informacji o matce; ciało Marii Koepcke odnaleziono 12 stycznia. Ze względu na odniesione obrażenia straciła możliwość poruszania się, jednak nie zmarła od razu, a kilka dni po katastrofie.
Upamiętnienie.
Koepcke została upamiętniona w nazwach naukowych:

</doc>
<doc id="3721032" url="https://pl.wikipedia.org/wiki?curid=3721032" title="Krasne (rejon winnicki)">
Krasne (rejon winnicki)



</doc>
<doc id="3721034" url="https://pl.wikipedia.org/wiki?curid=3721034" title="Machnivka (rejon winnicki)">
Machnivka (rejon winnicki)



</doc>
<doc id="3721047" url="https://pl.wikipedia.org/wiki?curid=3721047" title="Chant royal">
Chant royal

Chant royal (fr. pieśń królewska) – odmiana ballady francuskiej o największym stopniu skomplikowania formalnego. Pieśń taka składa się z pięciu strof, przeważnie jedenastowersowych, rymowanych ababccddede i przesłania (envoi). Ballady w formie chant royal pisał u schyłku średniowiecza między innymi Charles d'Orleans. Forma została reaktywowana w wieku dziewiętnastym. James Wilson Bright, Raymond Durbin Miller podają następujący przykład chant royal.

</doc>
<doc id="3721048" url="https://pl.wikipedia.org/wiki?curid=3721048" title="Pierścień (literatura)">
Pierścień (literatura)

Pierścień – powtórzenie na końcu strofy, akapitu lub całego utworu pierwszego wersu w kształcie identycznym lub tylko nieznacznie zmienionym.

</doc>
<doc id="3721049" url="https://pl.wikipedia.org/wiki?curid=3721049" title="Rybka (literatura)">
Rybka (literatura)

Rybka – w poezji może oznaczać:

</doc>
<doc id="3721050" url="https://pl.wikipedia.org/wiki?curid=3721050" title="Trójzestrojowiec">
Trójzestrojowiec

Trójzestrojowiec – metrum toniczne, w którym w wersie występują trzy zestroje akcentowe. Najbardziej klarowne trójzestrojowce występują w poezji Jana Kasprowicza (Księga ubogich). Teoretyczny schemat trójzestrojowca to (s)Ss(s)Ss(s)S(s).

</doc>
<doc id="3721051" url="https://pl.wikipedia.org/wiki?curid=3721051" title="Wiersz aliteracyjny">
Wiersz aliteracyjny

Wiersz aliteracyjny – system metryczny, oparty na tonicznej zasadzie ekwiwalencji wersów, w którym funkcję systemowego środka instrumentacji pełniła aliteracja, a nie rym. Wiersz aliteracyjny panował w wersyfikacji ludów germańskich. Był on podstawowym rodzajem wiersza w poezji staroangielskiej ("Beowulf"), średnioangielskiej ("Pan Gawen i Zielony Rycerz") i staroislandzkiej ("Edda starsza").
W dziewiętnastym wieku reaktywował go Gerard Manley Hopkins. William Morris nawiązał do skandynawskiej tradycji wykorzystania aliteracji w poemacie "Historia Sigurda Volsunga". Z wierszem aliteracyjnym eksperymentował we wczesnej fazie swojej twórczości John Ronald Reuel Tolkien. Wiersz aliteracyjny naśladował w swoich przekładach liryki staroangielskiej Robert Stiller. Podobnie uczyniły Katarzyna Staniewska i Agnieszka Sylwanowicz, tłumaczki "Upadku Artura" Tolkiena.

</doc>
<doc id="3721052" url="https://pl.wikipedia.org/wiki?curid=3721052" title="Joanna Paduch">
Joanna Paduch



</doc>
<doc id="3721053" url="https://pl.wikipedia.org/wiki?curid=3721053" title="Melomys rubicola">
Melomys rubicola



</doc>
<doc id="3721054" url="https://pl.wikipedia.org/wiki?curid=3721054" title="Skarga do sakiewki własnej">
Skarga do sakiewki własnej

Skarga do sakiewki własnej () – wiersz Geoffreya Chaucera w formie ballady francuskiej, najbardziej znany krótki utwór poety.
Forma.
Wiersz został napisany w języku średnioangielskim. Utwór składa się z czterech strof, przy czym ostatnia to przesłanie ("envoi"). Trzy pierwsze zwrotki są siedmiowersowe i rymują się ababbcc (rhyme royal). Te same rymy powtarzają się w nich wszystkich. Natomiast przesłanie zawiera dwa inne współbrzmienia ccddc.
Treść.
Wiersz jest żartobliwą prośbą do pustej sakiewki, żeby zechciała być trochę cięższa, bo inaczej poeta marnie zginie. Przesłanie natomiast jest bezpośrednim zwrotem do króla, władcy Anglii z urodzenia i woli poddanych, by miał na uwadze finansowe potrzeby poety. Zwrot ten był jak najbardziej uzasadniony, bo Chaucer był królewskim urzędnikiem opłacanym z budżetu państwa. Zasiadał w Parlamencie, piastował stanowiska inspektora ceł i sekretarza robót publicznych. Jak podaje Przemysław Mroczkowski, z ówczesnych, zachowanych do dzisiaj dokumentów wynika, że istotnie autor Opowieści kanterberyjskich miewał problemy finansowe.
Przekład.
Omawiany wiersz Chaucera przełożył, obok dwóch innych utworów poety, Stanisław Barańczak, zamieszczając go w swojej autorskiej antologii "Od Chaucera do Larkina", opublikowanej przez krakowskie wydawnictwo Znak w 1993 roku. O pracy nad przekładem tłumacz pisał w tomie "Ocalone w tłumaczeni"u.

</doc>
<doc id="3721055" url="https://pl.wikipedia.org/wiki?curid=3721055" title="Święty Erkenwald">
Święty Erkenwald

Święty Erkenwald () – czternastowieczny poemat angielski, przypisywany autorowi dzieł Pan Gawen i Zielony Rycerz i Perła, zaliczający się do nurtu Odrodzenia aliteracyjnego.
Forma.
Utwór jest napisany wierszem aliterowanym, ujętym w czterowersowe strofy. Linijki zawierają przeważnie po trzy aliterujące wyrazy.
Treść.
Poemat opowiada o cudzie zdziałanym przez żyjącego w siódmym wieku biskupa Erkenwalda, świadczącym dobitnie o jego świętości. Rzecz dzieje się w czasach po przejściowym powrocie pogańskich wierzeń, kiedy ludność Anglii odwróciła się od chrześcijaństwa i prześladowała duchownych i niszczyła miejsca kultu. Podczas odbudowy zburzonej katedry świętego Pawła w Londynie, nazywanym Nową Troją, natrafiono na sarkofag, a w nim odnaleziono nienaruszone ciało człowieka odzianego w królewskie szaty. Ponieważ nie można było ustalić tożsamości zmarłego, biskup kazał przemówić jemu samemu. Nieznajomy powiedział, że był sprawiedliwym sędzią w czasach pogańskiego zdziczenia obyczajów i w nagrodę za swoją służbę został pochowany przez wdzięcznych obywateli w monarszym stroju. Zmarły był jednak bardzo nieszczęśliwy z tego powodu, że nie został ochrzczony i dlatego nie mógł pójść do nieba. Świątobliwy biskup wzruszył się i zaczął płakać. Kiedy jedna z jego łez upadła na cudownie zachowane ciało, dokonał się obrzęd chrztu. Zmarły wyraził swoją wdzięczność Bogu a wtedy jego ciało rozsypało się w proch. Widzący to ludzie byli przerażeni, ale biskup uspokoił ich mówiąc, że to normalne, ponieważ dusza ochrzczonego właśnie człowieka uszła do nieba.

</doc>
<doc id="3721060" url="https://pl.wikipedia.org/wiki?curid=3721060" title="Walenty Goślicki">
Walenty Goślicki

Walenty Goślicki herbu Grzymała (zm. w 1596 roku) – kasztelan sierpecki w latach 1593-1596, podsędek płocki w 1580 roku.
Poseł płocki na konwokację 1587 roku.

</doc>
<doc id="3721061" url="https://pl.wikipedia.org/wiki?curid=3721061" title="The Weigh In EP">
The Weigh In EP

The Weigh In – pierwszy darmowy EP amerykańskiego rapera DMX-a, wydany 15 maja 2012 w celu promocji kolejnego albumu, Undisputed.

</doc>
<doc id="3721064" url="https://pl.wikipedia.org/wiki?curid=3721064" title="Culex penai">
Culex penai

Culex (Melanoconion) penai – gatunek muchówki z rodziny komarowatych.
Gatunek ten został opisany w 1979 roku przez Sunthorna Sirivanakarna na podstawie holotypowego samca, odłowionego w 1944 w Chapare, w Boliwii i 6 samców odłowionych w 1965 w Ekwadorze.
Komar stosunkowo mały, dość jednolicie brązowawy, tylko na tergitach odwłoka z wyraźnymi, jasnymi kropkami. U holotypowego samca rozpiętość skrzydeł wynosi 2,4 mm. Białawe łuski pokrywają głowę i boki śródplecza, brązowawe zaś wierzch śródplecza. Na żyłkach radialnych: R2, R3 i R4+5 występują ciemne, stosunkowo wąskie łuski. Smukły i wydłużony płat dziewiątego tergitu ma rządek 10 drobnych szczecinek przy wewnętrznej krawędzi nasadowej i 4 lub 5 na samym wierzchołku. Płytki boczne edeagusa w widoku bocznym z długim, wąskim i zakrzywionym hakiem nasadowym oraz, w części dystalnej, z kolcowatym wyrostkiem sternalnym i rozwidlonym wyrostkiem tergalnym. W widoku grzbietowym owe płytki odznaczają się słabo zesklerotyzowanym środkiem mostka tergalnego. Ciemna korona wierzchołkowa proktigera zbudowana z 10-12 płaskich, u szczytu ściętych kolców, a paraprokt jest wąski i silnie zesklerotyzowany.
Owad znany wyłącznie z Boliwii i Ekwadoru.

</doc>
<doc id="3721065" url="https://pl.wikipedia.org/wiki?curid=3721065" title="Ryszard Meksiak">
Ryszard Meksiak

Ryszard Meksiak (ur. 1945, zm. 9 czerwca 2016) – polski fotograf, członek Związku Polskich Artystów Fotografików (ZPAF).
Życiorys.
Był absolwentem Wydziału Fotografii Szkoły Plastycznej w Gdyni-Orłowie. W 1966 miał swoją pierwszą wystawę indywidualną, był członkiem Gdańskiego Towarzystwa Fotograficznego, uczestnikiem krajowych i zagranicznych wystaw oraz konkursów fotograficznych, a także laureatem między innymi III nagrody na Ogólnopolskiej Wystawie Fotografii Artystycznej w Toruniu (1977), I i II nagrody za plakaty fotograficzne Gdańskiego Towarzystwa Fotograficznego oraz wyróżnienia w konkursie Fotografii Polskiej "Złocisty Jantar" (1977). Od 1986 był członkiem ZPAF, a jego zestaw fotografii przedstawiony przy przyjęciu do Związku został uznany przez Radę Artystyczną ZPAP za najlepszy debiut roku. Od 1987 zajmował się fotografią użytkową i reklamową, zaś od 1999 należał do Pomorskiego Klubu Fotografów Reklamowych. Był również autorem zdjęć do albumu "„Cztery Pory Roku Dawnego Klasztoru w Oliwie”" (Wydawnictwo Archidiecezji Gdańskiej "Stella Maris", Gdańsk, 2003; ).
Spoczywa na Cmentarzu Komunalnym Mały Kack w Gdyni.

</doc>
<doc id="3721068" url="https://pl.wikipedia.org/wiki?curid=3721068" title="Strofa hejnałowa">
Strofa hejnałowa

Strofa hejnałowa – strofa trójwersowa, pisana zazwyczaj przy użyciu krótkich formatów wierszowych, siedmiozgłoskowca lub ośmiozgłoskowca, spiętych tym samym rymem (aaa).

</doc>
<doc id="3721072" url="https://pl.wikipedia.org/wiki?curid=3721072" title="Sebastian Kobiernicki">
Sebastian Kobiernicki

Sebastian Kobiernicki herbu Dołęga – pisarz ziemski płocki w 1587 roku, deputat na Trybunał Główny Koronny w 1585 roku, poborca płocki w 1576 roku.
Poseł województwa płockiego na sejm koronacyjny 1576 roku i sejm 1582 roku. Poseł płocki na konwokację 1587 roku.

</doc>
<doc id="3721073" url="https://pl.wikipedia.org/wiki?curid=3721073" title="Strofa ambrozjańska">
Strofa ambrozjańska

Strofa ambrozjańska – strofa czterowersowa, występująca we wczesnochrześcijańskich łacińskich hymnach napisanych przez świętego Ambrożego z Mediolanu, biskupa, lub tradycyjnie mu przypisywanych. Każdy wers zwrotki ma postać ośmiozgłoskowego dymetru (według nowożytnej miary czterostopowca) jambicznego.

</doc>
<doc id="3721074" url="https://pl.wikipedia.org/wiki?curid=3721074" title="Obraz Matki Bożej Nieustającej Pomocy">
Obraz Matki Bożej Nieustającej Pomocy



</doc>
<doc id="3721077" url="https://pl.wikipedia.org/wiki?curid=3721077" title="Chrysoprasis imitatrix">
Chrysoprasis imitatrix

Chrysoprasis imitatrix – gatunek chrząszcza z rodziny kózkowatych i podrodziny kózkowych.
Gatunek ten został opisany w 2014 roku przez Marię Helenę Galileo i współpracowników, którzy jako miejsce typowe wskazali Caranavi.
Kózka o ciele długości 12,7 mm, ubarwionym metalicznie zielono z fioletowymi: częścią trzonka czułka, częściami zaustka i węższymi częściami ud, złotozielonymi zgrubieniami ud tylnych, rudobrązowymi urosternitami i ciemnobrązowymi z fioletowym połyskiem: goleniami, stopami i resztą czułków. Czoło, ciemię i guzki czułkowe grubo i zlewająco się punktowane. Na policzkach punkty jeszcze grubsze niż na czole, a w części wierzchołkowej istnieje obszar niepunktowany. "Gulamentum" z grubym rowkowaniem i punktowaniem w części doszczękowej oraz tylko poprzecznymi rowkami w części przeciwnej. Delikatne, gęste, rowkowate punktowanie obecne na przedpiersie i śródpiersiu, a gęste i umiarkowanie delikatne na przedpleczu. Punktowanie zapiersia gęste i obfite. Grube i obfite punkty na pokrywach wyposażone w krótkie, ciemne szczecinki.
Chrząszcz znany wyłącznie z Boliwii.

</doc>
<doc id="3721082" url="https://pl.wikipedia.org/wiki?curid=3721082" title="Wojciech Bołoz">
Wojciech Bołoz

Wojciech Bołoz (ur. 5 lipca 1945 w Łomnicy Zdroju) – polski duchowny katolicki, redemptorysta, bioetyk, profesor nauk teologicznych, specjalista w zakresie teologii moralnej.
Życiorys.
W latach 1982–1984 był pracownikiem naukowym Uniwersytetu Augsburskiego, a w kadencji 1996–1999 prorektorem Akademii Teologii Katolickiej w Warszawie. Od 1992 roku prowadził także gościnne wykłady w Akademii Alfonsjańskiej w Rzymie. Został dyrektorem Instytutu Ekologii i Bioetyki oraz Centrum Ekologii Człowieka i Bioetyki Uniwersytetu Kardynała Stefana Wyszyńskiego w Warszawie. Jest przewodniczącym Polskiej Grupy Roboczej ds. Problemów Etycznych Końca Życia.
W 2016 roku przeszedł na emeryturę, kończąc pracę na UKSW. Dalej pozostał jednak pracownikiem Wyższego Seminarium Duchownego Redemptorystów w Tuchowie, gdzie wykłada niemal od początku swojej działalności dydaktycznej. W seminarium tym jest wykładowcą teologii moralnej szczegółowej z zakresu seksuologii.
Odznaczony w 2012 roku Krzyżem Kawalerskim Orderu Odrodzenia Polski.

</doc>
<doc id="3721086" url="https://pl.wikipedia.org/wiki?curid=3721086" title="Mirza Hasan Ali">
Mirza Hasan Ali



</doc>
<doc id="3721089" url="https://pl.wikipedia.org/wiki?curid=3721089" title="Pierre Alot">
Pierre Alot

Pierre Alot – dolmen neolityczny znajdujący się w gminie Vitry-lès-Nogent we francuskim departamencie Górna Marna. Od 1889 roku wpisany na listę zabytków monument historique.
Wysoki na 1,20 m dolmen składa się z ważącego prawie 9 ton głazu stropowego o długości 2,5 m i szerokości 3 m, wspartego na dwóch kamieniach nośnych. Wewnątrz skrywa komnatę grobową o wymiarach 1×2 m, z wejściem wychodzącym w kierunku południowym.

</doc>
<doc id="3721097" url="https://pl.wikipedia.org/wiki?curid=3721097" title="Szkaplerz Najświętszego Serca Jezusa">
Szkaplerz Najświętszego Serca Jezusa

Szkaplerz Najświętszego Serca Jezusa ("Szkaplerz Serca Jezusowego", łac. "Scapulare Sacri Cordis Jesu") – katolickie sakramentale wyrażone przez dwa małe kawałki białego sukna wełnianego połączone dwiema białymi tasiemkami, do noszenia na szyi. Na jednej części znajduje się obrazek samego Serca Jezusowego z Jego atrybutami (okolone koroną cierniową, z krzyżem i płomieniami u góry oraz strumieniem krwi i wody wypływającym z boku), na drugiej obrazek Maryi Panny otoczonej wieńcem róż, z rozłożonymi dłońmi, z których wychodzą promienie i podpisem: „Matka Miłosierdzia”.
Geneza.
Szkaplerz Serca Jezusowego, w przeciwieństwie do znacznie wcześniejszej od niego Odznaki Serca Jezusowego, zwanej Małym Szkaplerzem, wykonany, tak jak inne szkaplerze, z wyjątkiem Szkaplerza Zielonego Niepokalanego Serca Maryi, w dwóch płatkach, powstał w 1876 roku we Francji.
Został on ukazany przez Najświętszą Maryję Pannę Estelli Faguette podczas objawień w Pellevoisin w 1876 roku. Wówczas to Maryja skarżyła się, że ludzie nie szanują Jej Syna w Eucharystii oraz myślą o innych rzeczach w czasie modlitwy. Apelowała o zachowywanie nieustannie pokoju ducha oraz przypomniała jej: „Gdziekolwiek jesteś i cokolwiek robisz, możesz wyjednać sobie błogosławieństwo i głosić moją chwałę”.
Podczas jednego z objawień, 9 września, Matka Boża ukazała, iż nosi na szyi biały szkaplerz z czerwonym emblematem Najświętszego Serca Jezusowego, mówiąc przy tym: „Kocham tę formę pobożności”. 11 listopada Estella Faguette wykonała pierwszy szkaplerz według podanego wzoru. Usłyszała wówczas od Maryi: „Nie zmarnowałaś dzisiejszego dnia. Pracowałaś dla mnie”.
8 grudnia, podczas ostatniego objawienia Matka Boża podała jej do ucałowania szkaplerz i poleciła pojechać do arcybiskupa i pokazać mu wykonany wcześniej wzór oraz powiedzieć mu, że pomagając w tym sprawi Jej przyjemność. Maryja powiedziała też, iż „raduje Ją widok, jak Jej dzieci noszą szkaplerz, podczas gdy odwracają się od wszystkiego, co obraża Jej Syna oraz gdy otrzymują Sakrament Jego Miłości i mogą naprawić szkody, które już wyrządzili”. Dodała Estelli: „Spójrz na łaski, jakie Ja wyleję na wszystkich, którzy noszą szkaplerz, ufają Mi i podczas rozpowszechniania tego nabożeństwa”. Gdy rozłożyła ręce, z Jej dłoni zaczęły kapać krople, na których były wypisane nazwy łask, m.in.: zdrowie, ufność, szacunek, miłość, świętość - „wszelkie łaski, o których można pomyśleć”. Maryja wyjaśniła: „To łaski od Mego Syna. Czerpię je z Jego Serca. On Mi nie może niczego odmówić”.
Kiedy Estella Faguette zapytała, jaki wizerunek ma być z drugiej strony szkaplerza, usłyszała: „Zachowałam tę stronę dla siebie. Pomyślisz o niej, a potem przekażesz swoje myśli świętemu Kościołowi. On zadecyduje”. W efekcie umieszczono tam wizerunek Matki Bożej otoczonej wieńcem róż, z rozłożonymi dłońmi, z których wychodzą promienie.
Historia.
Szkaplerz Serca Jezusowego powstał i rozpowszechnił się wraz z odnową życia religijnego narodu francuskiego, przypadającą na owocny moralnie i gospodarczo okres "rządu odnowy moralnej" Patrice Mac-Mahona, prezydenta Francji w latach 1873-79. To wówczas na Montmartre w Paryżu rozpoczęto budowę bazyliki pod wezwaniem Najświętszego Serca Pana Jezusa (Bazylika Sacré-Cœur).
Bardzo popularne w ostatnich dziesięcioleciach wieku XIX i pierwszych XX nabożeństwo do Najświętszego Serca Pana Jezusa przyczyniło się też do rozpowszechnienia tego szkaplerza. W celu jego propagowania utworzono w 1877 roku Bractwo Maryi Matki Miłosierdzia z Pellevoisin, erygowane wówczas przez arcybiskupa Bourges, który zaaprobował też Szkaplerz. W drugiej połowie XX wieku stopniowo tracił on na popularności, podobnie jak inne szkaplerze, z wyjątkiem karmelitańskiego.
Wspólnoty związane ze Szkaplerzem NSJ.
Przede wszystkim ze szkaplerzem tym związane było Arcybractwo Maryi Matki Miłosierdzia z Pellevoisin, które zatwierdził papież Leon XIII w 1894 roku. Szkaplerz ten mogli nosić też nieobowiązkowo członkowie Bractwa Serca Jezusowego. Sam szkaplerz został zatwierdzony dekretem Kongregacji Obrzędów w 1900 roku. Równocześnie Kongregacja przepisała osobne modlitwy przy poświęceniu i nakładaniu tego szkaplerza, którymi posługiwać się mogą ci tylko, którzy od Stolicy Apostolskiej otrzymali na to pozwolenie. Znajduje się on w Rituale Romanum: "Benedictio et impositio Scapularis Sacri Cordis Jesu".
Władzę nakładania tego szkaplerza nadała ta sama kongregacja w 1900 roku generałowi Oblatów Niepokalanego Poczęcia NMP, on zaś może ją przekazywać innym księżom. Później udzielono tej samej władzy rektorom bazyliki Sarce Coeur i świątyni w Paray-le-Monial oraz dyrektorowi Bractwa Serca Jezusowego w kościele Santa Maria de la Pace w Rzymie. W 1906 roku także Księża Sercanie otrzymali tę samą władzę. Generał tego zgromadzenia może jej udzielać i innym księżom. Również Misjonarze Najświętszego Serca Jezusowego mogą poświęcać i nakładać ten szkaplerz. Generał tego zgromadzenia może też udzielić tej władzy każdemu kapłanowi należącemu do Bractwa Królowej Serca Jezusowego. W 1922 roku papież Pius XI przyznał księżom z parafii w Pellevoisin władzę nakładania go oraz delegowania tej władzy innym kapłanom. „By nabożeństwo do Serca Jezusowego i gorliwa miłość do Niego zachowały się i pomnażały wśród wiernych”, papież Leon XIII udzielił za noszenie tego szkaplerza w 1900 roku licznych odpustów.
Obowiązki noszących Szkaplerz NSJ.
Noszenie Szkaplerza Serca Jezusowego nie musi się wiązać z przynależnością do któregokolwiek ze stowarzyszeń ku czci Najświętszego Serca Pana Jezusa. Należy tylko praktykować to nabożeństwo w dowolnej uznanej formie oraz odmawiać wezwania:
"Jezu cichy i pokornego Serca, uczyń serca nasze według Serca Twego".
"Maryjo Matko łaski i Matko miłosierdzia, broń nas od nieprzyjaciół i przyjmij w godzinę śmierci".

</doc>
<doc id="3721110" url="https://pl.wikipedia.org/wiki?curid=3721110" title="Holotrochus tortilis">
Holotrochus tortilis

Holotrochus tortilis – gatunek chrząszcza z rodziny kusakowatych i podrodziny Osoriinae.
Taksonomia.
Gatunek opisany został w 2013 roku przez Urlicha Irmlera na podstawie parki odłowionej w 1966 roku oraz samca odłowionego 1981.
Opis.
Chrząszcz o ciele długości 3,2 mm. Ubarwiony ciemnobrązowo z rudą tylną krawędzią przedplecza, żółtymi czułkami i czerwonymi odnóżami. Oczy lekko wypukłe, długości skroni. Ciemię punktowane rzadziej niż nadustek
Czułki nieco tylko dłuższe od głowy, o drugim członie kulistym, szerszym i o ⅓ krótszym od stożkowatego trzeciego Przedplecze najszersze w połowie, na całych bokach obrzeżone. Tylna jego połowa zwężająca się silniej niż przednia. Pokrywy o wyraźnych, mniej lub więcej wielokątnych, opatrzonych krótkim lecz wyraźnym ząbkiem ramionach, głębokiej i gęstej punktacji oraz skórzastej rzeźbie. Odwłok drobno i gęsto punktowany oraz gęsto mikrosiateczkowany. Edeagus z ostrą, zakrzywioną częścią wierzchołkową i dwukrotnie skręconym endofallusem. Paramery nieco przekraczają długość edeagusa i są dość proste.
Występowanie.
Gatunek znany wyłącznie z Boliwii i Surinamu.

</doc>
<doc id="3721115" url="https://pl.wikipedia.org/wiki?curid=3721115" title="Mściwa kantylena">
Mściwa kantylena

Mściwa kantylena () – cykl wierszy czeskiego poety modernistycznego Karela Hlaváčka wydany w 1898 roku.
Charakterystyka ogólna.
Mściwa kantylena składa się z dwunastu utworów poetyckich, jedenastu wierszowanych i jednego prozatorskiego (część szósta). Tomik ten zalicza się do najważniejszych pozycji poezji czeskiej końca XIX wieku.
Forma.
Cykl charakteryzuje się znacznym wyrafinowaniem formalnym, typowym dla nurtu symbolistycznego. Poeta wykorzystuje oryginalne miary wierszowe jak jambiczny siedmiostopowiec, jambiczny ośmiostopowiec czy amfibrachiczny pięciostopowiec. Siedmiostopowiec jambiczny (sSsSsSsS||sSsSsSs) występuje między innymi w części drugiej cyklu:
Ośmiostopowiec jambiczny (sSsSsSsS||sSsSsSsSs) pojawia się w części trzeciej:
W długich formatach jambicznych poeta często umieszcza męską, dierezową średniówkę, podkreślająca rytm.
Natomiast w części piątej użyty został amfibrachiczny pięciostopowiec (sSssSssSssSssSs):
Jeśli chodzi o strofikę, poeta wykorzystuje dystych, tercet monorymowy, strofę czterowersową i pięciowersową. Strofa aaa występuje na przykład w części dwunastej, ostatniej.
Treść.
Obiektywny korelat dla swoich przeżyć poeta odnalazł w szesnastowiecznych Niderlandach, a konkretnie w powstaniu Gezów (nazwa ta została im nadana przez wrogów i oznacza żebraków), czyli ewangelickich (kalwińskich) bojowników, walczących pod przywództwem Wilhelma I Orańskiego z hiszpańskimi okupantami, stosującymi brutalne represje wobec protestantów. W tekście pojawia się motyw głodu: Snad na sta jich sedělo uprostřed náměstí kol prázdných stolů.
Przekład.
Niektóre utwory z cyklu Mściwa kantylena, w tłumaczeniu Józefa Waczkowa, znalazły się w opracowanej przez Jacka Balucha antologii Czescy symboliści, dekadenci, anarchiści przełomu XIX i XX wieku.

</doc>
<doc id="3721118" url="https://pl.wikipedia.org/wiki?curid=3721118" title="La Roche-aux-Fées">
La Roche-aux-Fées

La Roche-aux-Fées – neolityczny grób galeriowy położony na południowy zachód od miejscowości Essé w departamencie Ille-et-Vilaine we francuskiej Bretanii. Od 1840 roku wpisany jest na listę zabytków monument historique.
Pochodzący z 2. połowy III tysiąclecia p.n.e. grobowiec został wzniesiony z różowych łupków kambryjskich, przetransportowanych z odległości ok. 4 kilometrów. Do budowy użyto łącznie 48 bloków, z których najcięższy waży 45 ton. Usytuowana na szczycie wzgórza budowla, długa na 19,5 m, zorientowana jest wzdłuż osi północny zachód-południowy wschód, na linii pozycji Słońca w trakcie przesilenia zimowego. Wewnątrz składa się z przedsionka oraz komory głównej o długości 14 m, szerokości 4 m i wysokości 2 m. Całość pierwotnie przykryta była niezachowanym do dziś nasypem.
Nazwa grobowca pochodzi od wróżek, które według legendy miały go zbudować. Zgodnie z miejscową tradycją w trakcie nowiu Księżyca narzeczeni okrążali megalit, licząc kamienie. Jeżeli obydwoje policzyli je prawidłowo, wróżyło im to szczęście w przyszłym życiu.

</doc>
<doc id="3721119" url="https://pl.wikipedia.org/wiki?curid=3721119" title="Acanthocyclops gmeineri">
Acanthocyclops gmeineri

Acanthocyclops gmeineri – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1989 roku przez hydrobiologa Petera Pospíšila.

</doc>
<doc id="3721120" url="https://pl.wikipedia.org/wiki?curid=3721120" title="Acanthocyclops crinitus">
Acanthocyclops crinitus

Acanthocyclops crinitus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1910 roku przez szwajcarskiego Eduarda Graetera (1881-1957).

</doc>
<doc id="3721121" url="https://pl.wikipedia.org/wiki?curid=3721121" title="Acanthocyclops sensitivus">
Acanthocyclops sensitivus

Acanthocyclops sensitivus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1914 roku przez szwajcarskich zoologów Eduarda Graetera (1881-1957) i Pierre-Alfreda Chappuis.

</doc>
<doc id="3721126" url="https://pl.wikipedia.org/wiki?curid=3721126" title="Cyclops flexipes">
Cyclops flexipes

Cyclops flexipes – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1912 roku przez hydrobiologa Seiji Kokubo.

</doc>
<doc id="3721129" url="https://pl.wikipedia.org/wiki?curid=3721129" title="Cyclops soli">
Cyclops soli

Cyclops soli – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1912 roku przez hydrobiologa Seiji Kokubo.

</doc>
<doc id="3721130" url="https://pl.wikipedia.org/wiki?curid=3721130" title="Carneades vigneaulti">
Carneades vigneaulti

Carneades vigneaulti – gatunek chrząszcza z rodziny kózkowatych i podrodziny zgrzypikowych.
Gatunek ten został opisany w 2014 roku przez Marię Helenę Galileo i współpracowników, którzy jako miejsce typowe wskazali Caranavi.
Kózka o ciele długości 13,3 mm, ubarwionym brązowo z ciemniejszym odwłokiem i częściami czarnymi, w tym: wierzchołkiem żuwaczek, wierzchołkami członów czułków od trzeciego do piątego, wierzchołkami ud, końcówkami goleni i członami stóp od trzeciego do piątego.Owłosienie czoła głównie brązowawe, a mikrorzeźbienie gęste. Na przedpleczu rząd grubych punktów u nasady i dwie duże, podłużne przepaski żółtego owłosienia, przy pozostałych włoskach brązowawych. Pokrywy grubo punktowane, owłosione głównie brązowo z żółtymi znakami. Owłosienie przedpiersia wraz z wyrostkiem żółtawe, śródpiersia wraz z wyrostkiem żółtobiałe, a mesepisternum z włoskami żółtawymi, białawymi i brązowawymi. Odwłok głównie brązowawo owłosiony, ale po bokach urosternitów od pierwszego do czwartego przepaski białożółtawych włosków.
Chrząszcz znany wyłącznie z Boliwii.

</doc>
<doc id="3721134" url="https://pl.wikipedia.org/wiki?curid=3721134" title="Carneades vittata">
Carneades vittata

Carneades vittata – gatunek chrząszcza z rodziny kózkowatych i podrodziny zgrzypikowych.
Gatunek ten został opisany w 1889 roku przez Charlesa Josepha Gahana.
Kózkowaty ten ma na pokrywach podłużną przepaskę przyszwową białawego owłosienia, ciągnącą się od ich nasady aż po wierzchołek oraz dwie poprzeczne przepaski, utworzone przez takie samo owłosienie: przednią, skośnie odchyloną ku górze od szwu po boki i tylną, odchyloną skośnie w dół ku bokom.
Chrząszcz neotropikalny, znany z Boliwii, Ekwadoru, Peru oraz brazylijskiego stanu Amazonas.

</doc>
<doc id="3721135" url="https://pl.wikipedia.org/wiki?curid=3721135" title="Szczurzynek">
Szczurzynek

Szczurzynek ("Melomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Australazji.
Morfologia.
Długość ciała (bez ogona) 90–210 mm, długość ogona 98–205 mm, długość ucha 12–20 mm, długość tylnej stopy 23–34 mm; masa ciała 37–145 g.
Systematyka.
Etymologia.
"Melomys": Melanezja; "mus", μυος "muos" „mysz”.
Podział systematyczny.
Do rodzaju należą następujące gatunki (występujące współcześnie i wymarłe po 1500 roku):

</doc>
<doc id="3721136" url="https://pl.wikipedia.org/wiki?curid=3721136" title="Melomys">
Melomys



</doc>
<doc id="3721137" url="https://pl.wikipedia.org/wiki?curid=3721137" title="Cyclops cerberus">
Cyclops cerberus

Cyclops cerberus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1934 roku przez szwajcarskiego zoologa Pierre-Alfreda Chappuis.

</doc>
<doc id="3721138" url="https://pl.wikipedia.org/wiki?curid=3721138" title="Cyclops davidi">
Cyclops davidi

Cyclops davidi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1922 roku przez szwajcarskiego zoologa Pierre-Alfreda Chappuis.

</doc>
<doc id="3721139" url="https://pl.wikipedia.org/wiki?curid=3721139" title="Bob Boone">
Bob Boone

Robert Raymond Boone (ur. 19 listopada 1947) – amerykański baseballista, który występował na pozycji łapacza.
Kariera zawodnicza.
Boone studiował na Stanford University, gdzie w latach 1965–1969 grał w drużynie uniwersyteckiej Stanford Cardinal. W czerwcu 1969 został wybrany w szóstej rundzie draftu przez Philadelphia Phillies, w którym zadebiutował 10 września 1972 w meczu przeciwko Chicago Cubs. Rok później w głosowaniu na najlepszego debiutanta w National League zajął 3. miejsce.
W lipcu 1976 po raz pierwszy zagrał w Meczu Gwiazd, a w 1978 po raz pierwszy otrzymał Złotą Rękawicę. W sezonie 1980 zagrał we wszystkich meczach World Series, w których Phillies pokonali Kansas City Royals 4–2.
W grudniu 1981 został zawodnikiem California Angels. 30 września 1984 był łapaczem w ostatnim meczu sezonu zasadniczego przeciwko Texas Rangers, w którym Mike Witt zanotował perfect game. W latach 1989–1990 grał w Kansas City Royals.
Kariera menedżerska.
W 1995 został menadżerem Kansas City Royals i pełnił tę funkcję przez trzy sezony. W latach 2001–2003 prowadził Cincinnati Reds.
Życie prywatne.
Bob Boone jest synem Raya Boone’a, dwukrotnego uczestnika Meczu Gwiazd i mistrza MLB z Cleveland Indians w 1948 roku oraz ojcem Breta Boone’a i Aarona Boone’a, którzy również wystąpili w All-Star Game.

</doc>
<doc id="3721140" url="https://pl.wikipedia.org/wiki?curid=3721140" title="Cyclops donnaldsoni">
Cyclops donnaldsoni

Cyclops donnaldsoni – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1929 roku przez szwajcarskiego zoologa Pierre-Alfreda Chappuis.

</doc>
<doc id="3721141" url="https://pl.wikipedia.org/wiki?curid=3721141" title="Cyclops halepensis">
Cyclops halepensis

Cyclops halepensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1922 roku przez szwajcarskiego zoologa Pierre-Alfreda Chappuis.

</doc>
<doc id="3721142" url="https://pl.wikipedia.org/wiki?curid=3721142" title="Ignacy Łagodzic">
Ignacy Łagodzic

Ignacy Łagodzic (zm. 3 lipca 1901) – polski inżynier drogowy, c. k. urzędnik, działacz społeczny.
Życiorys.
Był synem Jana. Od około 1859 sprawował stanowisko c. k. drogomistrza rządowego 2. klasy ("Wegmeister") w obwodzie budowy dróg ("Strassenbaubezirk") w strukturze cyrkułu sanockiego. Po dokonanej reformie administracyjnej od 1867 był jedynym drogomistrzem przy starostwie c. k. powiatu sanockiego do połowy lat 70. XIX wieku.
Był członkiem sanockiego gniazda Polskiego Towarzystwa Gimnastycznego „Sokół” od jego założenia w 1889, pełniąc funkcję zastępcy członka sądu honorowego. Pod koniec XIX wieku był członkiem zwyczajnym Macierzy Szkolnej dla Księstwa Cieszyńskiego.
Zmarł 3 lipca 1901 w wieku 74 lat. Został pochowany na cmentarzu przy ul. Rymanowskiej w Sanoku 5 lipca 1901
Był żonaty z Anną z domu Miksik wzgl. Mikschik (zm. w 1915 w wieku 78 lat). Jego dziećmi byli: Ignacy I (zm. 1863 w wieku 10 lat), Eugenia Maria (ur. 1863, w 1895 jej mężem został Kosma Fedyna, urzędnik podatkowy z Przemyśla), Emilian Hipolit (1865-1888, słuchacz medycyny), Julianna (zm. 1860 w wieku niespełna 2 lat), Stanisław (zm. w 1867 w wieku 6 lat), Jan Tytus Walerian (1867-1882), Julian Walerian (1868-1938, dyrektor maszyn), Tomasz Henryk (1868-1870), Teodor Franciszek (ur. 1870), Kornel (ur., zm. 1872), Ignacy Jan (ur. 1873)), Bronisława Anna (1875-1876), Euzebiusz Marian (1877-1882), Eleonora Julia (1879-1890). Wraz z rodziną zamieszkiwał w Posadzie Olchowskiej pod Sanokiem.

</doc>
<doc id="3721143" url="https://pl.wikipedia.org/wiki?curid=3721143" title="Tadżycki Związek Piłki Nożnej">
Tadżycki Związek Piłki Nożnej

Tadżycki Związek Piłki Nożnej (tadż. Федеросиюни футболи Тоҷикистон, ros. Федерация Футбола Таджикистана) – ogólnokrajowy związek sportowy, działający na terenie Tadżykistanu, będący jedynym prawnym reprezentantem tadżyckiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w Duszanbe.
Historia.
Związek powstał w 1936 roku w ówczesnej Tadżyckiej SRR jako oddział Związku Piłki Nożnej ZSRR. 25 grudnia 1991 została organizowana niepodległa Federacja. Jej Prezydentem został wybrany Mirzo Mamadżonow. W 1993 poprzez głosowanie zdecydowano o przystąpieniu Tadżykistanu do Piłkarskiej Federacji Azji (AFC). Najpierw był członkiem asocjacyjnym, a w 1994 oficjalnie przystąpił do AFC. Również w tym że roku dołączył do FIFA. Jednak w 1995 ze względów politycznych został usunięty przez bojowego przywódcę Hodżę Karimowa. Dopiero po ucieknięciu z kraju i zgłoszeniu Karimowa w Interpol i w 2002 został wybrany nowy Prezydent Suhrob Kosimow. Od 2011 Prezydentem związku jest Rustam Emomali.

</doc>
<doc id="3721145" url="https://pl.wikipedia.org/wiki?curid=3721145" title="Cyclops jeanneli">
Cyclops jeanneli

Cyclops jeanneli – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1929 roku przez szwajcarskiego zoologa Pierre-Alfreda Chappuis.

</doc>
<doc id="3721146" url="https://pl.wikipedia.org/wiki?curid=3721146" title="Cyclops kieferi">
Cyclops kieferi

Cyclops kieferi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1925 roku przez szwajcarskiego zoologa Pierre-Alfreda Chappuis.

</doc>
<doc id="3721147" url="https://pl.wikipedia.org/wiki?curid=3721147" title="Cyclops nubicus">
Cyclops nubicus

Cyclops nubicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1922 roku przez szwajcarskiego zoologa Pierre-Alfreda Chappuis.

</doc>
<doc id="3721149" url="https://pl.wikipedia.org/wiki?curid=3721149" title="Cyclops operculatus">
Cyclops operculatus

Cyclops operculatus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1917 roku przez szwajcarskiego zoologa Pierre-Alfreda Chappuis.

</doc>
<doc id="3721150" url="https://pl.wikipedia.org/wiki?curid=3721150" title="Uzbecki Związek Piłki Nożnej">
Uzbecki Związek Piłki Nożnej



</doc>
<doc id="3721151" url="https://pl.wikipedia.org/wiki?curid=3721151" title="Cyclops phreaticus">
Cyclops phreaticus

Cyclops phreaticus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1928 roku przez szwajcarskiego zoologa Pierre-Alfreda Chappuis.

</doc>
<doc id="3721152" url="https://pl.wikipedia.org/wiki?curid=3721152" title="Aniela Szycówna">
Aniela Szycówna

Aniela Maria Szyc (Szycówna) (ur. 31 lipca 1869 w Warszawie, zm. 14 lutego 1921 tamże) – polska pedagożka, psycholożka oraz publicystka.
Życiorys.
W 1886 zdała egzamin dyplomowy na nauczycielkę języka polskiego, uczestniczyła w kursach dokształcających w ramach tzw. Uniwersytetu Latającego. W latach 1907-1918 wykładowczyni pedagogiki na Wydziale Humanistycznym Towarzystwa Kursów Naukowych w Warszawie.
Była redaktorką czasopism pedagogicznych „Nowe Tory” oraz „Szkoła Powszechna”, współpracowała również z „Przeglądem Pedagogicznym”. Prowadziła badania nad zasobem pojęć dzieci korzystając z "kwestionariusza spostrzeżeń" Jana Władysława Dawida, z którym przez wiele lat współpracowała. Kierowała Polskim Towarzystwem Badań nad Dziećmi od 1907 do 1921 roku. Była członkinią Polskiego Towarzystwa Filozoficznego we Lwowie.
Pochowana w Warszawie na cmentarzu Powązkowskim (kwatera 35-3-24/25).

</doc>
<doc id="3721154" url="https://pl.wikipedia.org/wiki?curid=3721154" title="Marcin Weiher">
Marcin Weiher



</doc>
<doc id="3721155" url="https://pl.wikipedia.org/wiki?curid=3721155" title="Cyclops racovitzai">
Cyclops racovitzai

Cyclops racovitzai – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1923 roku przez szwajcarskiego zoologa Pierre-Alfreda Chappuis.

</doc>
<doc id="3721156" url="https://pl.wikipedia.org/wiki?curid=3721156" title="Tomasz Grodzicki">
Tomasz Grodzicki

Tomasz Kazimierz Grodzicki (ur. 16 marca 1959 w Krakowie) – polski lekarz, specjalista w zakresie chorób wewnętrznych, geriatrii i hipertensjologii, profesor nauk medycznych, dziekan Wydziału Lekarskiego Collegium Medicum Uniwersytetu Jagiellońskiego (2008–2016), prorektor Uniwersytetu Jagiellońskiego ds. Collegium Medicum w kadencji 2016–2020. Członek korespondent Polskiej Akademii Nauk.
Życiorys.
W 1978 ukończył I Liceum Ogólnokształcące im. Bartłomieja Nowodworskiego w Krakowie, w 1984 studia medyczne na Wydziale Lekarskim Akademii Medycznej w Krakowie. Po studiach pozostał na macierzystej uczelni, włączonej w 1993 w struktury Uniwersytetu Jagiellońskiego jako Collegium Medicum. W 1987 uzyskał I stopień specjalizacji z chorób wewnętrznych, w 1990 II stopień specjalizacji z geriatrii. W 1994 otrzymał stopień doktora nauk medycznych na podstawie pracy "Przerost lewej komory i jej czynność u młodszych i starszych pacjentów z nadciśnieniem tętniczym pierwotnym" napisanej pod kierunkiem Józefa Kocemby, w 1999 stopień doktora habilitowanego na podstawie pracy "Przerost lewej komory serca u osób w wieku podeszłym". W 2003 otrzymał tytuł profesora nauk medycznych.
Od 2001 jest kierownikiem Katedry Chorób Wewnętrznych i Gerontologii Wydziału Lekarskiego Collegium Medicum Uniwersytetu Jagiellońskiego oraz ordynatorem Oddziału Klinicznego Chorób Wewnętrznych Szpitala Uniwersyteckiego w Krakowie. W latach 2002-2014 był konsultantem krajowym w dziedzinie geriatrii a w latach 2006-2008 prezesem Zarządu Głównego Polskiego Towarzystwa Nadciśnienia Tętniczego. W latach 2013-2016 pełnił funkcję członka Rady ds. Polityki Senioralnej MPiPS oraz członka Rady Nadzorczej Zakładu Ubezpieczeń Społecznych.
W 2016 został członkiem korespondentem Polskiej Akademii Nauk.
Jest członkiem wielu organizacji naukowych i społecznych: Rady Naukowej przy Ministrze Zdrowia, Komitetu Nauk Klinicznych PAN, Komisji Medycznej PKOL, Zarządu Głównego Polskiego Towarzystwa Nadciśnienia Tętniczego, Radzie Naukowej Fundacji MATIO, European Academy for Medicine of Aging oraz Zarządu European Union Geriatic Medicine Society. Posiada tytuł European Specialist on Hypertension. W 2010 prezydent RP Lech Kaczyński powołał go na członka Narodowej Rady Rozwoju.
Jest przewodniczącym Polskiej Grupy Roboczej ds. Problemów Etycznych Końca Życia.

</doc>
<doc id="3721158" url="https://pl.wikipedia.org/wiki?curid=3721158" title="Cyclops reductus">
Cyclops reductus

Cyclops reductus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1925 roku przez szwajcarskiego zoologa Pierre-Alfreda Chappuis.

</doc>
<doc id="3721163" url="https://pl.wikipedia.org/wiki?curid=3721163" title="Cyclops sensitivus">
Cyclops sensitivus

Cyclops sensitivus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1914 roku przez szwajcarskich zoologów Eduarda Graetera (1881-1957) i Pierre-Alfreda Chappuis.

</doc>
<doc id="3721165" url="https://pl.wikipedia.org/wiki?curid=3721165" title="Cyclops staheli">
Cyclops staheli

Cyclops staheli – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1917 roku przez szwajcarskiego zoologa Pierre-Alfreda Chappuis.

</doc>
<doc id="3721166" url="https://pl.wikipedia.org/wiki?curid=3721166" title="Eposy oktawą">
Eposy oktawą

Eposy pisane oktawą – grupa utworów epickich, wyróżniających się użyciem oktawy, czyli strofy ośmiowersowej rymowanej abababcc. Oktawa była jedną z najwyżej cenionych form poezji europejskiej, a napisane nią utwory pretendowały do miana arcydzieł
W poniższym zestawieniu uwzględniono zarówno klasyczne eposy, jak i poematy heroikomiczne, będące ich parodią, poematy dygresyjne i wiersze choćby krótkie, liryczne, ale odwołujące się do wielkiej epiki tak w zakresie formy, jak i treści. Wszystkie obserwacje oparte są na wiarygodnych źródłach, czyli na wydaniach utworów i opracowaniach wersologów, w tym przede wszystkim Zdzisławy Kopczyńskiej i Lucylli Pszczołowskiej.

</doc>
<doc id="3721168" url="https://pl.wikipedia.org/wiki?curid=3721168" title="Les Pierres Plates">
Les Pierres Plates

Les Pierres Plates – dolmen neolityczny znajdujący się w Locmariaquer we francuskiej Bretanii, w departamencie Morbihan. Od 1889 roku wpisany na listę zabytków monument historique.
Monumentalna konstrukcja zbudowana została z 70 głazów, z których do czasów współczesnych zachowało się 50, w tym 38 nośnych i 12 stropowych. Przy wejściu, zorientowanym w kierunku południowo-wschodnim, znajduje się ustawiony pionowo głaz, odkopany i postawiony w tym miejscu w 1931 roku podczas prac archeologicznych prowadzonych przez Zacharie Le Rouzica. Od wejścia ciągnie się korytarz o długości 6 m, szerokości 1,20 m i wysokości 1,10 m. Pod koniec korytarz nagle zakręca w lewo, przechodząc w długą, wąską komorę grobową o długości 16 m i szerokości zaledwie 80 cm. W miejscu zagięcia korytarza odchodzi w lewą stronę niewielkie odgałęzienie o długości 2,70 m i szerokości 1,40 m. Na trzynastu z kamieni nośnych grobowca znajdują się ryty przedstawiające antropomorficzne idole.

</doc>
<doc id="3721169" url="https://pl.wikipedia.org/wiki?curid=3721169" title="Willa Bolesława Pietrusińskiego w Warszawie">
Willa Bolesława Pietrusińskiego w Warszawie

Willa Bolesława Pietrusińskiego – jednopiętrowy zabytkowy dom wzniesiony w 1930 przy ulicy Tykocińskiej 15 na terenie osiedla Targówek Mieszkaniowy w dzielnicy Targówek w Warszawie.
Historia.
Przed II wojną światową w willi mieszkał i pracował jej projektant architekt Bolesław Pietrusiński, po wojnie natomiast w budynku willi działał chwilowo komitet PPR, a następnie przedszkole i urząd ZUS. 
W latach 90. XX wieku budynek odzyskali spadkobiercy wcześniejszych właścicieli. W 2009 obiekt został wpisany do rejestru zabytków, zaś w 2012 willę nabyła i wyremontowała spółka Grudnik Nieruchomości.

</doc>
<doc id="3721170" url="https://pl.wikipedia.org/wiki?curid=3721170" title="Cyclops stygius">
Cyclops stygius

Cyclops stygius – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1924 roku przez szwajcarskiego zoologa Pierre-Alfreda Chappuis.

</doc>
<doc id="3721171" url="https://pl.wikipedia.org/wiki?curid=3721171" title="Cyclops troglodytes">
Cyclops troglodytes

Cyclops troglodytes – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1923 roku przez szwajcarskiego zoologa Pierre-Alfreda Chappuis.

</doc>
<doc id="3721173" url="https://pl.wikipedia.org/wiki?curid=3721173" title="Anton Iwanow">
Anton Iwanow

Anton Iwanow (ur. 12 marca 1994) – rosyjski piłkarz, grający jako obrońca.
Wychowanek klubu . W sezonie 2015/16 grał dla , występującego wówczas w Drugiej Dywizji. Jesienią 2016 wrócił do Moskwy, jednak był tylko zawodnikiem rezerw. Na początku 2017 r. przeszedł do drużyny Afips Afipskij grającej w Drugiej Dywizji, grupie południowej.

</doc>
<doc id="3721174" url="https://pl.wikipedia.org/wiki?curid=3721174" title="Michał Sjudak">
Michał Sjudak

Michał Sjudak (ur. 1874, zm. 1936) – polski nauczyciel, pedagog i twórca eksperymentalnej szkoły w Turkowiczach. Celem jego eksperymentalnej szkoły była przebudowa zacofanej wsi. Odpowiednio przygotowany program szkolny oraz organizacja pracy dzieci pozwoliły zdobyć wiejskim uczniom nie tylko obszerną wiedzę, ale też z powodzeniem wdrożyć tę wiedzę do codziennego życia całej wsi.

</doc>
<doc id="3721178" url="https://pl.wikipedia.org/wiki?curid=3721178" title="Lillkyrka">
Lillkyrka

Lillkyrka – miejscowość ("tätort") w Szwecji, w regionie administracyjnym ("län") Uppsala (gmina Enköping).
Miejscowość jest położona w prowincji historycznej ("landskap") Uppland, ok. 13 km na południowy wschód od Enköping.
W Lillkyrka znajduje się średniowieczny kościół.
W 2010 roku Lillkyrka liczyła 301 mieszkańców.

</doc>
<doc id="3721179" url="https://pl.wikipedia.org/wiki?curid=3721179" title="Mike Witt">
Mike Witt

Michael Atwater Witt (ur. 20 lipca 1960) – amerykański baseballista, który występował na pozycji miotacza.
W czerwcu 1978 został wybrany w czwartej rundzie draftu przez California Angels, w którym zadebiutował 11 kwietnia 1981 przeciwko Seattle Mariners. 30 września 1984 w spotkaniu z Texas Rangers zaliczył 11. w historii Major League Baseball perfect game. W 1986 i 1987 był w składzie AL All-Star Team. 11 kwietnia 1990 w meczu ze Seattle Mariners wraz ze starterem Markiem Langstonem rozegrał no-hittera.
W maju 1990 przeszedł do New York Yankees za Dave’a Winfielda. Karierę zawodniczą zakończył w 1993 roku.

</doc>
<doc id="3721180" url="https://pl.wikipedia.org/wiki?curid=3721180" title="Safarbek Karimow Gozimalik">
Safarbek Karimow Gozimalik

Safarbek Karimow Gozimalik (tadż. Клуби футболи «Сафарбек Каримов» Ғозималик) – tadżycki klub piłkarski, mający siedzibę w kiszlaku Kyzylkala dystryktu Churoson (do 2003 dystrykt Gozimalik), na południu kraju.
Historia.
Chronologia nazw:
Piłkarski klub Hudża Karimow został założony w miejscowości Kyzylkala w 1995 roku przez ówczesnego Prezesa Tadżyckiego Związku Piłki Nożnej (1995-2002), byłego dowódcy polowego Frontu Narodowego Hodży Rahimowicza Karimowa, który urodził się w Kyzylkale. W 1995 roku zespół startował w rozgrywkach Pucharu Tadżykistanu. W 1998 debiutował w rozgrywkach Wyższej Ligi Tadżykistanu. W debiutanckim sezonie zajął 4. miejsce w końcowej klasyfikacji oraz dotarł do finału Pucharu Tadżykistanu. Następny sukces przyszedł w 1999 roku, kiedy to zespół zdobył srebrne medale mistrzostw. W 1999 debiutował w rozgrywkach pucharów azjatyckich. W 2002 roku zajął ostatnie miejsce w lidze, ale żeby nie opuścić najwyższą klasę rozgrywek, to Prezes Związku "zaproponował" zwiększyć liczbę uczestników do 16 zespołów w przyszłym sezonie, a klub Hudża Karimow został przemianowany na cześć jego brata Safarbeka Safarbek Karimow. Jego jedyny brat Safarbek zginął w zamachu na życie Hodżego w 1997 roku (lub 1998). Jednak, gdy Hodża Karimow uciekł za granicę, klub pozostał bez finansowania i w sezonie 2004 po 22 rundach został zdyskwalifikowany z turnieju. Potem został rozformowany.
Stadion.
Klub rozgrywał swoje mecze domowe na stadionie w Kyzylkale, który może pomieścić 1000 widzów.
Piłkarze.
Znani piłkarze:

</doc>
<doc id="3721181" url="https://pl.wikipedia.org/wiki?curid=3721181" title="Chodża Karim Gozimalik">
Chodża Karim Gozimalik



</doc>
<doc id="3721184" url="https://pl.wikipedia.org/wiki?curid=3721184" title="I liga polska w piłce ręcznej mężczyzn (2016/2017)">
I liga polska w piłce ręcznej mężczyzn (2016/2017)

I liga polska w piłce ręcznej mężczyzn sezonu 2016/2017 – 61. edycja drugiej w hierarchii klasy ligowych rozgrywek piłki ręcznej mężczyzn w Polsce. Z uwagi na utworzenie od sezonu zawodowej ligi w najwyższej klasie rozgrywek i zamknięcie na okres trzech lat awansów z I Ligi – rozgrywki wyłonią jedynie zespoły zwycięzców grup oraz te, które zostaną relegowane do II ligi polskiej sezonu 2017/2018. Pomimo formalnego zamknięcia PGNiG Superligi, możliwe jest powiększenie liczby zespołów w niej występujących do 16 i w przypadku spełnienia wymogów regulaminowych dotyczących udziału w rozgrywkach PGNiG Superligi możliwy jest awans zwycięzców grup do najwyższej klasy rozgrywek.
Rywalizacja toczyć się będzie systemem kołowym wraz z meczami barażowymi, a nad jej przebiegiem czuwać będzie organizator rozgrywek – Kolegium Ligi ZPRP. W zmaganiach wezmą udział drużyny 28 klubów sportowych, podzielone na dwie grupy (Grupę A i Grupę B).
Przed ogłoszeniem pierwszej wersji terminarza rozgrywek w sezonie 2016/2017 nastąpiło uporządkowanie grup i przeszła do Grupy A, zaś do Grupy B trafiło .
W związku z poszerzeniem PGNiG Superligi do 14 drużyn – licencję na grę w najwyższej klasie rozgrywek otrzymały: i . Jednocześnie z występów w I Lidze zrezygnował zespół . W związku z tym faktem Kolegium Ligi dokonało wyboru drużyn, które uzupełnią grupy I Ligi. Z pretendujących do rozgrywek zespołów wybrano: , oraz .
Grupa A.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Klasyfikacja strzelców.
"Źródło:" Liga Mężczyzn gr. A – klasyfikacja strzelców
Grupa B.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Klasyfikacja strzelców.
"Źródło:" Liga Mężczyzn gr. B – klasyfikacja strzelców

</doc>
<doc id="3721187" url="https://pl.wikipedia.org/wiki?curid=3721187" title="Ray Boone">
Ray Boone

Raymond Otis Boone (ur. 27 lipca 1923, zm. 17 października 2004) – amerykański baseballista, dwukrotny uczestnik Meczu Gwiazd.
Debiut w Major League Baseball zanotował 3 września 1948 jako zawodnik Cleveland Indians. W tym samym roku zagrał w jednym meczu World Series, w którym Indians pokonali Boston Braves 4–2 i zdobyli drugi w historii tytuł mistrzowski. Grał jeszcze w Detroit Tigers, Chicago White Sox, Kansas City Athletics, Milwaukee Braves i w Boston Red Sox. 
Jego syn Bob Boone oraz wnukowie Aaron Boone i Bret Boone w późniejszym okresie również wystąpili w Meczu Gwiazd MLB.

</doc>
<doc id="3721188" url="https://pl.wikipedia.org/wiki?curid=3721188" title="Dyskografia Prince’a">
Dyskografia Prince’a

Prince wydał 39 albumów studyjnych, 3 albumy koncertowe, 6 kompilacji, 13 minialbumów, 104 single i 17 albumów wideo. Niniejsza dyskografia zawiera spis wszystkich tych wydawnictw.
Artysta sprzedał ponad 150 mln egzemplarzy albumów na całym świecie i 49 mln na terenie USA, 4 mln we Francji i 1 mln w Kanadzie.
Piosenkarz wypuścił 5 singli, które podbiły Billboard Hot 100.
Jego debiutancki album to "For You", który wszedł na 163 miejsce listy Billboard 200. Kolejny album piosenkarza "Prince" z 1979 roku okazał się większym sukcesem komercyjnym i pokrył się platyną w USA. Do 1982 roku Prince wydał jeszcze dwa albumy "Dirty Mind" i "Controversy". "Dirty Mind" pokrył się złotem w USA, a "Controversy" platyną. Oprócz tego "Dirty Mind" uplasowało się na 206 miejscu listy 500 albumów wszech czasów według magazynu Rolling Stone. W 1982 roku wydał swój piąty album "1999". Płyta świetnie się sprzedawała i obecnie jest pokryta poczwórną platyną przez RIAA. W 2003 roku płyta znalazła się na 163 miejscu listy 500 albumów wszech czasów według magazynu Rolling Stone
W 1984 roku pojawił się kolejny album wykonawcy "Purple Rain". Był to również soundtrack do filmu Purple Rain. Płyta okazała się wielkim sukcesem komercyjnym i pokryła się diamentem w Stanach Zjednoczonych. Jest to najlepiej sprzedający się album Prince’a. "Purple Rain" był kolejnym albumem Prince’a, który znalazł się na liście 500 albumów wszech czasów magazynu Rolling Stone. Na liście zajął 72 miejsce. Album był pierwszym nagranym ze swoją grupą The Revolution. W Kanadzie płyta zdobyła status sześciokrotnej platyny. "Purple Rain" podbiło dużo list przebojów na całym świecie. Drugim albumem nagranym wraz z The Revolution był "Around the World in a Day". Płyta pokryła się dwukrotną platyną w Stanach. W 1986 roku wydał trzeci i ostatni album z The Revolution "Parade".
Dziewiąty album studyjny piosenkarza "Sign o’ the Times" ukazał się w 1987 roku. Pokrył się platyną w USA. Album był nowinowany do Nagrody Grammy w kategorii "Album of the Year". Kolejny album Prince’a to "Lovesexy", który ukazał się w 1988 roku. Był to jego pierwszy album, który zdobył szczyt na UK Albums Chart. W 1989 roku na rynku pojawił się jego kolejny album "Batman". Prince potrzebował wtedy pieniędzy więc pomyślał, żeby nagrać soundtrack. Album był soundtrackiem do filmu o tym samym tytule. Okazał się sukcesem komercyjnym i pokrył się podwójną platyną w rodzinnym kraju piosenkarza. Wspiął się na szczyt Billboard 200. W 1990 roku wydał kolejny album studyjny "Graffiti Bridge", który był również soundtrackiem do filmu pod tym samym tytułem.
W 1991 roku zaczął nagrywać ze swoją grupą The New Power Generation. Owocem tej współpracy były albumy "Diamonds and Pearls" i "Love Symbol Album". W latach dziewięćdziesiątych pokłócił się ze swoją wytwórnią Warner Bros. Records, po czym założył własną NPG Records. W latach dziewięćdziesiątych nagrał kilka albumów, które nie uzyskały już takiego rozgłosu jak poprzednie.
Uzyskał ponownie rozgłos dzięki wydaniu albumu "Musicology" w 2004. Album uzyskał status dwukrotnej platyny w USA. Album Prince’a z 2006 roku "3121" wspiął się na szczyt Billboard 200. Po wydaniu kilku innych albumów Prince zdecydował się nagrać album z jego grupą 3rdeyegirl. Ukazał się w 2014 roku i nazywał się "Plectrumelectrum". Ostatni album Prince’a to "HITnRUN Phase Two" wydany w 2015.
Jednym z najbardziej rozpoznawalnych singli artysty był "Purple Rain". Popularny jest także utwór "Controversy". Cztery albumy Prince’a znalazły się na liście 500 albumów wszech czasów. Są to: "Dirty Mind", "1999", "Purple Rain" i "Sign o' the Times".
Albumy.
Albumy Internetowe.
NPG Music Club Vol. 1-12 (2000-2002), NPG
Lotusflower (Box Set) (2009), NPG

</doc>
<doc id="3721189" url="https://pl.wikipedia.org/wiki?curid=3721189" title="Kościół ewangelicki w Lewoczy">
Kościół ewangelicki w Lewoczy

Kościół ewangelicki w Lewoczy – zabytkowy, klasycystyczny kościół wyznania ewangelicko-augsburskiego w Lewoczy na Słowacji. ..."brzydki, płaską kopułą kryty kościół ewangelicki, który stojąc niedaleko ratusza, szpeci bardzo piękny rynek" - pisał Mieczysław Orłowicz w wydanym w 1919 r. "Ilustrowanym przewodniku po Galicyi, Bukowinie, Spiszu, Orawie i Śląsku Cieszyńskim".
W latach 1544–1674 w Lewoczy dominowali luteranie, zaś miasto było ważnym ośrodkiem ewangelicyzmu w całej Słowacji. W tym czasie ewangelicy władali wszystkimi kościołami miejskimi. W okresie kontrreformacji protestanci, ograniczani w swoim wyznaniu, byli zmuszeni zbudować nowy kościół poza murami miasta. Kościół ten spłonął na początku XVIII w.
Dzisiejszy kościół jest następcą drugiego, drewnianego kościoła lewockich protestantów, który istniał od 1713 r. w miejscu dzisiejszego cmentarza ewangelickiego. Wznosi się w południowej, nieco opadającej w dół części wydłużonego lewockiego rynku, na miejscu dawniejszych mięsnych jatek. Zbudowany w latach 1825-1837 według projektu architekta Antona Povolnego, został poświęcony 17 sierpnia 1837 r. Wzniesiony został na planie krzyża greckiego i zwieńczony wielką kopułą na ośmiobocznym bębnie. Od zewnątrz zwracają uwagę wysokie, półkoliście zamknięte okna, rozdzielone pilastrami. We wnętrzu z trzypiętrowymi emporami, usytuowanymi po zachodniej, północnej i wschodniej stronie kościoła, zwraca uwagę monumentalny ołtarz główny z obrazem Chrystusa kroczącego po falach, pędzla z G. H. Richtera, będący kopią dzieła znanego lewockiego malarza Jozefa Csauczika. Znajdują się w nim również cenne krzyże barokowe: żelazny i drewniany. Ten drugi, z 1713 r., z hebrajskim napisem w górnej części, został tu przeniesiony ze starego kościoła, podobnie jak chrzcielnica z 1714 r., będąca darem Michaela Pfannschmidta. Cenne organy z 1697 r. (nieczynne od ponad pół wieku i wymagające gruntownej renowacji) oraz okazały żyrandol, zawieszony w kopule, to dary ewangelików z Berlina, z 1937 r. Uwagę zwraca również kolekcja trzynastu obrazów „Salvator Mundi” (Zbawiciel Świata), na których przedstawiono apostołów z ich atrybutami.
W kościele przechowywane jest cenne archiwum i bogata biblioteka dawnego lewockiego liceum ewangelickiego.
Obecnie niewielka wspólnota lewockich ewangelików liczy jedynie ok. 200 wiernych.
Bibliografia.
 

</doc>
<doc id="3721192" url="https://pl.wikipedia.org/wiki?curid=3721192" title="Linia ciśnień (mechanika)">
Linia ciśnień (mechanika)

Linia ciśnień (krzywa ciśnień) – pojęcie związane z kształtowaniem i wymiarowaniem elementów konstrukcyjnych pracujących tylko na ściskanie (mimośrodowe). W elementach takich zawsze jest możliwe zredukowanie działających sił wewnętrznych do samej tylko siły ściskającej formula_1 działającej na odpowiednich mimośrodach formula_2 liczonych względem głównych centralnych osi bezwładności formula_3 przekroju poprzecznego. Wtedy momentami zginającymi ten przekrój są: formula_4 i formula_5
Miejsce geometryczne punktów o współrzędnych formula_6 formula_7 występujących w kolejnych przekrojach, jest "linią ciśnień", której kształt zależy od działającego obciążenia. Projektowanie polega na takim ukształtowaniu wymiarowanej konstrukcji, aby linia ciśnień nie wykraczała poza obszary wyznaczone przez rdzenie wymiarowanych przekrojów. Zasada ta dotyczy projektowania łuków i murów oporowych, które mogą być, dzięki takiemu projektowaniu, wykonywane bez spoiwa (na sucho) z elementów kamiennych, betonowych, cegły itp.

</doc>
<doc id="3721193" url="https://pl.wikipedia.org/wiki?curid=3721193" title="Alan Roscoe">
Alan Roscoe

Alan Roscoe (ur. 23 sierpnia 1886 w Nashville, zm. 8 marca 1933 w Los Angeles) – amerykański aktor.

</doc>
<doc id="3721195" url="https://pl.wikipedia.org/wiki?curid=3721195" title="Rozalia Kiepska (Małolepsza)">
Rozalia Kiepska (Małolepsza)



</doc>
<doc id="3721197" url="https://pl.wikipedia.org/wiki?curid=3721197" title="Rdzeń przekroju">
Rdzeń przekroju

Rdzeń przekroju – pojęcie z zakresu wytrzymałości materiałów, występujące przy projektowaniu prętowych elementów konstrukcyjnych pracujących tylko na ściskanie mimośrodowe.
Rdzeń przekroju jest definiowany jako miejsce geometryczne położenia punktów, w których działająca siła powoduje powstanie w przekroju naprężeń jednakowego znaku.
Rdzeń przekroju znajduje zastosowanie przy projektowaniu konstrukcji wykonanych z materiałów, które mogą pracować tylko na ściskanie (np. łuki i mury oporowe wykonane z materiałów lub z zaprawami nie przenoszącymi sił rozciągających, np. z cegieł, kamieni, niezbrojonego betonu). Zachodzi wtedy konieczność nadawania im takich kształtów, aby w ich przekrojach poprzecznych występowały tylko naprężenia ściskające, a więc tylko jednego znaku. W praktyce oznacza to, że składowa osiowa siły zewnętrznej powinna znajdować się w rdzeniu przekroju.
Związek z geometrycznymi charakterystyki przekroju pręta.
W przekroju poprzecznym elementów ściskanych mimośrodowo siły wewnętrzne mogą być zredukowane do punktowej siły, która może być rozłożona na składową równoległą do osi przekroju formula_1 i prostopadłą. Składowa prostopadła do osi, leży w płaszczyźnie przekroju i nie ma w tym przypadku znaczenia. Punkt przyłożenia siły określany względem osi głównej i centralnej o współrzędnych formula_2 i formula_3 jest formula_4 i formula_5 W zależności od położenia punktu przyłożenia siły, linia, wzdłuż której naprężenia normalne są równe 0, zwana osią obojętną, może:
Naprężenia normalne formula_6 stałego znaku wystąpią tylko w tym trzecim przypadku, wówczas punkt przyłożenia siły należy do rdzenia przekroju. Linia ograniczająca rdzeń przekroju nazywana jest konturem rdzenia przekroju.
Siłę działająca poza osią główną można zastąpić siłą działającą na osi głównej przekroju oraz momentami siły gnącymi. Wywołane nimi naprężenie określa wzór:
gdzie:
Oś obojętną dla siły przyłożonej w danym punkcie określa linia, dla której formula_11 Z zależności tych można wyznaczyć położenie punktu przyłożenia siły formula_12 formula_13 wymaganego położenia osi obojętnej i odwrotnie. Z powyższego wzoru dla osi obojętnej otrzymujemy wzór
Przykład.
Wyznaczyć rdzeń przekroju (kontur przekroju) dla przekroju prostokątnego o długości formula_15 i szerokości formula_16.
Parametry tego przekroju:
Oś obojętna określająca fragment konturu rdzenia przekroju dla dodatnich formula_3 i formula_2 ma współrzędne formula_22 formula_23
Dla tych danych powyższego związku:
Dla siły położonej na osi z, otrzymujemy formula_25
Pozostałe trzy linie konturu otrzymuje się podstawiając za formula_3 i formula_2 warunki dla kolejnych boków prostokąta. Rdzeniem przekroju prostokąta jest romb o przekątnych równoległych do boków prostokąta, przekątna ma długość 1/3 długości boku prostokąta do niej równoległego.
Właściwości.
Rdzeń przekroju jest zawsze wypukłą, płaską figurą geometryczną ograniczoną, a w przypadku przekrojów wielobocznych, obszarem zamkniętym krzywą łamaną zamkniętą o tylu wierzchołkach ile boków ma przekrój i o tylu prostoliniowych bokach ile ten przekrój ma naroży.

</doc>
<doc id="3721201" url="https://pl.wikipedia.org/wiki?curid=3721201" title="Akr Zajti">
Akr Zajti

Akr Zajti (arab. عقر زيتي) – wieś w Syrii, w muhafazie Tartus. W 2004 roku liczyła 780 mieszkańców.

</doc>
<doc id="3721202" url="https://pl.wikipedia.org/wiki?curid=3721202" title="Reprezentacja Rosji w piłce nożnej plażowej mężczyzn">
Reprezentacja Rosji w piłce nożnej plażowej mężczyzn

Reprezentacja Rosji w piłce nożnej plażowej – zespół piłkarski, biorący udział w imieniu Rosji w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo rosyjskie. Za jego funkcjonowanie odpowiedzialny jest Rosyjski Związek Piłki Nożnej (RFS). Dwukrotny mistrz świata z 2011 oraz 2013.

</doc>
<doc id="3721203" url="https://pl.wikipedia.org/wiki?curid=3721203" title="Reprezentacja Południowej Afryki w piłce nożnej plażowej">
Reprezentacja Południowej Afryki w piłce nożnej plażowej



</doc>
<doc id="3721205" url="https://pl.wikipedia.org/wiki?curid=3721205" title="Langasandur">
Langasandur

Langasandur (duń. "Langesand") – miejscowość na Wyspach Owczych, archipelagu wysp wulkanicznych, stanowiącym terytorium zależne Królestwa Danii. Wieś położona jest w północno-wschodniej części wyspy Streymoy nad wodami cieśniny Sundini. Nazwa miejscowości w tłumaczeniu z języka farerskiego oznacza "długą plażę".
Położenie.
Miejscowość leży w północno-wschodniej części Streymoy nad wodami cieśniny Sundini. Położona jest ona na stoku wzniesienia, którego szczyt - SandfelIi osiąga wysokość 537 m n.p.m.. Na południe znajduje się kolejny szczyt - Rossafelli (453 m n.p.m.), a pomiędzy nimi przełęcz. Na południe od miejscowości w okolicach dawnej stacji wielorybniczej znajdują się dwie szczeliny "Norðaragjógv" oraz "Sunnarajógv". W centrum wsi leży plaża, od której miejscowość wzięła swoją nazwę.
Informacje ogólne.
Populacja.
W 1985 roku we wsi mieszkało 33 mieszkańców. Do 1988 odnotowano przyrost populacji do 39 mieszkańców. Później jednak nastąpił spadek do 32 osób w latach 1989 i 1990. Następnie liczba mieszkańców ponownie zaczęła powoli rosnąć, do poziomu 36 ludzi w 1994 roku. Po tym roku liczba ludności znów zaczęła się zmniejszać - w 1996 mieszkało tam 33 osoby, w 1999 30, a w 2000 29. Ponowny przyrost odnotowano w latach 2001-2012, kiedy populacja miejscowości wzrosła do 43 mieszkańców. Następnie po krótkim spadku w 2013 do 36 mieszkańców ich liczba zaczęła utrzymywać się na podobnym poziomie, około 40 osób.
Według danych na 1 stycznia 2016 roku Langasandur zamieszkuje 38 osób. Wśród nich dominują mężczyźni, których jest 21 przy 17 kobietach. Osoby poniżej osiemnastego roku życia stanowią ok. 13% populacji, a ludzie w wieku poprodukcyjnym ok. 16%.
Transport.
Przez miejscowość przejeżdża autobus państwowego przedsiębiorstwa transportowego Strandfaraskip Landsins linii 202 z Oyrarbakki do Tjørnuvík, nie zatrzymuje się tam jednak. We wspomnianej pobliskiej wsi Oyrarbakki znajduje się węzeł komunikacyjny, z którego można się dostać: linią 400 do Tórshavn oraz Klaksvík, 200 do Eiði oraz 201 do Gjógv. Przez miejscowość przebiega droga numer 54, łącząca Tjørnuvík z trasą numer 10, ciągnącą się między dwoma największymi miastami na archipelagu.
Historia.
Wieś założono w 1838 roku, jako niðursetubygd. Jest to jedna z nowych miejscowości zakładanych w XIX i na początku XX wieku z powodu szybkiego wzrostu liczby ludności na Wyspach Owczych.
Na przylądku Gjánoyri, około kilometra na południe od Langasandur istniała dawniej stacja wielorybnicza. Był to pierwszy tego typu obiekt na Wyspach Owczych, założony przez Norwega Hansa Alberta Grøna z Sandefjordu w 1894 roku. Obsługiwało ją sześć statków: Urd (1894 - 1911), Skuld (1897 - 1911), Funding (1914), Leif (1914), Dominion I (1920) oraz Norman I (1920). Stację zamknięto w 1925 roku.

</doc>
<doc id="3721206" url="https://pl.wikipedia.org/wiki?curid=3721206" title="Kalat al-Chawabi">
Kalat al-Chawabi

Kalat al-Chawabi (arab. قلعة الخوابي) – miejscowość w Syrii, w muhafazie Tartus. W 2004 roku liczyła 1039 mieszkańców.

</doc>
<doc id="3721207" url="https://pl.wikipedia.org/wiki?curid=3721207" title="Türkmenistanyň Futbol Federasiýasy">
Türkmenistanyň Futbol Federasiýasy

Turkmeński Związek Piłki Nożnej (turkm. "Türkmenistanyň Futbol Federasiýasy", ros. "Федерация Футбола Туркмении") – ogólnokrajowy związek sportowy, działający na terenie Turkmenistanu, będący jedynym prawnym reprezentantem turkmeńskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w Aszchabadzie. 
Historia.
Związek powstał w 1992 roku po uzyskaniu niepodległości Turkmenistanu. W 1993 poprzez głosowanie zdecydowano o przystąpieniu Turkmenistanu do Piłkarskiej Federacji Azji (AFC). Najpierw był członkiem asocjacyjnym, a w 1994 oficjalnie przystąpił do AFC. Również w tym że roku dołączył do FIFA. Chociaż Federacja Piłkarska Turkmenistanu została przyjęta do FIFA i AFC w 1994 roku, reprezentacja Turkmenistanu mogła grać mecze międzynarodowe pod auspicjami FIFA od 1992 roku. W marcu 2003 Federacja została przekształcona w Asocjację. Jej Prezydentem został wybrany Allaberdy Mammetkulyýew. W maju 2008 ze względu braku innych kandydatów objął stanowisko Prezydenta Derýageldi Orazow. Od maja 2012 Prezydentem związku jest Sapardurdy Toýlyýew

</doc>
<doc id="3721208" url="https://pl.wikipedia.org/wiki?curid=3721208" title="Tarcza Serca Jezusowego">
Tarcza Serca Jezusowego

Tarcza Serca Jezusowego ("Tarcza Najświętszego Serca Pana Jezusa", "Odznaka Serca Jezusowego", "Mały Szkaplerz Serca Jezusowego", zwana czasem błędnie Szkaplerzem Serca Jezusowego) – katolickie sakramentale w postaci małego, kwadratowego (białego), względnie owalnego (czerwonego) kawałka sukna, bądź innego materiału z wyhaftowanym, lub nadrukowanym symbolem samego Serca Pana Jezusa, noszonego na piersi.
Geneza.
Tarcza Serca Jezusowego ma swój początek w posłannictwie św. Małgorzaty Marii Alacoque ze Zgromadzenia Sióstr Nawiedzenia Najświętszej Maryi Panny (wizytek) w Paray-le-Monial we Francji. Jezus objawił jej formy szczególnego kultu jego Najświętszego Serca, „które ukochało ludzkość”. Istotą tego kultu jest cześć, miłość i wynagrodzenie za grzechy ofiarowywane Bożemu Sercu. Jednym z jego symboli natomiast stał się wizerunek Najświętszego Serca, który św. Małgorzata Maria jako pierwsza narysowała taki, jaki zobaczyła w widzeniu. Różnił się on od obecnej postaci tego symbolu, gdyż korona cierniowa tworzyła okrąg wokół Serca, a nie przepasywała Go.
Później św. Małgorzata Maria wykonała większy taki rysunek i umieściła go w oratorium nowicjatu klasztornego w Paray-le-Monial. Przed nim, jako mistrzyni, wraz z nowicjuszkami dokonała aktu osobistego poświęcenia Najświętszemu Sercu Pana Jezusa 20 lipca 1685 roku. Był to pierwszy publiczny akt tego kultu.
W liście z dnia 2 marca 1686 roku do swej dawniejszej przełożonej, matki Franciszki de Saumaise, prosiła ją o sporządzenie małych obrazków Serca Jezusowego, „gdyż sam Zbawiciel życzy sobie, by wierni, którzy zechcą oddać Mu hołd, takie obrazki przy sobie nosili, zaś większe umieścili w swoich domach”. Sama narysowała wielką liczbę takich obrazków i kazała je nosić swym nowicjuszkom. Tak był początek Odznaki Serca Jezusowego, zwanej też Małym Szkaplerzem, a we Francji Tarczą ("Sauvegarde"). Przez pierwsze dziesięciolecia była ona ograniczona zasięgiem do osób zaprzyjaźnionych z wizytkami.
Historia.
Częścią posłannictwa św. Małgorzaty Marii Alacoque było wezwanie, aby symbolem Serca Pana Jezusa ozdobił sztandary państwowe i wojskowe król Ludwik XIV. Ponadto, miał on poświęcić siebie, rodzinę i Francję Najświętszemu Sercu oraz oddawać Mu publiczną cześć i zbudować świątynię pod tym wezwaniem. W zamian Jezus Chrystus obiecał szczególne błogosławieństwo dla Francji. Takie polecenia przekazała królowi św. Małgorzata Maria, lecz król odrzucił te żądania.
Odznaka pozostała więc przede wszystkim formą prywatnej pobożności. Swą ostateczną postać uzyskała, gdy w roku 1720 w Marsylii szalała dżuma. Wówczas innej wizytce, Annie Magdalenie Rémuzat, która z równą gorliwością, jak św. Małgorzata Maria, szerzyła cześć Najświętszego Serca, Jezus Chrystus przepowiedział tę straszną epidemię, a zarazem cudowną pomoc, której mieli doznać mieszkańcy Marsylii poprzez nabożeństwo do Jego Serca. Za zachętą siostry, mieszkańcy miasta gorliwie odmawiali, ułożoną wówczas Litanię do Najświętszego Serca Pana Jezusa, w której część wezwań jest jej autorstwa.
Wyrazem zewnętrznym nabożeństwa miała być Odznaka (Tarcza), czyli kwadratowy kawałeczek białego, wełnianego sukna, na którym znajduje się przyszyte lub wyhaftowane w kolorze czerwonym Serce Jezusowe, okolone cierniem z płomieniami i krzyżem u góry, tak właśnie, jak do dziś się Je przedstawia. Naokoło Serca znajdować się miał napis: “Stój, Serce Jezusa ze mną!” (lub “z nami!”).
Zakonnica ta, z pomocą sióstr z klasztoru w Marsylii, wykonała tysiące takich, tzw. też wówczas Szkaplerzy Serca Jezusowego (nie jest to jednak właściwy szkaplerz) i rozdawała je w mieście i w okolicy. Liczni ludzie opowiadali, że często „to zwycięskie godło jakby cudem wstrzymało zarazę”. Odtąd Tarcza Serca Jezusowego rozszerzyła się w innych miastach i krajach.
W roku 1748 papież Benedykt XIV przesłał wielką ilość takich Odznak, wykonanych z czerwonej tafty i haftowanych złotem, pobożnej królowej francuskiej Marii Leszczyńskiej, wśród prezentów z okazji ślubu z królem Ludwikiem XV.
W czasie rewolucji we Francji w latach 1789 – 1795, wierni katolicy, zarówno prości, jak arystokraci, np. dama dworu królewskiego, księżna de Lamballe, nosili Tarczę Serca Jezusowego ze szczególną ufnością. Mieli ją na sobie powstańcy z Wandei w 1793 roku. Przed zbrodniczymi „sądami” rewolucyjnymi uchodziło to za oznakę „fanatyzmu”, jak w przypadku królowej Marii Antoniny, skazanej na śmierć.
Także i w późniejszych czasach rozszerzył się znacznie ten rodzaj nabożeństwa do Najświętszego Serca Pana Jezusa, zwłaszcza we Francji, gdzie często świadczono o doznawaniu błogosławionych skutków noszenia z wiarą Jego Tarczy, jak w roku 1866, gdy cholera szerzyła się w Amiens, Roubaix i Kairze, albo u żołnierzy francuskich w czasie wojny z Prusami w latach 1870 – 1871, a później w czasie I wojny światowej.
Wkrótce potem Kościół nadał odpust za noszenie Tarczy. Spełniając życzenie arcybiskupa Dublinu, kardynała Cullen, bł. Pius IX udzielił własnoręcznym reskryptem w 1872 roku, odpustu cząstkowego raz na dzień wszystkim wiernym, którzy by “nosili zawieszony na piersiach, tak jak się nosi medaliki, obrazek Serca Jezusowego wyhaftowany na kawałku białej materii wełnianej lub do niego przyszyty, z podanym napisem”. Do zyskania tego odpustu trzeba odmówić: Ojcze nasz, Zdrowaś Mario i Chwała Ojcu. W brewe do biskupa Ratyzbony z 1873 roku tenże papież potwierdził ten odpust dla wszystkich wiernych i pozwolił na ofiarowanie go także za dusze czyśćcowe.
Kolejnym brewe z 1873 roku wyjaśnił, iż ten tzw. Mały Szkaplerz Serca Jezusowego nie jest szkaplerzem w ścisłym tego słowa znaczeniu, lecz tylko odznaką. Dlatego nie odnoszą się do niego przepisy tyczące się właściwych szkaplerzy. Nie potrzeba więc jego poświęcenia, uroczystego nałożenia i zapisania do księgi brackiej. Wystarczy nosić ten płatek sukna z obrazem Serca Jezusowego zawieszony na szyi lub przymocowany na piersiach. Wspomina też ten dokument, że napis “Stój, Serce Jezusa ze mną!” nie jest konieczny.
Od 1873 roku Odznaka bardzo się rozpowszechniła, w związku z obchodami dwusetnej rocznicy objawienia św. Małgorzacie Marii Alacoque nabożeństwa do Najświętszego Serca Pana Jezusa (1675 rok). Przez trzy lata rocznicowe odbywały się liczne pielgrzymki krajowe i zagraniczne do Paray-le-Monial, a każdy pątnik miał na sobie Tarczę. Wówczas stała się ona tak popularna, iż można było powiedzieć, że [Małe] "Szkaplerze Serca Jezusowego okrywają pierś każdego prawie dziś pobożnego katolika.
Dla członków Apostolstwa Modlitwy, jego założyciel o. Henryk Ramiere SJ, uzyskał w 1877 roku dodatkowe odpusty za noszenie Tarczy. U nich jednak musi ona mieć napis: “Przyjdź Królestwo Twoje”. Odpust cząstkowy zyskują, ilekroć to westchnienie ustnie, lub myślą powtórzą oraz jeśli odznakę tę noszą widoczną na publicznej procesji, albo podczas półgodzinnej adoracji przed wystawionym Najświętszym Sakramentem.
Papież Benedykt XV w 1915 roku ustalił, że ta Odznaka niekoniecznie musi być z wełny, lecz może być z emalii. Współcześnie używa się też typowych znaczków plastikowych z wydrukowanym wizerunkiem Serca Jezusowego. Ci jednak wierni, którzy cenią sobie rzeczy piękne, tradycyjne i ręcznie wykonane i dziś noszą klasyczną Odznakę wełnianą z wyszytym Sercem, np. przyszytą do noszonego, klasycznego szkaplerza (pod warunkiem, że nie zasłania ona całej powierzchni szkaplerza). Obecnie popularne są też Tarcze w kształcie owalu z czerwonego sukna i przyklejonym symbolem Serca na białym tle oraz napisem “Najświętsze Serce Pana Jezusa zmiłuj się nad nami”.
W obecnych czasach we Francji, a rzadziej we Włoszech i niektórych innych krajach zachodnich, bywa że i w Polsce, wierni przywiązani do Tradycji łacińskiej noszą ją na swych piersiach, zwłaszcza na pielgrzymkach, uroczystościach, a nawet w parlamencie (Francja i Włochy). Patriotyczni Francuzi, zwłaszcza skauci i inne grupy młodzieżowe, posłuszni apelowi Pana Jezusa do narodu francuskiego, przekazanemu św. Małgorzacie Marii, ozdabiają nią flagi narodowe. W Polsce Tarcza Serca Jezusowego propagowana jest przez Stowarzyszenie Kultury Chrześcijańskiej im. ks. Piotra Skargi w Krakowie.

</doc>
<doc id="3721209" url="https://pl.wikipedia.org/wiki?curid=3721209" title="Turkmeński Związek Piłki Nożnej">
Turkmeński Związek Piłki Nożnej



</doc>
<doc id="3721210" url="https://pl.wikipedia.org/wiki?curid=3721210" title="Jahmur">
Jahmur

Jahmur (arab. يحمور) – miejscowość w Syrii, w muhafazie Tartus. W 2004 roku liczyła 3272 mieszkańców.

</doc>
<doc id="3721211" url="https://pl.wikipedia.org/wiki?curid=3721211" title="Albert Wywerka">
Albert Wywerka

Albert Wywerka (ur. 22 sierpnia 1894 w Dzierzbach Szlacheckich na Podlasiu, zm. 22 maja 1945 w Łodzi) – polski operator filmowy. Był ojcem aktorki dziecięcej Basi Wywerkówny.
Życiorys.
W dwudziestoleciu wojennym zrobił zdjęcia do ponad 60 filmów, z czego większość przypadała na okres kina niemego (ok. 40 filmów). Pracował także jako scenarzysta przy filmie "Mów do mnie jeszcze" (1922) i jako współpracownik operatora przy filmie "Wyrok życia" (1933).
Pracował dla reżyserów: Leonarda Buczkowskiego, Józefa Lejtesa, Włodzimierza Puchalskiego, Michała Waszyńskiego. Robił zdjęcia do filmów różnych gatunków: komedii, dramatów i melodramatów. Wplatał w filmy paradokumentalne obrazy przedwojennej wsi polskiej. Otrzymał wiele pochwał za wplecenie sekwencji ślubu żydowskiego, nakręconej w Kazimierzu nad Wisłą, w film "Szlakiem hańby" (1929).
Po II wojnie światowej zrobił zdjęcia do tylko jednego filmu, dokumentu Stanisława Urbanowicza "Budujemy Warszawę" (ang. Warsaw Rebuilds). W podobnej realizacji uczestniczył wcześniej, po I wojnie światowej, gdy robił zdjęcia do dokumentu "Odrodzona Polska".
Pochowany na cmentarzu Bródnowskim (kw. 23F-4-23).

</doc>
<doc id="3721214" url="https://pl.wikipedia.org/wiki?curid=3721214" title="Hammam Wasil">
Hammam Wasil

Hammam Wasil (arab. حمام واصل) – miasto w Syrii, w muhafazie Tartus. W 2004 roku liczyło 1801 mieszkańców.

</doc>
<doc id="3721217" url="https://pl.wikipedia.org/wiki?curid=3721217" title="Ar-Rauda">
Ar-Rauda



</doc>
<doc id="3721218" url="https://pl.wikipedia.org/wiki?curid=3721218" title="Ar-Rauda (Tartus)">
Ar-Rauda (Tartus)

Ar-Rauda (arab. الروضة) – miasto w Syrii, w muhafazie Tartus. W 2004 roku liczyło 3131 mieszkańców.

</doc>
<doc id="3721219" url="https://pl.wikipedia.org/wiki?curid=3721219" title="Kirgiski Związek Piłki Nożnej">
Kirgiski Związek Piłki Nożnej

Federacja piłkarska Republiki Kirgiskiej (kirg. "Кыргыз Республикасынын футбол федерациясы", trb. Kyrgyz Respublikasynyn futbol federacijasy, ros. "Федерация Футбола Киргизской Республики", trb. Federacija futbola Kirgizskoj Respubliki) – ogólnokrajowy związek sportowy, działający na terenie Kirgistanu, będący jedynym prawnym reprezentantem kirgiskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w Biszkeku. 
Historia.
Związek powstał w 25 lutego 1992 roku po uzyskaniu niepodległości Kirgistanu. W 1993 poprzez głosowanie zdecydowano o przystąpieniu Kirgistanu do Piłkarskiej Federacji Azji (AFC). Najpierw był członkiem asocjacyjnym, a w 1994 oficjalnie przystąpił do AFC. Również w tym że roku dołączył do FIFA. Chociaż Federacja Piłkarska Kirgistanu została przyjęta do FIFA i AFC w 1994 roku, reprezentacja Kirgistanu mogła grać mecze międzynarodowe pod auspicjami FIFA od 1992 roku. Pierwszym Prezydentem został wybrany Amangeldy Muralijew. W grudniu 2008 stanowisko Prezydenta objął Ajbek Ałybajew. Od grudnia 2012 Prezydentem związku jest Sapardurdy Toýlyýew

</doc>
<doc id="3721222" url="https://pl.wikipedia.org/wiki?curid=3721222" title="Strofa Balassiego">
Strofa Balassiego

Strofa Balassiego – strofa dziewięciowersowa, składająca się z wersów sześciozgłoskowych i siedmiozgłoskowych w porządku 6/6/7/6/6/7/6/6/7, rymowana aabccbddb,nazwana na cześć renesansowego poety węgierskiego Bálinta Balassiego, który stosował ją w swojej twórczości lirycznej. W polskich przekładach bywa zapisywana 12(6+6)/7/12(6+6)/7/12(6+6)/7.

</doc>
<doc id="3721223" url="https://pl.wikipedia.org/wiki?curid=3721223" title="Himmin">
Himmin

Himmin (arab. حمين) – miasto w Syrii, w muhafazie Tartus. W 2004 roku liczyło 2222 mieszkańców.

</doc>
<doc id="3721225" url="https://pl.wikipedia.org/wiki?curid=3721225" title="Usdżali Kabir">
Usdżali Kabir

Usdżali Kabir (arab. عوسجلي كبير) – miejscowość w Syrii, w muhafazie Aleppo. W 2004 roku liczyła 2431 mieszkańców.

</doc>
<doc id="3721228" url="https://pl.wikipedia.org/wiki?curid=3721228" title="Japan Football Association">
Japan Football Association

Japoński Związek Piłki Nożnej (jap. 日本サッカー協会, "Nihon Sakkā Kyōkai", "Japońskie Stowarzyszenie Piłki Nożnej") – ogólnokrajowy związek sportowy, działający na terenie Japonii, będący jedynym prawnym reprezentantem japońskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w Tokio.
Historia.
Związek powstał w 1921 roku. W 1929 roku dołączył do FIFA. W 1954 poprzez głosowanie zdecydowano o przystąpieniu do Piłkarskiej Federacji Azji (AFC). Honorowym Prezydentem związku jest Hisako, Princess Takamado

</doc>
<doc id="3721229" url="https://pl.wikipedia.org/wiki?curid=3721229" title="Piotr Węglowski">
Piotr Węglowski

Piotr Węglowski (ur. 1 stycznia 1928 w Trzebniowie, zm. 4 stycznia 1997 w Prudniku) – polski wojskowy, pułkownik ludowego Wojska Polskiego.
Życiorys.
Do wojska powołany w 1949 roku, skierowany do szkoły oficerskiej, po ukończeniu której dostał przydział do Wojsk Ochrony Pogranicza. Pełnił funkcje: dowódcy plutonu szkolnego, zastępcy dowódcy do spraw wywiadu, kontrolera w Granicznej Placówce Kontrolnej – kolejowej w Głuchołazach. W stopniu kapitana w latach 1962-1964 dowódca strażnicy WOP Pomorzowice. Następnie w latach 1964-1973 zajmował stanowisko szefa sztabu 45 batalionu WOP w Prudniku. Jako major, od sierpnia 1973 roku do 1976 roku dowódca w/w batalionu. W październiku 1975 roku awansował na stopień podpułkownika. Od kwietnia 1976 roku do drugiej połowy 1984 roku, dowódca Ośrodka Szkolenia Górnośląskiej Brygady WOP w Prudniku. Od drugiej połowy 1984 roku do wiosny 1987 roku, dowódca batalionu granicznego WOP Prudnik i w tym samym roku awansowany do stopnia pułkownika. Wiosną 1988 roku odszedł z wojska i przeszedł do rezerwy. 
Zmarł 4 stycznia 1997 roku w Prudniku. Pochowany 8 stycznia 1997 roku na Cmentarzu Komunalnym w Prudniku.

</doc>
<doc id="3721231" url="https://pl.wikipedia.org/wiki?curid=3721231" title="Stara Regalica (Międzyodrze)">
Stara Regalica (Międzyodrze)

Stara Regalica – stare koryto Odry Wschodniej, jeden z cieków Międzyodrza łączący Odrę Zachodnią. 
Wypływa z Odry Zachodniej na wysokości Gartz i płynie początkowo w kierunku południowo-wschodnim, by następnie obrać kierunek północny. Łączy się z wieloma innymi ciekami na Międzyodrzu: Kanałem Leniwym, Kanałem Małym, Kanałem Marwickim, uchodząc do Kanału Długiego. Łączy się również w dwóch miejscach bezpośrednio z Odrą Wschodnią (53°11'54.6"N 14°24'58.9"E i 53°13'54.5"N 14°27'21.8"E).

</doc>
<doc id="3721232" url="https://pl.wikipedia.org/wiki?curid=3721232" title="Do doktora Empiryka">
Do doktora Empiryka

Do doktora Empiryka () – fraszka angielskiego poety i dramaturga, Bena Jonsona.
Forma.
Utwór jest żartobliwym, ironicznym epigramatem, liczącym cztery wersy jambiczne pięciostopowe, zrymowane według modelu stycznego aabb.
Treść.
W pierwszych dwóch wersach przedstawiony został antyczny zwyczaj składania bogu lekarzy Asklepiosowi koguta w ofierze w przypadku wyzdrowienia z jakiejś poważnej choroby. W następnych linijkach poeta wyraża gotowość ofiarowania dwóch ptaków w podzięce dla Niebios za uwolnienie tak od choroby, jak i od najwyraźniej nielubianego lekarza.
Przekłady.
W roku 1997 fraszka Jonsona została włączona do puli tekstów przedstawionych do tłumaczenia w konkursie translatorskim organizowanym przez redakcję początkującego wtedy krakowskiego pisma Przekładaniec. Nagrodą był druk wyróżnionych tłumaczeń w najbliższym numerze pisma. Ukazały się dwie wersje, Doroty Dziewońskiej (Do doktora empiryka) i Katarzyny Jakubiak (Do doktora znachora).

</doc>
<doc id="3721235" url="https://pl.wikipedia.org/wiki?curid=3721235" title="Czenstochower Cajtung">
Czenstochower Cajtung

Czenstochower Cajtung („Gazeta Częstochowska”) – częstochowski tygodnik polityczno-społeczny mniejszości żydowskiej o umiarkowanej linii politycznej, wydawany w języku jidysz. 
Redagowany przez Izraela Płockiera, a następnie przez S. Franka. Ukazywał się w latach 1918–1939 (początkowo jako dziennik) w nakładzie 900–1400 egzemplarzy (większość sprzedawano w prenumeracie). Czenstochower Cajtung był najdłużej wydawanym czasopismem częstochowskich Żydów.

</doc>
<doc id="3721238" url="https://pl.wikipedia.org/wiki?curid=3721238" title="Reprezentacja Słowacji w piłce nożnej plażowej mężczyzn">
Reprezentacja Słowacji w piłce nożnej plażowej mężczyzn

Reprezentacja Słowacji w piłce nożnej plażowej to oficjalna drużyna reprezentująca Słowację w rozgrywkach piłki nożnej plażowej. Dotychczas drużynie nie udało się odnieść żadnego sukcesu w rozgrywkach międzynarodowych. Należy do Słowackiego Związku Piłki Nożnej oraz do UEFA.

</doc>
<doc id="3721239" url="https://pl.wikipedia.org/wiki?curid=3721239" title="Mucha plujka">
Mucha plujka



</doc>
<doc id="3721241" url="https://pl.wikipedia.org/wiki?curid=3721241" title="Reklamen Blat">
Reklamen Blat

Reklamen Blat – częstochowskie czasopismo społeczno-reklamowe mniejszości żydowskiej, ukazujące się od 6 grudnia 1912 roku do 1913 roku. Redagowane przez E.Chrobolewskiego, Herszele Fajwlowicza, Mosze Cieszyńskiego. Reklamen Blat był pierwszym czasopismem częstochowskich Żydów w jidysz.

</doc>
<doc id="3721243" url="https://pl.wikipedia.org/wiki?curid=3721243" title="Torsten Husén">
Torsten Husén

Torsten Husén (ur. 1 marca 1916 w Lund, zm. 2009) – szwedzki pedagog oraz psycholog.
Życiorys.
Husén skończył studia w Lund, a następnie związał się zawodowo z Uniwersytetem w Sztokholmie. W latach 1938-1943 pełnił funkcję asystenta na Uniwersytecie w Sztokholmie, a następnie w latach 1947–1952 był wykładowcą psychologii. Od 1952 r. był dyrektorem Instytutu Badań Pedagogicznych oraz profesorem. Od 1962 r. był twórcą oraz przewodniczącym Międzynarodowego Towarzystwa Badania Osiągnięć Szkolnych.
Od 1970 r. Husén był przewodniczącym Rady Zarządzającej Międzynarodowego Instytutu Planowania Oświaty UNESCO w Paryżu. Był członkiem zagranicznym Narodowej Akademii Pedagogicznej w USA. Od 1971 r. był dyrektorem Instytutu Badań nad Międzynarodowymi Problemami Oświaty. Ponadto był on członkiem Szwedzkiej Królewskiej Akademii Nauk oraz od 1978 r. członkiem zagranicznym Polskiej Akademii Nauk.
Główne zainteresowania naukowe Huséna koncentrowały się wokół problemów rozwoju zdolności i zainteresowań dzieci oraz młodzieży w aspekcie wychowania oraz środowiska w którym dorastają, zróżnicowania szkolnictwa oraz modelu szkoły przyszłości, pedagogiki porównawczej, a także organizacji badań nad szkolnictwem w skali międzynarodowej.
Ważniejsze prace naukowe.
Źródła:.

</doc>
<doc id="3721244" url="https://pl.wikipedia.org/wiki?curid=3721244" title="Jan Tamulewicz">
Jan Tamulewicz

Jan Tamulewicz (ur. 18 lutego 1945 w Zawykach, zm. 5 marca 2008 w Poznaniu) – polski klimatolog, profesor UAM.
Życiorys.
Pochodził z rodziny robotniczej. Od 1948 rodzina zamieszkała w Barlinku, gdzie ukończył liceum ogólnokształcące. W latach 1965-1970 studiował geografię na Wydziale Biologii i Nauk o Ziemi (UAM). Od 1971 był asystentem w Zakładzie Meteorologii i Klimatologii UAM. W 1977 brał udział w ekspedycji naukowej do Mongolii. Odbywał staże naukowe na Uniwersytecie Jagiellońskim, Uniwersytecie Masaryka w Brnie oraz na Uniwersytecie Gorkiego w Charkowie. W 1978 został doktorem nauk geograficznych. Został wówczas adiunktem w Zakładzie Klimatologii Instytutu Geografii UAM. Habilitował się w 1993 i w tym samym roku mianowano go profesorem nadzwyczajnym. 
Dorobek.
Opublikował 86 pozycji bibliograficznych, w tym sześć w języku angielskim. Był recenzentem ośmiu rozpraw doktorskich. Wykształcił ponad dwustu magistrów. Był sekretarzem komitetu redakcyjnego "Badań Fizjograficznych nad Polską Zachodnią", a także członkiem Poznańskiego Towarzystwa Przyjaciół Nauk, Polskiego Towarzystwa Geograficznego, Polskiego Towarzystwa Geofizycznego i Polskiego Towarzystwa Agrofizycznego.
Zainteresowania.
Zainteresowany był głównie kompleksową analizą opadów atmosferycznych. Dzięki jego badaniom rozpoznano cechy struktury pola opadów atmosferycznych na obszarze Polski. Jego badania w tym zakresie zaliczane są do pionierskich. Szczegółowo rozpoznawał zagadnienia struktury bilansu radiacyjnego różnorakich powierzchni krajobrazu rolniczego, a także prowadził badania topoklimatyczne obszarów o zróżnicowanym użytkowaniu. Pracował nad nowatorskimi sposobami analizy struktury pola opadów atmosferycznych wykorzystując rastrową bazę danych opadów atmosferycznych dla Polski i aplikując metodę składowych głównych powierzchni trendu. Badał zagadnienia klimatologiczne Wielkopolskiego i Słowińskiego Parku Narodowego, a także antropogeniczne czynniki klimatu Poznania, jak również jego cechy odczuwalne.

</doc>
<doc id="3721245" url="https://pl.wikipedia.org/wiki?curid=3721245" title="Outdoor">
Outdoor



</doc>
<doc id="3721247" url="https://pl.wikipedia.org/wiki?curid=3721247" title="Matt Bullard">
Matt Bullard

Matt Bullard, właśc. Matthew Gordon Bullard (ur. 5 czerwca 1967 w Des Moines) – amerykański koszykarz, występujący na pozycji silnego skrzydłowego, mistrz NBA z 1994 roku. Po zakończeniu kariery sportowej został komentatorem. Pracował dla ESPN Radio, Houston NBC, KPRC, Fox Sports Net.
W 2004, Bullard przegrał w finale ESPN reality TV Dream Job z Dee Brownem rywalizację o stanowisko analityka i komentatora sportowego. 

</doc>
<doc id="3721248" url="https://pl.wikipedia.org/wiki?curid=3721248" title="Rymy o starym marynarzu (poemat)">
Rymy o starym marynarzu (poemat)

Rymy o starym marynarzu () – poemat Samuela Taylora Coleridge’a, po raz pierwszy ogłoszony drukiem w 1798 roku w tomie „Ballady liryczne” (), będącym manifestem angielskiego romantyzmu, obok wierszy Williama Wordswortha.
Charakterystyka ogólna.
Utwór jest najdłuższym z ważnych dzieł Coledridge'a. Poemat ten to właściwie obszerna siedmioczęściowa ballada z gatunku opowieści niesamowitych, typowych dla epoki powieści gotyckiej.
Forma.
Poemat jest napisany zasadniczo wierszem jambicznym czterostopowym i trójstopowym, przy użyciu strof czterowersowych, pięciowersowych i sześciowersowych. Tekst jest gęsto rymowany i aliterowany. Najbardziej kunsztownym fragmentem jest zapewne następująca strofa:
Treść.
Poemat jest zakomponowany na zasadzie opowieści ramowej. Tytułowy stary marynarz zatrzymuje młodego człowieka, idącego na wesele, i hipnotyzując niesamowitą siłą swojej woli, zmusza do wysłuchania długiej i strasznej opowieści o morskiej podróży. Młodzieniec dowiaduje się, że starzec popełnił zbrodnię, polegającą na zastrzeleniu albatrosa. Za ten czyn zostaje skazany na długą tułaczkę po morzach i oceanach. W końcu jednak zostaje uwolniony od przekleństwa. Mimo to straszne wspomnienia prześladują go na tyle, że czuje potrzebę opowiadania o swojej włóczędze. Młody człowiek, poznawszy losy żeglarza, rezygnuje z udziału w weselu, a na drugi dzień wstaje „smutniejszy, lecz mądrzejszy”.
Przekłady.
Poemat Coleridge’a przekładali na język polski Jan Kasprowicz, Stanisław Kryński i Zygmunt Kubiak. 
Analizę porównawczą przekładów przeprowadziła Marta Chodkiewicz. 

</doc>
<doc id="3721251" url="https://pl.wikipedia.org/wiki?curid=3721251" title="Augustin Podolák">
Augustin Podolák

Bp dr Augustin Podolák (ur. 24 czerwca 1912 roku w Czeskich Budziejowicach, zm. 7 stycznia 1991 roku w Czeskiej Lipie) – biskup (zwierzchnik) Kościoła Starokatolickiego w Republice Czeskiej w latach 1950-1991.
Życiorys.
Augustin Podolák urodził się jako rzymski katolik w 1912 roku w Budziejowicach. W 1930 roku wstąpił do nowicjatu dominikanów w Ołomońcu i tam zaczął studiować filozofię, teologię i prawo kanoniczne. Następnie uzyskał doktorat z filozofii w Papieskim Instytucie Studiów Międzynarodowych w Rzymie. 29 czerwca 1938 roku został wyświęcony na księdza rzymskokatolickiego i pracował jako profesor filozofii i teologii w Ołomuńcu. Na początku II wojny światowej (1939) został profesorem filozofii i teologii na Wydziale Filozofii Uniwersytetu Packiego w Ołomuńcu. Po zamknięciu studiów przebywał z rodziną w praskiej kolonii robotniczej w Hloubětínie. Po wojnie na krótko został przewodniczącym Krajowego Komitetu Rewolucyjnego i po konflikcie z komunistami pracował jako robotnik w lokomotywowni w Libeň. W 1947 roku został duchownym Kościoła Starokatolickiego w Czechach i przyjął stanowisko kapelana w kaplicy Marii Magdaleny w Pradze, pracował również w parafiach w Vansdorfie i Jabłońcu nad Nysą.
W 1950 roku objął urząd administratora Kościoła i przeniósł się do Varnsdorfu (ówczesna stolica Kościoła). W 1956 roku w wyniku represji Państwa wobec Kościołów i Związków Wyznaniowych, został pozbawiony zgody na świadczenie pracy duchownego i musiał opuścić swoją parafię. Na przełomie 1956 i 1957 roku został na krótko aresztowany, a następnie po uwolnieniu pracował fizycznie w Rumburku. Potem zaczął tracić słuch w wyniku kolejnych licznych przesłuchań i wcześniejszego więzienia. Na wiosnę 1968 roku, dzięki odprężeniu politycznemu (Praska wiosna Kościół Starokatolicki w Czechosłowacji mógł przywrócić swoją normalną działalność. Po wielu latach Ministerstwo Kultury wyraziło zgodę na Synod Krajowy, który wybrał na biskupa Augustina Podoláka. 15 grudnia 1968 roku duchowny został wyświęcony na biskupa przez biskupów starokatolickich Unii Utrechckiej. Po latach odwilży, od 1971 roku Kościół i jego biskup kolejny raz przechodził prześladowania, a jego działalność w wyniku zaostrzenia kursu politycznego została zakazana. Starokatolicy choć bezprawnie, działali w podziemiu tworząc pozory normalnej pracy duszpasterskiej. W czerwcu 1971 roku w Varnsdorfie biskup potajemnie wyświęcił czterech kleryków na księży (w tym swojego późniejszego następcę Dusana Hejbala) oraz jednego alumna na diakona. Listy pasterskie Podoláka oraz publikacje Kościoła pojawiały się jako dokumenty "drugiego obiegu". Od 29 kwietnia 1990 roku Kościół Starokatolicki w Republice Czeskiej ponownie odzyskał legalność działania. Biskup Podolák zmarł 7 stycznia 1991 roku w szpitalu w Czeskiej Lipie, pochowany jest w Zwickau.

</doc>
<doc id="3721252" url="https://pl.wikipedia.org/wiki?curid=3721252" title="Okręty podwodne typu Adua">
Okręty podwodne typu Adua

Okręty podwodne typu Adua – typ włoskich okrętów podwodnych używanych przez Regia Marina w okresie II wojny światowej. Była to czwarta, przedostatnia seria okrętów zaliczanych do grupy jednostek określanych jako "typ 600 ton". Okręty typu "Adua" powstały jako rozwinięcie typu "Perla". Trzy okręty zostały przed wybuchem II wojny światowej sprzedane Brazylii. Ogółem zbudowano 20 okrętów tego typu, z czego 16 zostało utraconych w wyniku działań wojennych. Większości okrętów służących w Regia Marina, nadano imiona pochodzące od nazw geograficznych Etiopii, będącej w tym czasie włoską kolonią.

</doc>
<doc id="3721253" url="https://pl.wikipedia.org/wiki?curid=3721253" title="Eduardo Dantas">
Eduardo Dantas

Eduardo Dantas (ur. 3 lutego 1989 w Manaus) – brazylijski zawodnik mieszanych sztuk walki (MMA), dwukrotny mistrz Bellator MMA w wadze koguciej z 2012 i 2016. 
Kariera sportowa.
W MMA zadebiutował 24 marca 2007 pokonując Williaam Porfirio na punkty. 29 listopada 2008 zdobył pas mistrzowski Shooto Ameryki Południowej w wadze piórkowej, poddając dźwignią na łokieć Luisa Alberto Nogueirę. 19 lipca 2009 zmierzył się z Masakatsu Uedą o międzynarodowe mistrzostwo Shooto, lecz przegrał to starcie jednogłośnie na punkty. Po udanej obronie krajowego mistrzostwa Shooto w grudniu 2010, podpisał kontrakt z amerykańską organizacją Bellator FC, startując w turnieju wagi koguciej.
W 2011 stoczył trzy zwycięskie walki w ramach turnieju, pokonując m.in. przez nokaut Wilsona Reisa, po czym otrzymał szansę walki o mistrzostwo Bellatora z mistrzem Zachem Makovskym. 13 kwietnia 2012 na Bellator 65, Dantas poddał Makovskiego w 2. rundzie duszeniem rękoma i odebrał mu pas. W następnych latach dwukrotnie bronił tytułu, nokautując Marcosa Galvão (14 listopada 2013) oraz poddając Anthony'ego Leone'a (7 marca 2014). 
10 października 2014 w swojej trzeciej obronie mistrzowskiego pasa, uległ utytułowanemu zapaśnikowi, posiadaczowi tymczasowego pasa mistrzowskiego, Josephowi Warrenowi jednogłośnie na punkty i stracił mistrzostwo na jego rzecz.
17 czerwca 2016 na gali Bellator 156, odzyskał pas mistrzowski kategorii koguciej, wypunktowując na przestrzeni pięciu rund w rewanżu Marcosa Galvão (który odebrał pas Warrenowi w marcu 2015). 2 grudnia 2016 obronił tytuł wygrywając na punkty (większościową decyzją) w rewanżu z Joe Warrenem.
6 października 2017 podczas Bellator 184 w Thackerville przegrał jednogłośnie na punkty z Amerykaninem Darrionem Caldwellem tracąc tym samym mistrzostwo.

</doc>
<doc id="3721255" url="https://pl.wikipedia.org/wiki?curid=3721255" title="Stanisław Szacki">
Stanisław Szacki

Stanisław Teofilowicz Szacki (ur. 1878, zm. 1934) – rosyjski pedagog polskiego pochodzenia. Szacki był inicjatorem wielu przedsięwzięć pedagogicznych: zorganizował "Towarzystwo Setlement" (rozwiązane przez władze carskie), współtworzył "Towarzystwo pn. Praca i Wypoczynek Dziecka", zorganizował kolonię wakacyjną "Bodraja Żyzń", stworzył pierwszą Stację Doświadczalną Oświaty Ludowej obejmującą zespół 13 szkół oraz 6 przedszkoli. Placówki te stały się następnie prototypem szkół środowiskowych.

</doc>
<doc id="3721256" url="https://pl.wikipedia.org/wiki?curid=3721256" title="Table des Marchand">
Table des Marchand

Table des Marchand (bret. "An Daol Varchant") – neolityczny grobowiec znajdujący się w Locmariaquer we francuskiej Bretanii, w departamencie Morbihan. Od 1889 roku wpisany na listę zabytków monument historique.
Wzniesiony na początku IV tysiąclecia p.n.e. grobowiec, wysoki na 6 metrów, ma kształt owalu o wymiarach 30×25 m. Otoczony jest z zewnątrz dwoma murami o średnicy 18 i 20 m. Otwór wejściowy o wysokości 1,30 m, zorientowany w kierunku południowo-wschodnim, prowadzi długim na 7 metrów korytarzem do komory grobowej. Komora, o wymiarach 3,50×3 m i wysoka na 2,40 m, nakryta jest wielkim kamieniem stropowym o wymiarach 6,50×4 m i wadze 40 ton. Konstrukcja została wzniesiona z granitu. Wyjątkiem jest tylna ściana komory grobowej, wykonana ze sprowadzonego z odległości ponad 50 kilometrów piaskowca, ozdobiona 53 łukowatymi rytami ułożonymi w dwa przeciwległe panele.
Od czasów rzymskich grobowiec wykorzystywany był jako źródło budulca i w przeciągu wieków został w większości rozebrany. Swój obecny wygląd zawdzięcza dokonanej w 1991 roku rekonstrukcji. Pierwsze prace archeologiczne na stanowisku przeprowadzono już w 1814 roku, następne w 1883 roku i w latach 80. XX wieku.

</doc>
<doc id="3721258" url="https://pl.wikipedia.org/wiki?curid=3721258" title="Omulna (rzeka)">
Omulna (rzeka)



</doc>
<doc id="3721260" url="https://pl.wikipedia.org/wiki?curid=3721260" title="Dos Naje Wort">
Dos Naje Wort

Dos Naje Wort – częstochowski tygodnik kulturalno oświatowy mniejszości żydowskiej w Częstochowie o poglądach socjalistycznych, ukazujący się od 1919 do prawdopodobnie 1925 roku. Redagowany w jidysz zawierał także krótkie informacje w języku polskim.
Po wybuchu wojny polsko-bolszewickiej rząd zamknął prawie wszystkie pisma żydowskiej lewicy. Od 15 października 1920 do 20 lutego 1921 roku Dos Naje Wort pełnił w związku z tym funkcję centralnego organu prasowego Bundu, a redaktorem naczelnym w tym okresie był warszawski działacz B. Mendelsberg. W tym okresie sprawom lokalnym poświęcano dwie ostatnie strony numeru, co spowodowało spadek czytelnictwa w samej Częstochowie. Po powrocie do funkcji pisma lokalnego wrócił stary zespół redakcyjny, a pismo odzyskało częstochowskich czytelników.

</doc>
<doc id="3721262" url="https://pl.wikipedia.org/wiki?curid=3721262" title="MLB All-Star Game 2016">
MLB All-Star Game 2016

MLB All-Star Game 2016 – 87. Mecz Gwiazd ligi MLB, który odbył się 12 lipca 2016 roku na stadionie Petco Park w San Diego. 
Był to trzeci All-Star Game przeprowadzony w tym mieście, wcześniej rozgrywany w 1978 i 1992 na Jack Murphy Stadium. Menadżerami obydwu zespołów byli Terry Collins z New York Mets, mistrza National League 2015 oraz Ned Yost z Kansas City Royals, mistrza American League 2015. Po raz pierwszy od 1985 roku w wyjściowym składzie znalazło się pięciu zawodników z jednego zespołu.
Pomimo iż mecz odbył się na obiekcie klubu National League, gospodarzem meczu był AL All-Star Team, o czym poinformował komisarz ligi Rob Manfred. W poprzednich latach Mecz Gwiazd odbywał się na przemian na obiekcie klubu American League, rok później na stadionie klubu National League, jednak zrezygnowano z tej formuły rozgrywania meczu. W lutym 2015 ogłoszono, iż Mecz Gwiazd 2017 odbędzie się ponownie na stadionie klubu National League – Miami Marlins. 11 lipca 2016 menadżerowie obydwu zespołów wybrali starterów: Johnny'ego Cueto (NL) i Chrisa Sale'a (AL).
Mecz zakończył się zwycięstwem American League All-Stars 4–2. Spotkanie obejrzało 42 386 widzów. Najbardziej wartościowym zawodnikiem meczu wybrano Erica Hosmera z Kansas City Royals, który zdobył home runa i zaliczył RBI single. 
Ostateczne głosowanie.
Po ogłoszeniu przez menadżerów pełnych 33-osobowych składów obydwu zespołów, od 5 lipca do 8 lipca 2015 trwało ostateczne głosowanie, mające na celu wyłonienie 34. zawodnika. Najwięcej głosów otrzymali Brandon Belt z San Francisco Giants i Michael Saunders z Toronto Blue Jays.
Home Run Derby.
Home Run Derby odbyło się 11 lipca 2016. Zwycięzcą został Giancarlo Stanton.

</doc>
<doc id="3721263" url="https://pl.wikipedia.org/wiki?curid=3721263" title="Moje własne epitafium">
Moje własne epitafium

Moje własne epitafium () – to epigramat pióra osiemnastowiecznego angielskiego dramaturga i poety-satyryka Johna Gaya, autora Opery żebraczej.
Forma.
Utwór jest monodystychem zbudowanym się z linijek jambicznych czterostopowych hiperkatalektycznych, spiętych rymem składanym.
Wykorzystanie takiego współbrzmienia w wersyfikacji angielskiej ma duży walor humorystyczny.
Treść.
Fraszka jest żartobliwą propozycją napisu na płycie nagrobkowej, stwierdzającą w dowcipny sposób znany w literaturze motyw vanitas, czyli nietrwałości świata. Wiersz jest parodią rytych w kamieniu sentencji, a Przemysław Mroczkowski podkreśla parodystyczny talent Gaya.
Przekłady.
Utwór ten został przełożony na język polski dwukrotnie, przez Stanisława Barańczaka i Wiktora J. Darasza

</doc>
<doc id="3721264" url="https://pl.wikipedia.org/wiki?curid=3721264" title="Juliane Köpcke">
Juliane Köpcke



</doc>
<doc id="3721266" url="https://pl.wikipedia.org/wiki?curid=3721266" title="Kościół św. Józefa Robotnika w Ząbkowicach Śląskich">
Kościół św. Józefa Robotnika w Ząbkowicach Śląskich

Kościół świętego Józefa Robotnika – rzymskokatolicki kościół filialny należący do parafii św. Anny w Ząbkowicach Śląskich.
Świątynia została zbudowana przez zakon Bonifratrów jako część ich klasztoru i szpitala istniejących od 1850 roku. Zaprojektowana została przez monachijskiego architekta Johanna Marggraffa. Plany budowy zostały zatwierdzone w dniu 3 czerwca i 26 września 1867 roku. W październiku 1868 roku kościół został ukończony. W końcu września 1868 roku rozpoczęła się budowa wieży świątyni, która została ukończona w dniu 8 października umieszczeniem gałki na jej szczycie. Następnie trwały prace wykończeniowe we wnętrzu pod nadzorem architekta Marggrafa. Wyposażenie świątyni wykonało kilku artystów: prace ciesielskie są dziełem Herziga z Radkowa, rzeźby wykonał Heinisch także z Radkowa, obrazy namalował Julius Schneider z Wrocławia, witraże są dziełem Antona Ferstla z Monachium, organy wykonał J. M. V. Haas z Głubczyc, natomiast polichromię ołtarzy, bonifratrrcenie oraz malowidła na ścianach i suficie wykonali Karol i Józef Krachwitzowie. W dniu 5 lipca 1870 roku. świątynia została poświęcona przez sufragana wrocławskiego biskupa Adriana Włodarskiego i otrzymała wezwanie św. Józefa. W latach 1905-1908 świątynia została wyremontowana.
Kościół został zbudowany w stylu neoromańskim na planie krzyża łacińskiego i jest orientowany. Jego wyposażenie reprezentuje jednolity styl klasycystyczny. W niewielkim prezbiterium jest umieszczony ołtarz główny ozdobiony obrazem Świętej Rodziny. Obok obrazu są umieszczone rzeźby św. Piotra po stronie południowej i św. Pawła po stronie północnej. Na łuku ponad obrazem znajduje się napis: Ex Decreto Pii IX. Altare privilegiatum, die 26. Jan. 1872. (Na mocy dekretu Piusa IX, ołtarz obdarzony przywilejami, dnia 26 stycznia 1872.) Ponad łukiem w trójkątnym polu znajduje się główka anioła. Ołtarz posiada zwieńczenie w kształcie krzyża. Poniżej obrazu Świętej Rodziny jest umieszczone tabernakulum.

</doc>
<doc id="3721268" url="https://pl.wikipedia.org/wiki?curid=3721268" title="Eric Riley">
Eric Riley

Eric Riley (ur. 2 czerwca 1970 w Cleveland) – amerykański koszykarz, występujący na pozycji silnego środkowego, mistrz NBA z 1994 roku.
Osiągnięcia.
(*) – NCAA anulowała wyniki drużyny Michigan Wolverines w wyniku sankcji, za naruszenie przepisów

</doc>
<doc id="3721269" url="https://pl.wikipedia.org/wiki?curid=3721269" title="Daniel Sinapius (starszy)">
Daniel Sinapius (starszy)

Daniel Sinapius (starszy; słow. Daniel Sinapius-Horčička; ur. 3 sierpnia 1640 r. w Sučanach – zm. 27 stycznia 1688 r. w Lewoczy) – słowacki duchowny protestancki, barokowy poeta, pisarz, tłumacz i pedagog.
Życiorys.
Pochodził z rodziny duchownego protestanckiego. Uczył się w gimnazjum w Lewoczy, a następnie studiował na uniwersytecie w Wittenberdze – tym samym, na którym ćwierć wieku wcześniej wykładał Marcin Luter. Po powrocie na Węgry pracował jako rektor szkoły w Jelšavie, a następnie jako kaznodzieja w Kameňanach i Liptovskej Teplej. W tej drugiej miejscowości w 1667 r. urodził się jego syn, związany później ze Śląskiem pisarz i pedagog Jan Sinapius (zm. 1725). Następnie kazał w Radvani koło Bańskiej Bystrzycy. W okresie nasilenia się fali represji przeciwko ewangelikom został w 1673 r. skazany na wygnanie. Wraz z rodziną przeniósł się do Brzegu na Śląsku, stąd do Wrocławia i wreszcie do Nowego Bojanowa w Królestwie Polskim. W tym czasie powstał m.in. jego popularny zbiór 534 biblijnych, antycznych oraz współczesnych przysłów i powiedzeń "Neo-forum Latino-Slavonicum" (1678). Miejscowości, która przyjęła go po wygnaniu z austriackiego Śląska poświęcił utwór "Coelum Bojanoviense" (1682).
Po powrocie z wygnania w roku 1683 na krótko zatrzymał się znów w Radvani. Ostatnie cztery lata życia spędził w Lewoczy, gdzie pracował jako kaznodzieja i inspektor gimnazjalny. Tu przygotował m.in. kolejną edycję dzieła Jerzego Trzanowskiego "Cithara sanctorum" oraz przekład na język słowacki słynnego dzieła J. A. Komeńskiego "Orbis pictus" (1685).

</doc>
<doc id="3721274" url="https://pl.wikipedia.org/wiki?curid=3721274" title="Mario Hada">
Mario Hada

Mario Hada (ur. 28 grudnia 1952 w La Paz) – boliwijski narciarz alpejski i olimpijczyk.
Hada wziął udział w Zimowych Igrzyskach Olimpijskich 1984. Wystartował jedynie w slalomie gigancie – w konkurencji tej został zdyskwalifikowany w pierwszym przejeździe i nie został sklasyfikowany. Podczas swojego startu był najstarszym uczestnikiem rywalizacji narciarzy alpejskich podczas igrzysk w Sarajewie (miał wówczas 31 lat i 48 dni). Trenerem Hady, podobnie jak pozostałych boliwijskich olimpijczyków podczas tych igrzysk, był Szwed Lars-Eric Venestahl.

</doc>
<doc id="3721276" url="https://pl.wikipedia.org/wiki?curid=3721276" title="Wadym Żuk">
Wadym Żuk

Wadym Wadymowycz Żuk, ukr. Вадим Вадимович Жук (ur. 15 kwietnia 1991) – ukraiński piłkarz, grający na pozycji obrońcy lub pomocnika.
Kariera piłkarska.
Kariera klubowa.
Wychowanek klubu Kniaża Szczasływe, barwy którego bronił w juniorskich mistrzostwach Ukrainy (DJuFL). 27 lutego 2009 rozpoczął karierę piłkarską w drugiej drużynie FK Lwów. Wiosną 2012 został piłkarzem Desny Czernihów. Podczas przerwy sezonu 2015/16 przeniósł się do Hirnyka Krzywy Róg. 17 czerwca 2016 przeszedł do serbskiego Spartaka Subotica. Zimą 2016 powrócił do Ukrainy, gdzie 6 marca 2017 został piłkarzem PFK Sumy. W lipcu 2017 wrócił do Desny Czernihów. W styczniu 2018 zasilił FK Połtawa. Po rozwiązaniu połtawskiego klubu 19 lipca 2018 przeniósł się do klubu Metalist 1925 Charków.

</doc>
<doc id="3721281" url="https://pl.wikipedia.org/wiki?curid=3721281" title="Lista odcinków serialu Gracze">
Lista odcinków serialu Gracze

Poniżej znajduje się lista odcinków serialu telewizyjnego Gracze – emitowanego przez amerykańską stację kablową HBO od 21 czerwca 2015 roku do 13 października 2019 roku. Powstało 5 serii, które łącznie składają się z 47 odcinków. W Polsce serial był emitowany od 22 czerwca 2015 roku do 14 października 2019 roku przez HBO Polska.

</doc>
<doc id="3721282" url="https://pl.wikipedia.org/wiki?curid=3721282" title="Bolesław Gawiński">
Bolesław Gawiński

Bolesław Mieczysław Gawiński (ur. 1868, zm. 26 marca 1928 w Sanoku) – polski doktor praw, sędzia.
Życiorys.
Bolesław Mieczysław Gawiński urodził się w 1868. Pochodził ze Słabca na obszarze Królestwa Polskiego. Podjął studia prawnicze na Wydziale Prawa Uniwersytetu Jagiellońskiego. Podczas studiów został członkiem założonej w czerwcu 1890 w Tarnowie tajnej organizacji szkolno-akademickiej pod nazwą Liga Narodowa (wraz z nim m.in. Stanisław Augustyński, Wacław Borzemski, Jan Stapiński), za co był objęty śledztwem władz austriackich i był zagrożony aresztowaniem. Po uwięzieniu Stapińskiego, mając 21 lat był objęty aktem oskarżenia z 24 czerwca 1891 przed trybunałem orzekającym we Lwowie w sprawie o przynależność do Ligi Narodowej (zarzucono mu pełnienie funkcji naczelnika Stapińskiego oraz kasjera związku), czemu Gawiński wraz z towarzyszami zaprzeczył. W połowie 1895 uzyskał stopień doktora praw na Wydziale Prawa Uniwersytetu Jagiellońskiego. 
Był praktykantem sądowym, po czym decyzją C. K. Wyższego Sądu Krajowego we Lwowie na początku stycznia 1896 został mianowany auskultantem sądowym w C. K. Sądzie Krajowym we Lwowie. Od około 1898 był adjunktem w C. K. Sądzie Powiatowym w Rawie. Jako adjunkt sądowy na początku sierpnia 1899 został przeniesiony do C. K. Sądu Powiatowego w Baligrodzie, gdzie pracował w kolejnych latach. We wrześniu 1902 został przeniesiony z Baligrodu i mianowany na stanowisko sekretarza C. K. Sądu Powiatowego w Podwołoczyskach. Następnie został przeniesiony ponownie do C. K. Sądu Powiatowego w Baligrodzie, gdzie pracował jako najwyższy urzędnik: od około 1903 w randze radcy, od około 1904 jako sędzia, od około 1909 jako radca sądu krajowego, a od około 1910 figurował także jako naczelnik. Następnie został przeniesiony do C. K. Sądu Obwodowego w Sanoku, gdzie od około 1911 był radcą, od około 1912 radcą sądu krajowego, również podczas I wojny światowej do 1918. W 1913 został wybrany zastępcą przewodniczącego sądu przysięgłych. Podczas I wojny po 1915 w gronie sędziów galicyjskich został powołany do składu sądu apelacyjnego w Lublinie. Był wykładowcą prawa cywilnego i handlowego na zakończonym 12 sierpnia 1917 I-ym kursie nauk administracyjno-społecznych dla urzędników przyszłej administracji polskiej. 
Po odzyskaniu przez Polskę niepodległości wstąpił do służby sądowniczej II Rzeczypospolitej. Postanowieniem Naczelnika Państwa z 30 sierpnia 1919 został mianowany wiceprezesem Sądu Okręgowego w Sanoku i sprawował to stanowisko w latach 20. do śmierci.
Prywatnie pasjonował się pszczelarstwem, w 1912 obok Ludwika Sikory prowadził wykłady i ćwiczenia praktyczne w tym zakresie podczas kursu ogrodniczo-pszczelniczego dla więźniów sanockiego więzienia. Był przewodniczącym wydziału Towarzystwa Ogrodniczo-Pszczelniczego w Sanoku. 17 maja 1911 został wybrany zastępcą przewodniczącego sanockiego oddziału towarzystwa „Eleutria”, propagującego wstrzemięźliwość od napojów alkoholowych. Na przełomie lipca i sierpnia 1911 został sekretarzem rady nadzorczej Domu Handlowo-Przemysłowego w Sanoku. Był członkiem sanockiego gniazda Polskiego Towarzystwa Gimnastycznego „Sokół” (1912), w którym w 1913 zasiadł w sądzie honorowym. Pod koniec 1912 został wybrany członkiem wydziału „Towarzystwa Bursy”, sprawującego pieczę nad Bursą Jubileuszową im. Cesarza Franciszka Józefa w Sanoku. Został członkiem wydziału (zarządu) zawiązanego 22 maja 1919 Koła Przyjaciół Harcerstwa w Sanoku. Był jednym z zastępców dyrektora Kasy Oszczędności miasta Sanoka (1927).
Jego żoną była Zofia z domu Kosińska (ur. 1871). Ich dziećmi byli Marianna Stanisława (ur. 1899, nauczycielka szkół średnich, zamężna i osiadła w Szwajcarii), Władysław Stanisław (ur. 1901, inżynier leśnictwa wzgl. rolnictwa, żonaty z Nadzieją Kott), Stanisław Mieczysław (1904-2000, drużynowy harcerski w Sanoku, lekarz ze stopniem doktora, major Wojska Polskiego, osiadły w Toruniu). Po przenosinach do Sanoka około 1911 Bolesław Gawiński zamieszkiwał przy ulicy Podgórze. Później rodzina Gawińskich zamieszkiwała w Sanoku w domu przy ulicy Bartosza Głowackiego pod numerem 146, po zmianie numeracji 19. W latach 30. dom nabył i zamieszkał z rodziną lekarz weterynarii i oficer por. dr Ludwik Hellebrand.
Bolesław Gawiński zmarł 26 marca 1928 w Sanoku w wieku 59 lat. Został pochowany na cmentarzu przy ul. Rymanowskiej w Sanoku.
Odznaczenia.
austro-węgierskie

</doc>
<doc id="3721283" url="https://pl.wikipedia.org/wiki?curid=3721283" title="Unzer Weg">
Unzer Weg

Unzer Weg – wydawany w języku jidysz tygodnik społeczno-literacki mniejszości żydowskiej w Częstochowie o orientacji syjonistycznej, ukazujący się od 1930 do 1939 roku.
Organ prasowy Organizacji Syjonistycznej wydawany w nakładzie 500 egzemplarzy. Redaktorami naczelnymi byli kolejno Moszek Nowak, Izrael Dancygier i Moszek Tauzewicz.

</doc>
<doc id="3721285" url="https://pl.wikipedia.org/wiki?curid=3721285" title="Yui Mizuno">
Yui Mizuno

 – japońska piosenkarka i modelka. Znana jest przede wszystkim z występów w zespole Babymetal, którego członkinią była od 2010 do 2018 roku. Wydany w 2014 roku debiutancki album tejże formacji pt. "Babymetal" został wyróżniony złotą płytą w Japonii znalazłszy 100 tys. nabywców. W 2015 roku wraz z grupą otrzymała branżowe nagrody Kerrang! Award i Metal Hammer Golden Gods Award. Mizuno była też członkinią zespołów Sakura Gakuin, Twinklestars i Mini-Patissier.
Biografia.
2 sierpnia 2010 roku, w wieku 11 lat, Yui Mizuno, w tym samym czasie co Moa Kikuchi, dołączyła do Sakura Gakuin, grupy idol zarządzanej przez Amuse Talent Agency. Grupa jeszcze nie wydała swego debiutanckiego singla. Członkowie grupy zostali również podzieleni na mniejsze podgrupy, tzw. kluby. Każdy klub miał swoją własną grupę muzyczną, która nagrywała własne utwory. Kikuchi i Mizuno najpierw stały się członkiniami „Baton Club” i jego grupy muzycznej Twinklestars a później wraz z Suzuką Nakamoto (jako lider i wokalista), utworzyły klub ciężkiej muzyki, i jego grupę metalową Babymetal. Klub muzyki heavy metal został stworzony przez zarząd, żadna z trzech członkiń klubu nie wiedziała, co to heavy metal.
Podczas podróży autobusem, Yui i Moa napisały piosenkę Babymetal "Song 4" (4 の 歌?).
19 października 2018 roku na oficjalnej stronie zespołu Babymetal pojawiła się informacja o opuszczeniu zespołu przez Yui z powodu jej przewlekłego stanu zdrowia. Pojawiła się także wiadomość od Yui do fanów, w której oznajmiła, iż pragnie ona rozpocząć solową karierę. 

</doc>
<doc id="3721286" url="https://pl.wikipedia.org/wiki?curid=3721286" title="Unzer Czenstochower Expres">
Unzer Czenstochower Expres

„Unzer Czenstochower Expres” – dziennik częstochowskiej mniejszości żydowskiej, ukazujący się od 1931 do 1938 w języku jidysz.
Gazeta, tak samo jak siostrzane „Kaliszer Unzer Ekspres” (w Kaliszu) i „Lubliner Unzer Ekspres” (w Lublinie), była lokalną mutacją wydawanego od 9 stycznia 1927 do 11 września 1939 warszawskiego dziennika żydowskiego „Unzer Ekspres” (kontynuacja „Warszewer Ekspres” z lat 1925–1927). Częstochowską redakcją kierowali Fiszel Szylit i Fajwel Altman.

</doc>
<doc id="3721287" url="https://pl.wikipedia.org/wiki?curid=3721287" title="Nowy Express Częstochowski">
Nowy Express Częstochowski

Nowy Express Częstochowski – polskojęzyczny dziennik częstochowskiej mniejszości żydowskiej, ukazujący się od 1925 do 1928 roku.
Nowy Express Częstochowski był syjonistyczną gazetą wydawaną po polsku przez częstochowskiego dziennikarza Siemiatyckiego. Pismo utrzymywało się z ogłoszeń oraz loterii fantowej, upadło z przyczyn finansowych.

</doc>
<doc id="3721288" url="https://pl.wikipedia.org/wiki?curid=3721288" title="Jan Morawski">
Jan Morawski



</doc>
<doc id="3721309" url="https://pl.wikipedia.org/wiki?curid=3721309" title="Herbarium Blackwellianum">
Herbarium Blackwellianum

Herbarium Blackwellianum (ang. "A Curious Herbal") – zielnik autorstwa brytyjskiej rysowniczki amatorki Elizabeth Blackwell (1707-1758).
Opis.
Dzieło po raz pierwszy ukazało się w dwutomowym wydaniu w latach 1737-1739. Materiały do niego botaniczka zbierała w Ogrodzie Botanicznym w Chelsea (Chelsea Physic Garden), gdzie samodzielnie i z natury przygotowała rysunki roślin w liczbie 500 sztuk wraz z opisami dotyczącymi ich zastosowania w medycynie. Ręcznie grawerowała rysunki na miedzianych płytkach, a odbitki kolorowała farbami wodnymi. Między 1737 a 1739 publikowała cztery rysunki tygodniowo. Gdy powstało ich 500, wydano dwutomowy zielnik. Zaczęła go tworzyć celem zebrania pieniędzy potrzebnych do spłacenia długów męża, za które przebywał w więzieniu (był on lekarzem i jednocześnie autorem opisów medycznych zielnika). Drugie wydanie ukazało się w latach 1754-1773 w Norymberdze i miało charakter rozszerzony przez Christopha Jacoba Trewa (1695-1769) – niemieckiego botanika i lekarza. Edycja ta ("Herbarium Blackwellianum emendatum et auctum", pięć tomów) miała charakter niemiecko-łaciński i była znacząco rozszerzona w stosunku do oryginału z lat 1737-1739. Wydawcą był Christian de Launoy, a nowe rysunki sporządził Nikolaus Friedrich Eisenberger (1707-1771). Szósty tom ("Herbarium Blackwelliani auctarium") wydano po śmierci Christopha Jacoba Trewa pod redakcją Christiana Gottlieba Ludwiga (1709-1773). Drukarzem był Johann Joseph Fleischmann. Uzupełniono go o tablice z nowymi roślinami, m.in. ozdobnymi i trującymi. Łącznie norymberskie "Herbarium Blackwellianum" charakteryzuje 600 gatunków różnych roślin. Jedno z wydań norymberskich, zawierające polskie nazwy roślin oraz polskie tłumaczenia ich właściwości, znajduje się w zbiorach Biblioteki Raczyńskich w Poznaniu.

</doc>
<doc id="3721310" url="https://pl.wikipedia.org/wiki?curid=3721310" title="Larry Robinson">
Larry Robinson

Larry Robinson (ur. 11 stycznia 1968 w Bossier City) – amerykański koszykarz, występujący na pozycjach rozgrywającego oraz rzucającego obrońcy, mistrz NBA z 1994 roku.

</doc>
<doc id="3721313" url="https://pl.wikipedia.org/wiki?curid=3721313" title="Grand Prix Kanady 2016">
Grand Prix Kanady 2016

Grand Prix Kanady 2016 (oficjalnie Formula 1 Grand Prix du Canada 2016) – siódma eliminacja Mistrzostw Świata Formuły 1 w sezonie 2016. Grand Prix odbyło się w dniach 10–12 czerwca 2016 roku na torze Circuit Gilles Villeneuve w Montrealu.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3721314" url="https://pl.wikipedia.org/wiki?curid=3721314" title="Formula 1 Grand Prix du Canada 2016">
Formula 1 Grand Prix du Canada 2016



</doc>
<doc id="3721315" url="https://pl.wikipedia.org/wiki?curid=3721315" title="Rozalia Bernsteinowa">
Rozalia Bernsteinowa



</doc>
<doc id="3721316" url="https://pl.wikipedia.org/wiki?curid=3721316" title="Baku Street Circuit">
Baku Street Circuit



</doc>
<doc id="3721317" url="https://pl.wikipedia.org/wiki?curid=3721317" title="Monique Ganderton">
Monique Ganderton

Monique Ganderton (ur. 6 sierpnia 1980 w Edmonton) – kanadyjska aktorka i kaskaderka.
Życiorys.
Urodziła się w Edmonton w Kanadzie. Od najmłodszych lat przejawiała zamiłowanie do sportu osiągając wysoki poziom m.in. w lekkoatletyce, jeździectwie i nurkowaniu. Zajmuje się również sztukami walki oraz posiada uprawnienia instruktora snowboardu. Została odkryta w lokalnym centrum handlowym przez agenta modelek. W wieku 18 lat przeprowadziła się do Toronto, aby kontynuować modeling. 
Karierę w przemyśle filmowym rozpoczęła od pracy kaskaderki do której namówił ją Sylwester Stallone. Oprócz pracy kaskaderki pojawia się od czasu do czasu w epizodycznych rolach. Często otrzymuje gościnne role w telewizyjnych produkcjach, filmach fabularnych, filmach krótkometrażowych i serialach telewizyjnych. Pełniła też rolę dublerki, m.in.: Nicole Kidman, Rebecca Romijn, Famke Janssen, Daryl Hannah, Sigourney Weaver, Jane Lynch, Mandy Moore i Leelee Sobieski.
Wspólnie z Samem Hargrave założyła wytwórnię – "SamMo Entertainment", zajmującą się produkcją filmów krótkometrażowych. Obecnie mieszka w Los Angeles.

</doc>
<doc id="3721318" url="https://pl.wikipedia.org/wiki?curid=3721318" title="Grand Prix Europy 2016">
Grand Prix Europy 2016

Grand Prix Europy 2016 (oficjalnie 2016 Formula One Grand Prix of Europe) – ósma eliminacja Mistrzostw Świata Formuły 1 w sezonie 2016. Grand Prix odbyło się w dniach 17–19 czerwca 2016 roku na torze Baku City Circuit w Baku.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3721319" url="https://pl.wikipedia.org/wiki?curid=3721319" title="2016 Formula One Grand Prix of Europe">
2016 Formula One Grand Prix of Europe



</doc>
<doc id="3721320" url="https://pl.wikipedia.org/wiki?curid=3721320" title="Song for a Friend">
Song for a Friend

Song for a Friend (tłum. z ang. "Piosenka dla przyjaciela") – piąty solowy album szkockiego wokalisty i gitarzysty Raya Wilsona, wydany 20 maja 2016 przez oficynę Musicom. Płyta jest hołdem złożonym zmarłemu w 2015 roku przyjacielowi Jamesowi Lewisowi.
Na tym albumie znajduje się cover utworu "High Hopes" z repertuaru zespołu Pink Floyd.

</doc>
<doc id="3721321" url="https://pl.wikipedia.org/wiki?curid=3721321" title="Machnówka (rejon winnicki)">
Machnówka (rejon winnicki)



</doc>
<doc id="3721323" url="https://pl.wikipedia.org/wiki?curid=3721323" title="Nyża pod Bańdziochem">
Nyża pod Bańdziochem

Nyża pod Bańdziochem – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w żlebie Żeleźniak, poniżej dolnego otworu jaskini Bańdzioch Kominiarski, w pobliżu Jaskini w Kociołku pod Bańdziochem, na wysokości 1435 m n.p.m. Długość jaskini wynosi 12 metrów, a jej deniwelacja 6 metrów.
Opis jaskini.
Jaskinię tworzy duża sala z idącym do góry dnem, do której prowadzi obszerny otwór wejściowy. Odchodzą z niej dwa krótkie, wąskie korytarzyki.
Przyroda.
W jaskini można spotkać nacieki grzybkowe. Ściany są suche. W sali rosną paprocie, mchy, glony i porosty.
Historia odkryć.
Jaskinia mogła być znana od dawna. Jednak pierwszą wzmiankę o niej opublikował W. W. Wiśniewski w 1988 roku.

</doc>
<doc id="3721324" url="https://pl.wikipedia.org/wiki?curid=3721324" title="Piotr Wiśniewski (aktor)">
Piotr Wiśniewski (aktor)

Piotr Wiśniewski (ur. 6 stycznia 1986) – polski aktor teatralny, producent, a także Dyrektor Naczelny Teatru Żelaznego w Katowicach-Piotrowicach.
Życiorys.
Rodowity Ślązak z Katowic. Absolwent Państwowej Szkoły Muzycznej im. M. Karłowicza w Katowicach, wydział instrumentów perkusyjnych. Ukończył Wydział Acting&amp;Performance w Telford College w Edynburgu, gdzie stawiał swoje pierwsze kroki na teatralnej scenie. Zadebiutował w 2010 w „Blood Wedding” Federico Garcii Lorki w reżyserii Johna MacNeilla.
O sobie samym mówi tak: "Zawsze chciałem być aktorem. Mieszkałem sześć lat w Edynburgu, w międzyczasie ukończyłem szkołę teatralną i wiedziałem, że wrócę tu i stworzę własny teatr – opowiada Piotr. – Byłem pewien, że zrobię to na Śląsku, bo wychowałem się na Ligocie. Zafascynował i zainspirował mnie Fringe Festival w Edynburgu, który jest otwarty na wielokulturowość. Jeden sezon po powrocie do Polski pracowałem w krakowskiej Masce, ale szybko zdałem sobie sprawę, że nie o to chodzi. (...) A poza tym przecież jestem stąd. Śląsk zasługuje na teatr!"
Twórczość.
Filmografia.
2016: Gejsza z Martą Żmudą Trzebiatowską

</doc>
<doc id="3721326" url="https://pl.wikipedia.org/wiki?curid=3721326" title="Jaskinia za Mnichem">
Jaskinia za Mnichem

Jaskinia za Mnichem (JM4) – jaskinia w Dolinie Małej Łąki w Tatrach Zachodnich. Wejście do niej znajduje się w dolnej części Żlebu Poszukiwaczy Jaskiń opadającego do Niżniej Świstówki, na wysokości 1524 m n.p.m. Długość jaskini wynosi 12 metrów, a jej deniwelacja 4 metry.
Opis jaskini.
Jaskinię stanowi ciasny i prosty korytarzyk zaczynający się w niewielkim otworze wejściowym, a kończący małą, szczelinową salką z zawaliskiem.
Przyroda.
W jaskini można spotkać nacieki grzybkowe i mleko wapienne. Ściany są wilgotne, brak jest na nich roślinności.
Historia odkryć.
Nie wiadomo kiedy i przez kogo jaskinia została odkryta. Pierwszy jej plan i opis sporządziła I. Luty przy pomocy M. Lasoty w lipcu 1978 roku.

</doc>
<doc id="3721331" url="https://pl.wikipedia.org/wiki?curid=3721331" title="Szczelina nad Zagonem">
Szczelina nad Zagonem

Szczelina nad Zagonem – jaskinia w Dolinie Małej Łąki w Tatrach Zachodnich. Wejście do niej znajduje się we wschodnim stoku Zagonnej Turni, w pobliżu Jaskini nad Zagonem, na wysokości 1628 m n.p.m. Długość jaskini wynosi 12 metrów, a jej deniwelacja 7,5 metra.
Opis jaskini.
Jaskinię stanowi 4-metrowa studzienka zaczynająca się w szczelinowym, szerokim otworze wejściowym i przechodząca w stromą, kilkumetrową pochylnię.
Przyroda.
W jaskini brak jest nacieków, Ściany są suche, rosną na nich mchy, wątrobowce, porosty i paprocie.
Historia odkryć.
Jaskinię prawdopodobnie odkryli w lipcu 1959 roku M. Kruczek i S. Wójcik z Zakopanego.

</doc>
<doc id="3721332" url="https://pl.wikipedia.org/wiki?curid=3721332" title="Połczyn-Zdrój (stacja kolejowa)">
Połczyn-Zdrój (stacja kolejowa)



</doc>
<doc id="3721333" url="https://pl.wikipedia.org/wiki?curid=3721333" title="Kantküla (Torma)">
Kantküla (Torma)

Kantküla – wieś w Estonii, w prowincji Jõgeva, w gminie Torma.

</doc>
<doc id="3721334" url="https://pl.wikipedia.org/wiki?curid=3721334" title="Szczelina nad Mylną">
Szczelina nad Mylną

Szczelina nad Mylną – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w zboczu Raptawickiej Turni, powyżej Jaskini Mylnej, na wysokości 1141 m n.p.m. Długość jaskini wynosi 12 metrów, a jej deniwelacja 7 metrów.
Opis jaskini.
Jaskinię stanowi idąca stromo do góry szczelina zaczynająca się w niewielkim otworze wejściowym, a kończąca 2-metrowym progiem, za którym znajduje się krótki, poziomy korytarzyk.
Przyroda.
W jaskini brak jest nacieków. Na wilgotnych ścianach rosną glony.
Historia odkryć.
Jaskinia była znana od dawna. Pierwszy jej plan i opis sporządził Z. Wójcik w 1960 roku.

</doc>
<doc id="3721336" url="https://pl.wikipedia.org/wiki?curid=3721336" title="Lot królowej">
Lot królowej

Lot królowej – (oryg. hiszp. "El vuelo de la reina") – powieść argentyńska, autorstwa Tomasa Eloy Martineza, wydana w 2002 roku. W tym samym roku, za tę powieść autor otrzymał nagrodę Premio Alfaguara de Novela. W 2005 roku, nakładem wydawnictwa AMBER, ukazało się polskie wydanie powieści w tłumaczeniu Tomasza Pindela.
Zarys treści.
Camargo, wpływowy naczelny czołowego periodyku Buenos Aires, na łamach swej gazety usiłuje walczyć z korupcją pogrążającą w kryzysie Argentynę. Będąc na tropie afery związanej z przemytem broni, z udziałem osobistości ze szczytu władzy, poznaje Reinę Remis, młodą dziennikarkę, którą postanawia zaangażować do prowadzenia śledztwa w tej sprawie. Początkowe zaciekawienie dziewczyną, stopniowo zamienia się w obsesję, która prowadzi go najpierw do obserwowania kochanki z ukrycia i rejestrowania kamerą intymnych momentów z jej życia, a następnie do perfidnie i perfekcyjnie zaplanowanego zlecenia gwałtu na kobiecie, będącego “karą” wymierzoną jej za niewierność i opuszczenie Camargo. 
Wątki w powieści.
Korupcja w Argentynie.
Wątek korupcji władz argentyńskich zaczyna się od wyglądającej na samobójstwo śmierci zamieszanego w przemyt broni senatora Valentiego. Dziennik Camargo, jako jedyny z argentyńskich mediów, podejmuje ten temat. Camargo podejrzewa, że senator mógł zostać zamordowany na zlecenie prezydenta, prawdopodobnie powiązanego z tą sprawą. Jego przekonania zostają umocnione przez redaktora naczelnego ważnego brazylijskiego dziennika, który dostarcza Camargo cenne materiały. Dowody świadczą o tym, że syn Prezydenta Argentyny posiada w Brazylii firmę, w której zarządzie zasiada spora część rodziny prezydenta i która jest przykrywką do prania brudnych pieniędzy. Prezydent, by odwrócić uwagę wyborców od afery, udaje świadka mistycznego objawienia i usiłuje zaszyć się w klasztorze. Redaktorzy Camargo, z Reiną Remis na czele, zostają zaangażowani by udowodnić kłamstwo prezydenta i przekazać opinii publicznej prawdę na temat obecnej partii rządzącej. 
Obsesyjne pożądanie.
Fascynacja Camargo Reiną Remis ma wszelkie znamiona obsesji. Już przy pierwszym spotkaniu, Reina, “bezczelna i nietaktowna”, lecz atrakcyjna, wzbudza zainteresowanie Camargo. Ten zleca jej artykuł, który sam miał ochotę napisać, a następnie powierza jej odpowiedzialne zadanie, jakim jest praca w śledztwie jednej z największych afer korupcyjnych w Argentynie. Równie prędko, Camargo, przy pomocy Sicardiego –szefa działu personalnego "El Diario"– zaczyna zbierać bardzo szczegółowe dane na temat otoczenia, przeszłości czy nawet wyników badań lekarskich kobiety. W końcu, wynajmuje mieszkanie, znajdujące się naprzeciwko budynku, w którym mieszka ona, spełniające jedynie cel kryjówki do szpiegowania jej, przy pomocy kamery. Nie mogąc znieść myśli o zdradzie i porzuceniu, doprowadza do skutku szaleńczy plan unicestwienia jej, polegający na uśpieniu, gwałcie dokananym przez nosiciela licznych chorób –serbskiego kloszarda–, wyrzuceniu z pracy i odcięciu jej od wszelkich form pomocy.
Władza i jej nadużywanie.
Nie tylko Prezydent Argentyny i jego polityczne zaplecze dopuszczają się nadużyć. Camargo, szanowany redaktor naczelny, używa swego stanowiska do celów prywatnych i nikczemnych, takich jak zemsta na kochance. Poprzez Sicardiego załatwia m.in.: kopię kluczy do mieszkania Reiny oraz fałszywe paszporty dla kloszarda Momira i jego towarzyszki.
Porzucenie.
Camargo jako dziecko zostaje porzucony przez matkę. Później porzuca go Reina i znajduje sobie nowego kochanka w postaci kolumbijskiego dziennikarza – Germana. Sam Camargo dla Reiny zostawia swoją żonę, Brendę, kiedy ta wyjeżdża do Stanów Zjednoczonych by zająć się umierającą matką. Opuszcza również umierającą na raka córkę Angelę, a także jej zdrową, lecz doświadczoną przez los, siostrę Dianę.
Motyw podwójności.
Według autora powieści, motyw podwójności obrazuje świat zbudowany z podobieństw i różnic, w którym każda różnica ma jakiś element podobieństwa i "vice versa" – idea, która odbiera sens rasizmowi.
Niemal wszechobecna dwoistość, sprawia, że świat przedstawiony wydaje się mniej realny i czytelnik nabiera większego dystansu do przedstawionych wydarzeń.
Przykłady podwójności w powieści:
Interpretacja tytułu.
Tytuł powieści –„Lot królowej”– odnosi się do Reiny (hiszp. "reina" – „królowa”), która za życia, niczym królowa pszczół podczas swego lotu, wniosła się bardzo wysoko, nie zważając na konsekwencje; osiągnęła szybki awans w redakcji gazety, dzięki romansowi z niebezpiecznym naczelnym i poniosła konsekwencje.
Możliwe inspiracje autora.
Tomás Eloy Martínez podobnie jak większość postaci "Lotu królowej" był dziennikarzem. Można zatem przypuszczać, że przedstawiony w powieści świat dziennikarski jest wynikiem naocznych obserwacji i zainteresowań autora.
Wskazuje się również na inspiracje autora dziełami kinematografii, takimi jak „Obywatel Kane” i „Okno na podwórze”, a także ludźmi ze świata polityki – przedstawiona w powieści postać skorumpowanego Prezydenta Argentyny przypomina pod pewnymi względami argentyńskiego polityka Carlosa Menema.

</doc>
<doc id="3721338" url="https://pl.wikipedia.org/wiki?curid=3721338" title="Dawid Błok">
Dawid Błok

Dawid Siemionowicz Błok (ros. Давид Семёнович Блок; ur. 1888, zm. 1948) – radziecki kompozytor. Był głównym dyrygentem rosyjskiej kinematografii, niemal od początków kina dźwiękowego.

</doc>
<doc id="3721339" url="https://pl.wikipedia.org/wiki?curid=3721339" title="Gerd-Klaus Kaltenbrunner">
Gerd-Klaus Kaltenbrunner

Gerd-Klaus Kaltenbrunner (ur. 23 lutego 1939 w Wiedniu, zm. 12 kwietnia 2011 w Lörrach w Niemczech) – niemiecki filozof. Jeden z najwybitniejszych filozofów i pisarzy niemieckiego konserwatyzmu drugiej połowy XX wieku.
Życiorys.
Na uniwersytecie wiedeńskim ukończył filozofię, prawo i socjologię. W 1962 przeniósł się do Niemiec, gdzie pisał dla kilku redakcji i w 1967 został publicystą polemizującym m.in. z Herbertem Marcusem, który był wówczas czołowym filozofem rewolty studenckiej. W latach 1974-1988 wydawał dwumiesięcznik "Herderbücherei-Initiative". Następnie zamieszkał w Schwarzwaldzie, gdzie żyjąc w osamotnieniu, prowadził życie świeckiego mnicha, skupiając się na czytaniu, pisaniu i modlitwie.
Twórczość.
Podejmował próby konserwatywnej ideowej odpowiedzi na rewolucję 1968. Zamierzał odnowić konserwatyzm nadając mu nowe podstawy teoretyczne. Główne zagrożenie upatrywał w nihilizmie. Często poruszał kwestię elit. W 1972 opublikował "Rekonstruktion des Konservatismus", a w 1975 "Der schwierige Konservatismus". Oprócz "Herderbücherei-Initiative" pisał także do m.in. "Merkur", miesięcznika "Mut" oraz "Zeitbühne".
Pod koniec lat osiemdziesiątych porzuca walkę w "kontrrewolucji konserwatywnej" i przyjmuje nastawienie "medytacyjno-refleksyjne".
Postanawia pokazać sylwetki najważniejszych konserwatywnych postaci Europy. W latach 1981-1985 wydaje "Seine geistigen Quellen in Porträts aus zwei Jahrtausenden". Jest to trzytomowe zestawienie opisów postaci z każdego kraju Europy na przestrzeni 2000 lat (Polskę reprezentuje tu hrabia August Cieszkowski). Następnie w latach 1987-1992 wydaje "Vom Geist Europas". To trzytomowe zestawienie zawiera z kolei opis europejskich wartości, tradycji i myśli.
Kaltenbrunner z czasem coraz bardziej skupia się na pogłębianiu swojej wiary. Studiował dzieła ojców i doktorów Kościoła oraz żywoty świętych. W 1993 wydaje "Johannes ist sein Name. Priesterkönig, Gralshüter, Traumgestalt" poświęcone mitowi świętego Graala, zaś w 1996 ukazuje się "Dionysius vom Areopag. Das Unergründliche, die Engel und das Eine". Książka zostaje uznana przez krytyków za jego dzieło życia, magnum opus.

</doc>
<doc id="3721348" url="https://pl.wikipedia.org/wiki?curid=3721348" title="Studnia Kuturniańska">
Studnia Kuturniańska

Studnia Kuturniańska – jaskinia w Dolinie Kościeliskiej w Tatrach Zachodnich. Ma dwa otwory wejściowe położone w Wąwozie Kraków, w ścianie Wysokiego Grzbietu, na wysokościach 1790 i 1795 m n.p.m. Długość jaskini wynosi 12 metrów, a jej deniwelacja 10 metrów.
Opis jaskini.
Główną częścią jaskini jest 5-metrowa studnia zaczynająca się w niewielkim otworze dolnym. Z jej dna odchodzi 10-metrowy komin prowadzący do otworu górnego.
Przyroda.
W jaskini brak jest nacieków. Ściany są suche.
Historia odkryć.
Jaskinię odkryli w czerwcu 1979 roku M. Napierała, S. Juziuk i R. Szymków ze Speleoklubu Katowice. Wysoki Grzbiet nosił dawniej nazwę Ku Turni stąd nazwa jaskini.

</doc>
<doc id="3721353" url="https://pl.wikipedia.org/wiki?curid=3721353" title="Jayo Felony">
Jayo Felony

James Savage (ur. 31 grudnia 1969) – amerykański raper z San Diego, występujący pod pseudonimem Jayo Felony.

</doc>
<doc id="3721355" url="https://pl.wikipedia.org/wiki?curid=3721355" title="Kobylarzowa Szczelina">
Kobylarzowa Szczelina

Kobylarzowa Szczelina – jaskinia w Dolinie Miętusiej w Tatrach Zachodnich. Wejście do niej znajduje się w masywie Kobylarzowej Turni, w bocznym odgałęzieniu Szarego Żlebu, na wysokości 1655 metrów n.p.m. Długość jaskini wynosi 12 metrów, a jej deniwelacja 5 metrów.
Opis jaskini.
Jaskinię stanowi poziomy korytarz zaczynający się w szczelinowym otworze wejściowym, a kończący niewielką salką. Odchodzi z niej stromo do góry 5-metrowa szczelina i poziomy krótki korytarzyk.
Przyroda.
W jaskini można spotkać nacieki grzybkowe. Ściany są wilgotne, rosną na nich glony i porosty.
Historia odkryć.
Jaskinia była znana od dawna. Jej opis i plan sporządziła w lipcu 1998 roku I. Luty przy pomocy D. Bocheńskiej.

</doc>
<doc id="3721356" url="https://pl.wikipedia.org/wiki?curid=3721356" title="Cerkiew Barnovschi">
Cerkiew Barnovschi

Cerkiew Barnovschi, wł. cerkiew Zaśnięcia Matki Bożej – prawosławna cerkiew w Jassach, dawniej monasterska, następnie parafialna, w jurysdykcji archieparchii Jass Rumuńskiego Kościoła Prawosławnego.
Historia.
Inicjatorem budowy świątyni był hospodar Mołdawii Miron Barnowski-Mohyła oraz jego matka Helena (następnie mniszka Elżbieta). Rozpoczął on wznoszenie monasteru Zaśnięcia Matki Bożej w 1627. Fundator zapisał wspólnocie mniszej, która miała zamieszkać przy cerkwi, wsie Toporăuţi (ob. Toporiwci na Bukowinie ukraińskiej) i Şipote. W 1629 Miron Barnowski-Mohyła został pozbawiony tronu i musiał uciekać do Polski.
W 1633 hospodar po powrocie na tron został wezwany do Konstantynopola, a tam uwięziony, a następnie ścięty. Przebywając w więzieniu sułtańskim, spisał testament. Polecił w nim Iancu Costinowi oraz kanclerzowi Mateiowi Gavrilaşowi sprzedaż jego dóbr w Polsce, by zdobyć w ten sposób fundusze na kontynuowanie prac budowlanych przy dwóch cerkwiach w Jassach, których budowę zapoczątkował (drugą była cerkiew Ścięcia Głowy św. Jana Chrzciciela) oraz cerkwi w Toporăuţi i Liov. Gdy Bazyli Lupu sprowadził zwłoki hospodara do Mołdawii, według relacji Pawła z Aleppo pochowano je właśnie w monasterze nazwanym nieformalnie nazwiskiem hospodara, a nie w monasterze Dragomirna, jak życzył sobie tego Miron Barnowski-Mohyła. Prawdopodobne miejsce pochówku hospodara zostało odnalezione podczas prac archeologicznych w 1998. Paweł z Aleppo zapisał ponadto, że w nawie cerkwi znajdował się portret straconego hospodara. Również za czasów Bazylego Lupu, po pożarze, zmieniono pierwotny kształt dachu cerkwi.
W XVIII w. powiększono budowlę o przedsionek w stylu barokowym. Pewnych modyfikacji oryginalnej bryły budynku dokonywano również w 1786, 1836 (po kolejnym pożarze) i 1880. Cerkiew Barnovschi i sąsiadujące z nią obiekty pełniły również funkcję rezydencji starożytnych patriarchów prawosławnych na wypadek ich przybycia na ziemie mołdawskie. Jak wskazuje zachowany "Pomiannik" z 1835, w świątyni stale modlono się za dusze nie tylko hospodarów mołdawskich, ale i 18 takich hierarchów z okresu tureckiego panowania w Mołdawii. 
W 1994 cerkiew była remontowana.
Architektura.
Według opisu Pawła z Aleppo świątynia pierwotnie dzieliła się na zamknięty przedsionek, przednawie, nawę i pomieszczenie ołtarzowe. W XVIII w. układ budowli zmienił się, gdyż dobudowano do niej barokowy otwarty przedsionek (egzonarteks). Zburzono również ścianę pierwotnie dzielącą przednawie i nawę, tworząc jedną większą przestrzeń. Cerkiew posiada dwa ołtarze: główny Zaśnięcia Matki Bożej oraz boczny Świętych Joachima i Anny. Freski we wnętrzu świątyni pochodzą z 1880; zastąpiły one starszą dekorację z 1653. Starsze od fresków są niektóre przechowywane w obiekcie ikony. W cerkwi znajduje się również płyta nagrobna z postacią Chrystusa w grobie, którą Miron Barnowski-Mohyła najprawdopodobniej ufundował dla swojej matki.
Ikonostas w cerkwi powstał w 1788 i został wykonany z drewna. Ma siedem metrów wysokości i składa się z 40 ikon, w większości z II połowy XVIII wieku. Starsze są wizerunek Chrystusa Pantokratora wykonany w 1676, ikona patronalna oraz ikona św. Mikołaja z 1734. W osobnym kiocie dla kultu wystawiona jest ikona św. Anny z dzieckiem-Marią w ramionach z 1625.
Pierwotnie kompleks cerkiewny, w którego skład wchodziły także budynek mieszkalny dla mnichów, dom ihumena oraz pomieszczenia gospodarcze i gościnne, otoczony był murem. W odległości ok. 50 metrów od cerkwi, pierwotnie w południowej części zespołu klasztornego, znajduje się wolno stojąca kamienna dzwonnica wzniesiona w połowie XVII w., pełniąca pierwotnie również funkcję bramy wjazdowej. Na dzwonnicy, w pomieszczeniu, do którego prowadzą spiralne schody, znajdują się trzy dzwony, z czego dwa ufundowane przez Mirona Barnowskiego-Mohyłę w 1628. Na większym odlano inskrypcję cerkiewnosłowiańską oraz łacińską – początek psalmu 141. Na drugim, mniejszym dzwonie widnieje cerkiewnosłowiańska inskrypcja „Chwalitie Gospoda wo głasie trubnie” oraz informacja o fundatorze. Pozostałe budynki dawnego monasteru już na początku XX w. były opisywane jako zrujnowane, a dom ihumena już wówczas nie istniał. Resztki zabudowań monasteru zniszczono podczas prac nad przebudową centrum Jass w 1983.

</doc>
<doc id="3721360" url="https://pl.wikipedia.org/wiki?curid=3721360" title="Jan Ruciński">
Jan Ruciński



</doc>
<doc id="3721361" url="https://pl.wikipedia.org/wiki?curid=3721361" title="Jan Ruciński (sędzia)">
Jan Ruciński (sędzia)

Jan Teofil Ruciński (ur. 19 grudnia 1873 w Dębowcu, zm. 20 lutego 1914 w Krakowie) – polski sędzia.
Życiorys.
Jan Teofil Ruciński urodził się 19 grudnia 1873 w Dębowcu. Był synem Michała i Antoniny z domu Biesiadzkiej.
Ukończył studia prawnicze. W okresie zaboru austriackiego w ramach autonomii galicyjskiej wstąpił do c. k. służby sądowniczej. Był praktykantem sądowym, po czym decyzją C. K. Wyższego Sądu Krajowego w Krakowie na początku kwietnia 1898 został mianowany auskultantem sądowym. Od tego czasu jako auskultant Galicji Wschodniej z C. K. Wyższego Sądu Krajowego w Krakowie około 1898/1899 był przydzielony do C. K. Sądu Krajowego w Krakowie, a od około 1899 do około 1900 do C. K. Sądu Obwodowego w Rzeszowie. Od około 1901 był adjunktem w C. K. Sądzie Powiatowym w Brzostku, a od około 1909 do około 1911 sędzią tamże. Do stycznia 1911 był członkiem rady nadzorczej Towarzystwa Zaliczkowego w Brzostku. W 1911 był sędzią w C. K. Sądzie Powiatowym w Dukli, skąd w listopadzie 1911 został przeniesiony na stanowisko sędziego powiatowego przy C. K. Sądzie Obwodowym w Rzeszowie i pozostał na tej posadzie do końca życia.
7 lutego 1903 poślubił w Sanoku Stanisławę Konstancję Staruszkiewicz (ur. 1871 w Żmigrodzie, córka tamtejszego adwokata dr. Jana Staruszkiewicza). Zmarł 20 lutego 1914 w Krakowie. Został pochowany w grobowcu rodziny Staruszkiewiczów i Machnickich na cmentarzu przy ul. Rymanowskiej w Sanoku 23 lutego 1914. Wdowa po nim zmarła w Sanoku 19 stycznia 1941 i spoczęła w tym samym miejscu.
Odznaczenia.
austro-węgierskie

</doc>
<doc id="3721362" url="https://pl.wikipedia.org/wiki?curid=3721362" title="Abu Kalkal">
Abu Kalkal

Abu Kalkal (arab. أبو قلقل)) – miejscowość w Syrii, w muhafazie Aleppo, w poddystrykcie Abu Kalkal. W 2004 roku liczyła 2742 mieszkańców.

</doc>
<doc id="3721363" url="https://pl.wikipedia.org/wiki?curid=3721363" title="Hajmar Labida">
Hajmar Labida

Hajmar Labida (arab. حيمر لابدة) – miejscowość w Syrii, w muhafazie Aleppo. W 2004 roku liczyła 3681 mieszkańców.

</doc>
<doc id="3721364" url="https://pl.wikipedia.org/wiki?curid=3721364" title="Kelemen">
Kelemen

Osoby o tym nazwisku:

</doc>
<doc id="3721365" url="https://pl.wikipedia.org/wiki?curid=3721365" title="Marek Sobczak">
Marek Sobczak

Marek Sobczak (ur. 7 kwietnia 1963 w Suwałkach) – polski malarz, grafik, rysownik. Brał udział w ponad dwustu wystawach indywidualnych, grupowych i zbiorowych.
Życiorys.
W latach 1984–1990 studiował na wydziale Malarstwa, Grafiki i Rzeźby w Państwowej Wyższej Szkole Sztuk Plastycznych w Poznaniu. Dyplom z malarstwa, cykl „Rosjanie”, obronił w pracowni prof. Jana Świtki. W 2012 roku obronił doktorat, „Egipt, ukryte granice” (promotor prof. Mariusz Woszczyński) na Wydziale Malarstwa Akademii Sztuk Pięknych w Warszawie. Współtwórca intermedialnej grupy SDS. W latach 1991–1994 założył i prowadził galerię Chłodna 20 w Suwałkach. Był kuratorem wystaw m.in.: Edwarda Dwurnika, Eugeniusza Markowskiego, Isabeli Lleó Castells, Leszka Knaflewskiego, Jana Świtki i Piotra C. Kowalskiego.W 1990 roku otrzymał osiemnastomiesięczne stypendium Ministerstwa Kultury i Sztuki, stypendysta ZAiKS (w latach: 2011 i 2013). W 2006 otrzymał drugą nagrodę podczas Warszawskiego Festiwalu Sztuk Pięknych, w 2013 doroczną nagrodę Miasta Suwałki, a w 2018 Brązowy Medal „Zasłużony Kulturze Gloria Artis”. W latach 1994–2000 pracował w Gazecie Wyborczej w Warszawie, w 2000–2003 w tygodniku Wprost, od 2003 roku pracuje w tygodniku Polityka.Publikował ilustracje i artykuły w Krajobrazach, Tygodniku Północnym, Gazecie Wyborczej, Wproście, Polityce oraz Pomocniku Historycznym Polityki. 

</doc>
<doc id="3721367" url="https://pl.wikipedia.org/wiki?curid=3721367" title="Uribe">
Uribe

Osoby o tym nazwisku:

</doc>
<doc id="3721368" url="https://pl.wikipedia.org/wiki?curid=3721368" title="María Antonia Paz y Figueroa">
María Antonia Paz y Figueroa



</doc>
<doc id="3721369" url="https://pl.wikipedia.org/wiki?curid=3721369" title="Urbina">
Urbina

Osoby o tym nazwisku:

</doc>
<doc id="3721370" url="https://pl.wikipedia.org/wiki?curid=3721370" title="Bronowicki">
Bronowicki

Osoby o tym nazwisku:

</doc>
<doc id="3721371" url="https://pl.wikipedia.org/wiki?curid=3721371" title="Al-Arima">
Al-Arima

Al-Arima (arab. العريمة) – miejscowość w Syrii, w muhafazie Aleppo. W 2004 roku liczyła 2838 mieszkańców.

</doc>
<doc id="3721372" url="https://pl.wikipedia.org/wiki?curid=3721372" title="Dlouhý">
Dlouhý

Osoby o tym nazwisku:

</doc>
<doc id="3721374" url="https://pl.wikipedia.org/wiki?curid=3721374" title="Biza’a">
Biza’a

Biza’a (arab. بزاعة) – miasto w Syrii, w muhafazie Aleppo. W 2004 roku liczyło 12 718 mieszkańców.

</doc>
<doc id="3721377" url="https://pl.wikipedia.org/wiki?curid=3721377" title="Requiem ludowe">
Requiem ludowe

Requiem ludowe – wspólny album muzyki żałobnej zespołu Kwadrofonik i pieśniarza Adama Struga, wydany 7 kwietnia 2015 przez Agencję Muzyczną Polskiego Radia (nr kat. PRCD 1940).
Odbiór.
Płyta spotkała się bardzo pozytywnym odbiorem krytyków.
Płytę wielokrotnie nagradzano. Uznano za Folkowy Fonogram Roku 2015. Ponadto album zajął 5. miejsce w konkursie Wirtualnych Gęśli (Folkowa Płyta Roku 2015). Znalazła się w szeregu podsumowań roku.
Lista utworów.
Słowa – tradycyjne. Muzyka – Kwadrofonik.
Wykonawcy.
Kwadrofonik

</doc>
<doc id="3721378" url="https://pl.wikipedia.org/wiki?curid=3721378" title="Claudio Marangoni">
Claudio Marangoni

Claudio Oscar Marangoni (ur. 17 listopada 1954 w Rosario) – argentyński piłkarz występujący na pozycji defensywnego pomocnika, w trakcie swojej kariery grał w Argentynie i Anglii. Reprezentant Argentyny.
Kariera piłkarska.
Marangoni swoją karierę zaczął w 1974 roku z Cahcarita Juniors, by po 2 latach, w 1976 dołączyć do San Lorenzo de Almagro. W 1979 roku Marangoni przeszedł do angielskiego Sunderlandu, jednak nie potrafił zaaklimatyzować się na wyspach, czego konsekwencją było rozwiązanie umowy w 1980 i powrót do Argentyny. Po powrocie Marangoni jeden sezon rozegrał w Huracán a następnie w 1982 przeniósł się do Independiente. Z zespołem z Avellaneda wygrał trzy tytuły: Campeonato Metropolitano w 1983 oraz Copa Libertadores i Puchar Interkontynentalny w 1984 roku. W 1988 opuścił Independiente by dołączyć do zespołu Boca Juniors, z którym zdobył kolejne dwa międzynarodowe trofea, Supercopa Sudamericana w 1989 i Recopa Sudamericana w 1990. Marangoni uplasował się na szóstym miejscu w rankingu najlepszych piłkarzy 1988 roku pochodzących z Ameryki Południowej według wenezuelskiej gazety "El Mundo".
Po zakończeniu kariery.
Po zakończeniu kariery Marangoni założył "Escuela Modelo de Futbol y Deportes", pierwszą w historii argentyńską szkółkę piłkarską i akademię wychowania fizycznego dla dzieci i młodzieży w wieku od 3-15 lat. Podstawą działalności instytucji jest pomoc najuboższym dzieciom w drodze m.in. oferowania bezpłatnego szkolenia. Od momentu założenia szkółki w Argentynie, jej działalność została rozszerzona na inne kraje, takie jak Chile i Hiszpania.
Osiągnięcia.
Independiente
Boca Juniors

</doc>
<doc id="3721379" url="https://pl.wikipedia.org/wiki?curid=3721379" title="Huculak">
Huculak

Osoby o tym nazwisku:

</doc>
<doc id="3721380" url="https://pl.wikipedia.org/wiki?curid=3721380" title="Ar-Ra’i">
Ar-Ra’i

Ar-Ra’i (arab. الراعي) – miasto w Syrii, w muhafazie Aleppo. W 2004 roku liczyło 4609 mieszkańców.

</doc>
<doc id="3721382" url="https://pl.wikipedia.org/wiki?curid=3721382" title="Markussen">
Markussen

Osoby o tym nazwisku:

</doc>
<doc id="3721383" url="https://pl.wikipedia.org/wiki?curid=3721383" title="Single numer jeden w roku 2011 (Japonia)">
Single numer jeden w roku 2011 (Japonia)

Notowanie przedstawia najlepiej sprzedające się single w Japonii. Publikowane jest ono przez magazyn "Oricon Style", a dane kompletowane są przez Oricon w oparciu o cotygodniowe wyniki sprzedaży fizycznej singli. Poniżej znajdują się tabele prezentujące najpopularniejsze single w danych tygodniach w roku 2011.
Notowanie "Billboard" Japan Hot 100 przedstawia najpopularniejsze single w Japonii. Publikowane jest ono przez magazyn "Billboard" i Hanshin Contents Link, a dane kompletowane są w oparciu o sprzedaż CD singli (udostępniane przez SoundScan Japan), częstotliwość emitowania piosenek na antenach japońskich stacji radiowych (udostępniane przez firmę Plantech), dane sprzedaży w sklepach internetowych oraz dane sprzedaży z iTunes Japan.

</doc>
<doc id="3721384" url="https://pl.wikipedia.org/wiki?curid=3721384" title="Tall Rahhal">
Tall Rahhal

Tall Rahhal (arab. تل رحال) – miejscowość w Syrii, w muhafazie Aleppo. W 2004 roku liczyła 2866 mieszkańców.

</doc>
<doc id="3721385" url="https://pl.wikipedia.org/wiki?curid=3721385" title="Marran">
Marran

Marran (arab. مران) – miejscowość w Syrii, w muhafazie Aleppo. W 2004 roku liczyła 3670 mieszkańców.

</doc>
<doc id="3721386" url="https://pl.wikipedia.org/wiki?curid=3721386" title="Bahacz">
Bahacz

Osoby o tym nazwisku:

</doc>
<doc id="3721391" url="https://pl.wikipedia.org/wiki?curid=3721391" title="Mazbura">
Mazbura

Mazbura (arab. مزبورة) – miejscowość w Syrii, w muhafazie Aleppo. W 2004 roku liczyła 2438 mieszkańców.

</doc>
<doc id="3721393" url="https://pl.wikipedia.org/wiki?curid=3721393" title="Tylicki">
Tylicki

Osoby o tym nazwisku:

</doc>
<doc id="3721394" url="https://pl.wikipedia.org/wiki?curid=3721394" title="Zespół Natowicza">
Zespół Natowicza

Zespół Natowicza (, ) – mukopolisacharydoza typu IX, genetycznie uwarunkowana choroba metaboliczna, dziedziczona autosomalnie recesywnie. Charakteryzuje się niedoborem wzrostu, słabo zaznaczonymi zmianami rysów twarzy oraz miękkimi guzami wokół stawów, bez objawów niepełnosprawności intelektualnej. 
Historia.
Zespół został opisany po raz pierwszy w 1996 roku przez zespół pod kierownictwem amerykańskiego lekarza Marvina Natowicza.
Etiologia.
Choroba spowodowana jest uszkodzeniem genu HYAL1 znajdującego się na krótkim ramieniu chromosomu 21, w regionie p21. Mutacja powoduje zamianę kwasu glutaminowego w pozycji 268 na lizynę i poprzez to wytworzenie kodonu nonsensownego. Gen HYAL1 jest jednym z trzech genów kodujących hialuronidazę. Geny HYAL2 i HYAL3 mające istotnie różną ekspresję kodują lizosomalne hialuronidazy, mające różną ekspresję tkankową oraz różną rolę w metabolizmie kwasu hialuronowego, co pozwala przypuszczać, że istnieją kolejne mukopolisacharydozy związane z uszkodzeniem tych genów.
Epidemiologia.
Częstość występowania szacowana jest na poniżej 1 na 1 000 000 żywych urodzeń.
Obraz kliniczny.
Do obrazu klinicznego należą: niski wzrost, słabo wyrażone zmiany twarzoczaszki (spłaszczone nasada nosa, rozdwojony języczek, podśluzówkowy rozszczep podniebienia) oraz miękkie guzy wokół dużych oraz małych stawów. Po zachorowaniu przebiegającym z gorączką lub po wysiłku fizycznym guzy wokółstawowe ulegają bolesnemu obrzękowi, czemu towarzyszy uogólniony obrzęk skóry, które ustępują w ciągu 72 godzin.
Rozpoznanie.
Podstawą rozpoznania jest stwierdzenie typowego obrazu klinicznego oraz zwiększonego wydalania kwasu hialuronowego w moczu.
Diagnostyka różnicowa.
Zespół Natowicza należy różnicować z chorobą Dercuma oraz młodzieńczą fibromatozą chrząstek szklistych. 
Leczenie.
Nie ma leczenia przyczynowego zespołu Natowicza. 
Rokowanie.
Rokowanie nie jest znane.

</doc>
<doc id="3721395" url="https://pl.wikipedia.org/wiki?curid=3721395" title="Kuczerow">
Kuczerow



</doc>
<doc id="3721396" url="https://pl.wikipedia.org/wiki?curid=3721396" title="Wennerström">
Wennerström

Osoby o tym nazwisku:

</doc>
<doc id="3721398" url="https://pl.wikipedia.org/wiki?curid=3721398" title="Mukopolisacharydoza typu IX">
Mukopolisacharydoza typu IX



</doc>
<doc id="3721399" url="https://pl.wikipedia.org/wiki?curid=3721399" title="Duchajra">
Duchajra

Duchajra (arab. دخيرة) – miejscowość w Syrii, w muhafazie Aleppo. W 2004 roku liczyła 2643 mieszkańców.

</doc>
<doc id="3721400" url="https://pl.wikipedia.org/wiki?curid=3721400" title="Pospíšil">
Pospíšil

Osoby o tym nazwisku:

</doc>
<doc id="3721403" url="https://pl.wikipedia.org/wiki?curid=3721403" title="Berkowski">
Berkowski

Osoby o tym nazwisku:

</doc>
<doc id="3721407" url="https://pl.wikipedia.org/wiki?curid=3721407" title="Al-Chafsa">
Al-Chafsa

Al-Chafsa (arab. الخفسة) – miasto w Syrii, w muhafazie Aleppo. W 2004 roku liczyło 5393 mieszkańców.
W czasie wojny domowej w Syrii miasto zostało zajęte przez Państwo Islamskie. Armia rządowa odbiła miejscowość 8 marca 2017 roku.

</doc>
<doc id="3721408" url="https://pl.wikipedia.org/wiki?curid=3721408" title="Kasun">
Kasun

Osoby o tym nazwisku:

</doc>
<doc id="3721411" url="https://pl.wikipedia.org/wiki?curid=3721411" title="Twardzik">
Twardzik

Osoby o tym nazwisku:

</doc>
<doc id="3721415" url="https://pl.wikipedia.org/wiki?curid=3721415" title="Kilpatrick">
Kilpatrick

Osoby o tym nazwisku:

</doc>
<doc id="3721416" url="https://pl.wikipedia.org/wiki?curid=3721416" title="Dżubb Hamza">
Dżubb Hamza

Dżubb Hamza (arab. جب حمزة) – miejscowość w Syrii, w muhafazie Aleppo. W 2004 roku liczyło 2885 mieszkańców.

</doc>
<doc id="3721417" url="https://pl.wikipedia.org/wiki?curid=3721417" title="Tadeusz Eugeniusz Łobos">
Tadeusz Eugeniusz Łobos

Tadeusz Eugeniusz Łobos (ur. 2 czerwca 1900 w Nowym Targu, zm. 16 czerwca 1975 w Katowicach) – polski architekt, członek SARP O. Katowice, którego był jednym z założycieli, a następnie prezesem.
Życiorys.
Absolwent Wydziału Architektonicznego Politechniki Lwowskiej (1924). Uczelnię ukończył z wynikiem bardzo dobrym, a pracą dyplomową był projekt domu mieszkalnego z pracownią. Po studiach przeprowadził się na Śląsk. W latach 30. mieszkał w Katowicach, w magistrackiej kamienicy przy ul. Sienkiewicza 9.
Był pracownikiem: biura budowlanego Wydziału Robót Publicznych przy Urzędzie Województwa Śląskiego (1924-26), Biura Rozbudowy m. Katowic w Zarządzie Miejskim (1926-39) oraz kierownikiem Wydziału Budownictwa i Architektury w Zarządzie Miejskim Katowic (1945-49). Pracował jako projektant w biurze Miastoprojekt w Katowicach (1949-1972).
Był członkiem Polskiego Stowarzyszenia Inżynierów i Techników Województwa Śląskiego. W latach 1959–1961 piastował funkcję prezesa.
Pochowany został na cmentarzu przy ul. Henryka Sienkiewicza w Katowicach. 

</doc>
<doc id="3721422" url="https://pl.wikipedia.org/wiki?curid=3721422" title="Koepcke">
Koepcke

Osoby o tym nazwisku:

</doc>
<doc id="3721423" url="https://pl.wikipedia.org/wiki?curid=3721423" title="Goślicki">
Goślicki

Osoby o tym nazwisku:

</doc>
<doc id="3721426" url="https://pl.wikipedia.org/wiki?curid=3721426" title="Dawid Burzawa">
Dawid Burzawa

Dawid Burzawa (ur. 14 października 1993 w Gliwicach) – polski piłkarz plażowy, futsalista, reprezentant Polski. W piłce plażowej gra w drużynie UKS Milenium Gliwice. W sezonie 2015 zawodnik został wypożyczony na jeden turniej Bundesligi do drużyny Sandball Lipsk. Wicemistrz Anglii 2017, Mistrz Słowacji 2017. Uczestnik Euro Winners Cup 2017 w barwach Silesii Beach Soccer.

</doc>
<doc id="3721427" url="https://pl.wikipedia.org/wiki?curid=3721427" title="Zofia Hohenzollern (1568–1622)">
Zofia Hohenzollern (1568–1622)

Zofia Hohenzollern (ur. 6 czerwca 1568 w Rheinsberg, zm. 7 grudnia 1622 w Dreźnie) – księżniczka brandenburska z dynastii Hohenzollernów, księżna elektorowa Saksonii.
Najmłodsza córka księcia elektora Brandenburgii Jana Jerzego Hohenzollerna i jego drugiej żony - księżniczki Sabiny Hohenzollern (Brandenburg-Ansbach). Jej dwie starsze siostry zostały wydane za mąż za książąt szczecińskich z dynastii Gryfitów: Erdmute za Jana Fryderyka a Anna Maria za Barnima X Młodszego.
25 kwietnia 1582 roku została wydana za mąż za księcia saskiego Krystiana z dynastii Wettynów (linii albertyńskiej), któremu urodziła siedmioro dzieci:
Po przedwczesnej śmierci męża w 1591 roku, który zmarł w wieku 31 lat, wraz z krewnym Krystiana I z linii ernestyńskiej Wettynów - księciem Fryderykiem Wilhelmem von Sachsen-Weimar sprawowała regencję w imieniu małoletniego syna Krystiana II, co trwało aż do 1601 roku, kiedy to młody elektor został uznany za dorosłego i zaczął samodzielnie rządy.
Zofia była gorliwą luteranką i zwalczała w Saksonii tak zwany "krypto-kalwinizm". Doprowadziła do uwięzienia a następnie stracenia kalwińskiego kanclerza nazwiskiem Nikolaus Krell, stojącego w opozycji do luterańskiej ortodoksji, w związku z czym była przyrównywana przez ortodoksyjnych luteran do postaci biblijnej Judyty z Księgi Judyty, nazywających ją "Judytą z Saksonii".
Jako wdowa Zofia mieszkała w tak zwanym Domu Pani Matki ("Fraumutterhaus") w Dreźnie lub zamku w Colditz. Miała swoje własne monety - złote dukaty Zofii ("Sophiendukaten"); miała także do dyspozycji stary kościół Franciszkanów w Dreźnie, ponownie przygotowany do służby Bożej (1599-1610 ), który od jej imienia nazwano "Sophienkirche". Ogród Księżnej ("Der Herzogin Garten") również zawdzięcza swoją nazwę księżnej elektorowej Zofii.

</doc>
<doc id="3721428" url="https://pl.wikipedia.org/wiki?curid=3721428" title="Ben Simmons">
Ben Simmons

Benjamin David Simmons (ur. 20 lipca 1996 w Melbourne) – australijski koszykarz grający na pozycji rozgrywającego w drużynie Brooklyn Nets. Były zawodnik drużyn szkół średnich Box Hill oraz Montverde Academy, a także koledżu LSU. Złoty medalista Mistrzostw Australii i Oceanii w 2013 roku.
W 2015 wystąpił w meczu wschodzących gwiazd – Nike Hoop Summit oraz McDonald’s All-American.
College.
Po ukończeniu szkoły średniej Montverde na Florydzie Simmons zdecydował się na grę w uniwersyteckiej ekipie LSU Tigers, mieszczącej się w Baton Rouge. Zadebiutował 15 sierpnia w przedsezonowym meczu przeciwko drużynie Newcastle All-Stars, zdobywając 22 punkty, 10 zbiórek oraz 3 bloki, w czasie 37 minut. Przedsezonowy wyjazd do Australii drużyna LSU zakończyła z trzema zwycięstwami i dwiema porażkami, a Simmons notował średnio 20 punktów, 9 zbiórek, 5,4 asyst, 2,2 bloku oraz 3,6 przechwytu, co było najlepszym wynikiem w drużynie w każdej z tych statystyk.
W debiutanckim spotkaniu w NCAA, rozegranym 13 listopada 2015 roku, przeciwko McNeese State University, Simmons uzyskał double-double złożone z 11 punktów i 13 zbiórek. Do 2 listopada, w wygranym 119:108 meczu z North Florida, zdobył 43 punkty na skuteczności 75%, 14 zbiórek, 7 asyst, 5 przechwytów i 3 bloki. Był to najlepszy rezultat punktowy jednego zawodnika LSU od czasów Shaquille’a O’Neala w 1991 roku. Po kolejnych spotkaniach Simmonsa, Magic Johnson, będący członkiem Koszykarskiej Galerii Sław, nazwał go „najbardziej wszechstronnym graczem od czasów LeBrona Jamesa”.
NBA.
23 czerwca 2016 został wybrany z pierwszym numerem draftu 2016 przez Philadelphia 76ers. 3 lipca podpisał debiutancki kontrakt z 76ers.
W sezonie 2020/2021 zajął drugie miejsce w głosowaniu na obrońcę roku NBA.
10 lutego 2022 został wytransferowany do Brooklyn Nets.

</doc>
<doc id="3721439" url="https://pl.wikipedia.org/wiki?curid=3721439" title="Stanowski">
Stanowski

Osoby o tym nazwisku:

</doc>
<doc id="3721443" url="https://pl.wikipedia.org/wiki?curid=3721443" title="Siergiej Czepczugow">
Siergiej Czepczugow

Siergiej Andriejewicz Czepczugow (ros. Сергей Андреевич Чепчугов, urodzony 15 lipca 1985 w Krasnojarsku) – rosyjski piłkarz występujący na pozycji bramkarza w klubie CSKA Moskwa.
Kariera klubowa.
W 2002 roku Czepczugow zaczął treningi w Jenisieju (wówczas występującym jako Mietałłurg) w swoim rodzinnym mieście Krasnojarsk. W 2006 roku wstąpił do seniorskiej drużyny drugoligowego wówczas Mietałłurga, który po sezonie 2006 spadł do trzeciej ligi. Potem był wypożyczony do Sibiriaka Brack. W roku 2008 Siergiej Czepczugow został piłkarzem łotewskiego FK Rīga, z którego w 2009 przeszedł do Sibiru Nowosybirsk, który w tymże roku awansował do Priemjer ligi. W 2010 roku Czepczugow podpisał kontrakt z CSKA Moskwa, gdzie gra do dziś.
Kariera reprezentacyjna.
Siergiej Czepczugow nigdy nie grał w reprezentacji Rosji.

</doc>
<doc id="3721447" url="https://pl.wikipedia.org/wiki?curid=3721447" title="Tamulewicz">
Tamulewicz

Osoby o tym nazwisku:

</doc>
<doc id="3721449" url="https://pl.wikipedia.org/wiki?curid=3721449" title="Dantas">
Dantas

Osoby o tym nazwisku:

</doc>
<doc id="3721450" url="https://pl.wikipedia.org/wiki?curid=3721450" title="Sinapius">
Sinapius

Osoby o tym nazwisku:

</doc>
<doc id="3721452" url="https://pl.wikipedia.org/wiki?curid=3721452" title="Gawiński">
Gawiński

Osoby o tym nazwisku:

</doc>
<doc id="3721454" url="https://pl.wikipedia.org/wiki?curid=3721454" title="Eddie Howe">
Eddie Howe

Edward John Frank Howe (ur. 29 listopada 1977 w Amersham) – angielski trener piłkarski oraz piłkarz występujący na pozycji obrońcy. Jako zawodnik reprezentował barwy takich zespołów, jak Bournemouth, Portsmouth oraz Swindon Town. Po zakończeniu kariery zajął się pracą trenerską i prowadził m.in. Burnley. Obecnie pełni funkcję trenera klubu Newcastle United.

</doc>
<doc id="3721455" url="https://pl.wikipedia.org/wiki?curid=3721455" title="Błok">
Błok

Osoby o tym nazwisku:

</doc>
<doc id="3721457" url="https://pl.wikipedia.org/wiki?curid=3721457" title="Burzawa">
Burzawa

Osoby o tym nazwisku:

</doc>
<doc id="3721458" url="https://pl.wikipedia.org/wiki?curid=3721458" title="Kilajim (Miszna)">
Kilajim (Miszna)

Kilajim (, „dwojakość”) – nazwa czwartego traktatu Miszny w porządku Zeraim. Zajmuje się trzema rodzajami zakazanego w judaizmie łączenia: 
Traktat odnosi się do fragmentów Księgi Kapłańskiej (Kpł 19,19) i Księgi Powtórzonego Prawa (Pwt 22,9–11).

</doc>
<doc id="3721472" url="https://pl.wikipedia.org/wiki?curid=3721472" title="Jan Staruszkiewicz">
Jan Staruszkiewicz

Jan Staruszkiewicz (ur. 13 stycznia 1843, zm. 26 września 1921) – sędzia, adwokat, działacz społeczny i polityczny.
Życiorys.
Urodził się 13 stycznia 1843. W okresie zaboru austriackiego wstąpił do c. k. służby sądowniczej. Od około 1865 był auskaltantem C. K. Wyższego Sądu Krajowego we Lwowie przydzielonym do C. K. Sądu Obwodowego w Samborze. Po wprowadzeniu autonomii galicyjskiej, od około 1867 był akturiuszem, a od 1868 do około 1876 był adjunktem przy początkowo prowizorycznym, później etatowym C. K. Sądzie Powiatowym w Żmigrodzie, w tym od około 1873 był jednocześnie sędzią dla spraw drobnych. Następnie, od połowy 1876 do około 1879 był adjunktem przy C. K. Sądzie Powiatowym w Krośnie. Około 1879 był sędzią C. K. Sądu Powiatowego w Dukli.
Jako sędzia powiatowy w 1887 został mianowany radcą sądu krajowego w Dukli dla Sanoka. Od 1887 w utworzonym w tym roku C. K. Sądzie Obwodowym w Sanoku w charakterze radcy był sędzią do około 1899. Równolegle, jako radca tegoż sądu od około 1890 był asesorem w C. K. Sądzie Powiatowym dla spraw dochodów skarbowych w Sanoku. Był mianowany zastępcą przewodniczącego sądu przysięgłych w Sanoku: 27 stycznia 1888 na kadencję od 5 marca 1888 (przew. Franciszek Żeleski), 31 grudnia 1895 na kadencję od 11 lutego 1896 (przew. Michał Stefko), 30 grudnia 1898 na kadencję od 27 lutego 1899 (przew. Adolf Sahanek).
Decyzją Izby Adwokackiej w Przemyślu z 17 listopada 1899 został wpisany na listę adwokatów z siedzibą w Sanoku. Od około 1900 był czynny jako adwokat przy C. K. Sądzie Obwodowym w Sanoku. Jako emerytowany radca sądowy i sędzia otworzył kancelarię adwokacką w Sanoku w 1902. Był obrońcą w sprawach karnych, m.in. w 1910 bronił oskarżonego Floriana Pieleckiego w głośnej sprawie oszustwa przy zakupie wsi Nowosiółki Baligrodzkie. Występował także jako syndyk i reprezentant prawny miasta Sanoka. Urzędował przy ulicy Jana III Sobieskiego w Sanoku. Po wybuchu I wojny światowej od 20 września 1914 przebywał w Weiz (Styria).
Był politykiem Polskiego Stronnictwa Demokratycznego (tzw. „galicyjscy demokraci”). Pełnił mandat radnego rady miejskiej w Sanoku od końca XIX wieku (w 1898 został asesorem), na początku XX wieku, w wyborach w 1907 nie mógł kandydować (jako że zamieszkując w gminie Posada Sanocka posiadał czynne prawo wyborcze, a nie posiadał biernego prawa wyborczego. W 1910 został mianowany tymczasowym zastępcą naczelnika (Feliks Giela) gminy Posada Sanocka i asesorem (po jej przyłączeniu do miasta w 1910 w wyniku decyzji Wydziału Krajowego we Lwowie z 1909). Został wybrany radnym Sanoka ponownie w 1910 oraz uzyskał mandat w pierwszej po I wojnie światowej kadencji rady od 1919.
Był członkiem sanockiego biura powiatowego Stowarzyszenia Czerwonego Krzyża mężczyzn i dam w Galicji. Został założycielem i wieloletnim prezesem Kółka Dramatyczno-Muzycznego w Sanoku. Był członkiem zwyczajnym Macierzy Szkolnej dla Księstwa Cieszyńskiego, członkiem sanockiego gniazda Polskiego Towarzystwa Gimnastycznego „Sokół” od jego założenia w 1889. Był dietariuszem wiedeńskiego stowarzyszenia „Samopomoc”. 15 marca 1904 został wybrany naczelnikiem (dyrektorem) kancelarii dyrekcji Kasy Oszczędności Miasta Sanoka i pełnił tę funkcję w kolejnych latach. Działał w ruchu przeciwalkoholowym w Sanoku.
W 1898 został odznaczony Krzyżem Kawalerskim Orderu Franciszka Józefa.
Jako emerytowany radca sądowy i adwokat krajowy zmarł 26 września 1921. Został pochowany w grobowcu rodzinnym na cmentarzu przy ul. Rymanowskiej w Sanoku. Jego żoną od około 1875 była Klementyna z domu Filipowicz (ur. 1853, zm. 23 maja 1919, działaczka Towarzystwa św. Wincentego à Paulo w Sanoku). Ich dziećmi byli: Stanisława Konstancja (ur. 1871, od 1903 zamężna z sędzią Janem Rucińskim, zm. 1941), Włodzimierz (ur. 1875, wyznania greckokatolickiego, od około 1899 auskultant przy C. K. Sądzie Obwodowym w Sanoku, porucznik rezerwy w korpusie oficerów pospolitego ruszenia sądowych Wojska Polskiego, zm. 14 lutego 1939), Maria (ur. 1887, od 1908 zamężna z lekarzem dr. Stanisławem Machnickim). W 1893 Jan Staruszkiewicz został ojcem chrzestnym Aleksandra Ślączki.

</doc>
<doc id="3721475" url="https://pl.wikipedia.org/wiki?curid=3721475" title="Staruszkiewicz">
Staruszkiewicz



</doc>
<doc id="3721492" url="https://pl.wikipedia.org/wiki?curid=3721492" title="Fort Chambray">
Fort Chambray

Fort Chambray lub Fort Chambrai (malt. "Forti Chambray" lub "Forti Cambray") – jest to fort z bastionami ulokowany w Għajnsielem na wyspie Gozo, Malta. Został zbudowany w połowie XVIII wieku przez Zakon Maltański, na terenie znanym jako Ras it-Tafal, pomiędzy portem Mġarr a Xatt l-Aħmar. Fort miał być cytadelą nowego miasta, które miało zastąpić Cittadellę jako stolicę wyspy, lecz te plany nigdy się nie zmaterializowały.
Fort był używany w czasie napoleońskiej kampanii śródziemnomorskiej 1798 roku, następnie mieścił szpital wojskowy oraz zakład psychiatryczny. Jest teraz odnowiony i znajduje się tam luksusowe osiedle mieszkaniowe.
Historia.
Podłoże historyczne i budowa fortu.
Fort Chambray znajduje się na Ras it-Tafal, miejscu górującym nad portem Mġarr. Teren był broniony przez Garzes Tower, zbudowaną na początku XVII wieku, oraz baterię nadbrzeżna z początku XVIII wieku. I wieża, i bateria zostały zburzone, nie pozostały po nich żadne ślady.
W roku 1716, francuski inżynier wojskowy Louis François d’Aubigné de Tigné, przygotował plany pod budowę ufortyfikowanego miasta w Ras it-Tafal. Członkowie Komisji Fortyfikacji i Wojny, w raporcie z roku 1772, poparli budowę tego fortu, który byłby w stanie utrzymać morskie połączenie z wyspą Maltą oraz zapewniłby, w razie ataku na wyspę, schronienie mieszkańcom Gozo oraz ich żywemu inwentarzowi, zmniejszając tym samym obciążenie Cittadelli w tej sytuacji. Z powodu braku funduszy realizacja planów została zawieszona.
W roku 1749, nowy gubernator Gozo, , poinformował Wielkiego Mistrza Manuela Pinto da Fonsekę, że jest gotów sfinansować budowę fortu, zaprojektowanego przez de Tigné’a. Komisja Fortyfikacji i Wojny przyjęła tę propozycję 15 września, jednocześnie wysyłając wojskowego inżyniera Francesca Marandona, aby obejrzał proponowane miejsce. Wprowadził on kilka modyfikacji do oryginalnego planu, i w drugiej połowie września 1749 roku rozpoczęto pod jego nadzorem budowę.
Podczas trwania budowy wynikło szereg problemów, wliczając w to kwestie strukturalne, niedobór siły roboczej oraz nieposłuszeństwo pracowników. Wykopanie suchej fosy oraz początkowy etap budowy zostały w większości zakończone w czerwcu 1752 roku, prace nad fortem właściwie ruszyły w październiku tego samego roku. Fort był prawie gotowy w roku 1757, pełne zakończenie budowy nastąpiło we wczesnych latach 1760. Niestety fort szybko popadł w ruinę, będąc tak nazwanym w roku 1789. Niewielkie prace remontowe miały miejsce w roku 1796.
Kiedy fort został zbudowany, zaplanowany został prostoliniowy układ ulic, więc w obrębie murów mogło zostać zbudowane miasto, jak to było w oryginalnym planie. Jednakże działki nie zostały wykupione, i miasto nigdy nie powstało, głównie z powodu zmniejszenia zagrożenia ze strony Imperium Osmańskiego czy piratów berberyjskich, więc mieszkańcy Gozo czuli się bezpiecznie na terenach wiejskich.
Inwazja i okupacja francuska.
Fort Chambray po raz pierwszy został użyty podczas francuskiej inwazji na Maltę (ang.) w czerwcu 1798 roku. Kiedy Francuzi wylądowali na Gozo, wielu mieszkańców wraz ze swoją trzodą schroniło się w Chambray. W tym czasie fort był zarządzany przez rycerza de Megrigny, i był uzbrojony w 72 sztuki artylerii. Początkowo fort stawiał pewien opór najeźdźcom, lecz skapitulował po tym, kiedy francuski generał Regnier ustawił trzy kompanie wojska przed fortem, i zażądał od obrońców poddania się. Mieszkańcy Gozo, którzy się schronili wcześniej w forcie, powrócili razem ze swym dobytkiem do domów.
Od momentu poddania się, fort był obsadzony przez francuski garnizon. 3 września, dzień po rozpoczęciu powstania w Mdinie, Gozanie wywołali powstanie przeciwko Francuzom, które szybko rozprzestrzeniło się na całą wyspę, z wyjątkiem Fortu Chambray i Cittadelli. 28 października 1798, powstańcy pod wodzą Francesco Saverio Cassara, oraz brytyjscy Royal Marines pod dowództwem kapitana Cresswella, zaatakowali fort, który skapitulował następnego dnia.
Rządy brytyjskie.
Malta i Gozo przeszły pod rządy brytyjskie na początku XIX wieku. W rezultacie w Forcie Chambray zaczął stacjonować brytyjski garnizon. W roku 1830 w forcie został otwarty mały, o czterech oddziałach, szpital wojskowy. Szpital został powiększony podczas Wojny krymskiej, i setki rannych żołnierzy znalazło w nim pomoc. Następnie, podczas epidemii, szpital był używany równocześnie przez żołnierzy brytyjskich oraz mieszkańców Gozo.
Kiedy wybuchła wojna brytyjsko-egipska w 1882 roku, duży budynek koszarowy został przekształcony w szpital, by przyjmować rannych z tego konfliktu. Podczas I wojny światowej służył on jako punkt rekonwalescencyjny, i pomiędzy październikiem 1915 r. a marcem 1916 r., kiedy został on zamknięty, tysiące chorych lub rannych żołnierzy przewinęło się przez jego teren. Podczas tego okresu zespół medyczny wydawał gazetkę "The Fort Chambray Gazette".
Armia opuściła fort w roku 1916, i w latach 1934–1983 znajdował się tam cywilny zakład dla chorych psychicznie, mieszczący do 200 pacjentów. Część fortu była również używana jako leprozorium w latach 1937–1956, pod nazwą "Sacred Heart Hospital" (Szpital Najświętszego Serca).
W czasie, gdy fort był używany jako szpital, zbudowane zostały trzy cmentarze, jeden w forcie, a dwa w rowie obronnym (suchej fosie).
Współcześnie.
W roku 1979 część fortu zaczęto przekształcać w kompleks turystyczny, jednakże nie ukończono tego zamierzenia. W połowie lat 1980. teren cmentarza garnizonowego został oczyszczony, a pozostałości pochówków przeniesiono 1 lipca 1991 roku na Santa Maria Cemetery w Xewkija. Nagrobki zostały zgromadzone w ustronnej części fortu. Zniszczenie tego cmentarza zostało nazwane „aktem kulturalnego wandalizmu”.
W styczniu 1992 roku, Wydział Planowania Ministerstwa Budownictwa i Infrastruktury opublikował "Fort Chambray Development Brief" (Plan Rozwoju Fortu Chambray), w którym wyszczególniono, że fort powinien zostać przebudowany, z zachowaniem zewnętrznych bastionów, kompleksu koszar, piekarni, kaplic i kompleksu szpitalnego. Plan mówił też, że tablice nagrobne z cmentarza powinny być oryginalnie wykorzystane w architekturze krajobrazu.
W styczniu 1993 roku zaczęto przekształcać wnętrze fortu. Plan Generalny został zatwierdzony w roku 1995, i właściciele działek przejęli teren w roku 2007. Od tego momentu wewnątrz fortu rozpoczęto budowę rezydencji mieszkalnych, oraz odnowiono niektóre z bastionów. Nowy Plan Generalny dla drugiej i trzeciej fazy rozbudowy został zatwierdzony w roku 2012.
Układ fortyfikacji.
Fort Chambray składa się z czterech głównych części: fortyfikacji frontowych (od strony lądu), z bastionami i dziełami obronnymi, dwóch skrzydeł górujących nad portem Mġarr i Xatt l-Aħmar, oraz klifu od strony morza.
Fortyfikacje frontowe posiadają trzy bastiony:
Bastiony połączone są między sobą przez mury kurtynowe, w jednym z nich znajduje się główna brama fortu. Są one zabezpieczane przez rów obronny (suchą fosę) oraz następujące dzieła obronne:
Zachodni bok fortu, górujący nad Xatt l-Aħmar, składa się głównie z muru kurtynowego, który oryginalnie osłaniany był przez rów obronny i Guardian Angel Bastion ("Bastion Anioła Stróża"), pięcioboczny bastion w najbardziej wysuniętej na południe części fortu. Ma pięć strzelnic i parapet strzelniczy (barbetę), bartyzanę o płaskim dachu oraz magazyn prochu ("polverista") o stożkowym dachu.
Wschodni bok fortu, górujący ponad portem Mġarr, składa się z nieregularnych murów, łączących Notre Dame Bastion z czołem klifu, które to mury tworzą całą południową część obwodu fortu, górującą ponad Kanałem Gozo. W centrum czoła klifu znajdują się dwa trawersy.

</doc>
<doc id="3721493" url="https://pl.wikipedia.org/wiki?curid=3721493" title="O zdradzie">
O zdradzie

O zdradzie () – fraszka renesansowego angielskiego dworzanina i poety Johna Harringtona.
Autor.
John Harrington (1560-1612) był synem Johna Harringtona seniora, również poety i Isabelli Markham, dwórki królowej Elżbiety I Wielkiej. Z tej racji dostąpił zaszczytu bycia chrześniakiem monarchini, co otworzyło mu drogę do kariery politycznej. Toczyła się ona jednak ze zmiennym szczęściem, ponieważ niepokorny pisarz nieraz narażał się władczyni swoimi radykalnymi poglądami, zawartymi w kontrowersyjnych pismach. Obracanie się w kręgach dworskich było dla poety najlepszym uniwersytetem. Poznał on od podszewki funkcjonowanie państwa i prawa, co po latach zaowocowało omawianym epigramatem.
Największym dziełem literackim Harringtona jest tłumaczenie eposu Ludovica Ariosta "Orland szalony", dokonane z zachowaniem wówczas jeszcze egzotycznej dla Anglików formy oktawy, czyli strofy ośmiowersowej, rymowanej "abababcc", sprawiającej niemałe problemy wszystkim tłumaczom.
Harrington zapisał się w historii techniki jako wynalazca spłuczki toaletowej, którą nazwał Ajax.
Forma.
Utwór Harringtona jest dwuwersowym epigramatem, składającym się z jedenastozgłoskowych, realizujących model pięciostopowego jambu, wersów. Rym, spinający w parę obie linijki, jest przykładem parechezy, czyli skrajnej paronomazji, w której zestawiane słowa różnią się tylko jedną głoską "reason : treason".
Treść.
Utwór w lakoniczny i łatwy do zapamiętania sposób podaje znaną prawdę, że moralne waloryzowanie ludzkich czynów jest względne i zależy od punktu widzenia. Jak powszechnie wiadomo, historię piszą zwycięzcy, a każdą, choćby największą podłość, można usprawiedliwić chęcią pomocy nowej władzy. Można dyskutować, czy fraszka jest wyrazem cynizmu autora czy tylko – podobnie jak w przypadku Niccoló Machiavellego – trzeźwego spojrzenia na świat.
Przekład.
Utwór Harringtona przełożył na język polski Wiktor Jarosław Darasz. Tłumacz zastąpił jedenastozgłoskowiec oryginału szesnastozgłoskowcem.

</doc>
<doc id="3721495" url="https://pl.wikipedia.org/wiki?curid=3721495" title="Kamienica przy ul. Dąbrowskiego 42 w Poznaniu">
Kamienica przy ul. Dąbrowskiego 42 w Poznaniu

Kamienica przy ul. Dąbrowskiego 42 – zabytkowa, szkieletowa kamienica zlokalizowana w Poznaniu, na Jeżycach, przy ul. Dąbrowskiego 42 (południowa pierzeja). Wzniesiono ją około roku 1870.
Trójkondygnacyjny, ośmioosiowy budynek reprezentuje typ zabudowy charakterystyczny dla przedpola twierdzy poznańskiej, gdzie obowiązywał zakaz wznoszenia trwałych obiektów. Możliwe było budowanie domów z drewna lub muru pruskiego, jak w tym wypadku. Staranne wykonanie kamienicy podkreśla ozdobny ganek, ponad którym nadwieszono dwuosiowy ryzalit zwieńczony ozdobnym trójkątnym, drewnianym szczytem. Budynek mógł stanowić część gospodarstwa bamberskiego. Według niepotwierdzonych informacji mógł tu działać urząd pocztowy przed przyłączeniem Jeżyc do Poznania w 1900. W 2005 zaniedbany wcześniej obiekt wyremontowano, a od 2012 działa tu restauracja. Wyeksponowane są oryginalne belki wewnątrz lokalu. 

</doc>
<doc id="3721501" url="https://pl.wikipedia.org/wiki?curid=3721501" title="Kathleen Taylor">
Kathleen Taylor

Kathleen C. Taylor (ur. 1942 w USA) – amerykańska inżynier chemik.
W 1964 roku ukończyła studia na Uniwersytecie Rutgersa, otrzymując dyplom z chemii. W 1968 roku uzyskała stopień doktora z chemii fizycznej. Następnie kontynuowała badania na Uniwersytecie Edynburskim w Wielkiej Brytanii. W 1970 roku rozpoczęła pracę w General Motors, gdzie zajmowała się reaktora katalitycznymi, które redukują zanieczyszczenia generowane przez samochody. Wczesne wersje katalizatorów tworzyły z tlenków azotu w spalinach samochodowych równie szkodliwy amoniak. Dzięki jej pracy udało się stworzyć wersję, stosowaną we współczesnych samochodach, w której produktem jest czysty azot. W późniejszych latach została dyrektorem laboratorium materiałów i procesów w General Motors. Po przejściu na emeryturę pozostała doradcą Departamentu Energii Stanów Zjednoczonych. Współpracowała z Uniwersytetem Columbii.

</doc>
<doc id="3721516" url="https://pl.wikipedia.org/wiki?curid=3721516" title="Agnieszka Jadwiga Anhalcka">
Agnieszka Jadwiga Anhalcka

Agnieszka Jadwiga Anhalcka, niem. "Agnes Hedwig von Anhalt" (ur. 12 marca 1573 w Dessau, zm. 3 listopada 1616 w Sonderburg) – księżniczka Anhalcka z dynastii askańskiej, księżna elektorowa Saksonii a następnie księżna Schleswig-Holstein-Sonderburg.
Jedna z córek księcia Anhaltu Joachima Ernesta z dyn. Ascania i księżniczki Eleonory z dyn. Wirtembergów. Jej trzej bracia byli założycielami trzech gałęzi rodu, w tym linii Anhalt-Zerbst, do której należała późniejsza imperatorowa Rosji Katarzyna II Wielka.
W latach 1581-1586 ksieni (opatka) w Quedlinburgu. 3 stycznia 1586 roku została wydana za mąż, w wieku 13 lat, za owdowiałego księcia elektora Saksonii Augusta I Wettyna, uzyskując tym samym tytuł księżnej elektorowej. Wedle relacji Caspara Peucer - ze względu na młody wiek - została zwolniona z nocy poślubnej. Para nie miała wspólnych dzieci, ponieważ książę elektor zmarł kilka tygodni po ślubie, w związku z czym rządy objął jego syn z pierwszego małżeństwa, zaś młoda wdowa otrzymała jako oprawę zamek w Lichtenburgu, w którym jednak nigdy nie zamieszkała.
Dwa lata później, 14 lutego 1588 roku wyszła za mąż po raz drugi za owdowiałego księcia Schleswig-Holstein-Sonderburg Jana II Oldenburga, któremu następnie urodziła dziewięcioro dzieci:

</doc>
<doc id="3721524" url="https://pl.wikipedia.org/wiki?curid=3721524" title="Ner (dopływ Prosny)">
Ner (dopływ Prosny)

Ner – struga w środkowej Polsce, lewy dopływ Prosny o długości ok. 15 km. Płynie przez Wysoczyznę Kaliską w województwie wielkopolskim. 
Struga ma swoje źródło na obszarze wsi Kowalew między ulicami Fabianowską a Kowalewiec i początkowo płynie w kierunku północno-zachodnim. Na wysokości Suchorzewa zmienia kierunek na północno-wschodni, by na wysokości Piekarzewa obrać kierunek wschodni. Przez centrum Pleszewa przepływa w kanale, który zaczyna biec prostopadle do ul. Lipowej i dalej w kierunku wschodnim. Ulica Strumykowa stanowi pozostałość koryta cieku. Za elewatorem wypływa na powierzchnię. Dawniej w Pleszewie istniały cztery mosty. Za Pleszewem obiera kierunek północno-wschodni i uchodzi do Prosny pomiędzy miejscowościami Rokutów i Turowy. Na całej długości przyjmuje wody mniejszych cieków. Nazwa Ner pojawiła się w XIX wieku, wcześniej ciek nazywano Radobycz.
Miejscowości położone nad Nerem:

</doc>
<doc id="3721529" url="https://pl.wikipedia.org/wiki?curid=3721529" title="Sanatorium Irena w Połczynie-Zdroju">
Sanatorium Irena w Połczynie-Zdroju

Sanatorium Irena (dawniej, niem. "Marienbad") – szkieletowy budynek sanatorium, zlokalizowany w uzdrowisku Połczyn-Zdrój przy ul. Zdrojowej. 
Obiekt z muru pruskiego wzniesiono w 1874 (lub 1854) jako sanatorium "Marienbad". Od 1916 w posiadaniu lokalnego szpitala joannitów, dla którego stanowił zaplecze uzdrowiskowe. W 1947 zlokalizowano tutaj dyrekcję uzdrowiska połczyńskiego, a nazwa upamiętnia Irenę Morawską-Hildebrandt – wieloletnią administratorkę połczyńskiego kompleksu uzdrowiskowego. Cenna jest snycerska dekoracja budynku oraz otwarta na park zdrojowy weranda. 
Obecnie obiekt zarządzany jest przez spółkę "Uzdrowisko Połczyn".

</doc>
<doc id="3721533" url="https://pl.wikipedia.org/wiki?curid=3721533" title="Grzegorz Gac">
Grzegorz Gac

Grzegorz Gac (ur. 15 sierpnia 1957 w Warszawie) – polski pilot rajdowy, dziennikarz i komentator sportowy.
Życiorys.
Starty w rajdach rozpoczął Fiatem 126p w 1979 roku. Po licznych startach w rajdach okręgowych i strefowych, w 1983 zadebiutował w Rajdowych Samochodowych Mistrzostwach Polski, pilotując Romualda Chałasa w Polskim Fiacie 125p zdobywając drugie miejsce w klasyfikacji pilotów. W kolejnym sezonie zdobył z tym kierowcą tytuł wicemistrza Polski w klasie N-1600. To osiągnięcie załoga Chałas-Gac powtórzyła w 1987 roku, w klasie A-14. W roku 1988 ponownie został wicemistrzem Polski w klasie A-14, tym razem pilotując Marka Sadowskiego (FSO Polonez). W 1991 roku zdobył wraz z Sadowskim tytuł mistrza Polski w klasie N-04 samochodem Mazda 323. Od 1985 roku startował w rajdach międzynarodowych zaliczanych do różnych serii mistrzowskich FIA.
W 1992 roku został pilotem Mariana Bublewicza, z którym zdobył tytuł wicemistrza Europy. Po śmierci Bublewicza w 1993 roku wspólnie z Henrykiem Gawuciem napisał książkę "Odcinek Specjalny. Z Bublewiczem przez Europę". Po 1992 roku pilotował okazjonalnie, m.in. Mariusza Ficonia (Rajd Monte Carlo 1994) i Roberta Kisiela (Rajd Barbórka 2002–2004). W swojej karierze startował w ponad 100 rajdach. W latach 2012 - 2017 Startował w Rajdzie Monte Carlo Historique jako pilot Roberta Burcharda samochodem Polski Fiat 125p, a także w innych rajdach historycznych. W 2015 wziął udział w Rajdzie Monte Carlo Energies Nouvelles, a w 2019 w Rallye de Quebec w Kanadzie.
W latach 1999–2007 był dyrektorem Rajdu Polski. W 2008 roku był dyrektorem Rajdu Orlen. W organizacji Rajdu Polski pracował na różnych stanowiskach do 2017 roku, łącznie przez 24 lata. W tym czasie wielokrotnie był obserwatorem FIA oraz sędzią FIA w rajdach międzynarodowych.
Jest członkiem Automobilklubu Polski, a także publicystą i dziennikarzem motoryzacyjnym, prezenterem oraz komentatorem wyścigów i rajdów samochodowych w Eurosporcie.

</doc>
<doc id="3721534" url="https://pl.wikipedia.org/wiki?curid=3721534" title="Sanatorium Irena w Połczynie Zdroju">
Sanatorium Irena w Połczynie Zdroju



</doc>
<doc id="3721538" url="https://pl.wikipedia.org/wiki?curid=3721538" title="Enea Hodoș">
Enea Hodoș

Enea Hodoș (ur. 31 grudnia 1858 w Roșia Montană, zm. 25 lipca 1945 w Sybinie) – rumuński folklorysta, członek korespondent Academia Română.

</doc>
<doc id="3721540" url="https://pl.wikipedia.org/wiki?curid=3721540" title="Sorry (singel Beyoncé)">
Sorry (singel Beyoncé)

„Sorry” – drugi singel amerykańskiej piosenkarki Beyoncé, promujący jej szósty album, zatytułowany "Lemonade". Singel został wydany 3 maja 2016 roku. Twórcami tekstu utworu są Diana Gordon, Sean Rhodan i Beyoncé Knowles, natomiast jego produkcją zajęli się Melo-X, Knowles, Wynter, Gordon, Hit-Boy oraz Stuart White.
„Sorry” pod względem muzycznym łączy w sobie przede wszystkim muzykę electro-R&amp;B. Piosenka porusza tematykę zdrady dokonanej przez mężczyznę z kobietą. W utworze dopatrzono odniesienia do prawdopodobnych zdrad męża piosenkarki, Jaya-Z. Utwór uzyskał w większości pozytywne oraz zróżnicowane oceny od krytyków, którzy chwalili jego muzyczny motyw przewodni, a także wokal Beyoncé. Piosenka zadebiutowała na 11. pozycji "Billboard" Hot 100 oraz otrzymała w Stanach Zjednoczonych status platynowego singla, przekraczając liczbę miliona sprzedanych kopii. 
Teledysk do piosenki pojawił się 23 kwietnia 2016 roku na platformie HBO, gdzie został zaprezentowany 60-minutowy film, zatytułowany "Lemonade", w którym zostały ujęte teledyski do wszystkich piosenek z albumu. 22 czerwca tego samego roku wideoklip został wydany w serwisie internetowym Vevo. W teledysku gościnnie wystąpiła tenisista Serena Williams.

</doc>
<doc id="3721544" url="https://pl.wikipedia.org/wiki?curid=3721544" title="Wiersz iloczasowy">
Wiersz iloczasowy

Wiersz iloczasowy – system wersyfikacyjny, w którym elementem istotnym metrycznie jest iloczas, czyli czas wypowiadania sylaby. Wiersz iloczasowy opiera się na opozycji sylaba długa – sylaba krótka. W systemie iloczasowym może, choć nie musi, obowiązywać zasada ekwiwalencji sylaba długa = dwie sylaby krótkie. Podstawową jednostką budowy wersu jest wtedy mora, czyli abstrakcyjny odpowiednik sylaby krótkiej. Sylaba długa jest w takim wypadku dwumorowa. Wiersz iloczasowy występował w dawnej metryce greckiej, skąd rozszerzył się również na poezję łacińską. Poza tym iloczasowa zasada ekwiwalencji obowiązywała w klasycznej metryce arabskiej. W poezji polskiej, wobec braku iloczasu, który zanikł ostatecznie pod koniec XV wieku, wiersz iloczasowy nie jest możliwy. Dlatego wzorce iloczasowe poezji antycznej są transponowane na akcentowe (sylabotoniczne) lub czysto sylabiczne. Na przykład polska strofa saficka jest sylabiczna 11(5+6)/11(5+6)/11(5+6)/5.

</doc>
<doc id="3721554" url="https://pl.wikipedia.org/wiki?curid=3721554" title="Eduard Artiemjew">
Eduard Artiemjew

Eduard Nikołajewicz Artiemjew (ros. Эдуа́рд Никола́евич Арте́мьев; ur. 30 listopada 1937 w Nowosybirsku, zm. 29 grudnia 2022 w Moskwie) – radziecki i rosyjski kompozytor muzyki filmowej.

</doc>
<doc id="3721561" url="https://pl.wikipedia.org/wiki?curid=3721561" title="Aldo González">
Aldo González

Aldo Luis González Barbery (ur. 5 września 1984) – boliwijski lekkoatleta specjalizujący się w pchnięciu kulą.
W 2013 roku w peruwiańskim Trujillo wynikiem 18,23 m zdobył złoty medal igrzysk boliwaryjskich. Rok później w chilijskim Santiago wynikiem 18,15 m zdobył brązowy medal igrzysk Ameryki Południowej. W swojej karierze czterokrotnie awansował do finału mistrzostw Ameryki Południowej.
González Barbery zwyciężał w mistrzostwach Boliwii seniorów nieprzerwanie od 2000 roku, zdobywając tytuł mistrza kraju co najmniej dziesięciokrotnie. Uzyskiwał rekordy kraju w wielu kategoriach wiekowych, jest także rekordzistą kraju seniorów (19,11 m, wynik uzyskany 11 czerwca 2016 roku w Cochabamba podczas mistrzostw Boliwii).
W 2015 roku, ze względu na problemy finansowe wynikające z braku odpowiedniego wsparcia (w tym czasie z funduszów państwowych otrzymywał 100 dolarów amerykańskich miesięcznie), otworzył własną działalność gospodarczą i zaczął sprzedawać hamburgery, by uzyskać środki na utrzymanie – rozważał wówczas zakończenie kariery sportowej, jednak ostatecznie zdecydował się nadal startować w zawodach.

</doc>
<doc id="3721563" url="https://pl.wikipedia.org/wiki?curid=3721563" title="Miriam Leone">
Miriam Leone

Miriam Leone (ur. 14 kwietnia 1985 w Katanii) – włoska aktorka filmowa oraz modelka. Miss Włoch 2008. Najbardziej znana z głównej roli w miniserialu "Dama w czarnym welonie" (2015). Za rolę Claudii Marii Lusi w komedii "Babcia w zamrażarce" ("Metti la nonna in freezer", 2018) zdobyła nominację do Nastro d’argento.

</doc>
<doc id="3721565" url="https://pl.wikipedia.org/wiki?curid=3721565" title="Akir Zajti">
Akir Zajti



</doc>
<doc id="3721566" url="https://pl.wikipedia.org/wiki?curid=3721566" title="Wyrok śmierci (film 2007)">
Wyrok śmierci (film 2007)

Wyrok śmierci – amerykański film sensacyjny z 2007 roku. Zdjęcia były kręcone od 15 września do 10 listopada 2006 roku w Karolinie Południowej.
Fabuła.
Biznesmen Nick Hume zatrzymuje się wraz z synem na stacji benzynowej. W tym samym czasie zjawia się tam gang, którego członek zabija syna biznesmena. Zostaje wszczęty proces sądowy, który doprowadza do tzw. „ugody”. Takie rozstrzygnięcie nie zadowala Nicka, który postanawia wymierzyć sprawiedliwość na własną rękę.
Obsada.
i inni
Produkcja.
Garrett Hedlund ogolił głowę specjalnie na potrzeby roli w filmie.

</doc>
<doc id="3721567" url="https://pl.wikipedia.org/wiki?curid=3721567" title="Hamin">
Hamin



</doc>
<doc id="3721568" url="https://pl.wikipedia.org/wiki?curid=3721568" title="Dama w czarnym welonie">
Dama w czarnym welonie

Dama w czarnym welonie (wł. "La dama velata") – włoski miniserial z 2015 roku w reżyserii Carmine Elia. Liczy 12 odcinków.
Fabuła.
Trydent, wczesne lata XX wieku. Clara Grandi inscenizuje swoją śmierć i wraca do rodzinnego miasta w przebraniu, zakryta czarnym welonem, aby dowiedzieć się jakie tajemnice kryje jej rodzina. Serial jest retrospekcją, nawiązującą do życia Clary od jej narodzin do 26 roku życia: Clara zostaje zmuszona do małżeństwa z hrabią Guido Fossà, z którym jednak zakochują się w sobie a z ich kwitnącej miłości rodzi się dziewczynka, Aurora. Adelaide i Cornelio, ciotka i kuzyn Clary, wymyślają plan, by zdobyć tytuł i majątek, na który po śmierci ojca Clary otrzymała Aurora.
Wersja polska.
W Polsce serial był emitowany po raz pierwszy w TVP1 od 18 czerwca do 4 września 2015. Premierowa emisja w czwartki o godz. 9.50, powtórkowa w soboty o godz. 18.25. Ostatni 12. odcinek serialu wyemitowano w piątek 4 września 2015 o godz. 8.50, a jego powtórkę w sobotę 5 września 2015 o godz. 14.50. Opracowaniem wersji polskiej zajęła się Telewizja Polska. Autorem tekstu był Kazimierz Heleński. Lektorem serialu był Piotr Borowiec.

</doc>
<doc id="3721570" url="https://pl.wikipedia.org/wiki?curid=3721570" title="Eldorado (wiersz)">
Eldorado (wiersz)

Eldorado – wiersz amerykańskiego poety romantycznego Edgara Allana Poego, opublikowany w 1849 roku.
Charakterystyka ogólna.
Elodrado, obok słynnego "Kruka" (ang. "The Raven"), należy do najpopularniejszych utworów poety, jak też do wierszy najczęściej przedrukowywanych w antologiach liryki amerykańskiej i stale obecnych w Internecie zarówno w postaci drukowanej, jak i recytowanej. Utwór ten jest dosyć krótki, bowiem składa się z czterech strof sześciowersowych. Mimo niewielkich rozmiarów opowiada historię na sposób epicki. Akcja trwała najwidoczniej wiele lat, skoro bohater zdążył się zestarzeć.
Forma.
Utwór jest napisany wierszem jambicznym przy użyciu wersów dwustopowych męskich (akatalektycznych) i trójstopowych żeńskich (hiperkatalektycznych), czterokrotnie powtarza się w nim para rymów "shadow : Eldorado", co buduje spójność tekstu.
Treść.
Ballada opisuje wędrówkę rycerza, który przez wiele lat bezskutecznie poszukuje mitycznego kraju Eldorado (czyli Złotej Krainy). W miarę upływu czasu bohater, początkowo wesoły, coraz bardziej pogrąża się w depresji i zwątpieniu. Wtedy jednak napotyka tajemniczego pielgrzyma, który wskazuje mu właściwą drogę do celu. Zasługą Poego było skrótowe ujęcie tematu w zaledwie dwudziestu czterech wersach.
Przekłady.
Omawiany wiersz wzbudził stosunkowo duże zainteresowanie wśród polskich tłumaczy. Na warsztat wzięli go już poeci młodopolscy Jerzy Żuławski i Antoni Lange. Później tłumaczyli go Stanisław Barańczak, Wiktor J. Darasz i Krzysztof Jaskuła. Wszyscy ci tłumacze wiernie odwzorowywali jambiczne metrum utworu. Natomiast Maria Bechczyc-Rudnicka zastosowała anapest.

</doc>
<doc id="3721571" url="https://pl.wikipedia.org/wiki?curid=3721571" title="Usadżli Kabir">
Usadżli Kabir



</doc>
<doc id="3721572" url="https://pl.wikipedia.org/wiki?curid=3721572" title="Hajmar Labda">
Hajmar Labda



</doc>
<doc id="3721574" url="https://pl.wikipedia.org/wiki?curid=3721574" title="Tall Rahal">
Tall Rahal



</doc>
<doc id="3721575" url="https://pl.wikipedia.org/wiki?curid=3721575" title="Maran (Syria)">
Maran (Syria)



</doc>
<doc id="3721576" url="https://pl.wikipedia.org/wiki?curid=3721576" title="Dachira">
Dachira



</doc>
<doc id="3721577" url="https://pl.wikipedia.org/wiki?curid=3721577" title="Elizabeth Zachariadou">
Elizabeth Zachariadou



</doc>
<doc id="3721578" url="https://pl.wikipedia.org/wiki?curid=3721578" title="Adelnau">
Adelnau



</doc>
<doc id="3721583" url="https://pl.wikipedia.org/wiki?curid=3721583" title="Agrypiszki">
Agrypiszki



</doc>
<doc id="3721587" url="https://pl.wikipedia.org/wiki?curid=3721587" title="Albinowo">
Albinowo



</doc>
<doc id="3721589" url="https://pl.wikipedia.org/wiki?curid=3721589" title="Albrechtowo">
Albrechtowo



</doc>
<doc id="3721593" url="https://pl.wikipedia.org/wiki?curid=3721593" title="Alchimce">
Alchimce

Alchimce – dawny folwark. Tereny na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów folwark leżała w granicach Imperium Rosyjskiego.
W latach 1921–1945 folwark leżał w Polsce, w województwie nowogródzkim (od 1926 w województwie wileńskim), w powiecie brasławskim, w gminie Słobódka.
Według Powszechnego Spisu Ludności z 1921 roku zamieszkiwało tu 18 osób, wszystkie byy wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 12 osób. 
Miejscowość należała do parafii rzymskokatolickiej w Słobódce. Podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Słobódce.

</doc>
<doc id="3721600" url="https://pl.wikipedia.org/wiki?curid=3721600" title="The Night Of">
The Night Of



</doc>
<doc id="3721602" url="https://pl.wikipedia.org/wiki?curid=3721602" title="Vice Principles">
Vice Principles



</doc>
<doc id="3721603" url="https://pl.wikipedia.org/wiki?curid=3721603" title="Natalja Choriewa">
Natalja Choriewa

Natalja Władimirowna Choriewa (ros. Наталья Владимировна Хорева; ur. 28 maja 1986 w Moskwie) – rosyjska saneczkarka, mistrzyni Europy.
Kariera.
Największe sukcesy w karierze osiągnęła w 2014 roku, kiedy wywalczyła dwa medale podczas mistrzostw Europy w Siguldzie. Najpierw zwyciężyła w jedynkach, pokonując swą rodaczkę, Tatjanę Iwanową oraz Niemkę Dajanę Eitberger. Następnie razem z kolegami z reprezentacji zwyciężyła także w konkurencji drużynowej. W tym samym roku wystartowała na igrzyskach olimpijskich w Soczi, gdzie była ósma. Na rozgrywanych cztery lata wcześniej igrzyskach w Vancouver zajęła dziesiątą pozycję. Była też między innymi dziesiąta na mistrzostwach świata w Siguldzie w 2015 roku. Po sezonie 2015/2016 zakończyła sportową karierę.

</doc>
<doc id="3721605" url="https://pl.wikipedia.org/wiki?curid=3721605" title="Strażnica KOP „Giryńce”">
Strażnica KOP „Giryńce”

Strażnica KOP „Giryńce” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-litewskiej.
Formowanie i zmiany organizacyjne.
W 1926 roku, w składzie 6 Brygady Ochrony Pogranicza, został sformowany 21 batalion graniczny. W 1928 roku w skład batalionu wchodziło 16 strażnic. Strażnica KOP „Giryńce” w 1929 roku znajdowała się w strukturze 1 kompanii KOP „Orniany”. W komunikatach dyslokacyjnych z 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3721606" url="https://pl.wikipedia.org/wiki?curid=3721606" title="Giro del Trentino Alto Adige-Südtirol">
Giro del Trentino Alto Adige-Südtirol

Giro del Trentino Alto Adige-Südtirol – etapowy kolarski wyścig kobiet, organizowany we włoskim rejonie Trydent-Górna Adyga od 1994 roku. Impreza rozgrywana jest co roku w czerwcu, a w kalendarzu Międzynarodowej Unii Kolarskiej figuruje jako wyścig kategorii 2.1.
Historia.
W 1994 roku inauguracyjna edycja Giro del Trentino Alto Adige-Südtirol rozegrana została jako wyścig jednodniowy. W latach 1995 - 2013 czerwcowe zmagania co roku liczyły od trzech do sześciu dni, wracając jednak do formatu jednodniówki latach 2014 i 2015. W sezonie 2016 impreza ponownie odbywa się jako wyścig etapowy.
Na przestrzeni lat najwięcej zwycięstw na koncie zapisała Włoszka Fabiana Luperini, która na drogach Trydentu triumfowała pięciokrotnie, w sumie w trakcie kariery na podium wyścigu stając 9 razy. 
Wyniki.
Wyścig etapowy
Wyścig jednodniowy

</doc>
<doc id="3721607" url="https://pl.wikipedia.org/wiki?curid=3721607" title="Strażnica KOP „Małdziuny”">
Strażnica KOP „Małdziuny”

Strażnica KOP „Małdziuny” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-litewskiej.
Formowanie i zmiany organizacyjne.
W 1926 roku, w składzie 6 Brygady Ochrony Pogranicza, został sformowany 21 batalion graniczny. W 1928 roku w skład batalionu wchodziło 16 strażnic. Strażnica KOP „Małdziuny” w 1929 roku znajdowała się w strukturze 1 kompanii KOP „Orniany”. W komunikatach dyslokacyjnych z 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3721610" url="https://pl.wikipedia.org/wiki?curid=3721610" title="Mikołaj Bojańczyk">
Mikołaj Bojańczyk

Mikołaj Bojańczyk (ur. 8 czerwca 1977) – polski matematyk, informatyk i logik, profesor nauk matematycznych. Specjalizuje się w teorii automatów, zastosowaniach logiki matematycznej w informatyce, a w szczególności badaniem drzew. Profesor nadzwyczajny w Instytucie Informatyki Wydziału Matematyki, Informatyki i Mechaniki Uniwersytetu Warszawskiego.
Życiorys.
Stopień doktorski uzyskał w 2004 na podstawie pracy pt. "Rozstrzygalne własności języków drzew", przygotowanej pod kierunkiem prof. Igora Walukiewicza. Habilitował się cztery lata później (2008) na podstawie dorobku naukowego i rozprawy pt. "Klasyfikacja regularnych języków drzew". Tytuł naukowy profesora nauk matematycznych otrzymał w 2014. Na macierzystym Wydziale Matematyki, Informatyki i Mechaniki UW pracuje w Zakładzie Logiki Stosowanej Instytutu Informatyki. Profesorem UW został w wieku 32 lat. Wykłada m.in. języki, automaty i obliczenia oraz alfabety nieskończone.
Jest laureatem dwóch prestiżowych grantów European Research Council ("ang. ERC", Europejska Rada ds. Badań Naukowych). W 2009 otrzymał grant w kategorii Starting Grant (projekt SOSNA), natomiast w 2015 - jako pierwszy Polak - w kategorii Consolidator Grant (projekt LIPA). 
Swoje prace publikował w takich czasopismach jak m.in. „Logical Methods in Computer Science", „Journal of the ACM", „Theory of Computing Systems" oraz w serii „Lecture Notes in Computer Science".
W 2006 otrzymał Nagrodę im. Witolda Lipskiego. Rok później (2007) został zaś wyróżniony Nagrodą im. Kazimierza Kuratowskiego, najbardziej prestiżową polską nagrodą dla młodych matematyków. W 2010 jako pierwszy został uhonorowany Presburger Award, nagrodą przyznaną przez European Association for Theoretical Computer Science. Laureat Nagrody Narodowego Centrum Nauki 2016.
Członek Polskiego Towarzystwa Matematycznego oraz członek Rady Narodowego Centrum Nauki w kadencji 2016-2018.

</doc>
<doc id="3721614" url="https://pl.wikipedia.org/wiki?curid=3721614" title="Gian Giudice">
Gian Giudice



</doc>
<doc id="3721617" url="https://pl.wikipedia.org/wiki?curid=3721617" title="Żółta Dziura">
Żółta Dziura

Żółta Dziura (Jaskinia Żółta, Dziura pod Saturnem) – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w Wąwozie Kraków, w południowym zboczu Saturna, w pobliżu Żółtego Schronu, Dwuotworowej Szczeliny i Szczeliny w Ratuszu, na wysokości 1202 metrów n.p.m. Długość jaskini wynosi 14 metrów, a jej deniwelacja 9,5 metrów.
Opis jaskini.
Jaskinię stanowi duża sala o pochyłym dnie zaczynająca się w obszernym otworze wejściowym. Odchodzi z niej idący stromo do góry krótki korytarzyk.
Przyroda.
W jaskini brak jest nacieków. Ściany w głębi są wilgotne, rośną na nich przeważnie porosty, które przy otworze wejściowym mają żółty kolor. Stąd nazwa jaskini.
Historia odkryć.
Jaskinia była prawdopodobnie znana od dawna. Pierwszą wzmiankę o niej opublikował Z. Wójcik w 1966 roku pod nazwą Jaskinia Żółta.

</doc>
<doc id="3721618" url="https://pl.wikipedia.org/wiki?curid=3721618" title="Fiat Talento (2016)">
Fiat Talento (2016)

Fiat Talento – samochód osobowo-dostawczy klasy średniej produkowany pod włoską marką Fiat w latach 2016 – 2020.
Historia i opis modelu.
W 2014 roku Fiat podpisał z Renault porozumienie, na mocy którego rozpoczęto produkcję wspólnego modelu samochodu dostawczo-osobowego. Nazwa Talento używana była wcześniej przez koncern Fiat w przypadku pierwszej generacji modelu Ducato z najkrótszym rozstawem osi, która produkowana była w latach 1989 - 1994. W stosunku do bliźniaczych modeli (Opel Vivaro, Renault Traffic) samochód wyróżnia się przeprojektowanymi drobiazgami.
Pod koniec 2019 roku samochód przeszedł drobne zmiany. Pod maską zmodernizowanego pojazdu znalazły się silniki 2.0 EcoJet o mocy 120, 145 lub 170 KM, które zastąpiły starsze jednostki 1.6 EcoJet. We wnętrzu dostawczego Fiata pojawiło się z kolei radio DAB z Bluetooth w podstawowej wersji, a w droższych 7-calowy Touch-Radio Nav z aplikacjami Apple CarPlay i Android Auto.
Koniec produkcji.
W październiku 2020 roku Renault ogłosiło zakończenie swojego partnerstwa z Fiatem, na mocy której produkcja modelu Talento we francuskich zakładach została zakończona, ze sprzedażą pozostałych u dealerów samochodów obejmującą jeszcze 2021 rok. W ramach wejścia przez Fiata w kolejnym roku w skład nowego konglomeratu Stellantis razem z dawnymi markami Groupe PSA, zdecydowano się jesienią 2021 roku powrócić do produkcji bliźniaczego wobec ich modeli Fiata Scudo w postaci nowej, trzeciej generacji. 
Wersje wyposażenia.
Standardowe wyposażenie podstawowej wersji Base obejmuje m.in. poduszkę powietrzną czołową kierowcy i pasażera, systemy ABS i ESC, radioodtwarzacz z MP3, AUX i Bluetooth, elektrycznie regulowane i podgrzewane lusterka, światła do jazdy dziennej, prawe drzwi boczne przesuwane, drzwi tylne dwuskrzydłowe, elektrycznie regulowane szyby przednie, oraz centralny zamek z pilotem.
Bogatsza wersja SX dodatkowo wyposażona jest w m.in. klimatyzacje manualną.
Topowa wersja Turismo została ponadto wyposażona w m.in. światła przeciwmgielne, kierownicę obszytą skórą, tempomat, podłokietniki w pierwszym, drugim i trzecim rzędzie siedzeń, czujniki cofania, radio z 7 calowym ekranem dotykowym i nawigacją GPS, przyciemniane szyby, klimatyzację manualną dwustrefową, a także światła do jazdy dziennej LED.

</doc>
<doc id="3721620" url="https://pl.wikipedia.org/wiki?curid=3721620" title="Dixiphia">
Dixiphia



</doc>
<doc id="3721621" url="https://pl.wikipedia.org/wiki?curid=3721621" title="Hermann Lietz">
Hermann Lietz

Hermann Lietz (ur. 1868, zm. 1919) – niemiecki pedagog. W 1898 roku stworzył on pierwsze w Niemczech wiejskie ognisko wychowawcze w Ilsenburgu. W następnych latach stworzył on podobne placówki w Haubindze, na zamku Biberstein (dla uczniów szkół średnich) oraz w Veckenstedt (dla sierot).

</doc>
<doc id="3721623" url="https://pl.wikipedia.org/wiki?curid=3721623" title="Władisław Jużakow">
Władisław Jużakow

Władisław Giennadijewicz Jużakow (ros. Владислав Геннадиевич Южаков; ur. 25 stycznia 1986 w Czusowoju) – rosyjski saneczkarz startujący na torach lodowych w konkurencji dwójek, mistrz świata i dwukrotny mistrz Europy w konkurencji sztafet.
Jego partnerem w dwójkach początkowo był Władimir Machnutin, a następnie Jurij Prochorow.
Kariera.
Pierwszy sukces osiągnął w 2006 roku, kiedy podczas mistrzostw świata juniorów w Altenbergu zdobył brązowy medal w zawodach drużynowych. W tej samej konkurencji zdobył też złoty medal na mistrzostwach Europy w Paramonowie i srebrny na mistrzostwach świata w Altenbergu rozgrywanych w 2012 roku. Zdobył też srebrny medal w dwójkach i złoty w drużynie podczas mistrzostw Europy w Siguldzie w 2014 roku oraz medal brązowy w drużynie na mistrzostwach Europy w Oberhofie w 2013 roku. Kolejny sukces osiągnął w 2019 roku zdobywając tytuł mistrzowski w drużynie na mistrzostwach świata w Winterbergu. Zajął także dziewiąte miejsce w dwójkach podczas igrzysk olimpijskich w Soczi w 2014 roku. Na rozgrywanych cztery lata wcześniej igrzyskach w Vancouver był dziesiąty.

</doc>
<doc id="3721624" url="https://pl.wikipedia.org/wiki?curid=3721624" title="Helen Parkhurst">
Helen Parkhurst

Helen Parkhurst (ur. 8 marca 1886 w Durand, zm. 1 czerwca 1973 w New Milford) – amerykańska nauczycielka, twórczyni systemu indywidualnej pracy uczniów zwanego planem daltońskim. Parkhurst jest autorką książki "Wykształcenie według planu daltońskiego". 
Przez 4 lata - będąc we Włoszech - współpracowała z Marią Montessori (przez pewien czas pełniąc funkcję dyrektorki wszystkich szkół Montessori w Stanach Zjednoczonych).

</doc>
<doc id="3721626" url="https://pl.wikipedia.org/wiki?curid=3721626" title="Władimir Machnutin">
Władimir Machnutin

Władimir Władimirowicz Machnutin (ros. Владимир Владимирович Махнутин; ur. 28 października 1987 w Czusowoju) – rosyjski saneczkarz startujący na torach lodowych, wicemistrz świata i dwukrotny mistrz Europy.
Kariera.
Pierwszy sukces osiągnął w 2006 roku, kiedy podczas mistrzostw świata juniorów w Altenbergu zdobył brązowy medal w zawodach drużynowych. W tej samej konkurencji zdobył też złoty medal na mistrzostwach Europy w Paramonowie i mistrzostwach świata w Altenbergu, rozgrywanych w 2012 roku. Zdobył też srebrny medal w dwójkach i złoty w drużynie podczas mistrzostw Europy w Siguldzie w 2014 roku. W tym samym roku zajął dziewiąte miejsce w dwójkach podczas igrzysk olimpijskich w Soczi. Na rozgrywanych cztery lata wcześniej igrzyskach w Vancouver był dziesiąty.

</doc>
<doc id="3721627" url="https://pl.wikipedia.org/wiki?curid=3721627" title="Jaskinia Smytnia">
Jaskinia Smytnia

Jaskinia Smytnia (Dziura Pod Przełęczą, Pod Przełączką, Studnia w Przełęczy, Dziura w Szczerbinie) – jaskinia w Dolinie Kościeliskiej w Tatrach Zachodnich. Wejście do niej znajduje się w Dolinie Smytniej, w pobliżu grani opadającej z Kominiarskiego Wierchu w stronę Raptawickiej Turni, na wysokości 1730 metrów n.p.m. Długość jaskini wynosi 12,5 metrów, a jej deniwelacja 5,5 metrów.
Opis jaskini.
Jaskinię stanowi szczelinowa studnia zaczynająca się w obszernym otworze wejściowym. Z jej dna będącego zawaliskiem odchodzi niewielki ciasny kominek.
Przyroda.
W jaskini brak jest nacieków. Flora i fauna nie była badana.
Historia odkryć.
Jaskinia była znana od dawna. Pierwszy jej opis i plan sporządził J. Grodzicki przy pomocy A. Bąka i J. Dmochowskiego w 1977 roku.

</doc>
<doc id="3721632" url="https://pl.wikipedia.org/wiki?curid=3721632" title="Gian Francesco Giudice">
Gian Francesco Giudice

Gian Francesco Giudice (ur. 25 stycznia 1961 w Padwie) – włoski fizyk teoretyczny oraz kosmolog, pracujący w CERN.
Biogram.
Studiował fizykę teoretyczną na Uniwersytecie w Padwie, a następnie uzyskał stopień doktorski w International School for Advanced Studies we włoskim Trieście. Po doktoracie pracował w Fermi National Accelerator Laboratory (Fermilab) pod Chicago oraz na University of Texas at Austin, gdzie był członkiem zespołu badawczego prof. Stevena Weinberga. Od 1993 jest pracownikiem CERN. W pracy badawczej zajmuje się m.in. supersymetrią oraz bozonami Higgsa. W 2013 otrzymał katedrę Jacques'a Solvaya w dziedzinie fizyki. W 2016 został kierownikiem Zakładu Fizyki Teoretycznej CERN.
Autor książki "A Zeptospace Odyssey: A Journey Into the Physics of the LHC" (wyd. Oxford University Press 2010, ). Swoje prace publikował w takich czasopismach jak m.in. "Physics Letters B", "Nuclear Physics B" oraz "Journal of High Energy Physics".

</doc>
<doc id="3721634" url="https://pl.wikipedia.org/wiki?curid=3721634" title="Kallawaja">
Kallawaja

Kallawaja – wędrowna grupa etniczna Indian, praktykująca medycynę tradycyjną, zamieszkująca boliwijskie Andy. Kallawaja są wielojęzyczni. Posługują się językami: keczua, ajmara i hiszpańskim, a dla celów praktyki medycznej – własnym, tajnym językiem mieszanym kallawaja. 
W 2003 roku „kosmowizja” grupy Kallawaja została proklamowana Arcydziełem Ustnego i Niematerialnego Dziedzictwa Ludzkości, a w 2008 roku wpisana na listę niematerialnego dziedzictwa UNESCO.
Kallawaja.
Kallawaja zamieszkują region Charazani na wschodnim stoku Andów, na północ od jeziora Titicaca w prowincji Bautista Saavedra. Grupa zajmuje się rolnictwem i praktykuje medycynę tradycyjną. Kallawaja zajmują się przede wszystkim zielarstwem, a wiedza medyczna przekazywana jest z pokolenia na pokolenia, z mistrza na ucznia. W swoich praktykach medycznych stosują również muzykę, zaklęcia i czary oraz amulety i ofiary (np. "mesa" – wysuszony płód lamy, wełnę lamy, kokę, tłuszcz i krew lamy czy różowe płatki kwiatów), a wiele ich praktyk uznaje się za szamanistyczne. 
Pochodzenie Kallawaja nie jest do końca poznane, sami Kallawaya uważają się za potomków dawnej cywilizacji Tiwanaku. 
Kallawaja, wędrując przez Andy, mają styczność z wieloma grupami językowymi i są wielojęzyczni. Posługują się językami keczua, ajmara i hiszpańskim. Dla celów praktyki medycznej rozwinęli własny tajny język mieszany – kallawaja, bazujący głównie na wymarłym języku pukina. Językiem kallawaja posługuje się ok. 100–200 osób, przez co język ten uznawany jest za zagrożony wymarciem.
Kallawaja mieli być lekarzami wyższych klas Inków. Popyt na praktyki medyczne Kallawaja był szczególnie duży na początku XX wieku, kiedy to uznano, że Kallawaja wyleczył córkę prezydenta Peru Augusta B. Leguíi y Salcedo (1863–1932), którą medycyna zachodnia uznała za śmiertelnie i nieuleczalnie chorą.
Medycyna tradycyjna.
Kallawaja, jako społeczność uzdrowicieli, pojmują chorobę i zdrowie jako ścisłą relację utrzymania rytualnych zależności (pokrewieństw) i wzajemnych oddziaływań wszystkich członków "ayllu" (tradycyjnych wspólnot andyjskich, opartych o pokrewieństwo, ale nie tylko). Odnosi się to zarówno do osób żyjących, jak i przodków „zapamiętanych w krajobrazie”. Wspólne związki rytualne ze środowiskiem (otoczeniem przyrody, krajobrazem) odrywają ważną rolę w konsolidowaniu różnych "ayllu" o odmiennych tradycjach i językach w jedną grupę etniczną. 
Przekonanie Kallawaja o istnieniu trzech płynów ustrojowych porównywane jest z grecką teorią humoralną o istnieniu czterech płynów ciała (humorów): krwi, żółci, śluzu (flegmy) i czarnej żółci, które wypełniają ciało, a ich wzajemne stosunki wpływają na zdrowie i temperament. Niektórzy antropolodzy uważają, że poglądy Kallawaja są jedynie adaptacją teorii humoralnej przywiezionej do Ameryki Południowej przez kolonistów. 
Kallawaja uznają powietrze za niewidzialny płyn, który odpowiada za oddech; tłuszcz odpowiada za energię, a krew za siłę życiową. Kallawaja uważają, że krew nie odtwarza się, stąd nie stosują jej upuszczania. Wyróżniają cztery rodzaje krwi: krew gorącą, zimną, mokrą i suchą. Krew gorąca płynie zbyt szybko, zimna – zbyt wolno, krew mokra – jest za gęsta, a sucha – za rzadka. Różne kombinacje tych stanów odpowiedzialne są za różne dolegliwości. Zimna krew mokra jest powolna i nie dochodzi do mięśni, a stan ten jest uznawany za przyczynę zapalenia stawów. Gorąca krew sucha nie ma wystarczającej zawartości tłuszczu i powietrza, co powoduje szybkie bicie serca. 
Brak tłuszczu jest przyczyną chorób, a tłuszcz jest rabowany przez "kharisiri" – utożsamianych często z bogaczami i pracodawcami, którzy wykorzystują chłopów. Tłuszcz mieli rabować osadnicy i księża w okresie kolonialnym, a sam tłuszcz miał być wykorzystywany do produkcji m.in. dzwonów kościelnych i hostii. 
Zdrowy organizm to taki, w którym siły dośrodkowe i odśrodkowe pozostają w równowadze – zbyt wiele lub za mało płynów ustrojowych prowadzi do choroby, a utrata zbyt wielu płynów – do śmierci. 
Kallawaja są wybitnymi zielarzami. W latach 70. XX wieku najlepsi mieli stosować 300–350 różnych gatunków roślin leczniczych, minerałów i produktów odzwierzęcych, a pod koniec lat 80. XX wieku od 180 do 300. Farmakopea Kallawaja obejmuje ok. 980 gatunków i jest jedną z największych na świecie. Kallawaja stosowali wyciąg z chinowca, aby leczyć malarię u robotników pracujących przy budowie Kanału Panamskiego. 
Wiedza Kallawaja nie jest jednak dostatecznie zabezpieczona prawnie przed praktykami koncernów farmakologicznych. W 2003 roku pojęcie „kosmowizji” grupy Kallawaja zostało proklamowane Arcydziełem Ustnego i Niematerialnego Dziedzictwa Ludzkości, a w 2008 roku wpisane na listę niematerialnego dziedzictwa UNESCO.
Znaczenie słowa „kosmowizja”.
Według UNESCO, „kosmowizja” jest częścią kultury Kallawaja, składającą się ze spójnego zbioru mitów, rytuałów, wartości i twórczości artystycznej. Jest uznawana nie tylko w Boliwii, ale również w wielu innych krajach Ameryki Południowej, gdzie mnisi-lekarze praktykują techniki medyczne oparte na systemach wierzeń rdzennych ludów obszaru Andów.
Słownik oksfordzki podaje, że jest to odniesienie do ludów Mezoameryki: ich szczególnego sposobu widzenia świata i rozumienia wszechświata.
Przed laty powstało w języku polskim słowo „kosmowizja” w znaczeniu „bezpośredniego przekazywania i odbioru przez sieć telewizyjną obrazów z aparatów, statków i sond kosmicznych”, ale nie weszło ono do powszechnego użycia.

</doc>
<doc id="3721639" url="https://pl.wikipedia.org/wiki?curid=3721639" title="Nails">
Nails

Nails – amerykański zespół muzyczny wykonujący muzykę z pogranicza hardcore’u i grindcore’u. 
Powstał w 2007 w Oxnard w stanie Kalifornia. W 2008 muzycy rozpoczęli tworzenie muzyki.
Według słów Todda Jonesa od początku istnienia formacji ideą była projekcja emocji i gniewu. W tekstach formacji położony jest nacisk na bycie człowiekiem, poruszana jest kwestia stałej marginalizacji oraz przemocy.

</doc>
<doc id="3721640" url="https://pl.wikipedia.org/wiki?curid=3721640" title="Helen Joanne Cox">
Helen Joanne Cox



</doc>
<doc id="3721641" url="https://pl.wikipedia.org/wiki?curid=3721641" title="Dwór opatów henrykowskich w Ząbkowicach Śląskich">
Dwór opatów henrykowskich w Ząbkowicach Śląskich

Dwór opatów henrykowskich – jeden z rejestrowanych zabytków miasta Ząbkowice Śląskie w województwie dolnośląskim.
Jest to budowla barokowa wzniesiona w latach 1714–1728. Pierwszymi jej właścicielami byli cystersi henrykowscy. Kolejnym jej właścicielem został w 1792 znany malarz Bernard Krause. We wnętrzu urządził swoje atelier i galerię. Po śmierci malarza w dniu 29 lipca 1803 właścicielką dworu została wdowa po jego bracie Armandzie, Florentina z domu Moroni. W późniejszych latach budowla kilkakrotnie zmieniała właścicieli. W 1893 dzięki staraniom proboszcza Hermanna i rady parafialnej dwór stał się siedzibą 6 sióstr boromeuszek, które zajmowały się prowadzeniem ambulatorium dla chorych. Obecnie dawny dwór jest siedzibą Zgromadzenia Sióstr Wynagrodzicielek Najświętszego Oblicza. Na piętrze umieszczona jest kaplica sióstr, w której można zobaczyć sufit ozdobiony dekoracją stiukową.

</doc>
<doc id="3721642" url="https://pl.wikipedia.org/wiki?curid=3721642" title="EHF Liga Mistrzów 2016/2017 – faza grupowa">
EHF Liga Mistrzów 2016/2017 – faza grupowa



</doc>
<doc id="3721644" url="https://pl.wikipedia.org/wiki?curid=3721644" title="Cerro Capurata">
Cerro Capurata

Cerro Capurata ("Elena Capurata) " – stratowulkan w Andach na pograniczu Boliwii i Chile. Jej szczyt wznosi się na wysokość 5990 metrów. Powyżej 5940 metrów (19 490 stóp) Capurata jest pokryta lodem. Na południe od Capuraty znajduje się Cerro Casparata, a prosto na zachód – Guallatiri.
W porównaniu z Acotango i Humuratą zbocza Capuraty są dość dobrze zachowane. Niektóre zmiany hydrotermalne, częściowo związane z aktywnością fumaroli, są jednak widoczne. Całkowita kubatura wulkanu wynosi 19 km³ (4,6 mil³). Siarkowe osady powstałe w wyniku aktywności fumaroli również pokrywają zbocza Capuraty.

</doc>
<doc id="3721647" url="https://pl.wikipedia.org/wiki?curid=3721647" title="Na wspólnej">
Na wspólnej



</doc>
<doc id="3721648" url="https://pl.wikipedia.org/wiki?curid=3721648" title="CD Alcalá">
CD Alcalá

Club Deportivo Alcalá – hiszpański klub piłkarski, grający w Tercera División, mający siedzibę w mieście Alcalá de Guadaíra.

</doc>
<doc id="3721649" url="https://pl.wikipedia.org/wiki?curid=3721649" title="Edward Gierwiałło">
Edward Gierwiałło

Edward Gierwiałło (ur. 30 lipca 1951, zm. 24 września 2011 w Warszawie) – polski przedsiębiorca, producent filmowy, współzałożyciel firmy deweloperskiej Edbud w 1992.
Życiorys.
W 1992 roku współzałożył przedsiębiorstwo budowlane Edbud, którego był prezesem i największym akcjonariuszem. W 2004 był producentem komedii kryminalnej Lawstorant, która miała swoją premierę w 2005 roku.
9 lipca 2012 roku został pośmiertnie wyróżniony tytułem Honorowego Obywatela Miasta Tarczyn za „działania na rzecz rozwoju społeczności lokalnej, wspieranie gminy Tarczyn poprzez swoje umiejętne, konstruktywne działania, przyczyniające się do poprawy jej wizerunku, a przede wszystkim za wielką troskę o dobro swojej Małej Ojczyzny”. 
Życie prywatne.
Mieszkał w Świętochowie. Był mężem pisarki i poetki Lidii Gierwiałło. Miał dwóch synów: Michała i Mateusza oraz dwie córki: Martę i Aleksandrę. Uroczystości pogrzebowe rozpoczęły się 30 września 2011 roku, mszą świętą w kościele pw. św. Ojca Pio w Warszawie; następnie Gierwiałło został pochowany na cmentarzu Bródnowskim w Warszawie (kwatera 25C-6-12).

</doc>
<doc id="3721652" url="https://pl.wikipedia.org/wiki?curid=3721652" title="EHF Liga Mistrzów 2016/2017 – Faza grupowa">
EHF Liga Mistrzów 2016/2017 – Faza grupowa



</doc>
<doc id="3721654" url="https://pl.wikipedia.org/wiki?curid=3721654" title="Drew Cheetwood">
Drew Cheetwood

Drew Cheetwood (ur. 14 lipca 1983 w Bowling Green w Ohio) – amerykański aktor i trener personalny, najlepiej znany jako jeden z ochroniarzy Sonny'ego Corinthosa (Maurice Benard) - Milo Giambetti z opery mydlanej ABC "Szpital miejski" ("General Hospital"). 
Urodził się w Bowling Green w Ohio. Dorastał wraz ze starszym bratem Derkiem (ur. 8 października 1973). Studiował na Ohio University w Athens, w stanie Ohio, gdzie także grał w piłkę nożną. Pracował jako trener personalny, a jego klientami byli m.in. Scott Clifton i kuzyn Tyler Christopher.
3 czerwca 2011 poślubił Jennę Vitale, z którą ma córkę Grace (ur. 3 marca 2013). Para poznała się w 2007 w rodzinie Vitale podczas zbiórki pieniędzy "Dotknięty przez gwiazdę" ("Touched by a Star") dla Geestman Foundation Desi.

</doc>
<doc id="3721655" url="https://pl.wikipedia.org/wiki?curid=3721655" title="CD Linares">
CD Linares

Club Deportivo Linares – hiszpański klub piłkarski, miał siedzibę w mieście Linares.

</doc>
<doc id="3721657" url="https://pl.wikipedia.org/wiki?curid=3721657" title="(469219) Kamoʻoalewa">
(469219) Kamoʻoalewa

(469219) Kamoʻoalewa (oznaczenie tymczasowe 2016 HO3) – planetoida odkryta 27 kwietnia 2016 za pomocą teleskopu Pan-STARRS 1 ustawionego na Hawajach i należącego do tamtejszego uniwersytetu.
Planetoida, której średnicę oszacowano na 40–100 metrów, została przechwycona przez ziemskie pole grawitacyjne na początku XX wieku i orbituje wokół Słońca, jednocześnie okrążając Ziemię od 38 do 100 średnich odległości Ziemia–Księżyc. Przewiduje się, że planetoida będzie okrążać Ziemię przez następnych kilkaset lat. Nie stwierdzono zagrożenia kolizją z Ziemią.
Planetoida towarzyszy Ziemi w ruchu wokół Słońca, jednak obiega naszą planetę poza granicą strefy Hilla (strefy grawitacyjnej dominacji Ziemi), nie jest więc prawdziwym „drugim księżycem”, tylko obiektem koorbitalnym. Planetoidę tę określa się jako quasi-satelitę Ziemi.

</doc>
<doc id="3721659" url="https://pl.wikipedia.org/wiki?curid=3721659" title="Mecze reprezentacji Polski B w piłce siatkowej mężczyzn w Lidze Europejskiej">
Mecze reprezentacji Polski B w piłce siatkowej mężczyzn w Lidze Europejskiej



</doc>
<doc id="3721662" url="https://pl.wikipedia.org/wiki?curid=3721662" title="Mecze reprezentacji Polski B w piłce siatkowej mężczyzn na igrzyskach europejskich">
Mecze reprezentacji Polski B w piłce siatkowej mężczyzn na igrzyskach europejskich



</doc>
<doc id="3721663" url="https://pl.wikipedia.org/wiki?curid=3721663" title="EHF Liga Mistrzów 2016/2017 (grupa A)">
EHF Liga Mistrzów 2016/2017 (grupa A)

EHF Liga Mistrzów 2016/2017 - rozgrywki i tabela grupy A
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Wyniki

</doc>
<doc id="3721664" url="https://pl.wikipedia.org/wiki?curid=3721664" title="EHF Liga Mistrzów 2016/2017 (grupa B)">
EHF Liga Mistrzów 2016/2017 (grupa B)

EHF Liga Mistrzów 2016/2017 - rozgrywki i tabela grupy B
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Wyniki

</doc>
<doc id="3721665" url="https://pl.wikipedia.org/wiki?curid=3721665" title="Strażnica KOP „Szymoniszki”">
Strażnica KOP „Szymoniszki”

Strażnica KOP „Szymoniszki” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-litewskiej.
Formowanie i zmiany organizacyjne.
W 1926 roku, w składzie 6 Brygady Ochrony Pogranicza, został sformowany 20 batalion graniczny. W 1928 roku w skład batalionu wchodziło 12 strażnic. W 1929 roku strażnica znajdowała się w strukturze 1 kompanii KOP „Dukszty”. W komunikacie dyslokacyjnym z 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3721667" url="https://pl.wikipedia.org/wiki?curid=3721667" title="Karol Lilienfeld-Krzewski">
Karol Lilienfeld-Krzewski

Karol Lilienfeld-Krzewski (ur. 22 lutego 1893 w Lublinie, zm. 29 kwietnia 1944 w Jerozolimie) – polski dziennikarz i literat, major dyplomowany piechoty Wojska Polskiego. Jeden z największych twórców etosu Legionów Polskich, legendy I Brygady i kultu marsz. Józefa Piłsudskiego, historyk literatury polskiej i wojskowości.
Życiorys.
Syn lekarza Hermana Lilienfelda, wychowany w rodzinie żydowskiej, w religii katolickiej. Po ukończeniu gimnazjum w 1911 otrzymał stypendium i wyjechał do Krakowa, gdzie studiował historię literatury polskiej na Wydziale Filozoficznym Uniwersytetu Jagiellońskiego pod kierunkiem prof. Ignacego Chrzanowskiego. Podczas nauki pierwszy raz zetknął się z entuzjastami Józefa Piłsudskiego, pod ich wpływem przystąpił go organizacji „"Płomień”", gdzie poznał m.in. Kazimierza Wierzyńskiego, Adama Koca, Bogusława Miedzińskiego i Romana Starzyńskiego. Wkrótce zaangażował się w działalność Związku Walki Czynnej i Strzelca, gdzie pod nadzorem Stanisława Machowicza przeszedł wyszkolenie wojskowo–inżynierskie, informacyjno–wywiadowcze i z zakresu działalności wywrotowej. Po wybuchu I wojny światowej z ramienia tej organizacji posługując się pseudonimem „Krzewski” wyjechał na Lubelszczyznę z rozkazami mobilizacyjnymi dla drużyn Strzelca.
W październiku 1914 wstąpił do Polskiej Organizacji Wojskowej i wyjechał do Warszawy, gdzie brał czynny udział w działalności konspiracyjnej, szkolił rekrutów oraz w ramach Oddziału Lotnego uczestniczył w dywersji i wywiadzie skierowanym przeciwko Rosji. Po wkroczeniu do stolicy w sierpniu 1915 armii niemieckiej razem z baonem warszawskim przyłączył się do 1 pułku piechoty Legionów, został wówczas awansowany na sierżanta sztabowego. Walczył pod dowództwem Edwarda Śmigłego-Rydza, podczas bitwy pod Kostiuchnówką, uczestniczył w walkach osłonowych podczas odwrotu nad Stochód, w uznaniu męstwa został odznaczony Srebrnym Krzyżem Virtuti Militari. Po pierwszym kryzysie legionowym przyłączył się do konspiracyjnej działalności Polskiej Organizacji Wojskowej, od września 1916 był komendantem kursu Szkoły Podchorążych w Warszawie. Publikował wówczas na łamach czasopisma „Rząd i Wojsko” felietony propagujące ideologię Józefa Piłsudskiego oraz legendę Legionów. Uniknął aresztowania w lipcu 1917, a w listopadzie 1918 uczestniczył w Warszawie w rozbrajaniu Niemców.
Po odzyskaniu przez Polskę niepodległości pozostał w strukturach wojskowych, od 1919 został przydzielony do Oddziału II Sztabu Generalnego. Rok później awansował do stopnia kapitana. W czasie wojny z bolszewikami dowodził batalionem 201 pułku piechoty wchodzącego w skład Dywizji Ochotniczej. Od 1921 służył w 1 pułku piechoty Legionów, dwa lata później związał się z Instytutem Badań Najnowszej Historii Polski, gdzie powierzono mu archiwum Polskiej Organizacji Wojskowej.
2 listopada 1923 roku został przydzielony z Oddziału II Sztabu Generalnego do 1 pułku piechoty Legionów z jednoczesnym odkomenderowaniem do Wyższej Szkoły Wojennej w Warszawie na jednoroczny kurs doszkolenia. Z dniem 15 października 1924 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału IV Sztabu Generalnego. Po przewrocie majowym był oficerem do zadań zleconych Szefa Sztabu Generalnego, a następnie oficerem zadaniowym wiceministra spraw wojskowych. W 1929 objął stanowisko szefa wydziału w Biurze Inspekcji Generalnego Inspektoratu Sił Zbrojnych. W 1932 roku został przeniesiony z Dowództwa 10 Dywizji Piechoty w Łodzi do Wojskowego Instytutu Naukowo-Wydawniczego w Warszawie na stanowisko szefa Wydziału Prasowego. Z racji pełnionej funkcji był przewodniczącym Komitetu Redakcyjnego „Wiarusa”, organu podoficerów zawodowych wojska lądowego i marynarki wojennej. Z dniem 28 lutego 1935 roku został przeniesiony w stan spoczynku.
W 1933 roku zastąpił generała Juliana Stachiewicza na stanowisku przewodniczącego Głównej Rady Programowej Polskiego Radia. Wprowadził do Radia idee sanacyjne, wyznaczał kierunki tematyki podejmowanej w programach oraz określał koncepcje dzienników informacyjnych i przeglądów prasy. Zwiększył rolę krzewienia patriotyzmu, wierności Polsce, pracy związanej z rozwojem gospodarczym a ponadto popularyzowanie myśli państwowej Józefa Piłsudskiego. Karol Lilienfeld-Krzewski był również felietonistą, krytykiem literackim, redaktorem oraz sprawozdawcą z uroczystości państwowych i ważnych wydarzeń kulturalnych.
Współpracował również z Belloną (w okresie I 1933 – VI 1933 był redaktorem naczelnym), Przeglądem Wojskowym i Polską Zbrojną. Od 1936 związał się ze środowiskiem bliskim gen. Edwardowi Śmigłemu-Rydzowi i prezydentowi Ignacemu Mościckiemu, był jednym z propagatorów idei Obozu Zjednoczenia Narodowego, którą głosił m.in. na łamach czasopisma „"Zaczyn”". W 1939 poświęcił się pracom nad warszawskim pozytywizmem i analizie dyplomacji, rozpoczął również pracę dotyczącą twórczości Elizy Orzeszkowej, ale przerwał mu ją wybuch II wojny światowej.
Walczył w kampanii wrześniowej jako oficer sztabu Armii „Pomorze”. 16 września przedostał się do Zbaraża, gdzie spotkał się z majorem Julianem Piaseckim aby omówić plany działań konspiracyjnych. Razem z grupą dziennikarzy Polskiego Radia znalazł się 18 września w Czerniowcach, a następnie w Buzau, gdzie spotkał twórców Wesołej Lwowskiej Fali. Od początku 1940 przebywał w Bukareszcie, gdzie pełnił funkcję informatora oraz zaufanego współpracownika utrzymującego kontakt ze środowiskiem piłsudczyków przy Edwardzie Rydzu-Śmigłym. 15 grudnia 1940 Edward Rydz-Śmigły nie informując wcześniej najbliższego otoczenia o swych planach zbiegł na Węgry. W 1941 chorujący od ponad dwóch lat na nowotwór krtani Karol Lilienfeld-Krzewski wyjechał przez Sofię, Stambuł i Ankarę do Hajfy, gdzie poddał się leczeniu. Zajmował się tłumaczeniem literatury francuskiej oraz zaocznie zdał egzamin z języka angielskiego na Oxfordzie. Nie ustawał w dążeniu do przydzielenia do czynnej służby wojskowej, nastąpiło to pod koniec 1943, gdy ze względu na stan zdrowia automatycznie przeniesiono go w stan nieczynny. Na początku 1944 w wyniku postępującego nowotworu stracił głos. Zmarł 29 kwietnia 1944 roku. Został pochowany na cmentarzu franciszkańskim na Górze Syjon (miejsce: II.1).
Twórczość.
Twórczość literacką rozpoczął w 1914, aby przybliżać idee legionów publikował związane z nią tematycznie felietony na łamach„ "Podchorążego”" i „"Rządu i Wojska”", które były organami prasowymi Polskiej Organizacji Wojskowej. Podczas kampanii wołyńskiej prowadził gawędy i pogadanki, których rolą było podtrzymanie kultury wojskowej i etosu legionowego. Publikował ulotki, w których poprzez żartobliwy sposób pisania przekazywał treści podnoszące morale żołnierzy. Stworzył wówczas postać Kaprala Szczapy, który w satyryczny sposób komentował legionową rzeczywistość, ale równocześnie utwierdzał czytelników w walce o wolną Polskę. Publikując na łamach gazetki legionowej „"Konferencja pokojowa”" budował legendę dziejowej misji Legionów, mit I Brygady i kult osoby Józefa Piłsudskiego. Od września 1916 propagował ideologię piłsudczyków pisząc felietony do „"Rządu i Wojska”", z którym był związany do przez cały okres jego ukazywania się. Od 1 lutego 1922 ukazywało się pismo„ "Droga”", którego głównym celem było rozpowszechnianie podstaw programowych zwolenników Józefa Piłsudskiego, propagowanie idei państwowych oraz upowszechnianie zasług środowisk legionowych. Karol Lilienfeld-Krzewski był jednym z czołowych publicystów działu kulturalnego, poruszał tematykę polityczną oraz krytykował słabość polskiej dyplomacji i rozwarstwienie polityczne. W wielu czasopismach publikowano opowieści Kaprala Szczapy, ponadto felietony Karola Lilienfelda ukazywały się na łamach „"Polski Zbrojnej”", „"Wiadomości Literackich”", „"Gazety Polskiej”" i„ "Kuriera Porannego”". W latach 30. ukazała się jego autobiograficzna powieść „I Brygada”, praca Z„asady federacji w polskiej polityce kresowej”, a także broszura polityczna „Komendant–wychowawca”. Od 1936 publikował na łamach „"Wiarusa”" (przez rok był redaktorem naczelnym), „"Zaczynu”", „"Gazety Polskiej”",„ "Bellony”" i„ "Kuriera Porannego”" oraz w wydawnictwach Wojskowego Instytutu Naukowo-Oświatowego.

</doc>
<doc id="3721672" url="https://pl.wikipedia.org/wiki?curid=3721672" title="Mecze reprezentacji Polski B w piłce siatkowej mężczyzn prowadzonej przez Andrzeja Kowala">
Mecze reprezentacji Polski B w piłce siatkowej mężczyzn prowadzonej przez Andrzeja Kowala

Zestawienie oficjalnych międzynarodowych meczów reprezentacji Polski B w piłce siatkowej mężczyzn prowadzonej przez Andrzeja Kowala:
Oficjalne mecze międzypaństwowe.
!colspan="7"| 2014
!colspan="7"| 2015

</doc>
<doc id="3721675" url="https://pl.wikipedia.org/wiki?curid=3721675" title="Ulica Piotrkowska">
Ulica Piotrkowska



</doc>
<doc id="3721676" url="https://pl.wikipedia.org/wiki?curid=3721676" title="Gumshoe">
Gumshoe

Gumshoe – gra platformowa wyprodukowana i wydana przez Nintendo na konsolę Nintendo Entertainment System 1986 w USA. Do sterowania wymagany był pistolet świetlny – Zapper. Gra została zaprojektowana przez Yoshio Sakamoto.
Fabuła.
Gracz wciela się w postać Stevensona, byłego agenta FBI, którego córka została porwana przez King Doma. Antagonista wysyła mu list, w którym żąda od głównego bohatera przyniesienia pięciu diamentów „Black Panther” w ciągu 24 godzin. Stevenson wyrusza na poszukiwania.
Rozgrywka.
"Gumshoe" jest typową grą platformową, gdzie postać gracza przesuwa się automatycznie w prawą stronę ekranu. Oryginalną cechą gry jest sterowanie za pomocą pistoletu świetlnego (Zappera) – celny strzał powoduje, że bohater podskakuje, oprócz tego gracz musi strzelać w przeciwników i przeszkody lecące w stronę Stevensona. Podczas rozgrywki można natrafić na balony, których zestrzelenie pozwala na uzupełnienie amunicji. Pozbycie się wszystkich balonów na danym poziomie skutkuje zwiększeniem liczby żyć.
Produkcja składa się z czterech poziomów. Na pokonanie każdego z nich główny bohater ma 6 minut, przy czym na końcu ostatniego poziomu gracz walczy z bossem, po pokonaniu którego spotyka King Doma i ratuje swoją córkę.
Odbiór gry.
Tony Takoushi z magazynu „Computer and Video Games” pochwalił oprawę graficzną i muzykę w grze, a także wysoki poziom trudności wymagający skupienia gracza.

</doc>
<doc id="3721678" url="https://pl.wikipedia.org/wiki?curid=3721678" title="EHF Liga Mistrzów 2016/2017 (grupa C)">
EHF Liga Mistrzów 2016/2017 (grupa C)

EHF Liga Mistrzów 2016/2017 - rozgrywki i tabela grupy C
 
 
 
 
 
 
 
 
 
 
 
 
 
 
 
 
 
 
Wyniki

</doc>
<doc id="3721680" url="https://pl.wikipedia.org/wiki?curid=3721680" title="EHF Liga Mistrzów 2016/2017 (grupa D)">
EHF Liga Mistrzów 2016/2017 (grupa D)

EHF Liga Mistrzów 2016/2017 - rozgrywki i tabela grupy D
 
 
 
 
 
 
 
 
 
 
 
 
 
 
 
 
 
 
Wyniki

</doc>
<doc id="3721681" url="https://pl.wikipedia.org/wiki?curid=3721681" title="Bran (syn Febala)">
Bran (syn Febala)



</doc>
<doc id="3721682" url="https://pl.wikipedia.org/wiki?curid=3721682" title="Reprezentacja Polski B w piłce siatkowej mężczyzn">
Reprezentacja Polski B w piłce siatkowej mężczyzn

Reprezentacja Polski B w piłce siatkowej mężczyzn – drugi męski zespół siatkarski w kraju, powoływany przez selekcjonera, w którym występować mogą wszyscy zawodnicy posiadający obywatelstwo polskie. Reprezentuje Polskę na arenie międzynarodowej we wszystkich rozgrywkach organizowanych pod egidą CEV (tj. igrzyskach europejskich i Lidze Europejskiej). Za jego funkcjonowanie odpowiedzialny jest Polski Związek Piłki Siatkowej (PZPS).

</doc>
<doc id="3721687" url="https://pl.wikipedia.org/wiki?curid=3721687" title="Kazimierz Chmielewski (major)">
Kazimierz Chmielewski (major)

 
Kazimierz Chmielewski (ur. 20 sierpnia 1891, zm. ?) – major piechoty Wojska Polskiego.
Życiorys.
Kazimierz Chmielewski urodził się 20 sierpnia 1891 roku. 25 listopada 1920 roku został zatwierdzony z dniem 1 kwietnia 1920 roku w stopniu porucznika, w grupie oficerów byłych Korpusów Wschodnich i byłej armii rosyjskiej. 1 czerwca 1921 roku pełnił służbę w Dowództwie Okręgu Generalnego „Warszawa”, a jego oddziałem macierzystym był wówczas 32 pułk piechoty. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 661. lokatą w korpusie oficerów piechoty. Jego oddziałem macierzystym był wówczas 21 pułk piechoty „Dzieci Warszawy” w Warszawie. W 1923 roku pełnił służbę w 32 pułku piechoty w Modlinie. W następnym roku pełnił służbę w Szkole Podchorążych Piechoty w Warszawie, pozostając oficerem nadetatowym 32 pp. 1 grudnia 1924 roku awansował na majora ze starszeństwem z dniem 15 sierpnia 1924 roku i 209. lokatą w korpusie oficerów piechoty. Tego samego dnia otrzymał przeniesienie do Korpusu Ochrony Pogranicza. Po tragicznej śmierci majora Gwidona Bursy objął dowództwo 7 batalionu granicznego w Hołubiczach. 31 lipca 1926 roku został przeniesiony z KOP do macierzystego 32 pp. W 1928 roku pełnił służbę w 71 pułku piechoty w Zambrowie na stanowisku kwatermistrza. 6 lipca 1929 roku został zwolniony z zajmowanego stanowiska, pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr I. Z dniem 31 października 1929 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „w dyspozycji dowódcy Okręgu Korpusu Nr I”.

</doc>
<doc id="3721688" url="https://pl.wikipedia.org/wiki?curid=3721688" title="Ross Barnett">
Ross Barnett

Ross Robert Barnett (ur. 22 stycznia 1898 r. w Standing Pine, zm. 6 listopada 1987 w Jackson) – amerykański prawnik i polityk, gubernator Mississippi.
Życiorys.
Urodzony 22 stycznia 1898 r. w Standing Pine jako najmłodszy z dziesięciorga dzieci. Weteran I wojny światowej. Uczęszczał do Mississippi College, który ukończył w 1922 roku. W tym czasie pracował równocześnie jako fryzjer, woźny i sprzedawca sprzętu kuchennego. Następnie wstąpił na University of Mississippi, na którym ukończył prawo w 1926 roku, równocześnie pracował jako szkolny trener i nauczyciel. Po studiach pracował jako prawnik w Jackson, prowadząc dobrze prosperującą kancelarię. 
Karierę polityczną zaczął od nieudanego startu w wyborach na gubernatora w 1951 roku. Ponownie bez powodzenia startował w 1955 roku. Jego trzeci start w 1959 roku okazał się sukcesem. Sprawował urząd 53. gubernatora Mississippi od 19 stycznia 1960 do 21 stycznia 1964 roku. Barnett został zapamiętany głównie ze stanowczego poparcia dla segregacji rasowej, m.in. z konfliktu z władzami federalnymi o prawo wstąpienia na University of Mississippi pierwszego czarnego studenta (1961 r.) oraz sprzeciwu wobec występów koszykarskiej drużyny Mississippi State University w turnieju NCAA w 1963 roku, ponieważ część konkurencyjnych drużyn miało w swoim składzie Afroamerykanów. Ponownie ubiegał się o urząd gubernatora w 1967 roku, ale bez powodzenia, po czym wycofał się z polityki.
Syn Johna Williama (1843–1920) i Virginii Ann z domu Chadwick (1853–1933). Od 1929 roku żonaty z nauczycielką Mary Pearl Crawford, para miała dwie córki i syna.

</doc>
<doc id="3721689" url="https://pl.wikipedia.org/wiki?curid=3721689" title="Bartosz (struga)">
Bartosz (struga)

Bartosz – struga, prawy dopływ Prosny o długości 23,68 km i powierzchni zlewni 95,99 km². 
Źródło znajduje się na obszarze wsi Imielno w powiecie słupeckim i początkowo płynie w kierunku południowo-zachodnim. Na wysokości miejscowości Kolonia Lisewo zmienia kierunek na północno-zachodni. Uchodzi do Prosny we wsi Modlica w powiecie wrzesińskim.

</doc>
<doc id="3721690" url="https://pl.wikipedia.org/wiki?curid=3721690" title="Bartosz (rzeka)">
Bartosz (rzeka)



</doc>
<doc id="3721691" url="https://pl.wikipedia.org/wiki?curid=3721691" title="Caradawc">
Caradawc



</doc>
<doc id="3721692" url="https://pl.wikipedia.org/wiki?curid=3721692" title="EHF Liga Mistrzów 2016/2017 – faza pucharowa">
EHF Liga Mistrzów 2016/2017 – faza pucharowa



</doc>
<doc id="3721695" url="https://pl.wikipedia.org/wiki?curid=3721695" title="Jeorjos Dziumakas">
Jeorjos Dziumakas

Jeorjos Dziumakas (ur. 23 stycznia 1995 w Salonikach) – grecki siatkarz, reprezentant kraju, grający na pozycji atakującego. Od sezonu 2019/2020 występuje w drużynie Iraklis Saloniki.
Sukcesy klubowe.
Puchar Grecji:
Mistrzostwo Grecji:
Mistrzostwo Włoch:
Sukcesy reprezentacyjne.
Liga Europejska:

</doc>
<doc id="3721696" url="https://pl.wikipedia.org/wiki?curid=3721696" title="Legitymacja (dokument)">
Legitymacja (dokument)

Legitymacja (z łac. "legitimus" – prawny, legalny, prawowity) – dokument potwierdzający tożsamość osoby oraz w zależności od podmiotu wydającego: miejsce pracy, zawód, przynależność do organizacji, ewentualnie również określone uprawnienia (np. zniżki). Legitymacja może potwierdzać również otrzymany order, odznaczenie lub wyróżnienie. Termin wprowadzony do języka polskiego z niemieckiego słowa "legitimation". Dokument tego typu może funkcjonować również pod innymi nazwami (np. "książeczka", "karta").
Legitymacje w Polsce.
W Polsce legitymacje wydawane są na podstawie przepisów państwowych (ustaw i rozporządzeń), przez partie polityczne i stowarzyszenia (na podstawie ich statutów i przepisów wewnętrznych) oraz niektórych pracodawców (np. redakcje prasowe).
Przykładowymi legitymacjami są:
Wzór legitymacji związanej z nadaniem orderu lub odznaczenia określa "rozporządzenie Prezydenta Rzeczypospolitej Polskiej z dnia 15 grudnia 2004 r. w sprawie szczegółowego trybu postępowania w sprawach o nadanie orderów i odznaczeń oraz wzorów odpowiednich dokumentów".
Przykładowymi legitymacjami wydawanymi przez stowarzyszenia są:
Forma legitymacji.
Legitymacja może mieć formę papierowej książeczki, czasami w twardej oprawie pokrytej płótnem, skajem lub skórą, albo plastikowej karty z wbudowanym chipem lub bez. Często zawiera wydrukowane lub wklejone zdjęcie posiadacza tzw. zdjęcie legitymacyjne (portretowe), na którym umieszcza się okrągłą pieczęć. Legitymacja może być wydawana bezterminowo lub z określonym terminem ważności, czasami przedłużanym stosowną adnotacją, wklejeniem znaczka lub hologramu.

</doc>
<doc id="3721697" url="https://pl.wikipedia.org/wiki?curid=3721697" title="Mahmut Baksi">
Mahmut Baksi

Mahmut Baksi (ur. 16 września 1944 w Suphî, Batman, zm. 19 grudnia 2000 w Sztokholmie) – kurdyjski pisarz oraz dziennikarz.
Życiorys.
Karierę pisarską rozpoczynał w kurdyjskiej gazecie "Batman Gazetesi", gdzie pracował od 1967. Rok później opublikował swoją pierwszą książkę zatytułowaną "Mezra Botan". W międzyczasie angażował się w działalność tureckich związków zawodowych oraz był liderem Partii Pracujących Kurdystanu w regionie Batman. W 1970 skazano go na 15 lat więzienia za polityczne powiązania z kurdyjskimi nacjonalistami. Wtedy Baksi wyemigrował z Turcji do RFN. W 1971 przeprowadził się do Szwecji, gdzie otrzymał obywatelstwo. Tam również ożenił się z dziennikarką Elin Clason, która jest współautorką kilku jego książek.
Baksi napisał 22 książki, które zostały przetłumaczone na różne języki (m.in. duński, norweski, włoski, angielski). Swoje prace tworzył w języku kurdyjskim, tureckim i szwedzkim.
Zmarł 19 grudnia 2000 w Sztokholmie. Został pochowany w Diyarbakır, obok swoich rodziców. Chciał aby jego trumna była przykryta szwedzką flagą.
Twórczość.
Wybrane publikacje:

</doc>
<doc id="3721698" url="https://pl.wikipedia.org/wiki?curid=3721698" title="Galaretnica gliniasta">
Galaretnica gliniasta

Galaretnica gliniasta ("Enchylium tenax" (Sw.) Gray) – gatunek grzybów należący do rodziny galaretnicowatych ("Collemataceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Collema, Collemataceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w roku 1784 Olof Peter Swartz nadając mu nazwę "Lichen tenax". Obecną, uznaną przez Index Fungorum nazwę nadał mu w roku 1821 Samuel Frederick Gray przenosząc go do rodzaju "Enchylium".
Ma ponad 50 synonimów. Niektóre z nich:
Nazwa polska według W. Fałtynowicza. Po przeniesieniu do rodzaju "Enchylium" jest niespójna z nazwą naukową.
Morfologia.
Plecha listkowata. Jest to plecha homeomeryczna, bez kory, zawierająca sinice z rodzaju "Nostoc". W stanie suchym jest sztywna, w stanie wilgotnym galaretowata i nabrzmiała. Ma średnicę zazwyczaj do 4 cm, wyjątkowo do 10 cm, kształt kolisty lub nieregularny, barwę od oliwkowej do czarnozielonej lub brunatną. Jest głęboko wcinana, ma liczne odcinki o bardzo zmiennej wielkości, zazwyczaj mają szerokość kilku mm i grubość 0,1–1 mm, są całobrzegie, karbowane, wcinane lub ząbkowane i mają wyraźnie zgrubiałe brzegi i końce. Górna powierzchnia jest gładka lub nieco pomarszczona. U niektórych odmian występują izydia.
Zazwyczaj występują owocniki typu apotecjum lekanorowego. U niektórych odmian są one rzadkie, u innych liczne, czasami nawet stłoczone. Występują na odcinkach plechy lub na ich brzegach. Są siedzące i mają zwężoną podstawę, rzadko zanurzone w plesze. Mają szerokość (0,5) 1,5–3 (6) mm, początkowo są płaskie, później wypukłe. Są matowe lub nieco błyszczące, mają barwę jasnoczerwoną, ciemnoczerwoną lub czerwonobrunatną. Brzeżek owocników jest trwały, cienki lub dość gruby, karbowany lub ziarenkowaty. Zarodniki zazwyczaj 4-komórkowe, czasami (rzadko) zdarzają się 2– lub 3–komórkowe. Posiadają 1–2 podłużne przegrody i mają rozmiar 17–26 × 7–11 μm. Pyknidy występują na odcinkach lub na ich brzegach, są zanurzone lub częściowo zanurzone, kuliste, o średnicy 200–260 μm. Powstają w nich laseczkowate pykniospory z lekko nabrzmiałymi końcami. Mają rozmiar 4,5–6 × 1,5–1,8 (–2) μm.
Reakcje barwne: wszystkie negatywne, kwasów porostowych brak.
Występowanie i siedlisko.
Jest najpospoliciej na świecie występującym gatunkiem galaretnicy. Jest szeroko rozprzestrzeniony w Ameryce Północnej, Europie i Azji, występuje także na licznych wyspach półkuli północnej. Na północy sięga po archipelag Svalbard. W okolicach równikowych podano jego występowanie tylko w Nikaragui, na półwyspie Arabskim i w południowym Iranie. Na półkuli południowej rzadki, podano jego występowanie tylko w Republice Południowej Afryki, Australii i na wyspie Kerguelena. Na terenie Polski podano liczne jego stanowiska.
Rośnie na świetlistych miejscach, na glebie gliniastej, gliniasto-piaszczystej lub wapiennej. W górach jest częsty, na niżu spotykany tylko w zbiorowiskach stepowych.
Gatunki podobne.
Galaretnica gliniasta charakteryzuje się dużą zmiennością w zakresie koloru i budowy plechy, izydiów, apotecjów i zarodników. U odmiany "corallinum" występują kuliste izydia, które w starszych częściach plechy tworzą koralikowate klastry. U odmiany "vulgare" odcinki są bardzo wąskie i plecha nie posiada jedwabistego połysku. Duża zmienność cechuje również galaretnicę wątłą ("Enchylium coccophorum"), ale ma ona zarodniki 2-komórkowe. Podobna jest galaretnica płodna ("Enchylium polycarpon"), ale rośnie tylko na skałach.

</doc>
<doc id="3721699" url="https://pl.wikipedia.org/wiki?curid=3721699" title="Collema tenax">
Collema tenax



</doc>
<doc id="3721700" url="https://pl.wikipedia.org/wiki?curid=3721700" title="Avro 555 Bison">
Avro 555 Bison

Avro 555 Bison – brytyjski samolot rozpoznawczy i pokładowy dla lotnictwa marynarki wojennej z okresu międzywojennego.
Historia.
W 1921 roku brytyjskie Ministerstwo Lotnictwa wydało specyfikację nr 3/21 na budowę rozpoznawczego samolotu pokładowego. Na podstawie tej specyfikacji w wytwórni lotniczej Avro opracowano samolot, który otrzymał oznaczenie 555. 
Prototyp samolotu został oblatany pod koniec 1921 roku i po wstępnych próbach zamówiono dalsze dwa prototypy, a samolot otrzymał nazwę Bison. W 1922 roku wydano nową specyfikację nr 33/22; samolot poprawiono dostosowując go do niej i rozpoczęto produkcję serii 12 samolotów oznaczonych jako Bison I. 
W 1922 roku podjęto także próbę przebudowania samolotu na samolot pływakowy, przez zamontowanie pod kadłubem centralnego pływaka i dwóch pływaków stabilizujących pod skrzydłami. Taki samolot otrzymał oznaczenie Avro 555B Bison I. Okazało się jednak, że samolot ten stracił stabilność i ostatecznie zaniechano dalszych prac nad nim. 
W 1923 roku wydano kolejną specyfikację nr 16/23, co spowodowało kolejne zmiany w samolocie; tak zmodyfikowany samolot otrzymał oznaczenie Avro 555 Bison II. Zbudowano 41 samolotów tej wersji. Produkcję ich zakończono w 1927 roku.
Łącznie w latach 1921 – 1927 zbudowano 56 samolotów Avro 555 Bison (w tym trzy prototypy).
Użycie w lotnictwie.
Samoloty "Avro 555 Bison" już w 1922 roku trafiły do eskadr rozpoznawczych Royal Navy. Jako pierwszy otrzymał je 3 Dywizjon Obserwacyjny w Gosport, w którym zastąpiły samoloty Westland Walrus. Na wyposażeniu tego dywizjonu znajdowały się do 1923 roku. 
W 1923 roku i latach następnych otrzymało go kolejnych 6 dywizjonów rozpoznawczych o nr 421, 421A, 447, które stacjonowały na pokładzie brytyjskiego lotniskowca HMS „Furious” i 421B, 423, 448, które stacjonowały na lotniskowcu HMS „Eagle”. 
Samoloty tego typu były użytkowane do 1929 roku, kiedy zostały wycofane ze służby.
Opis techniczny.
Samolot "Avro 555 Bison" był dwupłatem o konstrukcji drewnianej. Kabina załogi częściowo odkryta, w przedniej części miejsce pilota, za nim miejsce obserwatora i pozostałych członków załogi. Napęd stanowił silnik 12-cylindrowy Napier Lion II, chłodzony cieczą. Samolot uzbrojony był w dwa karabiny maszynowy: jeden stały Vickers – umieszczony na kadłubie i obsługiwany przez pilota, a drugi ruchomy Lewis umieszczony na obrotnicy Scarffa – obsługiwany przez obserwatora. Samolot miał także możliwość przenoszenia bomb o łącznej masie 200 kg (2 po 100 kg lub 4 po 50 kg), które mocowano pod skrzydłami.

</doc>
<doc id="3721701" url="https://pl.wikipedia.org/wiki?curid=3721701" title="EHF Liga Mistrzów 2016/2017 – Final Four">
EHF Liga Mistrzów 2016/2017 – Final Four



</doc>
<doc id="3721703" url="https://pl.wikipedia.org/wiki?curid=3721703" title="Komedianci">
Komedianci



</doc>
<doc id="3721705" url="https://pl.wikipedia.org/wiki?curid=3721705" title="IFA Wartburg">
IFA Wartburg



</doc>
<doc id="3721708" url="https://pl.wikipedia.org/wiki?curid=3721708" title="Pteroceltis tatarinowii">
Pteroceltis tatarinowii

Pteroceltis tatarinowii – gatunek drzewa z rodziny konopiowatych, reprezentujący monotypowy rodzaj Pteroceltis. Występuje na rozległych obszarach Chin (prowincje Anhui, Fujian, południowe Gansu, Guangdong, Kuangsi, Kuejczou, Hebei, Henan, Hubei, Hunan, Jiangsu, Jiangxi, Liaoning (Dalian), południowo-wschodnia Qinghai, Shaanxi, Szantung, Shanxi, Syczuan, Zhejiang). Rośnie na terenach górskich na skałach wapiennych i w dolinach rzek i strumieni, do rzędnej 1500 m n.p.m. Drzewo sadzone jest jako ozdobne, poza tym pozyskuje się z niego drewno, jego kora stosowana jest do wyrobu papieru Xuan, a z nasion tłoczy się olej.

</doc>
<doc id="3721709" url="https://pl.wikipedia.org/wiki?curid=3721709" title="Ruben Douglas">
Ruben Douglas

Ruben Enrique Douglas (ur. 30 października 1979 w Pasadenie) – amerykański koszykarz, występujący na pozycjach rozgrywającego oraz rzucającego obrońcy, posiada także panamskie obywatelstwo.
Podczas rozgrywek letnich lig NBA reprezentował barwy Philadelphia 76ers (2003), Utah Jazz (2004), New York Knicks (2005), Phoenix Suns (2006).
Osiągnięcia.
(*) – NCAA anulowała wyniki zespołu

</doc>
<doc id="3721713" url="https://pl.wikipedia.org/wiki?curid=3721713" title="EHF Liga Mistrzów 2015/2016 (turniej kwalifikacyjny)">
EHF Liga Mistrzów 2015/2016 (turniej kwalifikacyjny)

Format.
W związku ze zgłoszeniem się i zaakceptowaniem przez EHF więcej niż 28 drużyn uczestniczących w Lidze Mistrzów niezbędne stało się rozegranie turnieju kwalifikacyjnego.
Losowanie.
Z powodu małej liczby uczestników nie odbyło się losowanie. Cztery drużyny walczyły o jedno miejsce w fazie grupowej. Turniej odbył się pomiędzy 5–6 września, a organizatorem był RK Banja Luka.

</doc>
<doc id="3721721" url="https://pl.wikipedia.org/wiki?curid=3721721" title="Fintan (mitologia)">
Fintan (mitologia)



</doc>
<doc id="3721722" url="https://pl.wikipedia.org/wiki?curid=3721722" title="Mumio (kabaret)">
Mumio (kabaret)



</doc>
<doc id="3721725" url="https://pl.wikipedia.org/wiki?curid=3721725" title="Naznaczony (film)">
Naznaczony (film)

Naznaczony – horror z 2010 roku w reżyserii Jamesa Wana. Film kręcono od kwietnia do maja 2010 roku w Los Angeles.
Fabuła.
Młode małżeństwo, Josh i Rai, wraz z trójką dzieci, wprowadza się do nowego domu. Początkowa radość zostaje jednak stłumiona za sprawą dziwnych, tajemniczych zjawisk, które dają o sobie znać nowym lokatorom. Wkrótce syn Josha i Rai zapada śpiączkę w wyniku upadku z drabiny. Kiedy małżonkowie decydują się na zmianę mieszkania, okazuje się, że to nie rozwiązuje problemu.
Nagrody i nominacje.
Saturny 2012:
Nominacja w kategorii "Najlepsza aktorka drugoplanowa" dla Lin Shaye.

</doc>
<doc id="3721730" url="https://pl.wikipedia.org/wiki?curid=3721730" title="Amadeusz Sabaudzki-Aosta">
Amadeusz Sabaudzki-Aosta

Amadeusz Sabaudzki-Aosta (Amadeusz Humbert Jerzy Paweł Konstantyn Helena Florentius Maria Zvonimir) (ur. 27 września 1943 we Florencji, zm. 1 czerwca 2021 w Arezzo) – włoski przedsiębiorca, członek dynastii sabaudzkiej.
Mimo że we Włoszech nie uznaje się prawnego dziedziczenia tytułów, Amadeusz był zwyczajowo nazywany: 
Tytuł księcia Sabaudii, jako związanego z kwestią dynastyczną, był kwestionowany przez Wiktora Emanuela Sabaudzkiego oraz jego zwolenników. W Chorwacji Amadeusz był znany jako Zvonimiro II, pod tym też imieniem po abdykacji ojca w 1943 roku został uznany przez lojalistów za króla Chorwacji.
Życiorys.
Rodzina.
Amadeusz Sabaudzki-Aosta był jedynym synem Ireny Greckiej i Aimone Sabaudzkiego. Jego ojciec był czwartym księciem Aosty, a później (pod imieniem Tomisław II) królem Chorwacji. 
Jego stryjem był Amedeo d’Aosta, nazywany "Księciem z Żelaza" . Z kolei dziadkiem Amadeusza był Emanuel Filibert Sabaudzki-Aosta, który nosił przydomek „Książę Niezwyciężony” .
Narodziny.
Amadeusz Sabaudzki-Aosta urodził się 27 września 1943 roku w willi Cisterna położonej niedaleko Florencji.
Noworodka ochrzcił kardynał arcybiskup Florencji Eliasz Dalla Costa, nadając mu imiona: 
Po urodzeniu otrzymał tytuł księcia Apulii, a po abdykacji swego ojca z tronu Chorwacji w 1943 roku stał się królem Chorwacji, uznanym przez lojalistów; pozostał nim do upadku tego państwa w 1945.
Niewola.
Trzy tygodnie przed urodzinami Amadeusza Królestwo Włoch podpisało kapitulację w Cassibile, kończąc działania zbrojne przeciwko wojskom aliantów.
26 lipca 1944 roku na rozkaz Heinricha Himmlera Amadeusz wraz z matką Ireną Grecką oraz kuzynkami Małgorzatą i Marią Krystyną, córkami wuja Amadeusza (trzeciego księcia Aosty) i księżnej Anny Orleańskiej zostali deportowani przez nazistów do obozu dla internowanych w Austrii w Hirschegg, w pobliżu Graz.
Wyzwolenie i powrót do Włoch.
Po zwolnieniu z internowania w Hirschegg w maju 1945 roku, kilka tygodni spędził w Szwajcarii. 7 lipca 1945 Irena Grecka z synem powrócili do Włoch. Zatrzymali się w Mediolanie, gdzie Aimone po raz pierwszy zobaczył syna, następnie udali się do Neapolu. Tam Amadeusz poznał swoją babkę - Helenę Orleańską.
Irena i Amadeusz osiedlili się w Fiesole we Włoszech, w pobliżu Florencji. 
W 1948 roku jego ojciec zmarł na zawał w Buenos Aires.
W związku z utratą ojca, Amadeusz otrzymał mentora – admirała Giulio Cerrina Ferroni. Studiował w Kolegium Querce we Florencji, a następnie w Kolegium Marynarki Wojennej Morosini w Wenecji oraz w Anglii. Uczęszczał na kursy w Akademii Marynarki Wojennej w Livorno, na zakończenie których brał udział w ćwiczeniach na Atlantyku i na Morzu Śródziemnym jako oficer. Amadeusz obronił również licencjat z politologii na uniwersytecie we Florencji.
Dalsze życie.
Amadeusz mieszkał w Toskanii w Castiglion Fibocchi. Był przedsiębiorcą rolnym ("Wina Savoie Aosta"). W 1996 roku został mianowany przedstawicielem gminy Palermo w Międzynarodowej Fundacji "Pro Herbario Mediterraneo", a od 1997 roku był jej prezesem.
W 2003 został mianowany przez Rząd Włoch na przewodniczącego stałego komitetu ds. zarządzania Rezerwatem na Wyspie Vivara. W tym samym roku został wskazany jako przykład w ramach Międzynarodowej Wystawy Kino Nomadów i Emigracji "Metix Film Festival". Ponadto był honorowym obywatelem Marigliano, Pantelleri i Abetone.
Potomstwo.
Zgodnie z tradycją rodu Aosta, Amadeusz poślubił księżniczkę francuską - Klaudię Francuską (ur. 1943), córkę Henryka Orleańskiego, hrabiego Paryża i pretendenta do tronu Francji - z którą poznał się na ślubie swoich kuzynów, Jana Karola Hiszpańskiego i Zofii Greckiej. Małżeństwo zawarto 22 lipca 1964 roku, w Sintra w Portugalii. Świadkami pana młodego byli Jan Karol I Hiszpański i Humbert II Włoski.
Z małżeństwa urodzili się:
Między Amadeuszem i Klaudią trwały spory, a w 1976 ich związek się zakończył. Małżonkowie rozwiedli się w Port-au-Prince (Haiti) 26 kwietnia 1982. Małżeństwo zostało unieważnione przez Trybunał Roty Rzymskiej w Rzymie 8 stycznia 1987 roku. Klaudia wyszła powtórnie za mąż za amerykańskiego wydawcę, Arnaldo R. la Cagnina (ślub cywilny zawarli w Port-au-Prince 27 kwietnia 1982). Po kolejnym rozwodzie wyszła za Henryka Gandolfi (ślub kościelny zawarli 14 czerwca 2006 w okolicach Mediolanu). Dzieci pozostały z Amadeuszem na podstawie „Borro”.
W dniu 30 marca 1987 roku w Bagheria koło Palermo Amadeusz ożenił się z Sylwią Paterno di Spedalotto, córką Wincentego Paterno markiza Regiovanni, hrabiego Prades, barona Spedalotto i Roseanne Bellardo Ferraris z Celle.
Ponadto, ze związku z Janką van Ellinkhuizen, córką artysty i grawera Bertusa van Ellinkhuizen oraz sopranu i kierowniczki chóru Gabrieli Rossi, przyszła na świat Ginevra Maria Gabriela van Ellinkhuizen Sabaudzka-Aosta (urodzona w Mediolanie 20 marca 2006).
Głowa Domu Sabaudzkiego.
Miejsce Amadeusza w kolejce do tronu było kwestią sporną: część rojalistów twierdziła, że był on Głową Domu Królewskiego, i w konsekwencji prawowitym pretendentem do tronu Włoch. Inni uważali, że Głową Domu jest Wiktor Emanuel Sabaudzki i że Amadeusz był trzeci w kolejce do sukcesji po Wiktorze Emanuelu i jego synu Emanuelu Filibercie. Spór toczy się wokół pytania, czy Wiktor Emanuel Sabaudzki, a za nim jego syn Emanuel Filibert, stracił wszelkie prawa do tronu Włoch, w następstwie czego na Amadeusza przeszłyby wszelkie prawa dynastyczne. 7 lipca 2006 roku Rady Senatorów Królestwa oficjalnie stwierdziła:
Według tej opinii, Amedeusz stał się następcą Humberta II. Formalnym powodem było małżeństwo Wiktora Emanuela Sabaudzkiego z osobą o innym pochodzeniu społecznym bez wyraźnej zgody suwerena w osobie głowy domu – tzw. sankcji królewskiej, określonej przez połączone przepisy art. 2 patentów Królewskich z 13 września 1782 Króla Sardynii Wiktora Amadeusza III Sabaudzkiego, i królewskiego dekretu z 1890 o Domu Królewskim i art. 92 starego włoskiego kodeksu cywilnego. Tego samego dnia Amadeusz proklamował się też księciem Sabaudii.
Kilku komentatorów zasugerowało, że decyzja – lub przynajmniej wybór momentu jej ogłoszenia – była również wynikiem niedawnych spraw sądowych z udziałem syna ostatniego króla Włoch. Takie wyjaśnienie nie jest jednak konieczne dla uznania utraty praw za prawnie wiążącą, ponieważ wykluczenie z Domu Królewskiego i utrata wszystkich przywilejów, tytułów, stopni przez Wiktora Emanuela nastąpiła bezpośrednio i automatycznie "ipso iure" w czasie uroczystości zawarcia związku małżeńskiego.
Amadeusz jednak w przeszłości zgadzał się z niektórymi oświadczeniami Wiktora Emanuela, nawet gdy były w opozycji do Rady Senatorów Królestwa, której przewodniczył Aldo Aleksander Mola. W wywiadzie dla "Corriere della Sera", w 2002 roku na pytanie Juliana Gallo czy wysuwa siebie jako kandydat na hipotetyczny tron we Włoszech odpowiedział:
Także w 2002 roku w swojej książce-wywiadzie stwierdził:
Aldo Aleksander Mola, przewodniczący Rady Senatorów Królestwa, w odpowiedzi na roszczenia Emanuela Filibert, zgodnie z którym taki organ nie miałby prawa ogłosić Amadeusza z Aosty jako głowy Domu Sabaudzkiego, powiedział: 
Polemika trwa nadal, a dwie strony wciąż podtrzymują przeciwstawne tezy. Według od 1983 roku Głową Królewskiego Domu Włoch był Amadeusz, a po jego śmierci jego syn Aimone.
Spór o nazwisko "Sabaudzki".
We wrześniu 2006 roku, Wiktor Emanuel i jego syn Emanuel Filibert złożyli w urzędzie patentowym Unii Europejskiej wniosek o rejestrację herbu "dziedzicznego księcia Włoch" jako logo firmy, wraz z innymi elementami dziedzictwa heraldycznego Domu Sabaudzkiego. Działanie to skierowane było przeciwko wykorzystywaniu ich przez Amadeusza i Aimone Sabaudzkiego, którym zalecono używać pełnej formy nazwiska, "Sabaudzki-Aosta".
Wiosną 2008 roku Wiktor Emanuel i jego syn Emanuel Filibert pozwali do sądu Amadeusza i Aimone, którzy używali samego nazwiska "Sabaudzki" (zamiast "Sabaudzki-Aosta"), co mogło potencjalnie stanowić bezprawne korzystanie z nazwiska.
W lutym 2010 roku sąd w Arezzo uznał Amadeusza i Aimone winnymi bezprawnego używania nazwiska "Sabaudzki" i nakazał wypłatę odszkodowania za szkody poniesione przez pozywającego w wysokości 50 000 euro. Jednak Amadeusz, który od urodzenia używał swobodnie zarówno nazwiska "Sabaudzki", jak i "Sabaudzki-Aosta" (podobnie jak Luchino Visconti z Modrone, który przedstawia się Luchino Visconti), złożył odwołanie do sądu apelacyjnego. 15 września 2010 roku ogłoszono wyrok uchylający wyrok pierwszej instancji, co pozwoliło Amadeuszowi i jego synowi Aimone na używanie nazwiska "Sabaudzki".
Polityka.
W latach dziewięćdziesiątych – okresie kryzysu pierwszej Republiki – Amadeusz Sabaudzki był proszony, aby kandydować w wyborach lub przyjąć stanowisko w administracji. Jednak zawsze odrzucał każde zaproszenie, woląc zachować bezstronność.
W 1992 roku PSDI zapraszała go do wzięcia udziału w wyborach do izby deputowanych z okręgu wyborczego Neapol. W 1997 roku partii Biegun Wolności prawie udało się go przekonać, aby kandydował do samorządu Turynu. Na sympozjum projektowania polityki w Arezzo w czerwcu 1997 powiedział, że wyobraża sobie utworzenie ruchu monarchistycznego w poprzek podziałów partyjnych.
Odznaczenia.
 Najwyższy Order Zwiastowania Najświętszej Marii Panny (Order Annuncjaty) w 1961
 Kawaler Krzyża Wielkiego Orderu Świętych Maurycego i Łazarza (Włochy)
 Kawaler Krzyża Wielkiego Orderu Korony Włoch
 Kawaler Krzyża Wielkiego Sabaudzkiego Orderu Cywilnego
 Kawaler Honoru i Dewocji Suwerennego Rycerskiego Zakonu Szpitalników św. Jana, z Jerozolimy, z Rodos i z Malty
 Baliw Wielkiego Krzyża świętego Konstantyńskiego Orderu Rycerskiego Świętego Jerzego
Wojskowy Medal Legii Wierności Stanów Zjednoczonych (członek honorowy)
Order Najwyższy Świętego Zwiastowania nie jest uznawany przez Państwo Włoskie, podczas gdy Zakon Świętych Maurycego i Łazarza zachował się jako organizacja szpitalna i działa w sposób przewidziany przez prawo. Tytuł Kawalera Honoru i Dewocji Suwerennego Rycerskiego Zakonu Szpitalników Świętego Jana, z Jerozolimy, z Rodos i z Malty został automatycznie uznany przez Republikę Włoską, a korzystanie z orderu Wielkiego Baliwa Sprawiedliwości Świętego Konstantyńskiego Orderu Rycerskiego Świętego Jerzego może być dozwolone na mocy dekretu Ministra Spraw Zagranicznych Republiki Włoskiej, na żądanie zainteresowanej osoby.
Bibliografia.
Amadeusz Sabaudzki jest autorem następujących książek:

</doc>
<doc id="3721734" url="https://pl.wikipedia.org/wiki?curid=3721734" title="Chan al-Humr">
Chan al-Humr

Chan al-Humr (arab. خان الحمر) – miejscowość w Syrii, w muhafazie Aleppo. W 2004 roku liczyła 2449 mieszkańców.

</doc>
