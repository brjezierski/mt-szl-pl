<doc id="3721736" url="https://pl.wikipedia.org/wiki?curid=3721736" title="Alois Pašek">
Alois Pašek

 bp Alois Pašek (ur. 16 czerwca 1869 roku w Štěkeň, zm. 29 czerwca 1946 roku w Varnsdorfie) – biskup (zwierzchnik) Kościoła Starokatolickiego w Czechosłowacji w latach 1922-1946.
Życiorys.
Alois Pašek urodził się 16 czerwca 1869 roku w Štěkeň koło Strakonic w czeskiej rodzinie szlacheckiej. W 1889 roku uzyskał maturę w gimnazjum w Czeskich Budziejowicach, a następnie studiował teologię na Uniwersytecie w Klagenfurcie. 22 lipca 1894 roku uzyskał święcenia w klasztorze cystersów w Rein. W 1897 roku wstąpił do Kościoła Starokatolickiego Austrii i rozpoczął pracę duszpasterską w Varnsdorfie. W tym czasie na terenie obecnych Czech działało utworzone w 1871 roku biskupstwo starokatolickie w Jabłońcu nad Nysą, a sam Kościół Starokatolicki silnie identyfikowany był z mniejszością niemiecką. Alois Pašek w latach 1900-1910 aktywnie pracował przy organizowaniu parafii starokatolickiej w Krasnej Lipie. Od 1910 roku był proboszczem parafii w Ried, ale ze względów rodzinnych powrócił ponownie do Krasnej Lipy i tam proboszczował do 1918 roku. W latach 1918-1922 był liderem gminy starokatolickiej w Pasawie. 23 kwietnia 1922 roku został wybrany proboszczem parafii w Varnsdorf, od lipca 1922 roku pełnił funkcję administratora wyodrębnionego Kościoła Starokatolickiego w Czechach. Przychylność państwa Czechosłowackiego wobec zwierzchnika Kościoła pochodzącego z czeskiej rodziny zaoowocowała rozwojem Kościoła i w konsekwencji doprowadziło do uznania prawnego nowego wyznania. W lipcu 1924 roku Alois Pašek został wybrany biskupem Kościoła Starokatolickiego w Czechosłowacji i konsekrowany 14 września 1924 roku w Bernie.
Alois Pašek mimo licznej opozycji w Kościele Starokatolickim ze strony wiernych pochodzenia niemieckiego starał się budować Kościół o czeskim charakterze narodowym. W 1938 roku, gdy Sudety zostały przyłączone do Rzeszy Niemieckiej Kościół stracił wiele żywotnych ośrodków. Wtedy też zaczęły się problemy zdrowotne Aloisa Pašeka. Długie, ciężkie choroby, a następnie śmierć żony na początku 1945 roku zaczęły oddziaływać na jego stan psychiczny. 29 czerwca 1946 roku biskup Alois Pasek zmarł po operacji w Varnsdorfskim szpitalu, pogrzeb odbył się w dniu 3 lipca 1946 roku na miejscowym cmentarzu.

</doc>
<doc id="3721737" url="https://pl.wikipedia.org/wiki?curid=3721737" title="Prometheus1/Plongeur (1863)">
Prometheus1/Plongeur (1863)



</doc>
<doc id="3721738" url="https://pl.wikipedia.org/wiki?curid=3721738" title="Al-Mamura">
Al-Mamura

Al-Mamura, także Al-Mahdum (arab. المعمورة) – miejscowość w Syrii, w muhafazie Aleppo. W 2004 roku liczyła 2276 mieszkańców.

</doc>
<doc id="3721740" url="https://pl.wikipedia.org/wiki?curid=3721740" title="Bret Boone">
Bret Boone

Bret Robert Boone (ur. 6 kwietnia 1969) – amerykański baseballista, który występował na pozycji drugobazowego.
Kariera zawodnicza.
W czerwcu 1987 został wybrany w 28. rundzie draftu przez Minnesota Twins, jednak nie podpisał kontraktu z organizacją tego klubu, gdyż zdecydował się podjąć studia na University of Southern California, gdzie w latach 1988–1990 grał w drużynie uniwersyteckiej USC Trojans. W ciągu trzech sezonów gry na uczelni uzyskał średnią 0,304, zdobył 29 home runów i zaliczył 160 RBI. W czerwcu 1990 został wybrany w 5. rundzie draftu przez Seattle Mariners i początkowo grał w klubach farmerskich tego zespołu, najwyżej na poziomie Triple-A w Calgary Cannons.
W Major League Baseball zadebiutował 19 sierpnia 1992 w meczu przeciwko Baltimore Orioles, w którym zaliczył RBI single. W listopadzie 1993 w ramach wymiany zawodników przeszedł do Cincinnati Reds, w którym grał przez pięć sezonów. W 1998 reprezentował klub w Meczu Gwiazd i po raz pierwszy zdobył Złotą Rękawicę. W 1999 grał w Atlanta Braves, zaś w 2000 w San Diego Padres.
W grudniu 2000 jako wolny agent podpisał kontrakt ze Seattle Mariners. W 2001 zanotował najlepszy sezon w swojej karierze, notując średnią 0,331, zdobywając 37 home runów i zaliczając najwięcej w American League RBI (141). Ponadto został wybrany do wyjściowego składu AL All-Star Team, po raz pierwszy otrzymał Silver Slugger Award, a w głosowaniu od nagrody MVP American League zajął 3. miejsce za kolegą z zespołu Ichirō Suzukim i Jasonem Giambim z Oakland Athletics. W sezonie 2001 Seattle Mariners wyrównali rekord należący do Chicago Cubs, odnosząc 116 zwycięstw w sezonie zasadniczym. Grał jeszcze w Minnesota Twins i klubie farmerskim Washington Nationals – Columbus Clippers. Karierę zawodniczą zakończył w maju 2008.
Życie prywatne.
Bret Boone jest synem Boba Boone’a, czterokrotnego uczestnika Meczu Gwiazd i mistrza MLB z Philadelphia Phillies w 1980, wnukiem Raya Boone’a, dwukrotnego uczestnika Meczu Gwiazd i mistrza MLB z Cleveland Indians w 1948 roku oraz bratem Aarona Boone’a, który również wystąpił w All-Star Game.

</doc>
<doc id="3721743" url="https://pl.wikipedia.org/wiki?curid=3721743" title="Al-Ghandura">
Al-Ghandura

Al-Ghandura (arab. الغندورة) – miasto w Syrii, w muhafazie Aleppo. W 2004 roku liczyło 1658 mieszkańców.

</doc>
<doc id="3721745" url="https://pl.wikipedia.org/wiki?curid=3721745" title="At-Tijas">
At-Tijas

At-Tijas (arab. التياس) – miejscowość w Syrii, w muhafazie Hims. W 2004 roku liczyła 2564 mieszkańców.

</doc>
<doc id="3721746" url="https://pl.wikipedia.org/wiki?curid=3721746" title="Przedsmak (wiersz)">
Przedsmak (wiersz)

Przedsmak () – wiersz angielskiego poety Roberta Browninga, ogłoszony w tomie Dramatis Personae, opublikowanym w 1864 roku.
Charakterystyka ogólna.
Utwór liczy 28 wersów. Uważa się go powszechnie za jeden z najważniejszych utworów poety, a nawet za jego credo.
Wiersz został napisany przy użyciu metrum anapestycznego: wersy nieparzyste są czterostopowe, a parzyste dwustopowe. Całość rymuje się według schematu ababcdcd..., choć utwór jest zapisywany bez podziału na strofy. Ważną rolę odgrywa w nim aliteracja, dobitna zwłaszcza w pierwszych linijkach: fear – feel – fog – face.
Treść.
Przedsmak jest wierszem o śmierci i o podejściu do niej. Utwór wyraża przekonanie o potrzebie bohaterskiego mierzenia się z przeciwnościami losu. Poeta pisze wprost: „silny człowiek musi iść naprzód”. Śmierć w ujęciu Browninga to ukoronowanie trwającej przez całe życie walki człowieka. Wiersz kończy się zwrotem do ukochanej osoby „duszo mojej duszy”, którą można identyfikować ze zmarłą żoną poety, Elżbietą, stałą adresatką jego wierszy miłosnych. W zakończeniu wiersza podmiot liryczny wyraża wprost nadzieję na spotkanie z utraconą osobą i jednocześnie wyraża wiarę w Boga. Analogię można odnaleźć w liryce Browninga w wierszu Medytacja z jego ostatniego tomu Asolando z 1889 roku. Pod względem obrazowania utwór przypomina inne ważne dzieło Browninga, poemat "Childe Roland to the Dark Tower Came".
Przekłady polskie.
Omawiany utwór przełożył na język polski tłumacz i znawca twórczości Browninga Juliusz Żuławski. Trzydzieści lat później swoją wersję dał – pod tytułem "Przeczucie" – Wiktor J. Darasz.

</doc>
<doc id="3721747" url="https://pl.wikipedia.org/wiki?curid=3721747" title="Motril CF">
Motril CF

Motril Club de Fútbol – hiszpański klub piłkarski, miał siedzibę w mieście Motril.
Historia.
Caravaca CF powstał w 1984 roku. W 2012 roku został rozwiązany ze względu na duże zadłużenie.

</doc>
<doc id="3721749" url="https://pl.wikipedia.org/wiki?curid=3721749" title="Aaron Boone">
Aaron Boone

Aaron John Boone (ur. 9 marca 1973) – amerykański baseballista, który występował na pozycji trzeciobazowego. Od grudnia 2017 menadżer New York Yankees.
Kariera zawodnicza.
W czerwcu 1991 został wybrany w 43. rundzie draftu przez California Angles, jednak nie podpisał kontraktu z organizacją tego klubu, gdyż zdecydował się podjąć studia na University of Southern California, gdzie w latach 1992–1994 grał w drużynie uniwersyteckiej USC Trojans. W ciągu trzech sezonów gry na uczelni uzyskał średnią 0,302, zdobył 11 home runów i zaliczył 94 RBI. W czerwcu 1994 został wybrany w 3. rundzie draftu przez Cincinnati Reds i początkowo grał w klubach farmerskich tego zespołu, najwyżej na poziomie Triple-A w Indianapolis Indians.
W Major League Baseball zadebiutował 20 czerwca 1997 w meczu przeciwko St. Louis Cardinals, w którym zaliczył RBI single i skradł bazę. 15 lipca 2003 był w składzie NL All-Star Team, a dwa tygodnie później w ramach wymiany zawodników przeszedł do New York Yankees. 16 października 2003 w meczu numer 7 American League Championship Series, w których Yankees mierzyli się z Boston Red Sox, zdobył walk-off home runa w drugiej połowie jedenastej zmiany. Grał jeszcze w Cleveland Indians, Florida Marlins, Washington Nationals i Houston Astros. Karierę zawodniczą zakończył w lutym 2010.
Kariera menedżerska.
W grudniu 2017 został menadżerem New York Yankees.
Życie prywatne.
Aaron Boone jest synem Boba Boone’a, czterokrotnego uczestnika Meczu Gwiazd i mistrza MLB z Philadelphia Phillies w 1980, wnukiem Raya Boone’a, dwukrotnego uczestnika Meczu Gwiazd i mistrza MLB z Cleveland Indians w 1948 roku oraz bratem Breta Boone’a, który również wystąpił w All-Star Game.

</doc>
<doc id="3721751" url="https://pl.wikipedia.org/wiki?curid=3721751" title="Conlai">
Conlai



</doc>
<doc id="3721753" url="https://pl.wikipedia.org/wiki?curid=3721753" title="Bolesław Skąpski">
Bolesław Skąpski



</doc>
<doc id="3721754" url="https://pl.wikipedia.org/wiki?curid=3721754" title="Surazos">
Surazos

Surazos – silny, zimny wiatr południowy wiejący z południowego Pacyfiku przez tereny Ameryki Południowej, od równin Argentyny do Amazonki aż po Andy i płaskowyż Altiplano.
Surazos przynosi nagłe spadki temperatury powietrza, dochodzące do 10 °C. W Kordylierze Wschodniej wiatr przynosi również opady śniegu w najwyższych partiach gór.
Surazos występuje głównie w okresie lipca–sierpnia.

</doc>
<doc id="3721755" url="https://pl.wikipedia.org/wiki?curid=3721755" title="Bolesław Skąpski (inżynier)">
Bolesław Skąpski (inżynier)

Bolesław Skąpski (ur. 15 lipca 1876, zm. 24 marca 1948) – polski inżynier geometra, mierniczy przysięgły, major rezerwy artylerii Wojska Polskiego.
Życiorys.
Bolesław Skąpski urodził się 15 lipca 1876. Był synem Zygmunta Skąpskiego (1843–1907), powstańca styczniowego, teologa, poborcy podatkowego, urzędnika w Liszkach.
Ukończył studia z tytułem inżyniera. Jako inżynier rządowy i upoważniony geometra cywilny pod koniec 1906 przeniósł kancelarię mierniczą z Rymanowa do Sanoka i od tego czasu prowadził ją przy ulicy Cerkiewnej 123 w domu Schildkrauta. W Sanoku był zaszeregowany w grupie geometrów do robót pomiarowych. Później jako c.k. geometra ewidencyjny w Sanoku urzędował w kamienicy dra Bardacha (zob. Teofil Bardach) przy ulicy Adama Mickiewicza (1910/1911). W charakterze geometry w 1911 był przydzielony do Krakowa. Do 1914 był rządowo upoważnionym cywilnym geometrą w Sanoku. Był członkiem sanockiego gniazda Polskiego Towarzystwa Gimnastycznego „Sokół” (1906). W połowie 1907 przystąpił do oddziału sanockiego C. K. Galicyjskiego Towarzystwa Gospodarskiego. W Sanoku udzielał się w życiu politycznym. Przy C. K. Sądzie Obwodowym w Sanoku został wybrany przysięgłym zastępcą w 1912. Był członkiem zwyczajnym Towarzystwa Upiększania Miasta Sanoka. Reprezentując Sanok w 1912 uczestniczył w VI Zjeździe Techników Polskich w Krakowie.
W C. K. Armii w rezerwie artylerii został mianowany kadetem z dniem 1 stycznia 1898, a potem awansowany na stopień podporucznika z dniem stycznia 1905. Był żołnierzem rezerwy 3 pułku artylerii dywizyjnej w Krakowie od około 1898 do ok. 1905. Następnie w C. K. Obronie Krajowej został zweryfikowany w stopniu podporucznika w grupie nieaktywnych z dniem 1 stycznia 1905. Od około 1905 do ok. 1913 był przydzielony do 18 pułku piechoty Obrony Krajowej w Przemyślu. Od ok. 1913 był podporucznikiem artylerii obrony krajowej w stosunku ewidencji
W szeregach wojsk austriackich uczestniczył w I wojnie światowej. Brał udział w pierwszej (1914) i drugiej (1914/1915) obronie Twierdzy Przemyśl. W artylerii obrony krajowej został awansowany w stosunku ewidencji na stopień porucznika z dniem 1 listopada 1914. Na początku 1915 był komendantem oddziału strzegącego jeńców rosyjskich w Przemyślu. Został wzięty przez Rosjan do niewoli i był osadzony w Taszkencie. Po odzyskaniu wolności odbywał ok. półroczną drogę powrotną do Krakowa przez Chiny, Stany Zjednoczone, Norwegię, Niemcy i Wiedeń. W artylerii obrony krajowej awansowany na stopień kapitana z dniem 1 listopada 1917.
Po odzyskaniu przez Polskę niepodległości został przyjęty do Wojska Polskiego. Został awansowany na stopień majora rezerwy artylerii ze starszeństwem z dniem 1 czerwca 1919. W 1923, 1924 był przydzielony jako oficer rezerwowy do 23 pułku artylerii polowej w garnizonie Będzin. W 1934 jako porucznik rezerwy artylerii był przydzielony do Oficerskiej Kadry Okręgowej nr V jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Kraków Miasto.
W okresie II Rzeczypospolitej w Krakowie wykonywał zawód mierniczego (geodety) przysięgłego będąc przypisanym do ul. Kremerowskiej 10 (znajdował się na liście mierniczych przysięgłych, przysięgę złożył 21 kwietnia 1923). Był działaczem PSL „Piast”.
Podczas II wojny światowej i trwającej okupacji niemieckiej przebywał w Krakowie. W swoim mieszkaniu ukrywał wówczas Wincentego Witosa.
Zmarł 24 marca 1948 po długiej chorobie. Został pochowany w Wielki Piątek 26 marca 1948 na Cmentarzu Rakowickim w Krakowie (kwatera PAS 62-zach-po lewej Spiechowicza).
Jego braćmi stryjecznymi byli Zygmunt Skąpski (1880–1950), inżynier budownictwa dróg, przedsiębiorca budowlany, Władysław Skąpski (1898–1961), działacz PPS, organizator SZP, ZWZ, AK i WiN. Jego żoną była Jadwiga Marciszewska (1880–1939). Mieli córki i synów. Ich dziećmi byli Anna, Zbigniew (1903–1985), geodeta, prof. dr Politechniki Krakowskiej, żonaty z Krystyną, córką Włodzimierza Tetmajera, Bolesław (1905–1940), prokurator w Ministerstwie Sprawiedliwości w Warszawie, ofiara zbrodni katyńskiej, Zdzisław (1919–1974). Wnukiem Bolesława Skąpskiego był Andrzej Sariusz-Skąpski (1937–2010), a prawnuczką jest Izabella Sariusz-Skąpska (ur. 1964).
Podczas I wojny światowej w czasie od marca 1915 do marca 1916 Bolesław Skąpski prowadził pamiętnik, którego zawartość po latach została opublikowana w książce pt. "Na Frontach I Wojny Światowej. Pamiętniki Szczepan Pilecki Bolesław Skąpski".

</doc>
<doc id="3721759" url="https://pl.wikipedia.org/wiki?curid=3721759" title="Strażnica KOP „Marcinkańce”">
Strażnica KOP „Marcinkańce”



</doc>
<doc id="3721760" url="https://pl.wikipedia.org/wiki?curid=3721760" title="Chuck Nevitt">
Chuck Nevitt

Charles Goodrich „Chuck” Nevitt (ur. 13 czerwca 1959 w Cortez) – amerykański koszykarz, występujący na pozycji środkowego, mistrz NBA z 1985 roku.
Zajmuje szóste miejsce na liście najwyższych zawodników w historii NBA.

</doc>
<doc id="3721761" url="https://pl.wikipedia.org/wiki?curid=3721761" title="Strażnica KOP „Krzywosiele”">
Strażnica KOP „Krzywosiele”



</doc>
<doc id="3721763" url="https://pl.wikipedia.org/wiki?curid=3721763" title="Lista zwycięzców wyścigów Motocyklowych mistrzostw świata">
Lista zwycięzców wyścigów Motocyklowych mistrzostw świata



</doc>
<doc id="3721764" url="https://pl.wikipedia.org/wiki?curid=3721764" title="Lista wyścigów Motocyklowych mistrzostw świata">
Lista wyścigów Motocyklowych mistrzostw świata



</doc>
<doc id="3721765" url="https://pl.wikipedia.org/wiki?curid=3721765" title="Lista wypadków śmiertelnych w Motocyklowych mistrzostwach świata">
Lista wypadków śmiertelnych w Motocyklowych mistrzostwach świata



</doc>
<doc id="3721766" url="https://pl.wikipedia.org/wiki?curid=3721766" title="Lista systemów punktacji Motocyklowych mistrzostw świata">
Lista systemów punktacji Motocyklowych mistrzostw świata



</doc>
<doc id="3721767" url="https://pl.wikipedia.org/wiki?curid=3721767" title="Lista torów Motocyklowych mistrzostw świata">
Lista torów Motocyklowych mistrzostw świata



</doc>
<doc id="3721768" url="https://pl.wikipedia.org/wiki?curid=3721768" title="Lista sezonów Motocyklowych mistrzostw świata">
Lista sezonów Motocyklowych mistrzostw świata



</doc>
<doc id="3721770" url="https://pl.wikipedia.org/wiki?curid=3721770" title="Adolf Sas">
Adolf Sas

Adolf Sas, pierwotnie Sass (ur. 21 czerwca 1878, zm. 5 stycznia 1951) – polski Żyd, doktor medycyny, podpułkownik lekarz Wojska Polskiego.
Życiorys.
Urodził się 21 czerwca 1878. Ukończył studia medyczne, uzyskując tytuł naukowy doktora. Po odbytych studiach w Krakowie, Wiedniu i Berlinie, jako były sekundariusz c. k. szpitala Wilhelminy w marcu 1911 osiedlił się w Bukowsku i zamieszkał w domu dr. Izaka Chotinera. Od tego czasu praktykował jako lekarz tamże, urzędując w domu pod numerem 110. W 1911 prowadził wykłady w ramach Wiedeńskiego Uniwersytetu Ludowego im. Adama Mickiewicza. W 1913 był lekarzem w urzędzie miejskim w Bukowsku.
Po odzyskaniu przez Polskę niepodległości został przyjęty do Wojska Polskiego. Został awansowany do stopnia majora lekarza ze starszeństwem z dniem 1 czerwca 1919. W 1923, 1924 jako oficer nadetatowy 5 batalionu sanitarnego w garnizonie Kraków pracował Szpitalu Okręgowym nr V w tym mieście. Został awansowany do stopnia podpułkownika lekarza ze starszeństwem z dniem 1 stycznia 1927. W 1928 pozostawał lekarzem w 5 Szpitalu Okręgowym. Był członkiem Towarzystwa Lekarskiego Krakowskiego. W 1934 jako podpułkownik przeniesiony w stan spoczynku był przydzielony do Kadry Zapasowej 5 Szpitala Okręgowego i pozostawał wówczas w ewidencji Powiatowej Komendy Uzupełnień Kraków Miasto.
Zmarł 5 stycznia 1951 i został pochowany na nowym cmentarzu żydowskim w Krakowie.

</doc>
<doc id="3721772" url="https://pl.wikipedia.org/wiki?curid=3721772" title="UE Olot">
UE Olot

Unió Esportiva Olot, S.A.D. – hiszpański klub piłkarski, występujący w Tercera División, mający siedzibę w mieście Olot.

</doc>
<doc id="3721773" url="https://pl.wikipedia.org/wiki?curid=3721773" title="Aegon International Eastbourne 2016">
Aegon International Eastbourne 2016

Aegon International Eastbourne 2016 – tenisowy turniej WTA kategorii WTA Premier Series rangi WTA Premier w sezonie 2016 z cyklu Aegon International Eastbourne rozgrywany w dniach 19–25 czerwca 2016 roku w Eastbourne na kortach trawiastych o puli nagród wynoszącej 776 878 dolarów amerykańskich.

</doc>
<doc id="3721774" url="https://pl.wikipedia.org/wiki?curid=3721774" title="Dosoftei">
Dosoftei



</doc>
<doc id="3721780" url="https://pl.wikipedia.org/wiki?curid=3721780" title="Teologia ciała">
Teologia ciała

Teologia ciała – dział teologii i nurt refleksji chrześcijańskiej, przede wszystkim w ramach katolicyzmu, na temat roli ciała ludzkiego w miłości małżeńskiej, wywodzący się bezpośrednio z nauczania papieża Jana Pawła II. 
Geneza.
W ramach audiencji środowych w latach 1979-84 wygłosił on katechezy o małżeństwie, które zyskały miano „teologii ciała”. Papież ten sam wielokrotnie użył tego terminu w swych katechezach. Materiału do nauczania teologii ciała w czasie audiencji generalnych dostarczyła książka, którą Karol Wojtyła przygotował jako kardynał i której nie zdążył opublikować, gdyż został wybrany biskupem Rzymu. George Weigel określił teologię ciała Jana Pawła II jako „jedną z najodważniejszych rekonfiguracji teologii katolickiej w ciągu wieków”. Stwierdził też, że jest to „rodzaj teologicznej bomby zegarowej, której wybuch, z dramatycznymi konsekwencjami, nastąpi gdzieś w trzecim tysiącleciu Kościoła”. Choć nazwa jest nowa, elementy teologii ciała można dostrzec w nauczaniu Kościoła i teologów chrześcijańskich od samego początku. Jan Paweł II w swym nauczaniu powrócił do ujęć biblijno-patrystycznych, by poddać je pogłębionej analizie o charakterze personalistycznym. Rozpoczynając swą refleksję od początku, od stworzenia Adama w jego pierwotnej samotności, papież następnie analizował stworzenie Ewy, która wśród wszystkich stworzeń jako jedyna mogła zapełnić pierwotną samotność Adama, tworząc z nim „komunię osób”. Dalej papież przeszedł do interpretacji miłości małżeńskiej i oblubieńczego sensu ciała w historycznej doczesności po grzechu pierworodnym, by z kolei skierować swą refleksję ku rozważeniu ostatecznego wypełnienia się miłości w Królestwie Bożym w zmartwychwstaniu ciał.
Zasadnicze tematy.
Jan Paweł II swą teologię ciała rozwinął, wpisując ją w dzieje ludzkości, rozumiane jako święta historia zbawienia: od stworzenia do ostatecznego wypełnienia się Królestwa Bożego w zmartwychwstaniu ciał. Drugą istotną cechą refleksji jest bliskość źródłom biblijnym. Papież inspirował się w tym odnową teologii, dokonaną przez Sobór watykański II (1962-1965 r.). Obszernie medytował biblijną wizję ciała ludzkiego.
Rozwój refleksji papieskiej, kolejne istotne etapy analizy teologicznego znaczenia ciała można prześledzić dzięki tytułom czterech części książki. W wydaniu lubelskim katechez z 2001 r. zostały one opublikowane w czterech osobnych tomach, wraz z komentarzami:
Katechezy opisują więc miłość między mężczyzną i kobietą wyrażoną poprzez ciało w czterech zasadniczych okresach historii zbawienia: 
Okres drugi i trzeci obejmuje rzeczywistość historyczną, którą znamy.
Znaczenie stworzenia człowieka mężczyzną i kobietą.
Według Papieża teologia ciała jest w swej istocie refleksją nad tym kim jest człowiek w swej płciowości:
Stworzenie człowieka mężczyzną i niewiastą ukazuje według Papieża nie tylko różnicę, ale przede wszystkim komplementarność. Oznacza to, że nie można zrozumieć męskości bez odniesienia do kobiecości i odwrotnie. „Męskość i kobiecość wyrażają dwojaki aspekt somatycznej konstytucji człowieka”. Można więc mówić według Jana Pawła II o „dwóch różnych «wcieleniach»”, czyli „dwóch sposobach «bycia ciałem» tej samej istoty ludzkiej, stworzonej «na obraz Boży» (Rdz l, 27)”. Są one dwoma komplementarnymi doświadczeniami cielesności w otwartości człowieka wobec Boga.
Recepcja teologii ciała Jana Pawła II.
Według Andrzeja Fistera-Stogi, teologia ciała spotkała się z żywym przyjęciem przede wszystkim w Stanach Zjednoczonych, głównie za sprawą katolików świeckich. Chociaż i tam, zwłaszcza w środowiskach teologicznych będących pod wpływem mocno zsekularyzowanej teologii liberalnej, nie brak głosów kontestujących papieskie nauczanie. Można takie postawy spotkać np. w następujących uczelniach katolickich: Boston College, Catholic University of America i Georgetown University. Natomiast w Europie nie została jeszcze odkryta, „także w Polsce zainteresowanie tym istotnym duchowym i intelektualnym dziedzictwem Jana Pawła II jest tak niewielkie”. 
Ośrodki akademickie rozwijające teologię ciała.
Ośrodki akademickie rozwijające teologię ciała w Polsce to przede wszystkim założony przez biskupa Kazimierza Majdańskiego w 1975 r. warszawski Instytut Studiów nad Rodziną (od 2010 r. wydział UKSW) z siedzibą w Łomiankach, lubelski Instytut Nauk o Rodzinie, będący częścią wydziału teologicznego KUL, oraz krakowski Ośrodek Badań nad Myślą Jana Pawła II (UPJP) prowadzony przez prof. Jarosława Kupczaka OP, który uzyskał doktorat w waszyngtońskim Instytucie Studiów nad Małżeństwem i Rodziną im. Jana Pawła II.
Szczególną rolę w rozwijaniu teologii ciała zajmuje, powołany przez Jana Pawła II w 1981 r. w Rzymie, Papieski Instytut Jana Pawła II dla Studiów nad Małżeństwem i Rodziną, działający w ramach Uniwersytetu Laterańskiego. Za model dla powołania tego instytutu posłużył papieżowi Instytut studiów nad rodziną w Łomiankach. Rzymski instytut ma swoje oddziały na wszystkich kontynentach: w Waszyngtonie, w Kotonu w Beninie, w Salvador w Brazylii, w Changanacherry w Indiach, w Meksyku, stolicy Meksyku oraz w pięciu innych ośrodkach (Guadalajara, Monterrey, Mexico León, Guanajuato, Mérida), w Walencji w Hiszpanii, w Melbourne w Australii oraz w Bacolod City w Negros Occidental na Filipinach.
W maju 2007 r. w po-kartuskim klasztorze Gaming w Austrii, należącym do amerykańskiego Franciszkańskiego Uniwersytetu Steubenville, została zorganizowana konferencja poświęcona teologii ciała pt. "«Man and Woman He Created Them»: John Paul II's Thelogy of the Body" ("„Mężczyzną i niewiastą stworzył ich”. Jana Pawła II teologia ciała"). Konferencja była zorganizowana przez Petera J. Colosiego i zgromadziła uczonych, którzy w Stanach Zjednoczonych i w Europie profesjonalnie zajmują się teologią ciała.
Teologia ciała w Stanach Zjednoczonych.
Jako pierwszy uwagę teologów katolickich w USA na teologię ciała zwrócił w 1985 r. o. Richard Hogan. Refleksja została podjęta i rozwinięta, dzięki utworzeniu w 1988 r. w Waszyngtonie, przy uniwersytecie Catholic University of America, ale odrębnie od niego, uczelni afiliowanej do rzymskiego Papieskiego Uniwersytetu «Lateranum»: John Paul II Institute for Studies on Marriage and Family (Instytut Studiów nad Małżeństwem i Rodziną im. Jana Pawła II w Waszyngtonie). W wyniku działalności Instytutu powstało liczne grono propagatorów teologii ciała w Ameryce północnej. Jednym z najbardziej aktywnych, ale też i wzbudzającym kontrowersje, jest Christopher West, absolwent waszyngtońskiego instytutu. W 2006 r. opublikowano nowy, szeroko opracowany przekład książki Jana Pawła II w tłumaczeniu Michaela Waldsteina. W obszernym wprowadzeniu do książki tłumacz przedstawił intelektualne i duchowe źródła katechez. U korzeni teologii ciała można zauważyć, według niego, m.in. zainteresowania Wojtyły teologią św. Jana od Krzyża oraz próby konfrontacji myśli teologicznej z filozofią Kanta i Schelera.
Christopher West.
W swej książce "Theology of the Body Explained" Christopher West – zajmujący się teologią ciała Jana Pawła II od początku lat 90. XX w. – napisał: 
Zdecydowaną krytykę niektórych ujęć Westa podjęła Alice von Hildebrand, filozof i teolog, wdowa po Dietrichu von Hildebrandzie. Jako główny błąd amerykańskiego propagatora teologii ciała wskazała położenie zbytniego nacisku na miłość erotyczną, bez wzięcia pod uwagę wymogów skromności oraz uwzględnienia skutków grzechu pierworodnego:
Alice von Hildebrand określiła podejście Christophera Westa do tematyki miłości mężczyzny i kobiety jako postawę "nowoczesnego entuzjasty" (). Nawiązała w tym do katolickiego modernizmu ("modern") oraz do książki ks. Ronalda Knoxa (1888-1957) pt. "Enthusiasm", opisującej pojawiające się co jakiś czas w historii Kościoła ruchy łatwo podległe błędom.
Ciało i wstydliwość w ujęciu metafizycznym Karola Wojtyły.
Zjawisko naturalnego wstydu z powodu nagości ciała stało się przedmiotem analiz XX w. filozofów z nurtu fenomenologicznego, m.in. Maksa Schelera, Franciszka Sawickiego. Refleksję na ten temat podjął także Karol Wojtyła w rozdziale „Metafizyka wstydu” książki Miłość i odpowiedzialność.
Interpretacja wstydu.
Według Wojtyły tylko człowiek odczuwa wstyd z powodu nagości ciała. Zwierzęta odczuwają jedynie lęk. Jest on wywołany przez jakieś zło, które zagraża. Człowiek odczuwa wstyd, któremu towarzyszy lęk. Lęk jest jednak czymś ubocznym. Wstyd jest związany z „wnętrzem” człowieka, z potrzebą „ukrywania, (czyli pozostawania wewnątrz) pewnych treści czy pewnych wartości lub uciekania z nimi do wewnątrz”. Wstyd seksualny jest wstydem ciała, jest potrzebą unikania nagości ciała, zasłaniania szczególnie organów związanych z wymiarem seksualnym człowieka. Jednak, jak podkreślił Karol Wojtyła, potrzeba zakrywania nagości „idzie w parze ze wstydem seksualnym, ale istoty jego nie stanowi”. Istotą wstydu jest bowiem dążenie do ukrycia nie samego ciała, lecz jego wartości seksualnych o ile mogą stanowić „przedmiot użycia” ze strony osób drugiej płci. Dlatego też nie występuje on jeszcze u dzieci, ponieważ funkcje seksualne nie są u nich rozwinięte. Wstydliwość przejawia się inaczej u mężczyzn, inaczej u kobiet. U mężczyzn, wartości seksualne mają bardziej tendencje do wiązania się z „ciałem i płcią jako możliwym przedmiotem użycia”. Naraża to ich jedność z wartością osoby. Ta tendencja nie szanowania kobiety jako osoby, stanowi dla mężczyzn powód do wewnętrznego wstydu. Mężczyzna „wstydzi się, więc przede wszystkim swego sposobu przeżywania wartości seksualnej osób drugiej płci”.
Wojtyła podkreślił, że wstydliwość zostaje przekroczona, zaabsorbowana przez miłość, gdyż „miłość i odniesienie do osoby jako do przedmiotu użycia wykluczają się wzajemnie”.
Zjawisko braku wstydu.
Można dostrzec, według Wojtyły, także zjawisko braku wstydu lub też jego zaprzeczenia, nazywanego potocznie „bezwstydem”. Autor określa tę postawę następująco:
Według Wojtyły pewną formą bezwstydu jest pruderia. Jest ona postawą jedynie zewnętrznego ukrywania wewnętrznej postawy bezwstydu, blisko jej więc do dwulicowości, hipokryzji.
Podkreślił też, że nie można „bezwstydu ciała utożsamiać po prostu i wyłącznie z jego całkowitą lub częściową nagością. Są okoliczności, w których nagość nie jest bezwstydna”. 
Bezwstyd występuje, gdy dochodzi do nieposzanowania nagiej osoby, poprzez sprowadzenie jej do obiektu seksualnego pożądania. Kiedy nie respektuje się wartości osoby, a celem obnażenia ciała jest budzenie pożądliwości ciała. W pewnych okolicznościach, na przykład w sztuce, nagość ciała ludzkiego jest wyrazem dążenia do ukazania całej prawdy o człowieku. Może zajść sytuacja, że bezwstyd może zaistnieć jedynie po stronie osoby patrzącej, która nie wystrzega się wewnętrznej postawy użycia.
Karol Wojtyła ukazał potrzebę roztropności w odniesieniu do nagości:

</doc>
<doc id="3721781" url="https://pl.wikipedia.org/wiki?curid=3721781" title="CD Móstoles">
CD Móstoles

Club Deportivo Móstoles – hiszpański klub piłkarski, miał siedzibę w mieście Móstoles.

</doc>
<doc id="3721784" url="https://pl.wikipedia.org/wiki?curid=3721784" title="Uru Uru">
Uru Uru

Uru Uru – słonawe i płytkie jezioro w zachodniej Boliwii, w Andach Środkowych, na płaskowyżu Altiplano, administracyjnie w departamencie Oruro, o zmiennej powierzchni w zależności od warunków klimatycznych – średnio ok. 260 km², zasilane przez rzekę Desaguadero, wypływającą z jeziora Titicaca, leżącego na północny zachód od Uru Uru.
Fauna.
Wraz z jeziorem Poopó, leżącym na południe, tworzy obszar o powierzchni 967 607 ha wpisany 11 lipca 2002 na listę konwencji ramsarskiej jako strategiczne miejsce dla ochrony ptactwa wodnego, brzegowego i wędrownego, którego kolonie pojawiają się licznie nad jeziorem w okresie wyższego poziomu wody (głównie styczeń–marzec, w latach wilgotnych dłużej). 
Spośród sześciu gatunków flamingów żyjących na świecie, trzy odnotowano na podmokłym obszarze Uru Uru i Poopó. Są to: flaming chilijski ("Phoenicopterus chilensis"), flaming andyjski ("Phoenicoparrus andinus") oraz flaming krótkodzioby ("Phoenicoparrus jamesi"). Flaming andyjski według IUCN jest gatunkiem narażonym na wyginięcie, dwa pozostałe posiadają status gatunków bliskich zagrożeniu. Wody Uru Uru mają gromadzić nawet 10% światowej populacji flaminga andyjskiego. Stwierdzono także obecność nandu plamistego ("Rhea pennata"), kondora wielkiego ("Vultur gryphus") oraz łyski rogatej ("Fulica cornuta"). Zaobserwowano perkoza krótkoskrzydłego ("Rollandia microptera"), gatunek endemiczny zlewni Titicaca.
Klimat.
Klimat suchy i zimny, ze średnimi rocznymi temperaturami poniżej 10 °C. Średnie roczne opady wynoszą 364 mm (zarejestrowane w najbliższej stacji meteorologicznej w Oruro). Duże amplitudy temperatur między dniem a nocą. 
Osadnictwo.
Tereny nadbrzeżne zamieszkuje grupa etniczna Uru, uważana za jedną z najstarszych na kontynencie południowoamerykańskim – zamieszkująca kontynent od ok. 2000–1500 p.n.e. Uru utrzymują się z rybactwa, polowania na ptactwo wodne, w mniejszym stopniu z hodowli lam i uprawy komosy ryżowej oraz innych roślin uprawnych. W ostatnich kilku dekadach obserwuje się spadek liczby Indian Uru zamieszkujących obszary wokół Uru Uru, co ma związek m.in. ze znacznym zasoleniem i zanieczyszczeniem tych terenów, presją demograficzną ze strony Ajmarów oraz migracją do miasta Oruro.

</doc>
<doc id="3721794" url="https://pl.wikipedia.org/wiki?curid=3721794" title="FC Palafrugell">
FC Palafrugell

Fútbol Club Palafrugell – hiszpański klub piłkarski, grający w Preferent Territorial, mający siedzibę w mieście Palafrugell.

</doc>
<doc id="3721797" url="https://pl.wikipedia.org/wiki?curid=3721797" title="Larry Spriggs">
Larry Spriggs

Larry Michael Spriggs (ur. 8 września 1959 w Cheverly) – amerykański koszykarz, występujący na pozycji niskiego skrzydłowego, mistrz NBA z 1985.

</doc>
<doc id="3721799" url="https://pl.wikipedia.org/wiki?curid=3721799" title="Marian Bukowiec">
Marian Bukowiec

Marian Bukowiec (ur. 12 sierpnia 1943 w Krosnej) – polski pedagog, lekkoatleta, doktor habilitowany nauk o kulturze fizycznej, rektor Akademii Wychowania Fizycznego im. Bronisława Czecha w Krakowie (1999–2005), specjalista w zakresie teorii wychowania fizycznego.
Kariera naukowa i sportowa.
Absolwent Technikum Rachunkowości Rolnej w Marcinkowicach. W 1965 roku ukończył studia w Wyższej Szkole Wychowania Fizycznego w Krakowie i w tym samym roku rozpoczął pracę jako nauczyciel w Technikum Gospodarczym. Rok później został nauczycielem w Studium Wychowania Fizycznego Akademii Górniczo-Hutniczej w Krakowie, gdzie pracował do 1974 roku. W 1973 roku uzupełnił wykształcenie uzyskując tytuł magistra pedagogiki po studiach odbytych w Wyższej Szkole Pedagogicznej w Krakowie. Od 1974 roku pełnił rolę wykładowcy, a w 1977 roku uzyskał stopień naukowy doktora nauk o wychowaniu fizycznym i został adiunktem w Zakładzie Lekkiej Atletyki Akademii Wychowania Fizycznego im. Bronisława Czecha w Krakowie. W latach 1976–1977 pełnił funkcję wicedyrektora Instytutu WF i Sportu. W 1981 roku rozpoczął pracę jako adiunkt w Katedrze Teorii i Metodyki Wychowania Fizycznego.
W młodości uprawiał wyczynowo lekkoatletykę, specjalizując się w biegach na średnich dystansach. Po zakończeniu kariery sportowej podejmował również pracę jako trener w sekcji lekkoatletycznej klubu sportowego AZS-AWF Kraków.
W 1990 roku uzyskał stopień doktora habilitowanego nauk o kulturze fizycznej na podstawie pracy habilitacyjnej pt. "Postulowane, założone i rzeczywiste funkcje wychowania fizycznego w przygotowaniu do uczestnictwa w kulturze fizycznej".
Podczas swojej pracy naukowej pełnił również wiele funkcji organizacyjnych na uczelni, będąc w latach 1987–1993 prodziekanem, a w latach 1993–1996 dziekanem Wydziału Wychowania Fizycznego Akademii Wychowania Fizycznego im. Bronisława Czecha w Krakowie. Od 1996 roku był prorektorem do spraw studenckich uczelni, a od 1999 do 2005 roku jej rektorem. 1 października 2013 roku został zatrudniony na stanowisku profesora nadzwyczajnego w Zakładzie Pedagogiki Instytutu Nauk Społecznych.
Życie prywatne.
Żonaty z Zofią, absolwentką polonistyki Uniwersytetu Jagiellońskiego i pracownikiem Instytutu Języka Polskiego Polskiej Akademii Nauk.

</doc>
<doc id="3721802" url="https://pl.wikipedia.org/wiki?curid=3721802" title="Pandższer Kołchozabad">
Pandższer Kołchozabad

Pandższer Kołchozabad (tadż. Клуби футболи «Панҷшер» Колхозобод / Ҷалолиддин Румӣ) – tadżycki klub piłkarski, mający siedzibę w mieście Kołchozabad, w dystrykcie Dżaloliddin Rumi w południowo-zachodniej części kraju.
Historia.
Chronologia nazw:
Piłkarski klub Mehnat został założony w miejscowości Kołchozabad w 1973 roku. Do rozpadu ZSRR zespół występował w lokalnych rozgrywkach amatorskich. Na początku sezonu 1997 po fuzji SKA Duszanbe (Kumsangir) z Pamirem Duszanbe, które miał problemy finansowe, powstał klub SKA PWO Pomir Duszanbe. Aby nie zmieniać ilości drużyn miejsce SKA zostało przekazano klubowi z Kołchozabadu, który przyjął nazwę SKA-Pandższer Kołchozabad i debiutował w rozgrywkach Wyższej Ligi Tadżykistanu. W debiutanckim sezonie zajął 10.miejsce w końcowej klasyfikacji. W 1998 klub zmienił nazwę na Pandższer Kołchozabad, a w 2001 zdobył srebrne medale mistrzostw. Po zakończeniu sezonu 2003 klub spadł z Wyższej Ligi. W 2004 przywrócił historyczną nazwę Mehnat Kołchozabad. Potem w 2005, 2009 i od 2011 występował w rozgrywkach Pierwszej Ligi. W 2006 powrócił do nazwy Pandższer Kołchozabad. W tłumaczeniu słowo "pandższer" oznacza "pięć lwów". Klub reprezentuje rejon Dżaloliddina Rumi i w 2011 nosił nazwę Rumi Kołchozabad. W 2012 zajął pierwsze miejsce w Pierwszej Lidze i zdobył awans do Wyższej Ligi. Jednak w sezonie 2013 zespół zaprzestał występy w Wyższej Lidze po 5 kolejkach, a wyniki zostały anulowane.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie im. Uktama Umatowa w Kołchozabadzie, który może pomieścić 8 500 widzów.
Piłkarze.
Znani piłkarze:

</doc>
<doc id="3721803" url="https://pl.wikipedia.org/wiki?curid=3721803" title="Veinticinco de Mayo">
Veinticinco de Mayo

Miejscowości:

</doc>
<doc id="3721804" url="https://pl.wikipedia.org/wiki?curid=3721804" title="Ekstraliga słowacka w unihokeju mężczyzn 2006/2007">
Ekstraliga słowacka w unihokeju mężczyzn 2006/2007

Ekstraliga słowacka w unihokeju mężczyzn 2006/2007 – 6. edycja najwyższych w hierarchii rozgrywek ligowych słowacki klubowego unihokeja. W sezonie zasadniczym rozegrano 22 kolejek spotkań, po których przeprowadzona została faza Play-off. Mistrzostwo zdobył klub ŠK FBC Dragons Ružinov Bratislava.

</doc>
<doc id="3721805" url="https://pl.wikipedia.org/wiki?curid=3721805" title="Cailte">
Cailte



</doc>
<doc id="3721806" url="https://pl.wikipedia.org/wiki?curid=3721806" title="Exterminate (singel Nany Mizuki)">
Exterminate (singel Nany Mizuki)

„Exterminate” – trzydziesty trzeci singel japońskiej piosenkarki Nany Mizuki, wydany 22 lipca 2015 roku.
Utwór tytułowy został użyty jako opening anime "Senki zesshō Symphogear GX". Singel osiągnął 3 pozycję w rankingu Oricon i pozostał na liście przez 11 tygodni, sprzedał się w nakładzie egzemplarzy.

</doc>
<doc id="3721807" url="https://pl.wikipedia.org/wiki?curid=3721807" title="Amairgen">
Amairgen



</doc>
<doc id="3721808" url="https://pl.wikipedia.org/wiki?curid=3721808" title="Izydor Chotiner">
Izydor Chotiner

Izydor Chotiner, pierwotnie Iza(a)k Chotiner vel Chartiner (ur. 28 października 1874 w Kamionce Strumiłowej, zm. ?) – polski Żyd, doktor medycyny, podpułkownik lekarz Wojska Polskiego II Rzeczypospolitej.
Życiorys.
Urodził się 28 października 1874 w Kamionce Strumiłowej. W 1894 jako Isaac Chotiner zdał maturę w K. K. Gimnazjum im. Rudolfa w Brodach z językiem niemieckim wykładowym. Po maturze podjął studia medyczne. W latach 90. we Lwowie będąc studentem medycyny działał w żydowskim akademickim stowarzyszeniu „Byt”, w którym był wybierany członkiem wydziału 28 października 1894, 17 lutego 1895. Na przełomie XIX/XX jako Izaak Chotiner był słuchaczem studiów medycznych w Collegium Medicum Uniwersytetu Jagiellońskiego. Ukończył studia medyczne uzyskując tytuł naukowy doktora. Po 1904 postanowieniem Powiatowej Kasy Chorych w Sanoku został skierowany do pracy na stanowisku lekarza w Bukowsku, gdzie pracował jako lekarz w kolejnych latach (w tym około 1907, 1908 figurował także jako lekarz w Krakowie)
Jako lekarz pracował w Sanoku: w Szpitalu Powszechnym i prowadził praktykę prywatną przy ulicy Tadeusza Kościuszki. Na początku 1911, jako były lekarz okręgowy z Bukowska, przeniósł się do Sanoka i zamieszkał w domu adwokata dr. Eichla przy aptece obwodowej. W kolejnych latach figurował jako lekarz praktykujący w Sanoku. Był lekarzem oddziału w Sanoku Towarzystwa Wzajemnych Ubezpieczeń w Krakowie (ok. 1912/1914). W 1911 w jego domu zamieszkał dr Adolf Sass. W 1913 ponownie powróciwszy z Bukowska podjął pracę w Sanoku w domu Weinera.
W c. k. Obronie Krajowej w grupie nieaktywnych został mianowany zastępcą asystenta lekarza z dniem 1 października 1900, następnie awansowany na stopień asystenta lekarza z dniem 4 stycznia 1904. Od 1900 pozostawał przydzielony w grupie wojskowych nieaktywnych 19 pułku piechoty we Lwowie. 22 marca 1912 został uwolniony przez trybunał C. K. Sądu Obwodowego w Sanoku z zarzutu usiłowania przekupstwa lekarza pułkowego 89 pułku piechoty dr. Eliasza w Jarosławiu (uprzednio skazanego, potem uniewinnionego i zrehabilitowanego). Podczas I wojny światowej został awansowany na stopień nadlekarza "w stosunku ewidencji" z dniem 18 sierpnia 1914, następnie na stopień lekarza pułkowego z dniem 28 kwietnia 1916.
Po zakończeniu wojny powrócił do Sanoka i od stycznia 1919 ordynował jako lekarz przy ulicy Zgody. Po odzyskaniu przez Polskę niepodległości został przyjęty do Wojska Polskiego. Został awansowany do stopnia majora lekarza ze starszeństwem z dniem 1 czerwca 1919. W 1923 jako oficer nadetatowy 10 batalionu sanitarnego w Przemyślu pełnił stanowisko starszego lekarza w 4 pułku piechoty Legionów w garnizonie Kielce. Następnie awansowany do stopnia podpułkownika lekarza ze starszeństwem z dniem 1 lipca 1923 i (w 1924, 1928 był zweryfikowany z lokatą 1). W tym stopniu w 1924 jako oficer nadetatowy 1 batalionu sanitarnego służył w 15 pułku piechoty w Dęblinie. W 1928 ponownie był oficerem 4 pułku piechoty Legionów. Jako lekarz cywilny zarówno w 1922, jak i w 1928 pracował w Kielcach. W 1934 jako podpułkownik lekarz korpusu oficerów sanitarnych w stanie spoczynku był w kadrze zapasowej oficerów administracji i sanitarnych 10 Szpitala Okręgowego i był wówczas przydzielony do Powiatowej Komendy Uzupełnień Kielce.
Jego żoną była Regina z Plajzingerów. Podczas II wojny światowej i trwającej okupacji niemieckiej zamieszkiwał przy ulicy Potockiego 20 w Stryju. Według innych źródeł przebywał w getcie we Lwowie, gdzie jako lekarz internista był przydzielony do Judenratu.

</doc>
<doc id="3721809" url="https://pl.wikipedia.org/wiki?curid=3721809" title="Elisabeth (musical)">
Elisabeth (musical)

Elisabeth – wiedeński, niemieckojęzyczny musical, ze słowami Michaela Kunzego i muzyką Sylvestra Leavy. Przedstawia życie i śmierć austriackiej cesarzowej Elżbiety, żony cesarza Franciszka Józefa. Został przetłumaczony na siedem języków i obejrzało go ponad dziesięć milionów widzów na całym świecie, co czyni go najbardziej utytułowanym niemieckojęzycznym musicalem wszech czasów.
Musical został również wydany w licznych wersjach na CD i DVD.
Streszczenie.
Musical opowiada historię Elisabeth "Sisi", cesarzowej Austrii, od jej zaręczyn i ślubu w 1854 roku do jej morderstwa w 1898 r. z rąk włoskiego anarchisty Luigiego Lucheniego, przez pryzmat jej rosnącej obsesji na temat śmierci, i rozpadu austriackiego imperium na przełomie XIX i XX wieku.
Fabuła.
Spektakl zaczyna się w "nocnym świecie umarłych i marzycieli", gdzie Luigi Lucheni jest przesłuchiwany przez sędziego, w sprawie zabójstwa cesarzowej Elżbiety. Lucheni twierdzi, że nie zrobił więcej, niż sama Elisabeth chciała, przez całe życie Elisabeth kochała Śmierć – i odwrotnie. Jako świadków, Lucheni wskrzesza zmarłą arystokrację minionej epoki i przenosi nas w przeszłość, gdzie służy jako pewien ironiczny narrator zdarzeń, które prowadzą do przekształcenia słodkiej i niewinnej Sisi w adorowaną i niesławną Elżbietę, cesarzową Austrii i Węgier, oraz pokazuje jej upadek w ciągu kolejnych lat, aż do jej śmierci.
W młodym wieku Sisi dorastała w środowisku pozornie bez zmartwień, doświadczenie jej pierwszego spotkania ze śmiercią wprowadziło do jej życia relację miłości i nienawiści, która będzie trwała przez całe jej życie.
Lucheni twierdzi, że Franciszek Józef, Cesarz Austrii, wybierając Elisabeth jako swoją narzeczoną – tym razem sprzeciwiając się jego apodyktycznej matce Zofii – rozpoczyna łańcuch zdarzeń, które doprowadzają do upadku Habsburskiego imperium. Sama Elisabeth wkrótce pożałuje rzekomo "bajkowego małżeństwa" jako największego błędu w swoim życiu. Czuje się opuszczona przez jej niedbałego męża, psychicznie maltretowana przez jej dominującą teściową i ma przewlekłą depresję z powodu jej samotności. Jest tylko jedna rzecz, która trzyma ją emocjonalnie pobudzoną – mroczny zmysłowy cień Śmierci; lecz Elisabeth bardzo chce przypieczętować ich związek. Gdy śmierć zabiera jej małą córkę, młoda cesarzowa jest bardzo wstrząśnięta tragedią, ale nie chce poddać się tańcowi ze śmiercią.
Po tym, jak jej troje dzieci, w tym jej jedynego syna Rudolfa, zabrała Zofia, Elisabeth staje się twardą, zimną i egoistyczną kobietą. Ucieka z austriackiego dworu i spędza dekady niespokojnie, podróżując po całym świecie, na próżno próbując uciec od strachu przed pustką. W końcu Elisabeth godzi się z mężem i znajduje nowy sens w życiu, kiedy pomaga zjednoczyć Austrię i Węgry, ale jej nowy życiowy cel sprawia, że jeszcze bardziej zaniedbuje jej delikatnego psychicznie syna, śląc młodego Rudolfa w głęboką depresję i zmuszając go do relacji ze śmiercią.
Samotność Rudolfa i naciski ojca powodują u niego załamanie i przyjmuje on śmierć, popełniając samobójstwo w Mayerling z kochanką, Marią Vetsera. To wydarzenie całkowicie załamuje Elisabeth i prosi ona śmierć aby ją zabrała. Jednak jej poniżony kochanek, odmawia przyjęcia jej.
Kolejne dekady mijają. Elisabeth nadal wędruje z miejsca na miejsce, przywdziewając żałobę. Franciszek Józef odwiedza ją od czasu do czasu, błagając, aby wróciła do domu, do Wiednia, mocno wierząc, że miłość jest odpowiedzią na wszystkie smutki, ale Elisabeth odmawia, powołując się na to, że czasami miłość po prostu nie wystarczy, aby wyleczyć stare rany.
W końcu w przerażającej wizji upadku Habsburgów, cesarz Franciszek Józef, wreszcie spotyka swojego tajemniczego przeciwnika. Patrzy, jak śmierć rzuca Lucheni sztylet, ale przygnieciony ciężarem jego cesarskiego herbu, nie jest w stanie uratować żony.
10 września 1898 roku, w drodze, aby wsiąść na statek w Genewie, cesarzowa Elżbieta zostaje śmiertelnie pchnięta prymitywnie zaostrzonym nożem w serce. Gdy leży ona umierająca, przychodzi Śmierć, aby zabrać jej ducha pocałunkiem.
Historia produkcji.
Światowa premiera "Elisabeth", reżyserowana przez Harryego Kupfera, odbyła się 3 września 1992 roku w Theater an der Wien w Wiedniu, gdzie był grany do stycznia 1997 roku. Po krótkiej przerwie, wznowiono go 4 września 1997. Ostateczna data zamknięcia to 25 kwietnia 1998. W październiku 2002 roku w 10-lecie musicalu w Wiedeńskim Konzerthaus odbyła się miniseria koncertów. Wiedeńskie spektakle zostały wznowione 1 października 2003 r. i trwały do 4 grudnia 2005.
Musical został wystawiony w następujących krajach:
w następującej kolejności:
Lista utworów.
W niektórych produkcji "Elisabeth" znalazły się dodatkowe utwory, nie są one przedstawiane we wszystkich produkcjach. Kolejność utworów również jest często inna, najbardziej jest to widoczne porównując niemiecką i austriacką wersję. Ta lista piosenek i porządek, z tytułami w języku niemieckim, opiera się na oryginalnej wiedeńskiej produkcji, z wyjątkiem gdzie zaznaczono.
Akt I:
Akt II:

</doc>
<doc id="3721810" url="https://pl.wikipedia.org/wiki?curid=3721810" title="Nowyje Chimki">
Nowyje Chimki

Nowyje Chimki – stadion piłkarski w podmoskiewskich Chimkach. Powstał w 2002 roku w miejscu starego kompleksu sportowego.
Stadion mieści około 3000 widzów, wszystkie trybuny są zadaszone.

</doc>
<doc id="3721811" url="https://pl.wikipedia.org/wiki?curid=3721811" title="Indyjski Kościół Mar Thoma">
Indyjski Kościół Mar Thoma



</doc>
<doc id="3721813" url="https://pl.wikipedia.org/wiki?curid=3721813" title="Mistrzostwa Świata U-19 w Piłce Ręcznej Mężczyzn 2007">
Mistrzostwa Świata U-19 w Piłce Ręcznej Mężczyzn 2007

Mistrzostwa Świata U-19 w Piłce Ręcznej Mężczyzn 2007 – drugie mistrzostwa świata U-19 w piłce ręcznej mężczyzn, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej męskiej reprezentacji narodowej złożonej z zawodników do lat dziewiętnastu. Odbył się w dniach 26 lipca – 3 sierpnia 2007 roku w Bahrajnie.
Losowanie grup zaplanowano na 4 maja 2007 roku i w jego wyniku utworzono cztery czterozespołowe grupy. Reprezentacje rywalizowały w dwóch halach w Manamie, a nad przebiegiem zawodów czuwało dwanaście par arbitrów.
W finałowym pojedynku nieznacznie lepsi od Chorwatów okazali się Duńczycy, brąz zdobyli zaś Szwedzi.
Po zakończonym turnieju IHF opublikowała statystyki indywidualne i drużynowe.
Faza pucharowa.
Mecze klasyfikacyjne.
Mecz o 15. miejsce
Mecz o 13. miejsce
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Nagrody indywidualne.
Nagrody indywidualne otrzymali:

</doc>
<doc id="3721814" url="https://pl.wikipedia.org/wiki?curid=3721814" title="Cerkiew Świętego Mikołaja w Jassach">
Cerkiew Świętego Mikołaja w Jassach

Cerkiew Świętego Mikołaja (rum. "Biserică Sf. Nicolae") – prawosławna cerkiew w Jassach, w jurysdykcji metropolii Mołdawii i Bukowiny Rumuńskiego Kościoła Prawosławnego. Najstarsza zachowana cerkiew w Jassach, wzniesiona w końcu XV w. jako świątynia pałacowa, na przełomie XIX i XX w. przebudowana. Od końca XVI w. do 1695 był to sobór katedralny metropolii Mołdawii.
Ze względu na lokalizację i związek z dworem hospodarskim cerkiew nazywano powszechnie „książęcą”, „hospodarską” ().
Historia.
XV–XVII w..
Cerkiew św. Mikołaja została wzniesiona między czerwcem 1491 a sierpniem 1492 w sąsiedztwie dworu hospodarskiego w Jassach, z inicjatywy hospodara Stefana Wielkiego na miejscu starszej świątyni. Obiekt sakralny nie był częścią kompleksu dworu, znajdował się obok i był otoczony odrębnym murem. Budowla została powiększona przez hospodara Aleksandra Lăpușneanu, na polecenie którego do obiektu dobudowano wieżę oraz przedsionek z dwoma wejściami do budynku, od strony południowej i północnej. W tej części miały być dokonywane pochówki hospodarów. Rozbudowa miała związek z przeniesieniem stolicy Mołdawii z Suczawy do Jass. Prawdopodobnie w końcu XVI w. świątynia była pokryta z zewnątrz freskami, które z czasem uległy zniszczeniu pod wpływem warunków atmosferycznych. W 1593 rosyjski podróżnik opisał, że w sąsiedztwie świątyni znajdowała się również kamienna dzwonnica. Od przeniesienia stolicy do Jass w 1565 do 1695 cerkiew św. Mikołaja była soborem metropolitalnym metropolii mołdawskiej. Wyjątek stanowił okres panowania Bazylego Lupu, który przeniósł siedzibę metropolitów do ufundowanego przez siebie monasteru Trzech Świętych Hierarchów w Jassach. Po 1695 soborem metropolitalnym była tzw. Biała Cerkiew, położona na miejscu obecnego soboru św. Paraskiewy, Spotkania Pańskiego i św. Jerzego.
Odbudowę cerkwi podjął w latach 70. XVII w. hospodar Antoni Ruset. Odnowiono wówczas dzwonnicę i rozebrano ścianę, która dzieliła przednawie i nawę cerkiewną. Zamiast niej zbudowano dwie kolumny, tworząc trzy arkady. W 1677 wykonano również nowe freski w świątyni. Antoni Ruset przywiózł również z Polski dwa świeczniki i srebrne naczynia dla cerkwi. Pragnął również zostać pochowany w cerkwi, jednak życzenie to nie spełniło się – władca zmarł w Konstantynopolu. Hospodar zbudował również w sąsiedztwie cerkwi domy, w których mieli zamieszkać mnisi – w jedynym zachowanym z nich żył metropolita Mołdawii Dosyteusz. Prace renowacyjne ukończył kolejny hospodar Jerzy III Duca w 1680. Jeszcze później, w 1693, urządzono dwa boczne ołtarze św. Szczepana (północny) i św. Barbary (południowy). Tym samym, według świadectw kronikarzy, cerkiew św. Mikołaja stała się jedyną w Mołdawii świątynią prawosławną z trzema ołtarzami. Przy świątyni powstała drukarnia w 1681 założona przez metropolitę mołdawskiego Dosyteusza, działająca do 1686, gdy Dosyteusz musiał opuścić Mołdawię. W 1693 w budynku pochowano hospodara Konstantyna Kantemira; jego szczątki przeniesiono następnie do zbudowanego z jego inicjatywy monasteru Mira. W cerkwi odbywały się ceremonie intronizacji i namaszczenia hospodarów – ostatnią taką ceremonię zorganizowano w niej dla Grzegorza Aleksandra Ghiki w 1849.
XVIII–XX w..
Za rządów Konstantyna Mawrocordata i za zgodą metropolity Mołdawii Nikifora w I połowie XVIII w. cerkiew na pewien czas przekształcono w szkołę dla niepiśmiennych kapłanów. Od 1749 świątynia była jedną z cerkwi w Jassach, przy których prowadzono naukę katechizmu dla dzieci z ludu. Synowie duchownych uczyli się w nich do dwudziestego roku życia lub nawet dłużej. Dzięki działaniom metropolity Mołdawii Jakuba I szkoła przy cerkwi św. Mikołaja stała się jedną z najlepszych szkół w Mołdawii. W 1743 w cerkwi wykonano po raz drugi nowe freski. W okresie sprawowania urzędu metropolity Mołdawii przez Gabriela (1760–1786) na każdym z ołtarzy w cerkwi sprawowano Świętą Liturgię w innym języku – na głównym po rumuńsku, na prawym – po cerkiewnosłowiańsku, zaś na lewym – po grecku. Wcześniej, w 1753, pożar uszkodził świątynię; była ona remontowana w 1790. Ponownie obiekt remontowano na początku XIX w. po zniszczeniach wojennych i wywołanych w 1814 trzęsieniem ziemi. W 1821 po raz kolejny budynek zniszczył pożar, po którym odnowiono go w 1826.
W latach 1884–1904 cerkiew została przebudowana przez francuskiego architekta André Lecomte du Noüy. Prace budowlane sprawiły, że pierwotny charakter budowli sakralnej został zatarty, chociaż celem rekonstrukcji było właśnie przywrócenie obiektu do pierwotnej postaci. W momencie przystąpienia do renowacji cerkiew ponownie była już całkowicie zrujnowana. Podczas prac rozebrano ołtarze boczne i cerkiewny przedsionek, zburzono ścianę między nawą a przednawiem, jak również wykonano nowy ikonostas. Wykonano również zupełnie nowe freski we wnętrzu obiektu oraz na jego ścianach zewnętrznych. Ich autorami byli francuscy malarze Bernard, Mempiot i Mauretal. Pracami przy cerkwi interesował się osobiście król Rumunii Karol I, który wsparł renowację finansowo i przekazał świątyni dary rzeczowe.
W 1989 cerkiew była remontowana po raz kolejny. Pięć lat później jej powtórnego poświęcenia dokonali patriarcha konstantynopolitański Bartłomiej oraz metropolita Mołdawii i Bukowiny Daniel. Od tego czasu cerkiew podporządkowana jest bezpośrednio metropolicie Mołdawii i Bukowiny. Opiekują się nią mnisi z monasteru Trzech Świętych Hierarchów w Jassach.
Architektura.
Wzniesiona w końcu XV w. cerkiew reprezentowała tradycyjny styl mołdawski, z nawiązaniami do architektury bizantyńskiej i w mniejszym stopniu gotyckiej, co jest zauważalne również w innych świątyniach budowanych z fundacji Stefana Wielkiego. Została wzniesiona na planie trójkonchowym, z podziałem na przednawie (znacznie szersze od pozostałych części), nawę i pomieszczenie ołtarzowe, z trzema absydami. Freski na zewnątrz cerkwi przedstawiają zarówno prawosławnych świętych (282 postacie), jak i greckich filozofów. Obiekt posiada jedną ośmioboczną wieżę. Zbudowany jest z cegły i kamienia. Obiekt określany jest jako jeden z najpiękniejszych zabytków architektury mołdawskiej swojej epoki.
Na wyposażeniu cerkwi są świeczniki i żyrandole podarowane przez rumuńską rodzinę królewską (podczas renowacji na przełomie XIX i XX w.). Wykonany na przełomie XIX i XX w. ikonostas wykonany jest z drewna pokrytego złotem.

</doc>
<doc id="3721815" url="https://pl.wikipedia.org/wiki?curid=3721815" title="Nico Fidenco">
Nico Fidenco

Nico Fidenco, właśc. Domenico Colarossi (ur. 24 stycznia 1933 w Rzymie, zm. 19 listopada 2022 tamże) – włoski piosenkarz i kompozytor, znany z przebojów „What a Sky” (1. miejsce na włoskiej liście przebojów w grudniu 1960 i 9. miejsce na liście najlepiej sprzedawanych singli we Włoszech w tym samym roku) i „Il Mondo di Suzie Wong” (1. miejsce na włoskiej liście przebojów i 2. miejsce na liście najlepiej sprzedawanych singli we Włoszech w tym samym roku) oraz „Legata a un granello di sabbia” (1. miejsce na włoskiej liście przebojów w czerwcu 1961 i 3. miejsce na liście najlepiej sprzedawanych singli we Włoszech w tym samym roku); ten ostatni był pierwszym w historii włoskiego przemysłu fonograficznego singlem, który został sprzedany w liczbie ponad 1 miliona egzemplarzy.
Obok piosenek skomponował również ścieżki dźwiękowe do 69 filmów; do 28 filmów skomponował piosenki, z których pewne wykonał.
Życiorys.
Początki.
Domenico Colarossi ukończył prawo. Zainteresował się filmem studiując w Centro Sperimentale di Cinematografia i kończąc uczelnię z dyplomem. Po odbyciu służby wojskowej rozpoczął współpracę z wytwórnią RCA jako pianista, zaproponowany przez Franca Migliacciego. Zaczął komponować utwory dla innych wykonawców zaangażowanych przez RCA. Na przełomie lat 50. i 60. jego głosem zainteresował się dyrektor artystyczny RCA Italiana, Vincenzo Micocci oraz piosenkarz Gianni Meccia.
Lata 60..
W 1960 roku reżyser Francesco Maselli nakręcił film "I delfini", zamierzając umieścić na jego ścieżce dźwiękowej piosenkę Paula Anki „Crazy Love”, ale ostatecznie z powodu wygórowanych opłat związanych z prawami autorskimi zdecydował się na utwór „What a Sky”, skomponowany przez Giovanniego Fusco. Jako wykonawca został wybrany Domenico Colarossi, który przybrał wtedy pseudonim artystyczny Nico Fidenco. Film, zaprezentowany na Festiwalu Filmowym w Wenecji, został dobrze przyjęty przez krytyków, ale w kinach nie cieszył się powodzeniem. Nieoczekiwany sukces odniosła natomiast jego ścieżka dźwiękowa. Pochodząca z niej piosenka „What a Sky” została wydana jako singiel zarówno w angielskiej jak i włoskiej wersji językowej („Su nel cielo”). W grudniu 1960 roku zajęła 1. miejsce na włoskiej liście przebojów, a na liście najlepiej sprzedawanych singli we Włoszech w tym samym roku uplasowała się na 9. miejscu stając się znaczącym sukcesem młodego wykonawcy.
Na fali sukcesu Fidenco miał uczestniczyć, wzorem innych cantautori (wykonawców własnych utworów), w Festiwalu w San Remo w 1961 roku z piosenką „Legata ad un granello di sabbia”. Ostatecznie jednak do tego nie doszło. Komisja kwalifikacyjna uznała, iż piosenka nie pasuje do festiwalu i odrzuciła ją. Szefowie wytwórni postanowili jednak lansować ją w programach radiowych. Piosenka okazała się pierwszą w historii włoskiej fonografii, która została sprzedana w liczbie ponad 1 miliona egzemplarzy, a w czerwcu 1961 roku doszła do 1. miejsca na włoskiej liście przebojów zajmując w skali całego roku 3. miejsce na liście najlepiej sprzedawanych singli we Włoszech, za inną piosenką Fidenca, „Il Mondo di Suzie Wong”.
Fidenco nagrał inne utwory w języku angielskim i włoskim, zaczerpnięte ze ścieżek dźwiękowych z popularnych wówczas filmów, takie jak: „Just That Same Old Line” z filmu "Dziewczyna z walizką" (z udziałem Claudii Cardinale), wspomniany „Il Mondo di Suzie Wong” z filmu "Świat Suzie Wong" (z Williamem Holdenem), „Exodus” z "tytułowego" filmu (z Paulem Newmanem), „Moon River” z filmu "Śniadanie u Tiffany’ego" (z Audrey Hepburn), „L’uomo che non sapeva amare” z filmu "Rogate dusze" (z udziałem George’a Pepparda) i inne. W latach następnych Fidenco kontynuował śpiewanie piosenek filmowych występując również w programach telewizyjnych. W 1963 roku uczestniczył w konkursie Cantagiro z piosenką „Se mi perderai”, w 1964 roku w konkursie Un disco per l’estate z piosenką „Con te sulla spiaggia”, która stała się jego kolejnym przebojem dochodząc w lipcu do 5. miejsca na włoskiej liście przebojów. W 1965 roku ponownie wystąpił w Cantagiro z piosenką „L’uomo che non sapeva amare” oraz w Un Disco per l’estate z „La voglia di ballare”. Wydany w 1965 roku album "Nico Fidenco show" cieszył się powodzeniem za granicą, zwłaszcza w Brazylii. W 1967 roku Fidenco zadebiutował na Festiwalu w San Remo wykonując w parze z Cher piosenkę autorstwa Gianniego Mecci „Ma piano (per non svegliarti)”. Występ ten zakończył się niepowodzeniem, co prawdopodobnie przyczyniło się do zmiany wytwórni RCA na Fonit Cetra. Inne jego przeboje z tamtego okresu to: „Se mi perderai”, „Come nasce un amore”, „Goccia di mare”, „Non e' vero” i „Tutta la gente” .
Lata 70..
Nadejście nowej generacji kompozytorów i nowych mód w latach 70. oznaczało zmierzch idoli poprzedniej dekady. Fidenco zdecydował się śpiewać za granicą (odbył wiele tournée po Brazylii) i prowadzić audycje radiowe. Zaczął ponownie pisać ścieżki dźwiękowe do filmów, zwłaszcza takich gatunków jak spaghetti western ("All'ombra di una colt") i film erotyczny ("La strana legge del dott. Menga", "La ragazzina" i "Emanuelle nera"). Wydał kilka singli. Dekadę zamknął napisaniem ścieżki dźwiękowej do filmu "Zombie Holokaust".
Lata 80. i 90..
Nową dekadę rozpoczął skomponowaniem muzyki do filmu "Porno Holocaust" Joe D’Amato. Napisał również ścieżki dźwiękowe do kreskówek, takich jak: "Hela Superdziewczyna", "Don Chuck Castoro", "Cyborg i nove supermagnifici", "Fantasupermega", "Sam il ragazzo del west", "Bem il mostro umano". Singiel „Don Chuck il castoro”, pochodzący z kreskówki pod tym samym tytułem, został sprzedany w liczbie 400 tysięcy egzemplarzy.
W latach 80. Fidenco założył również zespół muzyczny Super 4, w którego skład weszli obok niego: Jimmy Fontana, Riccardo Del Turco i Gianni Meccia. Zespół nagrał w 1984 roku album "I Super 4", na którym znalazły się wybrane, dawne przeboje jego członków: „Il mondo”, „Legata a un granello di sabbia”, „Il pullover” i „Luglio”. Zespół istniał przez dekadę dokonując nagrań i koncertując w całych Włoszech.
XXI wiek.
W 2002 roku kwartet Super 4 odrodził się wydając album "I Super 4: i ragazzi di ieri", na którym znalazły się przeboje z Festiwalu w San Remo. Promocji albumu towarzyszyła trasa koncertowa. W 2010 roku nakładem wytwórni Universal Records ukazał się box set "I miei primi 50 anni", zawierający antologię jego dzieł.

</doc>
<doc id="3721816" url="https://pl.wikipedia.org/wiki?curid=3721816" title="GW150914">
GW150914

GW150914 – zdarzenie astronomiczne zarejestrowane przez obserwatorium LIGO. Jest to pierwsze w historii zaobserwowanie zmarszczek czasoprzestrzeni powodowanych przez fale grawitacyjne. Jest ono zarazem potwierdzeniem jednej z najważniejszych konsekwencji ogólnej teorii względności Alberta Einsteina dotyczącej istnienia fal grawitacyjnych, jak również potwierdzeniem teorii o łączeniu się czarnych dziur.
Misja LIGO.
Podstawowym celem LIGO jest zaobserwowanie i próba lokalizacji źródeł fal grawitacyjnych, które powodują zmarszczki czasoprzestrzeni, przewidziane przez Alberta Einsteina w ogólnej teorii względności. Według teorii (obecnie potwierdzonej przez obserwacje LIGO), czym większa masa i szybszy ruch, tym zaburzenia przestrzeni większe oraz łatwiejsze do obserwacji przez naziemne detektory typu LIGO. Badanie Wszechświata przy pomocy detektorów fal grawitacyjnych to nowa dziedzina badań astronomicznych oraz uzupełnienie obserwacji prowadzonych poprzez obserwacje promieniowania elektromagnetycznego (w całym zakresie) oraz detektory neutrin. Przez rejestrowanie fal grawitacyjnych możliwa jest obserwacja największych kosmicznych zjawisk: fuzji par gwiazd neutronowych, czarnych dziur lub wybuchów supernowych.
Odkrycie.
14 września 2015 roku o godz. 09:50:45 UTC dwa detektory Laserowego Obserwatorium Interferometrycznego Fal Grawitacyjnych – LIGO (Laser Interferometer Gravitational Wave Observatory), znajdujące się w Livingston (w stanie Luizjana) i Hanford (w stanie Waszyngton), zarejestrowały fale grawitacyjne powstałe w wyniku zderzenia dwóch czarnych dziur. W czasie 0,2 s sygnał zwiększył częstotliwość z 35 do 250 Hz. Analiza statystyczna wykazała, że zdarzenie wyróżnia się spośród tła o 5,1 odchylenia standardowego. Po dokonaniu szczegółowej analizy sygnału potwierdzono, że fale pochodziły ze zderzenia dwóch czarnych dziur o masach około 29 i 36 mas Słońca. Do połączenia doszło 1,3±0,6 miliarda lat temu. W wyniku połączenia powstał obiekt o masie około 62 mas Słońca, a około 3 mas Słońca zostało zamienione na energię w postaci fal grawitacyjnych.
Z ogłoszeniem wyników obserwacji zwlekano do 11 lutego 2016. Powodem był czas potrzebny na dokładną analizę i weryfikację zebranych danych. Ostrożność była spowodowana również dążeniem do uniknięcia sytuacji sprzed dwóch lat, kiedy błędnie zinterpretowano obserwacje i ogłoszono rzekome wykrycie fal grawitacyjnych. W marcu 2014 naukowcy z Harvard-Smithsonian Center for Astrophysics ogłosili zaobserwowanie fal grawitacyjnych przy pomocy teleskopu BICEP (a konkretnie zniekształceń polaryzacji światła pochodzącego z pierwszych chwil po Wielkim Wybuchu, które miały dowodzić istnienia fal grawitacyjnych). Po dokonaniu bardziej szczegółowych analiz okazało się jednak, że zaobserwowane sygnały nie są wynikiem działania fal grawitacyjnych, lecz powoduje je pył w Drodze Mlecznej.
Polski wkład.
Wkład do badań nad wykryciem fal grawitacyjnych wnieśli polscy naukowcy pracujący w grupie POLGRAW, będącej członkiem projektu Virgo. Wśród nich było troje naukowców z Obserwatorium Astronomicznego UW: dr Izabela Kowalska zajmowała się analizą danych w ramach grupy poszukującej sygnałów z układów podwójnych obiektów zwartych, prof. Tomasz Bulik i prof. Krzysztof Belczyński zajmowali się badaniem astrofizycznych źródeł fal grawitacyjnych. W odkryciu uczestniczyła również prof. Dorota Gondek-Rosińska z Instytutu Astronomii Wydziału Fizyki i Astronomii Uniwersytetu Zielonogórskiego.
Kolejne odkrycie.
15 czerwca 2016 roku opublikowano drugie odkrycie o nazwie GW151226. Detekcji dokonano 26 grudnia 2015 roku. Tym razem zaobserwowano efekt zderzenia dwóch czarnych dziur o masach około 14,2 i 7,5 mas Słońca. Do połączenia doszło ok. 1,4 mld lat temu. W wyniku połączenia powstał obiekt o masie około 20,8 mas Słońca, pozostała część masy (około 1 formula_1) została zamieniona w energię fal grawitacyjnych.

</doc>
<doc id="3721817" url="https://pl.wikipedia.org/wiki?curid=3721817" title="Kristian Matsson">
Kristian Matsson



</doc>
<doc id="3721818" url="https://pl.wikipedia.org/wiki?curid=3721818" title="Krokek">
Krokek

Krokek – miejscowość ("tätort") w Szwecji, w regionie administracyjnym ("län") Östergötland (gmina Norrköping).
Miejscowość jest położona w prowincji historycznej Östergötland na północnym brzegu Bråviken w Kolmården, ok. 20 km na północny wschód od centrum Norrköping przy linii kolejowej Åby (Norrköping) – Nyköping – Järna (Nyköpingsbanan).
Około 8 km na wschód do Krokek znajduje się jeden z największych w Europie ogrodów zoologicznych – Kolmårdens djurpark.
W 2010 roku Krokek liczyło 4285 mieszkańców.

</doc>
<doc id="3721819" url="https://pl.wikipedia.org/wiki?curid=3721819" title="Moa Kikuchi">
Moa Kikuchi

 – japońska piosenkarka i modelka.
Moa Kikuchi znana jest przede wszystkim z występów w zespole Babymetal, którego członkinią pozostaje od 2010 roku. Wydany w 2014 roku debiutancki album tejże formacji pt. "Babymetal" został wyróżniony złotą płytą w Japonii znalazłszy 100 tys. nabywców. W 2015 roku wraz z grupą otrzymała branżowe nagrody Kerrang! Award i Metal Hammer Golden Gods Award. Kikuchi była też członkinią zespołów Sakura Gakuin, Twinklestars i Mini-Patissier.

</doc>
<doc id="3721821" url="https://pl.wikipedia.org/wiki?curid=3721821" title="Strofa mickiewiczowska">
Strofa mickiewiczowska

Strofa mickiewiczowska – strofa czterowersowa złożona z czternastozgłoskowych wersów anapestycznych (czterostopowych hiperkatalektycznych w średniówce i klauzuli) i dziesięciozgłoskowych (hiperkatalektycznych w klauzuli). W kanonicznej postaci omawianej strofy w dłuższych wersach występują rymy wewnętrzno-zewnętrzne, a wersy krótsze rymują się ze sobą. Schemat strofy jest więc następujący:
14(7a+7a)/10b/14(7c+7c)/10b.
Adam Mickiewicz zastosował omawianą strofę w balladach "Czaty" i "Trzech Budrysów". W przekładach poezji angielskiej używał jej Stanisław Barańczak.
Strofa mickiewiczowska może być zapisywana jako sześciowiersz 7a/7a/10b/7c/7c/10b. W tym układzie użył jej Cyprian Kamil Norwid w wierszu "Moja piosnka":
Możliwy jest też wariant z rymami męskimi. Takiej strofy użyła Maria Bechczyc-Rudnicka w przekładzie wiersza Edgara Allana Poego "Eldorado".
O strofie mickiewiczowskiej pisała przed wojną H. Felczakówna.
Strofa mickiewiczowska uważana jest za naśladownictwo albo tonicznej angielskiej strofy balladowej, albo sylabotonicznej strofy rosyjskiej.

</doc>
<doc id="3721823" url="https://pl.wikipedia.org/wiki?curid=3721823" title="Wimbledon 2016">
Wimbledon 2016

Wimbledon 2016 – trzeci w sezonie tenisowy turniej wielkoszlemowy, który odbywał się w dniach 27 czerwca–10 lipca, tradycyjnie na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu. Była to 130. edycja rozgrywek. Pula nagród wynosiła 28 100 000 funtów szterlingów, to w porównaniu do poprzedniej edycji wzrost o 5 procent.
W grze pojedynczej mężczyzn zwyciężył Andy Murray, który pokonał 6:4, 7:6(3), 7:6(2) Milosa Raonica. W grze pojedynczej kobiet Serena Williams obroniła tytuł, triumfując nad Angelique Kerber wynikiem 7:5, 6:3. W deblu mężczyzn Pierre-Hugues Herbert i Nicolas Mahut pokonali Juliena Benneteau i Édouarda Rogera-Vasselina 6:4, 7:6(1), 6:3. W grze podwójnej kobiet zwyciężyły siostry Serena i Venus Williams, które w finale pokonały Tímeę Babos i Jarosławę Szwiedową 6:3, 6:4. W grze mieszanej Heather Watson wraz z Henrim Kontinenem pokonali w meczu o mistrzostwo Annę-Lenę Grönefeld i Roberta Faraha wynikiem 7:6(5), 6:4.
Denis Shapovalov zwyciężył w rozgrywkach singlowych chłopców z Alexem de Minaurem 4:6, 6:1, 6:3. W rozrywkach dziewcząt Anastasija Potapowa pokonała Dajanę Jastremśką wynikiem 6:4, 6:3. Kenneth Raisma i Stefanos Tsitsipas wygrali 4:6, 6:4, 6:2 z Félixem Augerem-Aliassime i Denisem Shapovalovem w grze podwójnej chłopców. Usue Maitane Arconada wraz z Claire Liu zwyciężyły w finale debla dziewcząt 6:2, 6:3 z Mariam Bolkwadze i Caty McNally.
Konkurencje singla na wózkach rozegrano po raz pierwszy w historii. Gordon Reid poprzez pokonanie Stefana Olssona 6:1, 6:4 został mistrzem w grze pojedynczej mężczyzn na wózkach. Jiske Griffioen zwyciężyła w grze pojedynczej kobiet na wózkach, pokonując w finale Aniek van Koot 4:6, 6:0, 6:4. W deblu na wózkach mistrzami zostali Alfie Hewett oraz Gordon Reid, którzy w ostatnim meczu pokonali Stéphane'a Houdeta i Nicolasa Peifera 4:6, 6:1, 7:6(6). W grze podwójnej kobiet na wózkach triumfowały Yui Kamiji i Jordanne Whiley, dzięki wygranej 6:2, 6:2 odniesionej nad Jiske Griffioen i Aniek van Koot.
Greg Rusedski wraz z Fabrice'em Santoro wygrali w rozgrywkach legend mężczyzn z Jonasem Björkmanem i Thomasem Johanssonem 7:5, 6:1. Martina Navrátilová i Salima Safar pokonały po kreczu przy stanie 7:6(5) Lindsay Davenport i Mary Joe Fernández w turnieju legend kobiet. Todd Woodbridge i Mark Woodforde w turnieju legend seniorów pokonali w finale 6:2, 7:5 Jacco Eltingha oraz Paula Haarhuisa.
Rezygnacje.
Z udziału w zawodach zrezygnowali następujący zawodnicy:
Dzikie karty.
Brytyjska federacja tenisowa przyznała dzikie karty zawodnikom, którzy nie uzyskali bezpośredniego awansu do turnieju głównego.
Gra mieszana
Kwalifikanci.
Zawodnikom z miejsc niezapewniających bezpośredniego udziału w turnieju przysługuje prawo startu w kwalifikacjach, zarówno w singlu i deblu kobiet, jak i mężczyzn.
Szczęśliwi przegrani.
Zawodnicy, którzy przegrali w fazie kwalifikacyjnej, mogli wystąpić w turnieju jako szczęśliwi przegrani.
Gra pojedyncza kobiet
Gra podwójna mężczyzn
Obrońcy tytułów.
Tabela prezentuje obrońców tytułu z 2015 roku oraz mistrzów z roku 2016.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="3721825" url="https://pl.wikipedia.org/wiki?curid=3721825" title="Strömsfors">
Strömsfors

Strömsfors – miejscowość ("tätort") w Szwecji, w regionie administracyjnym ("län") Östergötland (gmina Norrköping).
Miejscowość jest położona w prowincji historycznej ("landskap") Östergötland w Kolmården, ok. 15 km na północny wschód od Norrköping przy trasie E4.
W 2010 roku Strömsfors liczyło 528 mieszkańców.

</doc>
<doc id="3721829" url="https://pl.wikipedia.org/wiki?curid=3721829" title="Ronnie Lester">
Ronnie Lester

Ronnie Lester (ur. 1 stycznia 1959 w Canton) – amerykański koszykarz, występujący na pozycji rozgrywającego, mistrz NBA z 1985 roku, po zakończeniu kariery sportowej pracował m.in. jako skaut w klubach Los Angeles Lakers (1987–2001), Phoenix Suns (2013–2015) oraz asystent generalnego menadżera (Lakers – 2001–2011).

</doc>
<doc id="3721831" url="https://pl.wikipedia.org/wiki?curid=3721831" title="Hypodermatinae">
Hypodermatinae



</doc>
<doc id="3721832" url="https://pl.wikipedia.org/wiki?curid=3721832" title="Wawrzyniec Błaszkowicz">
Wawrzyniec Błaszkowicz



</doc>
<doc id="3721833" url="https://pl.wikipedia.org/wiki?curid=3721833" title="Malankarski Syryjski Kościół Ortodoksyjny">
Malankarski Syryjski Kościół Ortodoksyjny

Malankarski Syryjski Kościół Ortodoksyjny – jeden z przedchalcedońskich Kościołów wschodnich, będący częścią Syryjskiego Kościoła Ortodoksyjnego. Działa na terenie Indii i należy do grupy Chrześcijan św. Tomasza i sięga tradycją I wieku.
Historia.
Kościół wywodzi się z pierwotnego kościoła indyjskiego, założonego według tradycji przez św. Tomasza Apostoła w I wieku n.e. Swą historię dzielił z Malankarskim Kościołem Ortodoksyjnym, którego był częścią, aż do rozłamu w 1975 roku. 
Wtedy to grupa wiernych i duchowieństwa zdecydowała się pozostać w jedności z patriarchą syryjskim, który ustanowił głową Kościoła Patriarchę Wschodu i Metropolitę Indii, pozostającego pod jego zwierzchnictwem. Obecnie funkcję tę sprawuje Baselios Marthoma Didymos I.
Kościół liczy około 80 tysięcy wiernych.

</doc>
<doc id="3721835" url="https://pl.wikipedia.org/wiki?curid=3721835" title="Wimbledon 2016 (kwalifikacje gry podwójnej mężczyzn)">
Wimbledon 2016 (kwalifikacje gry podwójnej mężczyzn)

Wimbledon 2016 – kwalifikacje gry podwójnej mężczyzn – kwalifikacje do zawodów deblowych mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 21–22 czerwca na trawiastych kortach The Bank of England Sports Centre w Roehampton.

</doc>
<doc id="3721836" url="https://pl.wikipedia.org/wiki?curid=3721836" title="Agnieszka Heska">
Agnieszka Heska

Agnieszka Heska (ur. 31 maja 1527 w Marburgu, zm. 4 listopada 1555 w Weimarze) – księżniczka heska z dynastii Hessen, księżna elektorowa Saksonii a następnie księżna Sachsen-Coburg-Eisenach.
Najstarsza córka landgrafa Hesji Filipa Wielkodusznego i jego pierwszej żony - księżniczki saskiej Krystyny z dyn. Wettynów. Jej dwaj bracia byli założycielami dwóch gałęzi dynastii heskiej: linii Hessen-Kassel i linii Hessen-Darmstadt.
9 stycznia 1541 roku wyszła za mąż za księcia saskiego Maurycego z dynastii Wettynów (linii albertyńskiej), któremu urodziła dwoje dzieci:
Małżeństwo między nimi nie było zaaranżowane przez rodziców, lecz zostało zainicjowane przez samych Maurycego i Agnieszkę, co w tym czasie było dość niezwykłe. Ich zachowane listy świadczą o stałej przyjaźni i wzajemnym zaufaniu między małżonkami.
Agnieszka została poinformowana o planach politycznych męża. Po otrzymaniu przez niego w 1547 roku od cesarza Karola V Habsburga tytułu elektora Saksonii oraz części dóbr, należących do linii ernestyńskiej Wettynów, uzyskała status księżnej elektorowej. Po śmierci matki Krystyny w 1549 roku wzięła na wychowanie swoje młodsze rodzeństwo.
Elektor Maurycy zmarł w dniu 9 lipca 1553 z powodu odniesionych ran w bitwie pod Sievershausen, zaś rządy po nim objął jego młodszy brat August Wettyn.
26 maja 1555 roku była księżna elektorowa wyszła drugi raz za mąż za księcia Sachsen-Coburg-Eisenach Jana Fryderyka II z dynastii Wettynów (linii ernestyńskiej) - najstarszego syna ostatniego elektora Saksonii z linii ernestyńskiej Wettynów. W tym czasie była już w złym stanie zdrowia, zaś sześć miesięcy później zmarła wskutek poronienia.

</doc>
<doc id="3721847" url="https://pl.wikipedia.org/wiki?curid=3721847" title="Zespół Slya">
Zespół Slya

Zespół Slya (, ) – mukopolisacharydoza typu VII, genetycznie uwarunkowana choroba metaboliczna dziedziczona autosomalnie recesywnie. Charakteryzuje się niedoborem wzrostu, hepatosplenomegalią, pogrubiałymi rysami twarzy, wadami szkieletu oraz niepełnosprawnością intelektualną.
Historia.
Zespół został opisany po raz pierwszy w 1973 roku przez zespół pod kierownictwem amerykańskiego lekarza Williama Slya.
Etiologia.
Choroba spowodowana jest uszkodzeniem genu GUSB zlokalizowanym na ramieniu długim chromosomu 7, w regionie q11. Powoduje to niedobór β–glukuronidazy. Prowadzi to do gromadzenia się siarczanu chondroityny, siarczanu dermatanu oraz chondroityno–6–siarczanu w lizosomach.
Epidemiologia.
Częstość występowania szacowana jest na poniżej 1 na 1 000 000 żywych urodzeń.
Obraz kliniczny.
Obraz kliniczny jest zależny od stopnia zaawansowania od najcięższej postaci płodowej z obrzękiem uogólnionym płodu, poprzez postać noworodkową z wodogłowiem, zespołami uciskowymi nerwów, niepełnosprawnością intelektualną, niskim wzrostem, ograniczeniem ruchomości oraz przykurczami w stawach, stopą końsko-szpotawą, zmętnieniem rogówki, uszkodzeniem nerwu wzrokowego oraz przepukliną pachwinową i pępkową do postaci łagodnej wykrywanej w okresie dojrzewania lub w wieku dorosłym podczas diagnostyki patologicznej hyperkifozy piersiowej.
Rozpoznanie.
Podstawą rozpoznania jest stwierdzenie zwiększonego wydalania glikozoaminoglikanów w moczu w połączeniu z charakterystycznym obrazem klinicznym. W postaci łagodnej mocz może być prawidłowy. Ostatecznym potwierdzeniem rozpoznania jest stwierdzenie niedoboru β–glukuronidazy w hodowli leukocytów lub fibroblastów.
Diagnostyka różnicowa.
Zespół Slya należy różnicować z następującymi chorobami:
Leczenie.
Nie ma leczenia przyczynowego zespołu Slya. W postaci łagodnej leczenie jest w pierwszym rzędzie ortopedyczne.
Rokowanie.
W postaci płodowej rokowanie jest bardzo złe, większość dzieci obumiera wewnątrzmacicznie, w postaci noworodkowej przeżycie jest krótkie, natomiast pacjenci z łagodniejszymi postaciami mają dłuższe przeżycie.

</doc>
<doc id="3721849" url="https://pl.wikipedia.org/wiki?curid=3721849" title="Pachtakor Proletar">
Pachtakor Proletar

Pachtakor Proletar (tadż. Клуби футболи «Пахтакор» Пролетар / Ҷаббор Расулов) – tadżycki klub piłkarski, mający siedzibę w mieście Proletar, w dystrykcie Dżabbor Rasulow na północy kraju.
Historia.
Chronologia nazw:
Piłkarski klub Awtomobilist został założony w miejscowości Proletar w 1989 roku. W 1992 klub zmienił nazwę na Pachtakor i debiutował w rozgrywkach Wyższej Ligi Tadżykistanu. W debiutanckim sezonie zespół zajął 5. miejsce w końcowej klasyfikacji. Pierwszy sukces przyszedł w 1993, kiedy to zespół zdobył brązowe medale mistrzostw, a w 1994 powtórzył ten sukces. W 1995 zdobył Puchar Tadżykistanu. W 1996 debiutował w rozgrywkach pucharów azjatyckich. W sezonie 1996 zajął przedostatnie 15. miejsce i spadł do Pierwszej Ligi Tadżykistanu. Klub też reprezentował region dlatego nieraz nazwa brzmiała "Pachtakor Dżabbor Rasulow".
Stadion.
Klub rozgrywa swoje mecze domowe na stadionie Centralnym w Proletarze, który może pomieścić 4 000 widzów.
Piłkarze.
Znani piłkarze:

</doc>
<doc id="3721850" url="https://pl.wikipedia.org/wiki?curid=3721850" title="Pachtakor Proletarsk">
Pachtakor Proletarsk



</doc>
<doc id="3721852" url="https://pl.wikipedia.org/wiki?curid=3721852" title="Pachtakor Dżabarrasulowsk">
Pachtakor Dżabarrasulowsk



</doc>
<doc id="3721853" url="https://pl.wikipedia.org/wiki?curid=3721853" title="Eber Donn">
Eber Donn



</doc>
<doc id="3721854" url="https://pl.wikipedia.org/wiki?curid=3721854" title="Puig Roja">
Puig Roja

Puig Roja – szczyt w Pirenejach, w paśmie Pirenejów Wschodnich. Położony jest w południowej Francji, w departamencie Pireneje Wschodnie. Wznosi się na wysokość 2724 m n.p.m.

</doc>
<doc id="3721857" url="https://pl.wikipedia.org/wiki?curid=3721857" title="Halle Trotha">
Halle Trotha



</doc>
<doc id="3721865" url="https://pl.wikipedia.org/wiki?curid=3721865" title="Biuro Wystaw Artystycznych we Wrocławiu">
Biuro Wystaw Artystycznych we Wrocławiu



</doc>
<doc id="3721869" url="https://pl.wikipedia.org/wiki?curid=3721869" title="Derk Cheetwood">
Derk Cheetwood

Derk Cheetwood (ur. 8 października 1973 w Bowling Green w Ohio) – amerykański aktor telewizyjny, najlepiej znany jako Max Giambetti, który pracuje dla szef mafii Sonny’ego Corinthosa (Maurice Benard) w operze mydlanej ABC "Szpital miejski" ("General Hospital"). 
Urodził się w Bowling Green w Ohio. Dorastał wraz z młodszym bratem Drew (ur. 14 lipca 1983). 
5 sierpnia 2006 ożenił się z Cari Costner, bratanicą Kevina Costnera, z którą ma dwie córki - Kylie Danielle (ur. 30 stycznia 2008) i Audrey Jane (ur. 14 października 2010) oraz syna Cody’ego Macleana (ur. 9 lutego 2015).

</doc>
<doc id="3721871" url="https://pl.wikipedia.org/wiki?curid=3721871" title="Drzewiec (informatyka)">
Drzewiec (informatyka)

Drzewiec – forma binarnego drzewa poszukiwań pozwalająca na  wyszukiwanie binarne wśród kluczy. Po każdej sekwencji wstawień i usunięć kluczy kształt drzewa wyraża się zmienną losową z jednakowym prawdopodobieństwem dystrybucji, jak przy drzewach losowych; w szczególności, z dużym prawdopodobieństwem, jego wysokość jest proporcjonalna do logarytmu ilości kluczy tak, że każde wyszukiwanie, wstawianie lub usuwanie trwa przez czas logarytmiczny.
Drzewiec został po raz pierwszy przedstawiony przez Cecilię Aragon i Raimunda Seidela w 1989 roku. Nazwa ta jest zbitką wyrazów „drzewo” i „kopiec”.
Opis.
Jest to drzewo, w którym każdy klucz posiada losowo wybrany priorytet. Strukturę drzewa zadaje wymóg utrzymania porządku kopcowego (według priorytetów kluczy). Na każdej ścieżce, od korzenia do liścia, kolejno przeglądane priorytety muszą maleć. W ten sposób korzeń drzewca jest wierzchołkiem o najwyższym priorytetem (co przekłada się na fakt, że każdy wierzchołek jest wierzchołkiem o największym priorytecie w drzewie zawieszonym w tym wierzchołku).
Operacje.
Drzewce obsługują następujące podstawowe operacje:

</doc>
<doc id="3721878" url="https://pl.wikipedia.org/wiki?curid=3721878" title="Mecze reprezentacji Polski w piłce ręcznej kobiet prowadzonej przez Kima Rasmussena">
Mecze reprezentacji Polski w piłce ręcznej kobiet prowadzonej przez Kima Rasmussena

Oficjalne mecze międzypaństwowe.
Bilans

</doc>
<doc id="3721881" url="https://pl.wikipedia.org/wiki?curid=3721881" title="Zenon Wachlowski (lekarz)">
Zenon Wachlowski (lekarz)

Zenon Wachlowski (ur. 17 maja 1874, zm. ?) – doktor medycyny, podpułkownik lekarz Wojska Polskiego.
Życiorys.
Urodził się 17 maja 1874. Ukończył studia medyczne uzyskując stopień naukowy doktora. Był oficerem C. K. Armii. Do około 1911 był lekarzem pułkowym 11 pułk haubic polowych we Lwowie. Od około 1912 przydzielony do 11 Szpitala Garnizonowego w Pradze
Po zakończeniu I wojny światowej, odzyskaniu przez Polskę niepodległości został przyjęty do Wojska Polskiego. Został awansowany do stopnia podpułkownika lekarza ze starszeństwem z dniem 1 czerwca 1919. W 1923 jako oficer nadetatowy 6 batalionu sanitarnego (Lwów) służył w szefostwie sanitarnym Dowództwa Okręgu Korpusu Nr VI we Lwowie. Po przeniesieniu w stan spoczynku jako emerytowany podpułkownik lekarz w 1928 zamieszkiwał we Lwowie.
Jego żoną była Ludwika z domu Turteltaub, z którą miał syna Zenona (1905–1940, prawnik, ofiara zbrodni katyńskiej).
Odznaczenia.
austro-węgierskie

</doc>
<doc id="3721882" url="https://pl.wikipedia.org/wiki?curid=3721882" title="Zenon Wachlowski">
Zenon Wachlowski



</doc>
<doc id="3721884" url="https://pl.wikipedia.org/wiki?curid=3721884" title="Safarbek Karim Gozimalik">
Safarbek Karim Gozimalik



</doc>
<doc id="3721885" url="https://pl.wikipedia.org/wiki?curid=3721885" title="Chodecz Beach Soccer Cup">
Chodecz Beach Soccer Cup



</doc>
<doc id="3721896" url="https://pl.wikipedia.org/wiki?curid=3721896" title="Szodmon Hisar">
Szodmon Hisar

Szodmon Hisar (tadż. Клуби футболи «Шодмон» Ҳисор) – tadżycki klub piłkarski, mający siedzibę w mieście Hisar, około 20 km na zachód od stolicy kraju Duszanbe.
Historia.
Chronologia nazw:
Piłkarski klub Szodmon został założony w miejscowości Hisar w 1991 roku. W 1992 zespół debiutował w rozgrywkach Wyższej Ligi Tadżykistanu. W debiutanckim sezonie zespół zajął 7. miejsce w końcowej klasyfikacji. Pierwszy sukces przyszedł w 1994, kiedy to zespół dotarł do finału Pucharu Tadżykistanu. W 1995 klub zmienił nazwę na Farruch Saidow Hisar, a w 1996 Saidin Hisar. W 1997 powrócił do nazwy Szodmon Hisar. W sezonie 1998 zajął przedostatnie 11. miejsce i spadł do Pierwszej Ligi Tadżykistanu. W 2002 jako Farruch Hisar powrócił do Wyższej Ligi i zdobył brązowe medale mistrzostw. W 2003 był trzecim, jednak w następnym zrezygnował z występów. Potem zespół został odrodzony z historyczną nazwą Szodmon Hisar. W 2010 zespół występował w Pierwszej Lidze i zdobył awans do Wyższej Ligi. Jednak powrót był nieudanym - przedostatnie 10. miejsce i spadek z ekstraligi.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Hisarze, który może pomieścić 3 000 widzów.
Piłkarze.
Znani piłkarze:

</doc>
<doc id="3721897" url="https://pl.wikipedia.org/wiki?curid=3721897" title="Blackberry (przedsiębiorstwo)">
Blackberry (przedsiębiorstwo)



</doc>
<doc id="3721898" url="https://pl.wikipedia.org/wiki?curid=3721898" title="Farruch Gissar">
Farruch Gissar



</doc>
<doc id="3721899" url="https://pl.wikipedia.org/wiki?curid=3721899" title="Szodmon Hisor">
Szodmon Hisor



</doc>
<doc id="3721900" url="https://pl.wikipedia.org/wiki?curid=3721900" title="Szodmon Gissar">
Szodmon Gissar



</doc>
<doc id="3721902" url="https://pl.wikipedia.org/wiki?curid=3721902" title="AO Proodeftiki">
AO Proodeftiki

Athlitikós Όmilos Proodeftiki Neolea w skrócie AO Proodeftiki (gr. Αθλητικός Όμιλος Προοδευτική Νεολαία, Α.Ο. Προοδευτική) – grecki klub piłkarski grający w Superleague Ellada 2, mający siedzibę w mieście Nikiea.
Historia.
Klub został założony w 1927 roku pod nazwą "Palea Kokkinia". W sezonie 1959/1960 po raz pierwszy w swojej historii zagrał w rozgrywkach pierwszej ligi. Po czterech sezonach gry w niej spadł do drugiej ligi. W sezonie 1963/1964 wrócił do pierwszej ligi i w sezonie 1964/1965 zajął w niej 4. miejsce, najwyższe w swojej historii (stan na 2016 rok). Łącznie w pierwszej lidze zagrał w piętnastu sezonach (stan na 2016 rok). Po raz ostatni grał w niej w sezonie 2003/2004.
Stadion.
Swoje domowe mecze klub rozgrywa na stadionie o nazwie Dimotiko Stadio Nikaias w Nikiei, który może pomieścić 4361 widzów.

</doc>
<doc id="3721903" url="https://pl.wikipedia.org/wiki?curid=3721903" title="Trillme Festival">
Trillme Festival

Trillme Festival Międzynarodowy Festiwal Chórów Dziewczęcych – festiwal muzyki chóralnej odbywający się co dwa lata w Poznaniu, począwszy od 2014 roku.
Pomysłodawcą i organizatorem jest miejscowy chór dziewczęcy Skowronki. Ideą tej jedynej tego typu imprezy w Europie, jest popularyzacja chóralistyki dziewczęcej. Festiwal ma charakter przeglądowy (nie konkursowy), a jego uczestniczki są w wieku od 12 do 19 lat.
Edycje.
Pierwsza edycja festiwalu miała miejsce między 18 a 21 września 2014 roku i wzięło w niej udział osiem europejskich chórów, w tym trzy grupy "Skowronków" oraz Chór Dziewczęcy Poznańskiej Szkoły Chóralnej Jerzego Kurczewskiego.
II Trillme Festival zaplanowany jest na okres 14-18 września 2016 roku.

</doc>
<doc id="3721904" url="https://pl.wikipedia.org/wiki?curid=3721904" title="A.O. Proodeftiki">
A.O. Proodeftiki



</doc>
<doc id="3721906" url="https://pl.wikipedia.org/wiki?curid=3721906" title="Proodeftiki F.C.">
Proodeftiki F.C.



</doc>
<doc id="3721908" url="https://pl.wikipedia.org/wiki?curid=3721908" title="Proodeftiki FC">
Proodeftiki FC



</doc>
<doc id="3721913" url="https://pl.wikipedia.org/wiki?curid=3721913" title="Karol Pajączkowski">
Karol Pajączkowski

Karol Pajączkowski herbu Lubicz (ur. 1859, zm. 1932) – polski urzędnik kolejowy.
Życiorys.
Urodził się w 1859. Był synem Józefa (1819-1880, dyrektor Galicyjskiego Towarzystwa Kredytowego Ziemskiego) i Marii z domu Szumańczowskiej (1833-1888). Jego rodzeństwem byli Zygmunt (1859-1905, ojciec Franciszka), Maria (1856-1945).
W okresie zaboru austriackiego w ramach autonomii galicyjskiej wstąpił do c. k. służby urzędniczej kolei. W 1900 był w VII klasie rangi zawodu. W połowie 1903 został awansowany do tytułu starszego komisarza budowy. W 1918 był tytularnym wyższym radcą kolei państwowej.
Był członkiem Polskiego Towarzystwa Gimnastycznego „Sokół”, został zastępcą przewodniczącego sekcji kolejowej na IV zlot sokolstwa polskiego we Lwowie w dniach 27-29 czerwca 1903.
Zmarł w 1932. Został pochowany w rodzinnej kaplicy grobowej na Cmentarzu Łyczakowskim we Lwowie.

</doc>
<doc id="3721918" url="https://pl.wikipedia.org/wiki?curid=3721918" title="Puig des Très Vents">
Puig des Très Vents

Puig des Très Vents – szczyt w Pirenejach, w paśmie Pirenejów Wschodnich. Położony jest w południowej Francji, w departamencie Pireneje Wschodnie. Wznosi się na wysokość 2731 m n.p.m.

</doc>
<doc id="3721919" url="https://pl.wikipedia.org/wiki?curid=3721919" title="Saddam Sarband">
Saddam Sarband

Saddam Sarband (tadż. Клуби футболи «Саддам» Сарбанд) – tadżycki klub piłkarski, mający siedzibę w mieście Sarband, na zachodzie kraju.
Historia.
Chronologia nazw:
Piłkarski klub Saddam-Fajzali został założony w miejscowości Kalininabad w 1995 roku. W 1996 po zmianie nazwy miasta na Sarband klub przyjął nazwę Saddam-Fajzali Sarband i debiutował w rozgrywkach Wyższej Ligi Tadżykistanu. W debiutanckim sezonie zespół zajął 10. miejsce w końcowej klasyfikacji. Pierwszy sukces przyszedł w 1998, kiedy to zespół po skróceniu nazwy na Saddam Sarband zdobył brązowe medale mistrzostw. W sezonie 2000 klub został wykluczony z ligi tuż przed startem tego sezonu z powodu niezapłacenia grzywny. Jego miejsce w lidze zajął klub Umed Duszanbe.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Sarbandzie, który może pomieścić 1 000 widzów.
Piłkarze.
Znani piłkarze:

</doc>
<doc id="3721920" url="https://pl.wikipedia.org/wiki?curid=3721920" title="Kościół Podwyższenia Krzyża Świętego w Ząbkowicach Śląskich">
Kościół Podwyższenia Krzyża Świętego w Ząbkowicach Śląskich

Kościół Podwyższenia Krzyża Świętego – rzymskokatolicki kościół filialny należący do parafii św. Anny w Ząbkowicach Śląskich.
Budowa kościoła i klasztoru dominikanów rozpoczęła się w 1445 roku i zakończyła się dopiero w 1515 roku. W 1541 roku książęta ziębiccy z dynastii Podiebradów, w związku z przyjęciem luteranizmu przez mieszkańców miasta skasowali klasztor a zabudowania zostały przejęte przez władze miejskie. W latach 70. XVI wieku świątynia została przekazana gminie ewangelickiej. W 1629 roku świątynia została zwrócona dominikanom. W 1632 roku świątynia i klasztor zostały zniszczone przez pożar i odbudowane zostały dopiero w 1669 roku. W świątyni dominikańskiej raz w tygodniu było wygłaszane kazanie w języku polskim, które było słuchane przez okoliczną ludność polską. W konwencie mieszkało wielu zakonników narodowości polskiej, a w II połowie XVII wieku i na początku XVIII wieku spotykało się przeorów noszących polskie nazwiska np. Grzegorz Królik, Jerzy Gaszyński, Alan Sulik. Budowla była jeszcze wielokrotnie remontowana w XVIII wieku. W 1795 roku w klasztorze mieszkało 4 księży i 3 braci. Piętnaście lat później edyktem z dnia 28−30 października 1810 roku król pruski Fryderyk Wilhelm III skasował ząbkowicki klasztor dominikanów. W dniu 16 października 1815 roku świątynia została przejęta przez gminę protestancką. Od tego czasu w dawnym klasztorze znajdowało się mieszkanie pastora i organisty oraz do 1865 roku szkoła podstawowa. W latach 1832−1835 ewangelicy przeprowadzili w świątyni i klasztorze prace budowlane, m.in. wybudowali wtedy istniejącą do dnia dzisiejszego wieżę. Dziedziniec klasztoru służył jeszcze do 1867 roku jako skład soli, ponieważ było to związane z prawem składu istniejącym od średniowiecza. Ewangelicy wprowadzili zmiany w wyposażeniu kościoła, m.in. usunęli boczne ołtarze, usunęli posągi świętych dominikańskich sprzed kościoła, w ołtarzu głównym został zamontowany obraz Chrystusa, a na ścianach zostały powieszone obrazy reformatorów. W dniu 21 sierpnia 1946 roku świątynia oraz klasztor razem z otoczeniem zostały przejęte przez 11 sióstr Klarysek Najświętszego Sakramentu, które przybyły ze Lwowa, a w dniu 29 września tego samego roku świątynia i klasztor zostały poświęcone oraz odprawiona została pierwsza msza święta. Po jej zakończeniu została ustawiona na prowizorycznym tronie monstrancja do publicznej adoracji. Od tego czasu trwa w świątyni nieustanna adoracja Najświętszego Sakramentu.
Jest to świątynia orientowana, posiadająca jedną nawę oraz wyodrębnione, wydłużone i prosto zamknięte prezbiterium. W nawie są umieszczone rzędy kaplic, które tworzą ciągi pomieszczeń przypominających nawy boczne. Nad kaplicami jest wybudowana kondygnacja empor, natomiast kościół jest nakryty sklepieniem krzyżowym.

</doc>
<doc id="3721921" url="https://pl.wikipedia.org/wiki?curid=3721921" title="Puig de la Collada Verde">
Puig de la Collada Verde

Puig de la Collada Verde (lub też Puig de la Collada Verda) – szczyt w Pirenejach, w paśmie Pirenejów Wschodnich. Położony jest w południowej Francji, w departamencie Pireneje Wschodnie. Wznosi się na wysokość 2403 m n.p.m.

</doc>
<doc id="3721922" url="https://pl.wikipedia.org/wiki?curid=3721922" title="Puig de l’Estelle">
Puig de l’Estelle

Puig de l’Estelle – szczyt w Pirenejach, w paśmie Pirenejów Wschodnich. Położony jest w południowej Francji, w departamencie Pireneje Wschodnie. Wznosi się na wysokość 1778 m n.p.m.

</doc>
<doc id="3721930" url="https://pl.wikipedia.org/wiki?curid=3721930" title="Pteroceltis">
Pteroceltis



</doc>
<doc id="3721933" url="https://pl.wikipedia.org/wiki?curid=3721933" title="World Register of Marine Species">
World Register of Marine Species

The World Register of Marine Species (WoRMS) – baza danych, której rola polega na zapewnieniu autorytatywnego i pełnego zbioru nazw organizmów morskich.
Zawartość.
Zbiory zawarte w rejestrze są edytowane i aktualizowane przez zespół naukowców, który jest podzielony na wydziały pod względem grup organizmów. Zajmuje się on taksonowaniem i kontrolą jakości przetwarzanych informacji. Do zadań WoRMS należy utrzymywanie prawidłowych nazw wszystkich organizmów morskich, dostarczanie informacji na temat synonimów oraz nieprawidłowych nazw, co jest niezbędne, ponieważ proces odkrywania i opisywania nowych gatunków jest procesem kontynuowanym, a wszelkie aktualizacje są na bieżąco publikowane.
Historia.
Tworzenie WoRMS zostało zapoczątkowane w 2008, gdy dokonano przejęcia zasobów Europejskiego Rejestru Gatunków Morskich, którego działalność była finansowana w przede wszystkim przez Unię Europejską. Miejscem realizacji projektu był Flanders Marine Institut (Flandryjski Instytut Morski) w Ostendzie w Belgii i tam również zlokalizowano siedzibę World Register of Marine Species. W następnej kolejności podpisano umowy dotyczące korzystania z baz danych Global Biodiversity Information Facility i Encyclopedia of Life, które zapewniają przedstawianie pełnych informacji w zakresie pełnej różnorodności biologicznej. Dzięki temu do 2010 stworzono pełny rejestr wszystkich gatunków morskich zgodny z danymi Census of Marine Life. Do lutego 2016 WoRMS zawierał dane dotyczące 230389 gatunków morskich, z czego dane dotyczące 221026 zostały potwierdzone. Obecnie celem WoRMS jest ujęcie w rejestrze wszystkich ok. 240000 gatunków.

</doc>
<doc id="3721957" url="https://pl.wikipedia.org/wiki?curid=3721957" title="Refren (film)">
Refren (film)

Refren, tytuł roboczy Pogrzeb, czyli zabawa w chowanego – polski krótkometrażowy film dokumentalny z 1972 roku, w reżyserii Krzysztofa Kieślowskiego.
Opis.
Dokument opisuje codzienność zakładu pogrzebowego w latach 70. PRL-u. Przedstawione są fragmenty rozmów urzędników z klientami. Film pokazuje, że machina biurokratyczna jest w stanie zastąpić odruchy współczucia dla drugiej osoby nawet w przypadku śmierci bliskiej osoby

</doc>
<doc id="3721960" url="https://pl.wikipedia.org/wiki?curid=3721960" title="Mariola Ślusarczyk">
Mariola Ślusarczyk

Mariola Ślusarczyk (ur. 4 stycznia 1990) – polska biegaczka średnio- i długodystansowa.
Zawodniczka UKS WiR Łopuszno (2005–2013) ; UKS Victoria Józefów (2014-2016) i UKS Barnim Goleniów (od 2017). Mistrzyni Polski w biegu przełajowym na 4 km (2014). Trzykrotna brązowa medalistka Mistrzostw Polski Seniorów w biegu na 3000 m z przeszkodami (2015, 2016, 2017). 
Rekordy życiowe: 1500 metrów - 4:23,48 (2016), 3000 metrów z przeszkodami - 9:57,28 (2017).

</doc>
<doc id="3721961" url="https://pl.wikipedia.org/wiki?curid=3721961" title="Nora Stanton Blatch Barney">
Nora Stanton Blatch Barney

Nora Stanton Blatch Barney (ur. 30 września 1883 w Basingstoke, Wielka Brytania, zm. 18 stycznia 1971 w Greenwich, Connecticut, USA) – amerykańska inżynier budownictwa, architektka i sufrażystka. Pierwsza kobieta, która uzyskała tytuł inżyniera w USA.
Życiorys.
Urodziła się jako Nora Stanton Blatch w Basingstoke w 1883. Jej rodzicami byli William Blatch i Harriot Eaton Stanton – pisarka i sufrażystka. Od 1897 studiowała łacinę i matematykę w Horace Mann School w Nowym Jorku, wracając na lato do Wielkiej Brytanii. Rodzina przeprowadziła się do Stanów Zjednoczonych w 1902. Studiowała Inżynierię lądową w Cornell University, który ukończyła w 1905, stając się pierwszą kobietą, która uzyskała tytuł inżyniera w USA. W tym samym roku została zaakceptowana jako młodszy członek American Society of Civil Engineers (ASCE) i rozpoczęła pracę w New York City Board of Water Supply (wodociągach miejskich). Była pierwszą kobietą w ASCE. Jednak w 1916 nie pozwolono jest uzyskać statusu pełnego członka ze względu na płeć. Stało się to dopiero pośmiertnie w 2015
Podobnie jak jej matka i babka Elizabeth Cady Stanton była aktywna w ruchu sufrażystek.
W 1908 wyszła za mąż za wynalazcę Lee De Foresta i pomagała zarządzać jego firmami stworzonymi do promowania wynalazków. Miesiąc miodowy spędzili w Europie, promując urządzenia radiowe. Para rozstała się już rok później głównie dlatego, że De Forest domagał się, by rzuciła pracę zawodową i została gospodynią domową. W czerwcu 1909 urodziła się ich córka Harriot Stanton De Forest. W tym samym roku podjęła pracę w Radley Steel Construction Company. Rozwiedli się w 1911. Po rozwodzie Nora kontynuowała karierę zawodową, pracując dla New York Public Service Commission, a później dla Public Works Administration w Connecticut i Rhode Island jako architekt, inspektor budowlany i projektant konstrukcji stalowych.
W 1919 wyszła za Morgana Barneya konstruktora statków i przeprowadziła się do Greenwich. 12 lipca 1920 urodziła się ich córka Rhoda Barney Jenkins – architektka i działacz społeczny.
Nora nadal działała na rzecz równych praw kobiet. W 1944 napisała książkę "World Peace Through a Peoples Parliament". W latach 1944-1971 była developerem.

</doc>
<doc id="3721963" url="https://pl.wikipedia.org/wiki?curid=3721963" title="Anatol Szymaniuk">
Anatol Szymaniuk

Anatol Szymaniuk (ur. 23 marca 1959) – polski duchowny prawosławny, ksiądz mitrat Polskiego Autokefalicznego Kościoła Prawosławnego, doktor nauk teologicznych, wykładowca akademicki Chrześcijańskiej Akademii Teologicznej w Warszawie (ChAT).
Życiorys.
Jest absolwentem Prawosławnego Seminarium Duchownego z 1980 oraz Chrześcijańskiej Akademii Teologicznej w Warszawie z 1986. W latach 1986–1991 studiował na Wydziale Teologicznym Uniwersytetu w Atenach. Święcenia kapłańskie otrzymał 24 listopada 1991. W 2003 uzyskał stopień doktora nauk teologicznych na Wydziale Teologicznym ChAT. Specjalizuje się w teologii historycznej Kościoła prawosławnego. Jest adiunktem Katedry Historii Kościoła Powszechnego i Autokefalicznych Kościołów Prawosławnych Wydziału Teologicznego ChAT oraz od września 1998 lektorem języka greckiego w Prawosławnym Seminarium Duchownym w Warszawie. Od 1995 jest proboszczem parafii prawosławnej p.w. św. Pantelejmona w Białymstoku–Zaściankach, piastuje również funkcję rzecznika prawosławnej kurii diecezji białostocko-gdańskiej.
Był jednym z delegatów Polskiego Autokefalicznego Kościoła Prawosławnego na Święty i Wielki Sobór Kościoła Prawosławnego.
W 2020 r. został nagrodzony mitrą.

</doc>
<doc id="3721965" url="https://pl.wikipedia.org/wiki?curid=3721965" title="Miguel Van Assen">
Miguel Van Assen



</doc>
<doc id="3721971" url="https://pl.wikipedia.org/wiki?curid=3721971" title="Piętnastozgłoskowiec">
Piętnastozgłoskowiec

Piętnastozgłoskowiec – w wierszu sylabicznym rozmiar średniówkowy o rozpiętości piętnastu sylab i podziale po sylabie siódmej albo ósmej. Występował on bardzo rzadko w porównaniu z trzynastozgłoskowcem i jedenastozgłoskowcem.
Literatura polskojęzyczna.
Piętnastozgłoskowca używał Mikołaj Rej w "Żywocie Józefa", przy czym posługiwał się nim w swoich wypowiedziach wyłącznie bohater-mężczyzna, podczas gdy kobieta przemawiała ośmiozgłoskowcem, co jest widomym znakiem lekceważenia niewiast w tej epoce:
Piętnastozgłoskowca używał też ewangelicki poeta Jakub Lubelczyk i to w obu odmianach średniówkowych 15(7+8) i 15(8+7). Przykład użycia rozmiaru piętnastosylabowego można odnaleźć również w twórczości barokowego poety religijnego Stanisława Grochowskiego
Piętnastozgłoskowca użył w tomie "Laur olimpijski" Kazimierz Wierzyński. Z metrum piętnastosylabowym eksperymentował Anatol Stern, używając go w sonecie. Sonet pisze się po polsku prawie wyłącznie jedenastozgłoskowcem lub trzynastozgłoskowcem. Zasadniczo piętnastozgłoskowcem jest napisany wiersz Wisławy Szymborskiej "Przemówienie w biurze rzeczy znalezionych". Choć pieśń "Mury" Jacka Kaczmarskiego nie jest napisana wierszem sylabicznym, występuje w niej znaczna przewaga piętnastozgłoskowca 8+7:
Piętnastozgłoskowy jest też heksametr Cypriana Kamila Norwida SsSssSs//SssSssSs.
Piętnaście sylab mają też często wersy zwykłego nierównozgłoskowego heksametru polskiego, którego rozmiar waha się od trzynastu do siedemnastu zgłosek. Pierwszy wers "Powieści wajdeloty" Adama Mickiewicza jest właśnie piętnastosylabowy: Skąd Litwini wracali? - Z nocnej wracali wycieczki. Po piętnaście zgłosek mają też poszczególne linijki w wierszach tonicznych ułożonych sześciozestrojowcem, na przykład w liryce Juliana Tuwima.
Mickiewicz zastosował też w "Dziadach" piętnastozgłoskowiec trójdzielny 15(5+5+5):
Literatura obca.
W sylabotonizmie piętnastozgłoskowiec może przyjmować postać jambicznego siedmiostopowca (sSsSsSsS//sSsSsSs) lub amfibrachicznego pięciostopowca (sSssSssSssSssSs). Pięciostopowym amfibrachem posłużył się czeski poeta Karel Hlaváček w jednym z utworów z tomu "Mściwa kantylena".
Autor ten posługiwał się w wymienionym tomiku również piętnastozgłoskowcem jambicznym:
Piętnastosylabowe siedmiostopowce jambiczne pojawiają się u nas głównie w tłumaczeniach z literatury angielskiej, gdzie siedmiostopowy jamb (fourteener) jest bardzo popularny. Po dodaniu hiperkataleksy rozmiar wersu w przekładzie wzrasta do piętnastu zgłosek. Stanisław Barańczak regularnym piętnastosylabowym jambem przełożył wiersz T.S. Eliota (z cyklu "Koty") o Tygryszardzie Drapieżu. W utworze oryginalnym piętnastozgłoskowego siedmiostopowego jambu użył Stanisław Ciesielczuk w wierszu "List":
Piętnastozgłoskowiec jambiczny (wiersz polityczny) był bardzo popularny w poezji greckiej po zaniku tradycyjnego heksametru. Formę oryginału greckiego zachowywał w swoich tłumaczeniach Janusz Strasburger. Strasburger tłumaczył przede wszystkim wiersze liryczne, ale wiersz polityczny jest typowy dla wielkiej epiki. Piętnastozgłoskowiec można odnaleźć również w polskim przekładzie bizantyjskiego eposu "Bazyli Digenis Akritas". Warto dodać, że w antycznej metryce greckiej wers piętnastozgłoskowy zamykał strofę saficką większą.
Piętnastozgłoskowiec jambiczny występuje w poemacie Jaroslava Vrchlickiego "Harut i Marut". 
W literaturze angielskiej zazwyczaj piętnastozgłoskowy jest ośmiostopowiec trocheiczny (SsSsSsSsSsSsSsS), użyty na przykład przez Roberta Browninga w wierszu "A toccata of Galuppi’s".
Takim samym rodzajem wiersza inny wybitny przedstawiciel poezji wiktoriańskiej, Alfred Tennyson, napisał wiersz "Locksley Hall".
Piętnastozgłoskowy jest teoretycznie angielski pięciostopowiec anapestyczny (ssSssSssSssSssS), jednak w praktyce w angielskich anapestach często dochodzi do wytłumienia którejś nieakcentowanej sylaby wzorca. Dokładnie model anapestycznego piętnastosylabowca odwzorował wspomniany Robert Browning w wierszu "Summum bonum": "All the breath and the bloom of the year in the bag of one bee".

</doc>
<doc id="3721973" url="https://pl.wikipedia.org/wiki?curid=3721973" title="Andrzej Kuźma">
Andrzej Kuźma

Andrzej Kuźma (ur. 29 września 1967) – polski duchowny prawosławny, ksiądz protojerej Polskiego Autokefalicznego Kościoła Prawosławnego, doktor nauk teologicznych, wykładowca akademicki Chrześcijańskiej Akademii Teologicznej w Warszawie (ChAT).
Życiorys.
W 1991 ukończył Wyższe Seminarium Duchowne w Warszawie z siedzibą w Jabłecznej, zaś w 1997 został absolwentem Wydziału Teologii Prawosławnej Uniwersytetu Św. Sergiusza z Radoneża w Paryżu, a w 2001 ukończył studia w Prawosławnym Instytucie Studiów Wyższych w Chambessy koło Genewy. W 2006 uzyskał stopień doktora nauk teologicznych, specjalności: teologia dogmatyczna i teologia prawosławna na podstawie rozprawy pt. "Święty Patriarcha Tarazjusz i jego wkład w odnowienie kultu ikon". Jest adiunktem Katedry Patrologii Wydziału Teologicznego ChAT. W latach 2011–2015 piastował funkcję prorektora Prawosławnego Seminarium Duchownego w Warszawie. Od 2004 jest członkiem Komitetu Centralnego Konferencji Europejskich Kościołów (CEC) z siedzibą w Genewie. Ks. Kuźma jest także członkiem Międzynarodowej Komisji Mieszanej Dialogu Prawosławno-Rzymskokatolickiego.
Był jednym z delegatów Polskiego Autokefalicznego Kościoła Prawosławnego na Święty i Wielki Sobór Kościoła Prawosławnego.

</doc>
<doc id="3721976" url="https://pl.wikipedia.org/wiki?curid=3721976" title="Paolo Dal Soglio">
Paolo Dal Soglio

Paolo Dal Soglio (ur. 29 lipca 1970 w Schio) – włoski lekkoatleta, kulomiot.
Na Igrzyskach Olimpijskich w Atlancie w 1996 zajął czwarte miejsce, w Sydney w 2000 uplasował się na dziewiętnastej pozycji w kwalifikacjach i nie awansował do finału. Trzykrotnie kwalifikował się do finału mistrzostw świata (9. miejsce w 1995, również 9. w 1997 i 13. w 2001), czterokrotnie halowych mistrzostw świata (5. miejsce w 1993, 7. w 1995, 6. w 1999 i 5. w 2001) oraz dwukrotnie mistrzostw Europy (8. miejsce w 1994 i 5. w 1998). W Sztokholmie w 1996, oprócz tego jeszcze trzy razy startował finale tej imprezy, zajmując kolejno: dwunaste miejsce w 1992, szóste w 1994 i dziesiąte w 1998. W 1996 w Mediolanie zajął trzecie miejsce w Finale Grand Prix IAAF. Trzy razy zwyciężał w konkursie pchnięcia kulą lekkoatletycznego pucharu Europy (1994, 1996, 2000). Wywalczył dwa srebrne medale uniwersjady (Buffalo 1993 i Katania 1997). Do jego osiągnięć należą również dwa medale igrzysk śródziemnomorskich – złoty (Langwedocja-Roussillon 1993) i srebrny (Tunis 2001). Ma w swoim dorobku również: złoty medal światowych wojskowych igrzysk sportowych (Zagrzeb 1999), srebrny medal mistrzostw świata wojskowych (Tivoli 2002), a także srebrny medal zimowego pucharu Europy w rzutach (Nicea 2001). Jedenastokrotnie zdobył tytuł mistrza Włoch na otwartym stadionie (1994, 1995, 1996, 1998, 1999, 2000, 2001, 2002, 2003, 2004, 2011) i czternastokrotnie w hali (1993, 1994, 1996, 1997, 1998, 1999, 2000, 2001, 2002, 2003, 2004, 2008, 2009, 2012). Swój rekord życiowy (21,23 m) ustanowił 11 września 1996 w Grosseto.
W młodości uprawiał również rzut dyskiem. Jego rekord życiowy w tej konkurencji, który został ustanowiony 1 stycznia 1989 wynosi 53,80 m.

</doc>
<doc id="3721977" url="https://pl.wikipedia.org/wiki?curid=3721977" title="Polonik (w poezji)">
Polonik (w poezji)

Polonik – pięciozgłoskowy segment wierszowy, akcentowany SssSs lub sSsSs, występujący powszechnie w polskich wierszach. Polonik wchodzi w skład między innymi ośmiozgłoskowca (5+3), dziewięciozgłoskowca (5+4), dziesięciozgłoskowca (5+5), jedenastozgłoskowca (5+6), dwunastozgłoskowca (7+5), trzynastozgłoskowca (8+5) i wierszy drobionych (wielośredniówkowych), na przykład dwudziestozgłoskowca (5+5+5+5).
W polskiej interpretacji strofy alcejskiej występuje pięć razy: 11(5+6)/11(5+6)/9(5+4)/10(5+5). 
Termin polonik wprowadził do polskiego nazewnictwa wersologicznego Karol Wiktor Zawodziński.

</doc>
<doc id="3721978" url="https://pl.wikipedia.org/wiki?curid=3721978" title="Ziemia Hurdów">
Ziemia Hurdów

Ziemia Hurdów (tytuł także tłumaczony jako Ziemia bez chleba; ) – 27-minutowy film dokumentalny wyreżyserowany przez Luisa Buñuela i współtworzony przez Buñuela i Ramona Acina. Scenariusz został napisany przez Buñuela, Rafaela Sancheza Venturę i Pierre Unika, a operatorem kamery był fotograf Eli Lotar.
Film powstał pomiędzy 23 kwietnia a 22 maja 1932 roku. Był to pierwszy "stricte" hiszpański film w karierze Buñuela i jedyny film dokumentalny, jaki nakręcił. Film skupia się na hiszpańskim regionie Las Hurdes, górzystej krainie wokół miasta La Alberca na dalekiej północy prowincji Estremadura, i skrajnym ubóstwie jego mieszkańców, którzy żyją w takim zacofaniu i odcięciu od świata, że nieznany jest im nawet wynalazek wypieku chleba.
Surrealistyczny film, przedstawiający skrajną biedę i zacofanie hiszpańskiej prowincji, wzbudził w Hiszpanii skrajne emocje, a w latach 1933–1936 obowiązywał zakaz jego pokazywania w kinach republikańskiej Hiszpanii. Współczesny filmowiec i historyk filmu Jeffrey Ruoff uznał obraz Bunuela za rewolucyjny i wyprzedzający swoją epokę.
Produkcja.
Głównym źródłem pieniędzy na realizacje filmu były rządowe dotacje przyznane za zatrudnienie do filmu osieroconych dzieci. Buñuel stworzył ten film po przeczytaniu badań etnograficznych pt. "" napisanych w 1927 roku przez Maurice'a Legendre. Przyjął surrealistyczne podejście do idei antropologicznej ekspedycji. W rezultacie powstał film, w którym ekstremalne opisy narratora o ludzkim nieszczęściu kontrastują z jego niezainteresowanym i płytkim sposobem bycia.
Buñuel mawiał: „byłem w stanie sfilmować Las Huerdes dzięki Amonowi Racidowi, anarchiście z Huesca, który pewnego dnia w kawiarni w Saragossie powiedział mi: Luis, jeżeli kiedykolwiek wygram na loterii pieniądze, przeznaczę dla ciebie, abyś mógł zrobić film. Wygrał 100 tysięcy peset i 20 tysięcy na zrobienie mojego filmu”.
Ten film jest dokumentem parodiującym kręcone w tym czasie przesadzone dokumenty podróżnicze opowiadające o Saharze. Jednym z celów Buñuela było ukazanie, że w Hiszpanii również jest kilka okropnych obiektów na dokumenty tego typu.
Film był niemy, kiedy Buñuel kręcił go w pierwotnej wersji. Za tło muzyczne służyły fragmenty czwartej symfonii Johanesa Brahmsa. Narracja francuskiego aktora Abla Jacquina została dodana w Paryżu w 1935 roku.
Podczas kręcenia filmu zostały zabite dwa zwierzęta. Pierwszym z nich był osioł posmarowany miodem i pożądlony na śmierć przez pszczoły. Innym zwierzęciem była kozica górska zastrzelona przez ekipę filmową na potrzeby następnej sceny.
Premiera i zapis cenzorski.
Premiera odbyła się w grudniu 1932 w madryckim Pałacu Prasy (). Na częściowo prywatny pokaz zaproszono całą śmietankę intelektualną stolicy Hiszpanii. Pokazowi filmu w jego pierwszej jeszcze wersji, towarzyszyła muzyka puszczana z gramofonu oraz komentarz narratora odczytywany osobiście przez samego Buñuela. Podczas premierowego pokazu doszło do scysji między reżyserem a Gregorio Marañónem, dawnym asystentem króla Alfonsa XIII Burbona podczas jego podróży do regionu Las Hurdes w 1922 roku i byłym dyrektorem Królewskiego Patronatu (), organizacji powołanej wkrótce po podróży w celu poprawy sytuacji mieszkańców regionu.
W jej wyniku siły konserwatywne doprowadziły do zakazu rozpowszechniania obrazu na terenie całej Hiszpanii. Oficjalnym powodem zapisu cenzorskiego było „szkalowanie dobrego imienia narodu hiszpańskiego”.
Dalsze prace.
Mimo oficjalnego zakazu, film bywał wyświetlany na zamkniętych pokazach, m.in. w czerwcu 1934 w Saragossie. Dokument pokazywano również we Francji, gdzie spotkał się z bardzo pozytywnym przyjęciem. W prasie hiszpańskiej ukazywały się również recenzje filmu, w dużej mierze podkreślające jego rewolucyjny charakter i wyjątkowe walory artystyczne. Dziennikarz Francisco Marroquí pisał, że Buñuelowi udało się „trafić w sam nerw tego, czym jest dokument”:
Pojawiają się jednak również głosy oskarżające Buñuela o sprzeniewierzenie się idei filmu dokumentalnego, spreparowanie lub zmyślenie kilku scen, w szczególności pożarcia osła przez pszczoły oraz pogrzebu dziecka.
W tym czasie Buñuel pracował w Paryżu wraz z Pierre Unikiem nad komentarzem, który kilka lat później przybierze formę narracji dodanej do filmu podczas jego udźwiękowienia.
Zakaz zniesiono dopiero w kwietniu 1936, gdy do władzy w Republice Hiszpańskiej doszły siły bardziej postępowe. Po zwycięstwie wyborczym Frontu Ludowego zapis cenzorski zdjęto i już pod koniec kwietnia obraz znów trafił na ekran madryckiego kina Cinestudio Imagen w Pałacu Prasy. Wznowienie wyświetlania filmu wywołało nową falę pochlebnych recenzji, których autorzy często podkreślali, że film jest zalążkiem nowej ery w kinie hiszpańskim i może stać się zaczynem, z którego wyrośnie zupełnie nowa szkoła hiszpańskiego dokumentu. Nadzieje te ostatecznie nie ziściły się z powodu wybuchu hiszpańskiej wojny domowej.
Recepcja.
W czasie hiszpańskiej wojny domowej film Buñuela wykorzystywano poza granicami Hiszpanii do oczerniania strony frankistowskiej jako wspierającej nędzę i zacofanie. Tym samym region Las Hurdes połączony został w świadomości wielu odbiorców z istniejącą od wieków tzw. czarną legendą Hiszpanii ("leyenda negra española").
Film świadomie polemizował również z ckliwą i sentymentalną historią wizyty w regionie Las Hurdes króla Hiszpanii w 1922 roku. Hiszpanie zapamiętali z niej głównie utrwalone w dziesiątkach reportaży, zdjęć i innych tekstów kultury przedstawienia płaczącego króla, wzruszonego dolą mieszkańców tego regionu. Z wizyty tej nie wynikło jednak dla nich nic konkretnego. Tymczasem, jak podnosiła ówczesna krytyka, film Buñuela przedstawiał biedę i cierpienia mieszkańców Las Hurdes w sposób arcyrealistyczny i naturalistyczny, bez zbędnych upiększeń czy łatwych rozwiązań. Zakrawa na ironię fakt, że premiera i zapis cenzorski zbiegły się w czasie z ponowną wizytą króla w regionie, która jednak potwierdziła, że mimo środków podjętych dekadę wcześniej, region ten nadal jest zacofany, dotknięty biedą, chorobami i głodem.
Krytycy podkreślali również, że tylko pozornie w filmie tym Buñuel odszedł od surrealizmu: los biedoty mieszkającej w odizolowanej od reszty świata krainie przedstawiony jest w sposób realistyczny, ale za pomocą realistycznych środków autor osiąga to, co surrealiści chcieli osiągnąć od dawna za pomocą środków „pokrętnych”.

</doc>
<doc id="3721979" url="https://pl.wikipedia.org/wiki?curid=3721979" title="Antonina Behnke">
Antonina Behnke

Antonina Behnke (ur. 13 czerwca 1989) – polska biegaczka średnio- i długodystansowa.
Zawodniczka klubów: UKS 14 Zabrze (2007-2011), UKS Barnim Goleniów (2012). Brązowa medalistka mistrzostw Polski w biegu na 3000 metrów z przeszkodami (2012). Młodzieżowa wicemistrzyni Polski (2011) oraz czternasta zawodniczka młodzieżowych mistrzostw Europy (2011) na tym dystansie. Brązowa medalistka halowych mistrzostw Polski juniorów w biegu na 3000 metrów (2008). Drużynowa brązowa medalistka akademickich mistrzostw świata w biegach przełajowych 2012. 
Wybrane rekordy życiowe: 1500 metrów - 4:26.35 (2012), 3000 metrów - 9:31.23 (2012), 3000 metrów z przeszkodami - 10:08.25 (2012)

</doc>
<doc id="3721980" url="https://pl.wikipedia.org/wiki?curid=3721980" title="Siedemnastozgłoskowiec">
Siedemnastozgłoskowiec

Siedemnastozgłoskowiec – rozmiar wiersza sylabicznego o rozpiętości siedemnastu sylab i podziale średniówkowym po sylabie ósmej lub dziewiątej.
W sylabotonizmie siedemnastozgłoskowy jest ośmiostopowiec jambiczny hiperkatalektyczny, znany jako wzorzec metryczny "Dziewczyny" Bolesława Leśmiana:
Tym samym formatem posłużył się Jan Stanisław Kiczor w wierszu "Tęsknoty i ułudy".
Maksymalnie siedemnastozgłoskowy jest heksametr polski: SssSssSssSssSssSs. W praktyce jednak w polskim heksametrze spotyka się częściej wersy piętnastozgłoskowe i szesnastozgłoskowe.
Do siedemnastu zgłosek osiągały wersy "Murów" Jacka Kaczmarskiego, nie przyjmując jednak regularnego kształtu:
Siedemnastozgłoskowcem nazywa się też niekiedy japońską formę haiku, gdzie cały utwór ma siedemnaście sylab.

</doc>
<doc id="3721987" url="https://pl.wikipedia.org/wiki?curid=3721987" title="Oksana Zubkowśka">
Oksana Zubkowśka

Oksana Wołodymyriwna Zubkowśka (ukr. Зубковська Оксана Володимирівна, ur. 15 lipca 1981) – ukraińska lekkoatletka, w pierwszej części kariery lekkoatletycznej skoczkini wzwyż, w drugiej skoczkini w dal.
Dwukrotna złota medalistka igrzysk paraolimpijskich w skoku w dal (2008 i 2012). Zawodniczka niedowidząca, jednak z powodzeniem rywalizuje także w rywalizacji z pełnosprawnymi lekkoatletkami: uczestniczka mistrzostw Europy (2014), złota medalistka mistrzostw Ukrainy. Trzykrotna złota medalistka igrzysk paraolimpijskich w skoku w dal wśród paraolimpijczyków(2007 - Brazylii, 2011 - Turcji oraz 2013 - Francji).
Lekkoatletka zazwyczaj ćwiczy w centrum sportowym "Inwasport".

</doc>
<doc id="3721988" url="https://pl.wikipedia.org/wiki?curid=3721988" title="Oxana Zubkovska">
Oxana Zubkovska



</doc>
<doc id="3721989" url="https://pl.wikipedia.org/wiki?curid=3721989" title="Oksana Zubkovska">
Oksana Zubkovska



</doc>
<doc id="3721990" url="https://pl.wikipedia.org/wiki?curid=3721990" title="Świeże wiśnie">
Świeże wiśnie

Świeże wiśnie () – wiersz siedemnastowiecznego angielskiego poety Roberta Herricka, zaliczanego do nurtu poezji metafizycznej.
Charakterystyka ogólna.
Utwór jest ośmiowersowym epigramatem, przez co jest typowy dla twórczości Herricka, który najchętniej wypowiadał się w takich właśnie krótkich formach. Poeta napisał około 2500 wierszy.
Forma.
Wiersz został napisany regularnym trocheicznym czterostopowcem katalektycznym (siedmiozgłoskowcem), z rymami męskimi. Schemat rymowania jest parzysty - "aabbccdd". Poeta stosuje też aliterujące ze sobą epitety: "full" i "fair". Herrick był mistrzem aliteracji, o czym świadczy wers: "I sing of brooks, of blossoms, birds, and bowers" (The argument of his book).
Treść.
Tytułowa fraza to głośno powtarzany okrzyk londyńskich przekupniów, stojących za straganami i zachwalających swój towar. Poeta wykorzystuje okazję, by skomplementować usta swojej ukochanej Julii, które przedstawia jako źródło soczystej czerwieni ofiarowanych owoców. Utwór jest dosyć typowy dla poezji Herricka, który wręcz specjalizował się w liryce miłosnej, mimo że był duchownym anglikańskim. 
Przekłady.
Wiersz Herricka przekładali Jerzy Pietrkiewicz, Stanisław Barańczak i Wiktor Jarosław Darasz.

</doc>
<doc id="3721991" url="https://pl.wikipedia.org/wiki?curid=3721991" title="Monika Olkiewicz">
Monika Olkiewicz

Monika Olkiewicz (ur. 6 lutego 1987) – polska lekkoatletka uprawiająca trójskok i skok w dal.
Kariera.
Zawodniczka AZS AWF Gorzów Wielkopolski (2001-2010). Brązowa medalistka mistrzostw Polski w trójskoku (2009). Brązowa medalistka młodzieżowych Mistrzostw Polski (2009) oraz wicemistrzyni Polski juniorek (2006) w skoku w dal.
Rekordy życiowe: trójskok – 13,02 m (2009), w dal – 6,01 m (2005)

</doc>
<doc id="3721994" url="https://pl.wikipedia.org/wiki?curid=3721994" title="Piotr Wielikij (1989)">
Piotr Wielikij (1989)

Piotr Wielikij – rosyjski krążownik rakietowy z napędem atomowym "projektu 1144". Okręt będący czwartą z serii jednostką "projektu 1144" wszedł do służby w grudniu 1998 roku. Jednostkę nazwano imieniem cara Piotra I Wielkiego.
Historia.
Stępkę pod budowę czwartego okrętu "projektu 1144" położono w stoczni bałtyckiej w Leningradzie 25 kwietnia 1986 roku. Wodowanie nastąpiło 25 kwietnia 1989 roku. Z powodu zakończenia zimnej wojny i rozpadu ZSRR prace wyposażeniowe na okręcie zostały wstrzymane. Po wznowieniu budowy w stoczni w Siewieromorsku okręt został ukończony w roku 1996 i po intensywnych próbach morskich wszedł do służby w 1998 roku, kiedy to został wcielony do Floty Północnej. 
12 sierpnia 2000 roku „Piotr Wielikij” uczestniczył w wielkich manewrach morskich na Morzu Barentsa, podczas których zatonął okręt podwodny „Kursk”. Brał czynny udział w akcji ratunkowej.
25 listopada 2008 roku razem z niszczycielem „Admirał Czabanienko” i dwoma okrętami zaopatrzeniowymi przypłynął do Wenezueli, przez Morze Śródziemne i Ocean Spokojny, w celu odbycia 1 grudnia wspólnych kilkudniowych manewrów z siłami zbrojnymi tego kraju, będących elementem zacieśniania stosunków z Wenezuelą. 
15 października 2016 roku „Piotr Wielikij” wyruszył w eskorcie lotniskowca „Admirał Kuzniecow” na Morze Śródziemne, aby wspierać tam działania rosyjskich sił zbrojnych w toczącej się wojnie domowej w Syrii. Zespół dotarł na miejsce 12 listopada, po czym podjął operacje lotnicze.

</doc>
<doc id="3722002" url="https://pl.wikipedia.org/wiki?curid=3722002" title="Bolesław Dunikowski">
Bolesław Dunikowski

Bolesław Dunikowski (ur. 1 października 1875 w Jaśle, zm. 9 marca 1927 w Krakowie) – pułkownik audytor Wojska Polskiego.
Życiorys.
Urodził się 1 października 1875 w Jaśle. Był synem Jana i Henryki z domu Neronowicz. Kształcił się w gimnazjum oo. Jezuitów w Bąkowicach koło Chyrowa. Ukończył studia na kierunku prawa na Wydziale Prawa Uniwersytetu Jagiellońskiego.
Został oficerem c. i k. armii. W latach od 1903 do 1911 służył jako sędzia w sądzie garnizonowym w Krakowie, a później w Stanisławowie i w Tarnowie. Po wybuchu I wojny światowej od 1 sierpnia 1914 sprawował stanowisko naczelnika sądu oraz referenta prawnego sądu Komendy Wojskowej w Przemyślu. Z dniem 1 kwietnia 1915 został odkomenderowany do Legionów Polskich. Awansowany do stopnia kapitana audytora od 1 stycznia 1916. Od kwietnia 1916 skierowany do Komendy Grupy Polskich Legionów i wszedł w skład Sądu Polowego. Mianowany majorem audytorem od 24 listopada 1916. Został kierownikiem Sądu Polowego Polskiego Korpusu Posiłkowego od 1 października 1917. W 1918 służył w austriackiej 4 Armii.
Po odzyskaniu przez Polskę niepodległości w 1918 został przyjęty do Wojska Polskiego i przydzielony do sądownictwa wojskowego. Był oficerem Armii „Wschód”, służył w Przemyślu, Lwowie, Krakowie. Został awansowany do stopnia pułkownika audytora w korpusie oficerów sądowych ze starszeństwem z dniem 1 czerwca 1919. Z dniem 27 listopada 1922 został przeniesiony w stan spoczynku.
Jako emerytowany oficer zamieszkał w Krakowie. Był członkiem zwyczajnym Towarzystwa Miłośników Historii.
Zmarł w Krakowie 9 marca 1927. Został pochowany na Cmentarzu Rakowickim (kwatera S, rząd płn.-zach.).
Jego żoną była Janina z domu Rożnowska.

</doc>
<doc id="3722003" url="https://pl.wikipedia.org/wiki?curid=3722003" title="Sklepienie trójpodporowe">
Sklepienie trójpodporowe

Sklepienie trójpodporowe – rodzaj sklepienia gotyckiego występującego na ziemiach polskich od połowy XIV wieku. Inna nazwa to "sklepienie przeskokowe" lub "sklepienie piastowskie". Była to modyfikacja sklepienia krzyżowo-żebrowego, polegająca na dodaniu piątej podpory - naprzeciwko pary podpór umieszczano trzy podpory. Prawdopodobnie pierwsze sklepienia tego typu zastosowano ok. 1346 roku nad wschodnim przęsłem w prezbiterium katedry w Krakowie oraz w latach 1341 - 1371 nad nawami bocznymi kościoła św. Krzyża we Wrocławiu. Można je znaleźć również w kościele Najświętszej Marii Panny na Piasku we Wrocławiu (lata 1334 - 1390).

</doc>
<doc id="3722004" url="https://pl.wikipedia.org/wiki?curid=3722004" title="Halle Rosengarten">
Halle Rosengarten



</doc>
<doc id="3722006" url="https://pl.wikipedia.org/wiki?curid=3722006" title="Krzyż Zasługi Republiki Węgierskiej">
Krzyż Zasługi Republiki Węgierskiej



</doc>
<doc id="3722011" url="https://pl.wikipedia.org/wiki?curid=3722011" title="Włodzimierz Żegiestowski">
Włodzimierz Żegiestowski

Włodzimierz Żegiestowski także Żegestowski – polski sędzia, prokurator, powstaniec styczniowy.
Życiorys.
W powstaniu styczniowym był podporucznikem strzelców w oddziale Józefa Wysockiego. Kształcił się w II Wyższym Gimnazjum we Lwowie. Ukończył studia prawnicze. W okresie zaboru austriackiego w ramach autonomii galicyjskiej wstąpił do c. k. służby sądowniczej. W 1895 był sędzią C. K. Sądu Powiatowego w Podhajcu. W 1911 był zastępcą prokuratora w C. K. Prokuratorii Państwa we Lwowie. W marcu 1890 wstąpił w Dolinie do Towarzystwa im. Stanisława Staszica.
Po odzyskaniu przez Polskę niepodległości wstąpił do służby sądowniczej II Rzeczypospolitej. Pełniąc stanowisko sędziego Sądu Apelacyjnego we Lwowie był członkiem, do 1933 członkiem zarządu oddziału lwowskiego Zrzeszenia Sędziów i Prokuratorów RP i członkiem zarządu głównego ZSiP.
Został pochowany na cmentarzu w Tłumaczu z adnotacją na nagrobku "c.k. naczelnik sądowy".

</doc>
<doc id="3722013" url="https://pl.wikipedia.org/wiki?curid=3722013" title="Sajhun Bobodżan Gafurow">
Sajhun Bobodżan Gafurow

Sajhun Bobodżan Gafurow (tadż. Клуби футболи «Сайҳун» Бобоҷон Ғафуров) – tadżycki klub piłkarski, mający siedzibę w mieście Gafurow, na północy kraju.
Historia.
Chronologia nazw:
Piłkarski klub Torgmasz został założony w miejscowości Leninabad w 1989 roku. Na początku występował w lokalnych rozgrywkach amatorskich. W 1992 klub zmienił nazwę na Sajhun i debiutował w rozgrywkach Wyższej Ligi Tadżykistanu. W debiutanckim sezonie zespół zajął 9. miejsce. W 1993 klub przeniósł się do pobliskiej miejscowości Czkalowsk. W sezonie 1995 zajął ostatnie 15. miejsce i spadł do Pierwszej Ligi. Jednak z przyczyn finansowych klub w końcu roku został rozformowany.
Dopiero w 2014 klub został reaktywowany w miejscowości Gafurow jako Sajhun Bobodżan Gafurow i startował w Pierwszej Lidze. Nazwa miejscowości pochodzi od nazwiska znanego tadżyckiego historyka i polityka Bobodżana Gafurowa.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Furudgoh w Gafurowie, który może pomieścić 5 000 widzów.
Piłkarze.
Znani piłkarze:

</doc>
<doc id="3722014" url="https://pl.wikipedia.org/wiki?curid=3722014" title="Sajchun Czkalowsk">
Sajchun Czkalowsk



</doc>
<doc id="3722015" url="https://pl.wikipedia.org/wiki?curid=3722015" title="Odnożyca mączysta">
Odnożyca mączysta

Odnożyca mączysta ("Ramalina farinacea" (L.) Ach.) – gatunek grzybów należący do rodziny odnożycowatych "Ramalinaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Ramalina, Ramalinaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w 1753 r. Karol Linneusz nadając mu nazwę "Lichen farinaceus". Obecną, uznaną przez Index Fungorum nazwę nadał mu w 1873 r. Erik Acharius, przenosząc go do rodzaju "Ramalina".
Synonimów nazwy naukowej jest ponad 20. Wyróżniono wiele form, odmian i podgatunków. Wiele z nich to według Index Fungorum synonimy. Są nimi m.in:
Nazwa polska według "Krytycznej listy porostów i grzybów naporostowych Polski".
Charakterystyka.
Plecha krzaczkowata, albo listkowato krzaczkowata, sztywna, zwisająca lub odstająca od podłoża. Zazwyczaj ma długość do 10 cm, czasami do 15 cm. Przyrasta do podłoża cienką i jasną nasadą. Powierzchnia matowa lub lśniąca, barwa białozielonawa, szarozielonawa lub słomkowożółta. Rozgałęzia się widełkowato, jest nieco pofałdowana podłużnie, czasami dołeczkowana. Jej odcinki mają szerokość 0,5-2(5) mm, są spłaszczone, jednakowe na obydwu stronach i mają zaokrąglone brzegi. W kierunku szczytu są coraz węższe i na szczytach zaokrąglone.
Prawie zawsze na plesze występują soralia. Zazwyczaj wyrastają na brzegach odcinków, rzadziej na ich płaskiej stronie. Mają eliptyczny lub kolisty kształt i białawą lub żółtawą barwę. Owocniki natomiast pojawiają się bardzo rzadko. Są to apotecja lekanorowe o średnicy 2-5 mm. Wyrastają na brzegach odcinków, mają jasne i delikatnie białawo lub zielonawo przyprószone tarczki. Brzeżek zanika wcześnie. W każdym worku powstaje po 8 askospor. Są 2-komórkowe, o kształcie elipsoidalnym lub wrzecionowatym, proste, i mają rozmiar 10–16 × 4,5–7 μm. Pyknid nie zaobserwowano.
Reakcje barwne: kora K-, C, KC + żółty, P-; rdzeń K + żółty lub żółto-ciemnoczerwony, C-, KC-, P + żółtawopomarańczowy. Kwasy porostowe: w korze kwas usninowy, w rdzeniu kwas protocetrariowy, kwas norstiktowy i śladowe ilości kwasu salazynowego.
Występowanie i siedlisko.
Odnożyca mączysta jest szeroko rozprzestrzeniona na całej kuli ziemskiej. Poza Antarktydą występuje na wszystkich kontynentach, a także na wielu wyspach. Granica jej północnego zasięgu geograficznego biegnie przez prowincje Québec w Kanadzie, Islandię, Półwysep Skandynawski (63 stopień szerokości geograficznej) i republikę Komi w Rosji (64 stopień szerokości geograficznej). W Polsce opisano jej występowanie na obszarze całego kraju na licznych stanowiskach. Jest jednak dość rzadka. Znajduje się na "Czerwonej liście roślin i grzybów Polski". Ma status VU – gatunek w sytuacji wysokiego ryzyka wymarcia w stanie dzikim. W Polsce podlega ochronie częściowej.
Rośnie najczęściej na samotnych drzewach lub w parkach, czasami także w świetlistych lasach, głównie na drzewach liściastych, rzadziej iglastych. Rozwija się na korze, rzadko na drewnie lub na skałach. Nie jest związana z określonym gatunkiem drzewa, opisano jej występowanie na wielu gatunkach drzew.
Gatunki podobne.
Bardzo podobna jest odnożyca opylona ("Ramalina pollinaria"). Odróżnia się m.in. soraliami – nie mają regularnie owalnego czy kolistego kształtu, ale są płatowate i wyrastają zarówno na brzegach odcinków, jak i na ich płaskiej stronie. Odcinki plechy ma często wcinane lub ząbkowane.

</doc>
<doc id="3722016" url="https://pl.wikipedia.org/wiki?curid=3722016" title="Ramalina farinacea">
Ramalina farinacea



</doc>
<doc id="3722021" url="https://pl.wikipedia.org/wiki?curid=3722021" title="Kościół św. Stanisława Biskupa w Trzebawiu">
Kościół św. Stanisława Biskupa w Trzebawiu

Kościół św. Stanisława Biskupa – rzymskokatolicki kościół filialny zlokalizowany w Trzebawiu (gmina Stęszew), na terenie Wielkopolskiego Parku Narodowego.
Pierwsza świątynia istniała we wsi już w XIII wieku, jednak nie pozostał po niej żaden ślad materialny. Obecny kościół zbudowano w latach 1989-1998, staraniem księdza Ambrożego Andrzejaka. Ziemię pod budowę podarowała Pelagia Bąk. Budowa odbywała się przy współudziale mieszkańców Trzebawia.

</doc>
<doc id="3722022" url="https://pl.wikipedia.org/wiki?curid=3722022" title="Mark Cendrowski">
Mark Cendrowski

Mark Michael Cendrowski (ur. 5 sierpnia 1959 w Detroit) – amerykański reżyser telewizyjny.
Kariera.
Pochodzi z rodziny o polskich korzeniach. Ukończył studia na University of Michigan, w 1989 rozpoczął pracę jako scenograf i asystent reżysera. Od 1998 reżyseruje popularne komediowe seriale telewizyjne, z których pierwszą realizacją były trzy odcinki sitcomu dla młodzieży "„Sabrina, nastoletnia czarownica” (ang. Sabrina, the Teenage Witch)". Następnie po wyreżyserowaniu trzech odcinków serialu "„Diabli nadali” (ang. The King of Queens)" rozpoczął pracę nad trzysiestopięcioodcinkowym serialem "„Tak, kochanie” (ang. Yes, Dear)" i dwunastoodcinkowym "„Byle do przodu” (ang. Still Standing)". Od 2007 jest reżyserem serialu "„Teoria wielkiego podrywu” (ang. The Big Bang Theory)", równocześnie sporadycznie angażuje się w reżyserię innych seriali. Był reżyserem 4 odcinków serialu "„Młody Sheldon” (ang. Young Sheldon)" w latach 2017-2019.
Podczas 66. ceremonii wręczenia nagród Gildii Amerykańskich Reżyserów był nominowany za odcinek pt.: „The Hofstadter Insufficiency” („Teoria wielkiego podrywu”).

</doc>
<doc id="3722023" url="https://pl.wikipedia.org/wiki?curid=3722023" title="Ewangelicki Kościół Świętego Tomasza">
Ewangelicki Kościół Świętego Tomasza

Ewangelicki Kościół Świętego Tomasza - kościół protestancki, działający na terenie Indii. Należy do grupy chrześcijan św. Tomasza.
Historia.
Wspólnota wyłoniła się po rozłamie w Kościele Mar Thoma, w 1961 roku. Powodem był bunt przeciwko rządom metropolity Juhanona, oskarżanego przez grupę księży o przeszkadzanie w działalności ewangelizacyjnej i przesadny instytucjonalizm. 
Kościół liczy ok. 100 tys. wiernych.

</doc>
<doc id="3722025" url="https://pl.wikipedia.org/wiki?curid=3722025" title="Niezależny Kościół Malabarski">
Niezależny Kościół Malabarski

Niezależny Kościół Malabarski – jeden z autokefalicznych przedchalcedońskich Kościołów wschodnich działający głównie na terenie Indii. Należy do grupy Chrześcijan św. Tomasza i sięga tradycją I wieku.
Historia.
Jako Kościół niezależny powstał po schizmie, do której doszło na łonie Malankarskiego Kościoła Ortodoksyjnego w 1772. Powodem były nieporozumienia z patriarchą syryjskim, który mianował biskupa bez zgody malankarskiego metropolity.
Kościół liczy ok. 35 tys. wiernych.

</doc>
<doc id="3722026" url="https://pl.wikipedia.org/wiki?curid=3722026" title="Gavrinis">
Gavrinis

Gavrinis () – niewielka, niezamieszkana wyspa położona w zatoce Morbihan u wybrzeży Bretanii.
Opis.
Skalista, zbudowana z granitu wyspa położona jest naprzeciwko portu Larmor-Baden w departamencie Morbihan. Ma 750 m długości i 400 m szerokości, jej powierzchnia wynosi 0,30 km². W średniowieczu mieszkali na niej mnisi, a na wyspie wznosiła się niezachowana do dziś kaplica. Obecnie jest niezamieszkana.
Nazwa "Gavrinis" była wywodzona z języka bretońskiego, od "gawr" „owca” + "enez" „wyspa”. Jest to rodzaj etymologii ludowej, niemającej jednak potwierdzenia źródłowego. Najstarsze dokumenty z 1184 i 1202 roku podają jej nazwę w formie "Guirv Enes" i "Guerg Enes", co odnosi się raczej do pól uprawnych, niż do owiec.
Kopiec grobowy.
Na Gavrinis znajduje się neolityczny kopiec grobowy, wzniesiony ok. 3500 p.n.e., kiedy to wyspa posiadała jeszcze połączenie z lądem. Pełnił on swoją funkcję do około 3000 p.n.e., kiedy to doszło do spalenia drewnianych konstrukcji wejściowych i zawalenia wejścia. Nasyp został przykryty później naniesionym przez wiatr piachem i przekształcił się w pagórek. Jego ponownego odkrycia dokonano w 1832 roku, po rozbiórce stojących obok zabudowań klasztornych. Od 1901 roku zabytek posiada status monument historique.
Wysoki na 8 metrów, usypany z kamieni tumulus ma 50 m średnicy. Korytarz o szerokości 1,5 m i długości 14 m prowadzi do kwadratowej komory grobowej o szerokości 2,5 m. Komora grobowa nakryta jest głazem stropowym o wadze prawie 17 ton, podtrzymywanym przez 29 kamieni nośnych. Na 23 z nich znajdują się ryty przedstawiające abstrakcyjnie wijące się linie, a także m.in. narzędzia, zwierzęta i postaci ludzkie.

</doc>
<doc id="3722030" url="https://pl.wikipedia.org/wiki?curid=3722030" title="Strażnica KOP „Grudzinowo”">
Strażnica KOP „Grudzinowo”

Strażnica KOP „Grudzinowo” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Grudzinowo” w latach 1928 – 1934 znajdowała się w strukturze 3 kompanii KOP „Leonpol”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Grudzinowo” w 1932 roku ochraniała pododcinek granicy państwowej szerokości 11 kilometrów 500 metrów od słupa granicznego nr 8 do 28.
Wydarzenia:
Sąsiednie strażnice:

</doc>
<doc id="3722032" url="https://pl.wikipedia.org/wiki?curid=3722032" title="Strażnica KOP „Dworczany”">
Strażnica KOP „Dworczany”

Strażnica KOP „Dworczany” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Dworczany” w latach 1928 – 1929 znajdowała się w strukturze 3 kompanii KOP „Leonpol”. W komunikacie dyslokacyjnym z 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3722033" url="https://pl.wikipedia.org/wiki?curid=3722033" title="Park Tarnogajski">
Park Tarnogajski

Park Tarnogajski – park miejski położony w południowo-wschodniej części Wrocławia na terenie osiedla Tarnogaj. Znajduje się pomiędzy ulicami Bogedaina, Armii Krajowej, Klimasa a torami kolejowymi. 16 czerwca 2016 Rada Miasta Wrocławia oficjalnie nadała mu nazwę. Park został utworzony dzięki środkom z Wrocławskiego Budżetu Obywatelskiego wygranym w 2015 i 2016 roku na terenie dawnego Cmentarza św. Bernardyna. Oficjalne otwarcie parku nastąpiło 19 maja 2018 roku.
Powierzchnia parku to około 5,5 ha.

</doc>
<doc id="3722035" url="https://pl.wikipedia.org/wiki?curid=3722035" title="Pomnik lotników pod Stęszewem">
Pomnik lotników pod Stęszewem

Pomnik lotników pod Stęszewem – pomnik upamiętniający katastrofę lotniczą z 1928, zlokalizowany przy drodze lokalnej ze Stęszewa do Górki, na terenie Wielkopolskiego Parku Narodowego, w pobliżu dawnej leśniczówki Łódź. 
Pomnik upamiętnia katastrofę lotniczą, która miała miejsce 23 czerwca 1928. Z lotniska na Ławicy, krótko po godzinie 16, wystartował dwuosobowy samolot Potez XV, na pokładzie którego znajdowali się plutonowy pilot Stanisław Przybylski oraz mechanik kapral Józef Wojciechowski (obaj z 3. Pułku Lotniczego). W trakcie lotu samolot uległ awarii i musiał lądować pod Stęszewem, ale w wyniku kontaktu z drzewami rozpadł się, a lotnicy odnieśli śmiertelne obrażenia – Przybylski zmarł na miejscu, a Wojciechowski w godzinę po upadku. Trzy dni po katastrofie obu lotników pochowano na cmentarzu wojskowym na poznańskiej Cytadeli.
Pomnik w formie kapliczki (krzyż) z akacji i lipy, z wizerunkiem dwupłatowego samolotu, stoi w miejscu zdarzenia od 2011. Poświęcenie nastąpiło 27 sierpnia 2011. Pomysłodawczynią jego ustawienia była Zofia Pieszak, z domu Przybylska, która urodziła się już po śmierci swojego ojca – pilota Stanisława Przybylskiego.
Obok pomnika znajduje się głaz z wyrytym napisem: "Kochał latanie. Zginął 12.10.2013r. Bohdan M.".

</doc>
<doc id="3722052" url="https://pl.wikipedia.org/wiki?curid=3722052" title="Puchar Mistrzów IFF 2016">
Puchar Mistrzów IFF 2016

Puchar Mistrzów IFF 2016 – 6. edycja turnieju o tytuł klubowego mistrza świata, który jest organizowany przez Międzynarodową Federację Unihokeja (IFF), będzie trwał od 30 września do 2 października 2016 roku w szwedzkim mieście Borås.
Uczestnicy.
Mężczyźni
Kobiety
"* - mistrz kraju"
"** - mistrz kraju w sezonie regularnym"
"^ - zwycięzcy Pucharu EuroFloorball"
"† - gospodarze turnieju "
Zobacz też.
Puchar EuroFloorball 2016

</doc>
<doc id="3722063" url="https://pl.wikipedia.org/wiki?curid=3722063" title="Strażnica KOP „Uzmiany”">
Strażnica KOP „Uzmiany”

Strażnica KOP „Uzmiany” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Uzmiany” w latach 1928 – 1934 znajdowała się w strukturze 3 kompanii KOP „Leonpol”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Uzmiany” w 1932 roku ochraniała pododcinek granicy państwowej szerokości 7 kilometrów od słupa granicznego nr 38 do 42.
Sąsiednie strażnice:

</doc>
<doc id="3722064" url="https://pl.wikipedia.org/wiki?curid=3722064" title="Wimbledon 2016 (kwalifikacje gry pojedynczej mężczyzn)">
Wimbledon 2016 (kwalifikacje gry pojedynczej mężczyzn)

Wimbledon 2016 – kwalifikacje gry pojedynczej mężczyzn – kwalifikacje do zawodów singlowych mężczyzn, rozgrywane są w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 20–23 czerwca na trawiastych kortach The Bank of England Sports Centre w Roehampton.

</doc>
<doc id="3722065" url="https://pl.wikipedia.org/wiki?curid=3722065" title="Gustaw Dąmbski">
Gustaw Dąmbski

Gustaw Eustachy Dąmbski (Dąbski) z Lubrańca herbu Godziemba (ur. 6 marca 1799 w Lubrańcu, zm. 19 czerwca 1863 w Dreźnie) – powstaniec, poseł na sejm berliński. Uzyskał tytuł hrabiego w Prusach, wraz ze swym bratem Julianem, 19 września 1826 roku. W swych dobrach majątkowych posiadał Kołaczkowo (gdzie wymurował kościół), Wszembórz i Jadowniki.
Rodzina.
Syn Michała (zm. 1805) i Anny Jasińskiej herbu Rawicz (zm. 1851), rodzonej siostry generała Jakuba Jasińskiego. Wnuk Jana Pawła (zm. 1783), kasztelana brzeskiego. Dnia 20 września 1840 poślubił Leokadię Dąmbską (1823-1887), córkę Damiana, wnuczkę Jana Nepomucena i prawnuczkę Kazimierza Józefa (1701-1767), wojewody sieradzkiego. Z małżeństwa urodziło się 6 dzieci: Arnold (ur. 1842), Witold (1843), Stefan (1844-1899), Wiktoria (ur. 1845), Helena (ur. 1847) i Gustaw Bogdan Dąmbski (1858-1903). Leokadia Dąmbska po śmierci Gustawa Eustachego poślubiła swego krewnego Bruno Dąmbskiego (1844-1899).
Bruno Dąmbski był synem Apolinarego Pantaleona Dąmbskiego (1802-1866), oficera wojsk polskich, odznaczonego Orderem Orła Białego, wnukiem Jana Chrzciciela (1731-1812), generalnego inspektora kawalerii wojsk koronnych, kasztelana inowrocłwskiego, kowalskiego i konarsko-kujawskiego, prawnukiem Kazimierza Józefa (1701-1767), wojewody sieradzkiego.
Kariera naukowa, wojskowa i polityczna.
Był wykształconym polskim obywatelem i gorącym patriotą. Uzyskał tytuł doktora prawa. Był członkiem Poznańskiego Towarzystwo Przyjaciół Nauk (1858). W wojsku był porucznikiem 4 pułku piechoty wojsk polskich 1831. Uczestniczył w powstaniu listopadowym. Kilkakrotnie posłował na sejmy: poznański 1841 i inne pruskie. Kawaler Krzyża Virtuti Militari.

</doc>
<doc id="3722072" url="https://pl.wikipedia.org/wiki?curid=3722072" title="Cerkiew Przemienienia Pańskiego w Jassach">
Cerkiew Przemienienia Pańskiego w Jassach

Cerkiew Przemienienia Pańskiego (rum. Biserica „Schimbarea la Față”), zwana Białą Cerkwią (rum. Biserica Albă) – prawosławna cerkiew parafialna w Jassach, w jurysdykcji archieparchii Jass Rumuńskiego Kościoła Prawosławnego.
Historia.
Istnienie cerkwi wzmiankowane jest pierwszy raz w 1682. Fundator obiektu nie jest znany. Budynek zbudowany został w rejonie dawnego targu kwiatowego. Dzielnica ta rozwijała się szybko po przeniesieniu stolicy Mołdawii z Suczawy do Jass, osiedlali się w niej rzemieślnicy i służący na dworze hospodarskim. Cerkiew nosiła pierwotnie wezwanie Narodzenia Pańskiego. W 1750 z inicjatywy i funduszy prawosławnego duchownego Velişco oraz miejscowych kupców budynek został gruntownie przebudowany, zmieniono również wezwanie na Przemienienie Pańskie. W 1885 budynek został odrestaurowany, w 1901 ponownie poświęcił go metropolita Mołdawii Józef. Do 1887 w sąsiedztwie świątyni funkcjonował cmentarz.
W latach 1931, 1959 i 1971 budowla była ponownie odnawiana, a w latach 1974–1978 Constantin Călinescu wykonał w niej freski. W 1978 odnowiono także cerkiewny ikonostas. Od 1962 cerkiew jest wpisana do rejestru zabytków.
W 1975 na terenie cerkiewnym ustawiono krzyż pamięci ofiar II wojny światowej. Drugim komponentem tego pomnika jest kamień z dawnego przycerkiewnego cmentarza, pochodzący sprzed 1841, z nieczytelną inskrypcją.
Architektura.
Cerkiew została zbudowana z kamienia i cegły na planie krzyża, z jedną półkolistą absydą w pomieszczeniu ołtarzowym. Wnętrze świątyni dzieli się na przednawie, nawę i pomieszczenie ołtarzowe. Ponad zachodnią częścią przednawia wznosi się wieża-dzwonnica. Budynek skromnie dekorowany jest fryzami poniżej kopuły na dzwonnicy i ponad wejściem. Z uwagi na tynk, kryjący naturalny kolor kamieni i cegieł oraz brak jakiejkolwiek dekoracji malarskiej na zewnątrz cerkiew popularnie nazywana była Białą.
Na wyposażeniu budowli pozostaje zabytkowy ikonostas oraz 41 ikon, dar Zoiţy Aramy z 1818.

</doc>
<doc id="3722073" url="https://pl.wikipedia.org/wiki?curid=3722073" title="Ontogeniczne sieci neuronowe">
Ontogeniczne sieci neuronowe

Ontogeniczne sieci neuronowe – sztuczne sieci neuronowe posiadające zdolność do samoregulacji i zmieniania swej struktury w czasie działania.

</doc>
<doc id="3722075" url="https://pl.wikipedia.org/wiki?curid=3722075" title="Veritas Meteor">
Veritas Meteor

Veritas Meteor – samochód wyścigowy projektu Ernsta Loofa, skonstruowany przez Veritas. Uczestniczył w wyścigach Formuły 1 i Formuły 2 na przełomie lat 40. i 50.
Historia.
Firma Veritas została założona po zakończeniu II wojny światowej przez Ernsta Loofa i szybko zyskała w Niemczech reputację dzięki udanemu modelowi wyścigowemu RS. Loof postanowił zatem stworzyć samochód Formuły 2. Budowa tego pojazdu opóźniała się ze względu na niemożność znalezienia odpowiedniego silnika, dlatego też ostatecznie zastosowano silnik własnego projektu pod nazwą Meteor, którego produkcji podjął się Heinkel.
Samochód o takim samym oznaczeniu został ukończony w 1948 roku. Jego nadwozie opierało się na kratownicy przestrzennej BMW, które wygrało Grand Prix Brescii 1940. Meteor był ponadto po części inspirowany Veritasem RS i zawierał duży, charakterystyczny grill. Nadwozie było stosunkowo szerokie. Zawieszenie znajdowało się wewnątrz nadwozia. Tuż za kierowcą znajdował się zbiornik paliwa.
Model zadebiutował w Kolonii w 1949 roku, a prowadził go Karl Kling. Kling walczył przez pewien czas o prowadzenie w wyścigu, ale ostatecznie został zdyskwalifikowany. Po zniesieniu w 1950 roku zakazu uczestnictwa przez Niemców w zagranicznych wyścigach, Veritas zaczął otrzymywać zlecenia na model Meteor, między innymi od Petera Hirta; mimo to wielu kierowców używało modeli RS. W Grand Prix Niemiec wystawiono sześć Meteorów, ale żaden z nich nie dojechał do mety. Wysoka awaryjność Veritasów, wynikająca z koncentracji na produkcji Dyny-Veritas, doprowadziła do zmniejszenia liczby zamówień i bankructwa Veritasa w listopadzie 1950 roku.
Mimo to za sprawą Hirta Veritas Meteor zadebiutował w Mistrzostwach Świata Formuły 1, co miało miejsce w Grand Prix Szwajcarii 1951. Szwajcarski kierowca nie przejechał jednak ani jednego okrążenia wskutek awarii układu paliwowego. Model bez sukcesów był wystawiany do 1953 roku. W 1953 roku wyprodukowano dwa nowe modele Meteor.
Na Veritasie Meteor opierał się Klenk Meteor, którym Theo Helfrich ścigał się w Grand Prix Niemiec 1954.

</doc>
<doc id="3722078" url="https://pl.wikipedia.org/wiki?curid=3722078" title="Arroz chaufa">
Arroz chaufa

Arroz chaufa – danie charakterystyczne dla kuchni Chifa, czyli peruwiańskiej odmiany kuchni chińskich. Znane również w innych krajach Ameryki Łacińskiej.
Arroz chaufa to smażony ryż z dodatkiem mięsa (np. boczek, kurczak) i warzyw, czasem (zwłaszcza w Ekwadorze) zawierający również owoce morza. Ekwadorska wersja nie zawiera imbiru. Zestaw dodawanych warzyw jest zróżnicowany (m.in. papryka słodka, marchew, groszek), jednak obowiązkowo obecna jest cebula siedmiolatka, czyli czosnek dęty. Jednym z dodatków może być omlet. Przygotowywany jest na sposób orientalny, w woku.
Poszczególne wersje narodowe noszą różne nazwy, i tak: w Kolumbii – "arroz chino", w Kostaryce i Salwadorze – "arroz cantonés", w Chile – "arroz chaufán", w Ekwadorze – "chaulafán", na Dominikanie – "chofán", w Wenezueli – "arroz chino" i w Hiszpanii – "arroz frito tres delicias".
Arroz chaufa stanowi danie samodzielne, jak i popularny dodatek do wielu innych dań, obecny w kuchni ulicznej państw Ameryki Łacińskiej, dostępny z kiosków i straganów kulinarnych.

</doc>
<doc id="3722083" url="https://pl.wikipedia.org/wiki?curid=3722083" title="Westland Walrus">
Westland Walrus

Westland Walrus – brytyjski samolot rozpoznawczy i pokładowy dla lotnictwa marynarki wojennej z okresu międzywojennego.
Historia.
Po zakończeniu I wojny światowej w lotnictwie brytyjskim powstała koncepcja budowy samolotów rozpoznawczych dla lotnictwa marynarki wojennej. Aby zminimalizować koszty takich samolotów postanowiono zmodyfikować produkowane już samoloty dla takich potrzeb. Wybrano do tego samolot bombowy Airco DH.9A, a jego modyfikację zlecono wytwórni Armstrong Whitworth Aircraft. Powstał tam jedynie prototyp wyposażony w silnik Liberty 12 o mocy 400 KM, który otrzymał nazwę Tadpole. Prototyp był jednak nieudany i wytwórnia ostatecznie zrezygnowała z dalszych pracy nad nim.
Po rezygnacji wytwórni Armstrong Whitworth Aircraft, pracę nad samolotem podjęła się wytwórnia Westland Aircraft, która w 1921 roku opracowała na podstawie Airco DH.9A samolot, który otrzymał oznaczenie Westland Walrus, w którym zastosowano nowszy i mocniejszy silnik Napier Lion II o mocy 480 KM. Pierwszy lot prototypu odbył się w lutym lub marcu 1921 roku. 
Samolot ten został uznany za udany i rozpoczęto jego seryjną budowę, łącznie w latach 1921 – 1923 zbudowano 36 samolotów tego typu.
Użycie w lotnictwie.
Samoloty Westland Walrus już w 1921 roku trafiły do dywizjonów rozpoznawczych Royal Navy. Jako pierwszy otrzymała go 3 Dywizjon Obserwacyjny w Gosport. Później kolejno otrzymały go następne dywizjony: 420 i 421 stacjonujący na lotniskowcu HMS „Furious”, 422 stacjonujący na HMS „Eagle” i 423 stacjonujący na HMS „Argus”.
Samoloty te były użytkowane do 1925 roku, kiedy to został zastąpione przez nowe specjalnie już zbudowane pokładowe samoloty rozpoznawcze Avro Bison.
Opis techniczny.
Samolot Westland Walrus był dwupłatem o konstrukcji mieszanej. Kabina załogi odkryta, osobna dla każdego członka załogi. Napęd stanowił 12-cylindrowy silnik Napier Lion II, chłodzony cieczą. Samolot uzbrojony był w dwa karabiny maszynowy: jeden stały Vickers – umieszczony na kadłubie i obsługiwany przez pilota, a drugi ruchomy Lewis umieszczony na obrotnicy Scarffa – obsługiwany przez obserwatora. Samolot miał stałe podwozie, jak również był wyposażony w dwa pływaki umieszczone pod obu stronach kadłuba, co umożliwiało mu lądowanie na wodzie.

</doc>
<doc id="3722085" url="https://pl.wikipedia.org/wiki?curid=3722085" title="Referendum ludowe">
Referendum ludowe



</doc>
<doc id="3722089" url="https://pl.wikipedia.org/wiki?curid=3722089" title="Sunway TaihuLight">
Sunway TaihuLight

Sunway TaihuLight – superkomputer o mocy obliczeniowej 93 PFLOPS, uruchomiony w 2016 roku w Wuxi w Chinach. W czerwcu 2016 roku znalazł się na pierwszym miejscu listy TOP500 – superkomputerów o największej mocy obliczeniowej na świecie, prześcigając wcześniejszego rekordzistę Tianhe-2, o mocy obliczeniowej 33 PFLOPS. Sunway TaihuLight utrzymywał ten rekord przez 2 lata, aż do 8 lipca 2018 roku, gdy liderem rankingu został Summit zbudowany przez IBM-a (o mocy obliczeniowej 200 PFLOPS).
Budowa.
Koszty budowy Sunway TaihuLight wyniosły 1,8 miliarda juanów (273 miliony dolarów). Budowę i oprogramowanie sfinansowały w równych częściach: Rząd Chin, prowincja Jiangsu i miasto Wuxi. Komputer składa się z 40960 64-bitowych procesorów RISC SW26010, każdy zawierający 260 rdzeni i pracuje z częstotliwością 1,45 GHz. Daje to w sumie ponad 10 milionów rdzeni. Jego teoretyczna moc obliczeniowa wynosi 125 PFLOPS, a zmierzona testem LINPACK 93 PFLOPS. Sunway TaihuLight posiada 1,31 PB pamięci operacyjnej i wymaga do zasilania 15,4 MW.
Porównanie kosztu budowy do oficjalnych kosztów budowy Tianhe-2 (390 milionów dolarów) pokazuje, że zastosowanie własnej produkcji (oraz opracowania) procesorów okazało się dla Chin tańsze niż produktów Intela (Xeon). Prawdopodobnie chodziło jednak o uniezależnienie się od embarga na import procesorów zachodnich (poprzedni chiński superkomputer nie mógł być rozbudowany z tego powodu). Oraz od importowania zachodniej elektroniki – Chińczycy w 2014 wydali na import elektroniki więcej niż na import ropy.
System operacyjny.
Systemem operacyjnym jest Sunway Raise OS 2.0.5, oparty na Linuksie.

</doc>
<doc id="3722091" url="https://pl.wikipedia.org/wiki?curid=3722091" title="Dolina Pojednania">
Dolina Pojednania

Dolina Pojednania – park położony w centrum Gniezna, w dolinie pomiędzy dwoma wzgórzami – Panieńskim z Rynkiem i Świętojańskim, czyli Górą Krzyżacką.
W przeszłości obszar ten wyznaczał granicę pomiędzy Gnieznem a Grzybowem, czego pamiątką są niewielkie pozostałości murów miejskich. W 1997 urządzono tutaj park ze stawem, punktami widokowymi i długimi ciągami schodów. Projektantką założenia była Barbara Namysł.
W czasie obchodów tysiąclecia Zjazdu gnieźnieńskiego (2000) przedstawiciele pięciu państw posadzili tu pamiątkowe dęby będące symbolem jednoczącej się Europy. Byli to: Miloš Zeman (Czechy), Gerhard Schröder (Niemcy), Jerzy Buzek (Polska), Mikuláš Dzurinda (Słowacja) i Viktor Orbán (Węgry).
W 2011 honorowym właścicielem parku został Janusz Andrzej Skopowski z Bydgoszczy, który zwyciężył w aukcji internetowej XIV Finału Wielkiej Orkiestry Świątecznej Pomocy.

</doc>
<doc id="3722095" url="https://pl.wikipedia.org/wiki?curid=3722095" title="Hosilot Farchor">
Hosilot Farchor

Hosilot Farchor (tadż. Клуби футболи «Ҳосилот» Фархор) – tadżycki klub piłkarski, mający siedzibę w mieście Farchor, na południu kraju.
Historia.
Chronologia nazw:
Piłkarski klub Hosilot został założony w miejscowości Farchor w 1981 roku. W tłumaczeniu "hosilot" oznacza "urodzaj". W 1991 zespół debiutował w rozgrywkach Drugiej Niższej Ligi ZSRR (strefa 8). W 1992 po uzyskaniu niepodległości przez Tadżykistan startował w Wyższej Lidze Tadżykistanu. Jednak przez rozpoczęcie wojny domowej klub po rundzie wiosennej zrezygnował z dalszych występów. W sezonie 1993 zespół ponownie startował w Wyższej Lidze, gdzie zajął 8. miejsce w końcowej klasyfikacji. W 1995 klub zmienił nazwę na FK Farchor. Po zakończeniu sezonu 1997 został rozformowany. 
Dopiero w 2003 klub został reaktywowany jako SKA Hatlon Farchor i przystąpił do rozgrywek w Wyższej Lidze. Zespół zajął przedostatnie 15. miejsce i spadł do Pierwszej Ligi. W następnym 2004 przywrócił nazwę FK Farchor i przez kolejne dwa sezony występował w Pierwszej Lidze. W 2010 jako Hosilot Farchor powrócił do gry w Pierwszej Lidze i w kolejnych dwóch sezonach zdobywał srebrne medale. W 2011 zespół zdobył awans do Wyższej Ligi. Jednak powrót był nieudanym - 11. miejsce i spadek z ekstraligi w 2012 roku. W 2015 zespół przed czasem zdobył mistrzostwo ligi i awansował do Wyższej Ligi.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Farchorze, który może pomieścić 3 000 widzów.
Piłkarze.
Znani piłkarze:

</doc>
<doc id="3722098" url="https://pl.wikipedia.org/wiki?curid=3722098" title="Politizolator">
Politizolator

Politizolator () – więzienie polityczne z Rosji Sowieckiej i ZSRR. Początkowo panował w nich umiarkowany reżym, m.in. działał „pompolit”. 11 listopada 1935 zostały przekształcone w więzienia NKWD. 
W latach 1923–1925 część więźniów politycznych (2550) przebywała na Wyspach Sołowieckich.

</doc>
<doc id="3722100" url="https://pl.wikipedia.org/wiki?curid=3722100" title="FK Farchor">
FK Farchor



</doc>
<doc id="3722104" url="https://pl.wikipedia.org/wiki?curid=3722104" title="Les Demoiselles de Langon">
Les Demoiselles de Langon

Les Demoiselles de Langon – grupa neolitycznych menhirów położona na wrzosowisku na północny zachód od miasta Langon w departamencie Ille-et-Vilaine we francuskiej Bretanii.
Na stanowisku znajduje się obecnie 29 kamieni: 23 kwarcowe, 5 łupków i 1 piaskowiec. Większość ma wysokości od 20 cm do 1 m, sześć największych od 1 do 1,63 m. Pierwotnie głazów było znacznie więcej: w 1883 roku naliczono ich ponad 40, a w 1950 roku 39. W 1976 roku miejsce otrzymało status monument historique.
Według ludowej legendy głazy to dziewczęta, które w niedzielę zamiast pójść do kościoła tańczyły na łące i za karę zostały pozamieniane w kamienie. Menhiry ustawione są w kilku grupach. Większość z nich ułożona jest w formie następujących po sobie łuków, jakby na ramionach koncentrycznych kół. Poniżej znajduje się pięć menhirów ustawionych w linii wschód-zachód, siedem otacza niewielkie wzgórze położone od strony północnej.

</doc>
<doc id="3722106" url="https://pl.wikipedia.org/wiki?curid=3722106" title="Rodzaje zezwoleń w krótkofalarstwie">
Rodzaje zezwoleń w krótkofalarstwie



</doc>
<doc id="3722108" url="https://pl.wikipedia.org/wiki?curid=3722108" title="Kościół Niepokalanego Poczęcia Najświętszej Maryi Panny w Złotym Stoku">
Kościół Niepokalanego Poczęcia Najświętszej Maryi Panny w Złotym Stoku

Kościół Niepokalanego Poczęcia Najświętszej Maryi Panny – rzymskokatolicki kościół parafialny należący do dekanatu Kamieniec Ząbkowicki diecezji świdnickiej.
Budowa świątyni została rozpoczęta 25 czerwca 1875 roku a ukończona 15 grudnia 1876 roku. Pierwsza msza święta została odprawiona w nowym neogotyckim kościele 7 grudnia 1877 roku przez księdza Augusta Marowskiego. Właściwej konsekracji dokonał biskup Robert Herzog dopiero w 1883 roku.
Świątynia o znacznych rozmiarach, w stylu neogotyckim, została zbudowana na planie krzyża z wysoką wieżą z przodu. Jednonawowe wnętrze z kaplicami w formie transeptu, zamkniętymi trójbocznie, nakryte jest sklepieniami gwiaździstymi o bogatym rysunku. Wystrój kościoła jest neogotycki i pochodzi z okresu budowy.
W latach 1964–1965 została przeprowadzona gruntowna konserwacja ołtarza głównego. W latach 1971–1972 dokonano remontów budynku i jego wyposażenia. Zostały wyremontowane organy o 20 głosach oraz została wykonana nowa polichromia wnętrza.
W latach 1977–1978 wieża i dach świątyni zostały pokryte blachą cynkową. W latach 1985–1999 zostały odnowione wszystkie ołtarze, figury, ambona, została odrestaurowana polichromia i została położona marmurowa posadzka.
W 23 oknach kościoła zostały wprawione witraże zaprojektowane przez Bolesława Szpechta. Wykonawcą witraży była firma kierowana przez Zbigniewa Gustaba z Krakowa.

</doc>
<doc id="3722116" url="https://pl.wikipedia.org/wiki?curid=3722116" title="Pierre Plantée">
Pierre Plantée

Pierre Plantée, znany też pod nazwami "Peyrefiche" i "Lèque" – pochodzący z okresu chalkolitu menhir, znajdujący się na terenie gminy Lusan w departamencie Gard na południu Francji.
Menhir stoi w głębi garigu, w znacznym oddaleniu od terenów zabudowanych. Ma 5,60 m wysokości, szerokość 1,50 m i grubość dochodzącą do 35 cm. U podstawy widoczne jest wcięcie pochodzące z czasów nowożytnych, będące śladem po próbie przewalenia menhiru przez chcących wykorzystać go jako budulec kamieniarzy. Od 1910 roku głaz objęty jest ochroną jako monument historique.

</doc>
<doc id="3722117" url="https://pl.wikipedia.org/wiki?curid=3722117" title="Beira (mitologia)">
Beira (mitologia)

Beira – w mitologii szkockiej personifikacja zimy i matka wszystkich bogiń i bogów. Jej paralelą w mitologii greckiej była Gaja a Jord w mitologii nordyckiej.

</doc>
<doc id="3722118" url="https://pl.wikipedia.org/wiki?curid=3722118" title="Władysław Gubrynowicz (nauczyciel)">
Władysław Gubrynowicz (nauczyciel)

Władysław Gubrynowicz (ur. 18 lutego 1874 we Lwowie) – polski nauczyciel.
Życiorys.
Urodził się 18 lutego 1874 we Lwowie. Podjął pracę nauczyciela od 28 sierpnia 1898. W sierpniu 1898 został mianowany zastępcą nauczyciela w III Gimnazjum im. Franciszka Józefa we Lwowie. Egzamin zawodowy złożył 5 czerwca 1903. Został mianowany nauczycielem rzeczywistym 24 sierpnia 1903. W 1909 był nauczycielem języka niemieckiego w I Szkole Realnej we Lwowie. Jako nauczyciel tej szkoły w 1918 był przydzielony do Ministerstwa Kultury i Nauki.
Po odzyskaniu przez Polskę niepodległości został urzędnikiem oświaty II Rzeczypospolitej. W 1926 był kierownikiem referatu kwalifikacji nauczycieli w Departamencie II Szkolnictwa Średniego Ministerstwa Wyznań Religijnych i Oświecenia Publicznego.
Odznaczenia.
austro-węgierskie

</doc>
<doc id="3722134" url="https://pl.wikipedia.org/wiki?curid=3722134" title="Władysław Gubrynowicz (księgarz)">
Władysław Gubrynowicz (księgarz)

Władysław Ludwik Gubrynowicz, ps. „Władysław Biały” (ur. 6 listopada 1836 w Nowosiółkach, zm. 27 sierpnia 1914 we Lwowie) – polski księgarz, wydawca, działacz gospodarczy i społeczny.
Życiorys.
Władysław Ludwik Gubrynowicz był synem Jozafata (Józefa, 1810–1866, właściciel Nowosiółek, działacz niepodległościowy, uczestnik powstań 1831 i 1863) i Tekli z domu Legieżyńskiej. Miał braci Józefa (1838–1891) i Andrzeja Ludwika (1842–1900).
Ukończył Gimnazjum im. Franciszka Józefa we Lwowie. Podjął naukę w profesji księgarskiej. Praktykę odbywał u Karola Wilda. Kooperował z właścicielami spółki Gebethner i Wolff. Uczestniczył czynnie w przygotowywaniu i walce powstania styczniowego, działając przy organizacji wojsk w Galicji i w Królestwie Polskim. Używał pseudonimu „Władysław Biały”. Pełnił funkcję komisarza Rządu Narodowego. Po zdekonspirowaniu był więziony przez Austriaków oraz przez rok przez władze rosyjskie w Cytadeli Warszawskiej. Po zwolnieniu nadal działał w konspiracji. We Lwowie został aresztowany powtórnie, tym razem przez władze austriackie.
Po powrocie z Warszawy założył we Lwowie wraz z bratem Ludwikiem i Władysławem Schmidtem księgarnię, która z czasem scaliła się z księgarnią Karola Wilda. Od 1865 do 1868 był współpracownikiem „Gazety Narodowej”. W 1868 zapoczątkowało działalność Wydawnictwo Gubrynowicz i Schmidt, w którym Władysław był odpowiedzialny za sprawy wydawnicze, a Schmidt za księgarnie, składami głównymi i administracją. W 1882, po zakupie księgarni i wypożyczalni książek Karola Wilda, była jedną z największych wypożyczalni książek i nut w Galicji. W 1908 Władysław Schmidt oddał udziały firmy synowi Władysława Gubrynowicza, Kazimierzowi, po czym od 1 stycznia 1909 ffirma funkcjonowała jako spółka jawna pod nazwą „Gubrynowicz i Syn”.
Był jednym z pionierów działalności wydawniczej na ziemiach polskich. Działając w zawodzie księgarskim pełnił funkcję rzecznika interesu zawodu. Był współzałożycielem i sprawował stanowisko wiceprezydenta Izby Handlowej i Przemysłowej we Lwowie, a w lutym 1912 został wybrany prezesem honorowym tejże. Działał w Galicyjskiej Kasie Oszczędności. Był długoletnim i jednym z najstarszych radnych rady miejskiej we Lwowie. Zasiadał w radach nadzorczych banków i pełnił w nich funkcję cenzora. Udzielał się na polu dobroczynności, m.in. zasiadał w kuratorium fundacji Domsa. Był członkiem Towarzystwa Wzajemnej Pomocy Uczestników Powstania z r. 1863-4.
W uznaniu zasług otrzymał tytuł c. k. radcy cesarskiego oraz w 1898 został odznaczony Krzyżem Kawalerskim Orderu Franciszka Józefa.
Zamieszkiwał przy ul. Kleinowskiej 5 we Lwowie (późniejsza Kamieniariw). Zmarł 27 sierpnia 1914 we Lwowie. Został pochowany w grobowcu rodzinnym na Cmentarzu Łyczakowskim we Lwowie 30 sierpnia 1914. Po 1945 grobowiec Gubrynowiczów we Lwowie uległ dewastacji.
Jego żoną była Ludwika z domu Dietz (1839–1922). Ich synami byli Bronisław (1870–1933, historyk literatury, profesor) i Kazimierz. Jego wnukiem był Adam Gubrynowicz (1906–2000, dyplomata).

</doc>
<doc id="3722156" url="https://pl.wikipedia.org/wiki?curid=3722156" title="Most Krk">
Most Krk



</doc>
<doc id="3722157" url="https://pl.wikipedia.org/wiki?curid=3722157" title="Gubrynowicz">
Gubrynowicz



</doc>
<doc id="3722160" url="https://pl.wikipedia.org/wiki?curid=3722160" title="Władysław Gubrynowicz">
Władysław Gubrynowicz



</doc>
<doc id="3722180" url="https://pl.wikipedia.org/wiki?curid=3722180" title="Sarojkamar Pandż">
Sarojkamar Pandż

Sarojkamar Pandż (tadż. Клуби футболи «Саройкамар» Панҷ) – tadżycki klub piłkarski, mający siedzibę w mieście Pandż, w południowo-zachodniej części kraju.
Historia.
Chronologia nazw:
Piłkarski klub Bochtar został założony w miejscowości Pandż w 1992 roku. W 1992 startował w Pucharze Tadżykistanu. W 1993 zespół debiutował w rozgrywkach Wyższej Ligi Tadżykistanu. W debiutanckim sezonie zajął ostatnie 16. miejsce w końcowej klasyfikacji i spadł do Pierwszej Ligi. W 1996 zespół wrócił do Wyższej Ligi i tym razem utrzymał się w niej. W sezonie 1997 po rundzie wiosennej zrezygnował z dalszych występów i w pozostałych meczach zostały zweryfikowane jako walkowery 0-3 na korzyść rywali. W 1998 klub zmienił nazwę na Bahtijor Pandż (w niektórych źródłach jako Bahtijor Bochtar - reprezentował dystrykt Bochtar), ale znów został wykluczony z rozgrywek po 14. kolejce z powodu nieopłacenia składki za udział w rozgrywkach. Wszystkie jego pozostałe mecze zostały zweryfikowane jako walkowery 0-3 na korzyść rywali. Potem klub został rozformowany.
Dopiero w 2003 klub został reaktywowany jako Sarojkamar Pandż. W tłumaczeniu "Sarojkamar" oznacza "księżycowy pałac" i jest to historyczna nazwa miejscowości (do 1931). Na początku występował w Drugiej Lidze, potem w Pierwszej. W 2005 przystąpił do rozgrywek w Wyższej Lidze. W sezonie 2008 z przyczyn finansowych klub zrezygnował z dalszych występów po 32 kolejce, zajął środkowe 8. miejsce, ale spadł do Pierwszej Ligi. W następnym 2009 zdobył mistrzostwo Pierwszej Ligi, ale z przyczyn finansowych zrezygnował z awansu. W kolejnych sezonach również zajmował miejsca w czołowej trójce, ale przez brak odpowiedniego finansowania odmawiał awansu.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Pandże, który może pomieścić 3 000 widzów.
Piłkarze.
Znani piłkarze:

</doc>
<doc id="3722185" url="https://pl.wikipedia.org/wiki?curid=3722185" title="Dzieci ulicy (film 1936)">
Dzieci ulicy (film 1936)

Dzieci ulicy (ang. "The Devil Is a Sissy") – amerykański film przygodowy z 1936 roku. W filmie wystąpiły 3 największe dziecięce gwiazdy filmowe lat 30. Freddie Bartholomew, Jackie Cooper i Mickey Rooney.

</doc>
<doc id="3722186" url="https://pl.wikipedia.org/wiki?curid=3722186" title="Bachtier Pandż">
Bachtier Pandż



</doc>
<doc id="3722202" url="https://pl.wikipedia.org/wiki?curid=3722202" title="Freefall">
Freefall

Freefall – szósty singel holenderskiego DJ-a i producenta muzycznego Armina van Buurena z szóstego albumu studyjnego Embrace. Wydany został 3 maja 2016 roku przez wytwórnię płytową Armada Music. Gościnnie w utworze wystąpił brytyjski piosenkarz BullySongs.
Lista utworów i formaty singla.
Opracowano na podstawie materiału źródłowego.

</doc>
<doc id="3722207" url="https://pl.wikipedia.org/wiki?curid=3722207" title="Bart Leroy">
Bart Leroy

Bart Peter Leroy (ur. 1966) – belgijski okulista i genetyk, od 2009 profesor nadzwyczajny genetyki medycznej oraz elektrofizjologii widzenia Uniwersytetu w Gandawie. Specjalizuje się w dziedzicznych chorobach oczu.
Życiorys.
Studia medyczne ukończył w 1992 na Wydziale Medycznym Uniwersytetu w Gandawie i na tej uczelni ukończył kurs specjalizacyjny z okulistyki (1997) oraz obronił doktorat (2006). W latach 1998–2001 odbył staż naukowy z zakresu dziedzicznych chorób siatkówki, elektrofizjologii widzenia oraz genetyki molekularnej w londyńskim szpitalu okulistycznym Moorfields ("ang. Moorfields Eye Hospital") oraz w Institute of Ophthalmology University College London. Od 2001 pracuje na oddziale okulistycznym oraz w centrum genetyki medycznej szpitala uniwersyteckiego w Gandawie. Poza Gandawą od 2013 pracuje także w klinice okulistyki oraz w centrum terapii komórkowych i molekularnych dziecięcego szpitala uniwersyteckiego University of Pennsylvania w USA (pełni funkcję dyrektora kliniki genetyki okulistycznej oraz zwyrodnień siatkówkowych).
Artykuły publikował w takich czasopismach jak m.in. „Ophthalmology", „Investigative Ophthalmology &amp; Visual Science", „Ophthalmic Research" oraz „Ophthalmic Genetics".
Należy do szeregu towarzystw naukowych: Association for Research in Vision and Ophthalmology (ARVO), European Organisation for Vision &amp; Eye Research (przewodniczący w 2015), International Society for Genetic Eye Disease &amp; Retinoblastoma, Société de la Génétique Ophtalmologique Francophone oraz Academia Ophthalmologica Belgica.

</doc>
<doc id="3722222" url="https://pl.wikipedia.org/wiki?curid=3722222" title="Paralaksa (film)">
Paralaksa (film)

Paralaksa – polska etiuda dokumentalna z 1976 roku w reżyserii Juliusza Machulskiego.
Opis.
Pracownicy zakładu pracy dzielą się swoimi spostrzeżeniami na temat roli młodych osób w funkcjonowaniu tegoż ośrodka.

</doc>
<doc id="3722224" url="https://pl.wikipedia.org/wiki?curid=3722224" title="Seweryn Mściwujewski">
Seweryn Mściwujewski

Seweryn Mściwujewski herbu Pniejnia (ur. 8 stycznia 1880 w Huczce, zm. 20 listopada 1944 w Muszynie) – polski lekarz, major lekarz Wojska Polskiego.
Życiorys.
Wywodzł się ze staropolskiego rodu szlacheckiego. Urodził się 8 stycznia 1880 w miejscowości Huczko koło Dobromila jako wnuk Bonifacego oraz syn Stanisława i Ludwiny. Jego rodzeństwem był Mścisław i Ludwina. Legitymował się herbem szlacheckim Pniejnia.
W 1903 ukończył C. K. Gimnazjum w Jaśle. Został absolwentem Gimnazjum Ojców Jezuitów w Chyrowie w trybie eksternistycznym. Ukończył studia medyczne na Wydziale Medycznym Uniwersytetu Jagiellońskiego uzyskując dyplom lekarski. Pracę doktorską obronił 14 stycznia 1910 (promotorem był Władysław Reiss). Początkowo pracował w Dąbrowie Tarnowskiej. W 1912 został lekarzem kolejowym w Muszynie. W zakupionym domu urządził pensjonat, nazwany od imienia żony „Wanda”, w którym prowadził także prywatny gabinet lekarski.
Został oficerem cesarsko-królewskiej Obronie Krajowej został mianowany na stopień zastępcy lekarza asystenta w grupie nieaktywnych z dniem 1 grudnia 1910 i był przydzielony do 16 Pułku Piechoty Obrony Krajowej w Krakowie. Następnie został mianowany na stopień nadlekarza w rezerwie ("Oberarzt in der Reserve") z dniem 1 listopada 1912, po czym w styczniu 1912 został przeniesiony do 32 Pułku Piechoty Obrony Krajowej w Nowym Sączu i w tej jednostce w grudniu 1914 został mianowany lekarzem pułkowym. Podczas I wojny światowej został zmobilizowany jako oficer lekarz i pracował w szpitalu polowym na obszarze czeskim, potem w miejscowości Rogatica, służąc w randze lekarza pułkowego ("K.K. Regimentsarzt a. W.").
Po odzyskaniu przez Polskę niepodległości został przyjęty do Wojska Polskiego. Został awansowany na stopień majora lekarza ze starszeństwem z dniem 1 czerwca 1919. Na przełomie 1920/1921 był lekarzem epidemicznym Naczelnego Nadzwyczajnego Komisariatu oraz kierownikiem Państwowego Szpitalem Epidemicznym (najpierw działający w Krynicy, następnie w Powroźniku). W 1923, 1924 był oficerem rezerwowym 10 Batalion Sanitarnego w garnizonie Przemyśl. W 1934 jako major rezerwy był w Kadrze zapasowej Szpitala Okręgowego nr 10 i pozostawał wówczas w ewidencji Powiatowej Komendy Uzupełnień Nowy Sącz. Mieszkał w Muszynie przy ulicy Piłsudskiego 416. Tam zmarł 20 listopada 1944 roku. Pełnił stanowiska lekarza miejskiego, lekarza naczelnego uzdrowiska. W latach 20. XX w. staraniem dr. Mścwiujewskiego i burmistrza Muszyny Antoniego Jurczaka miasto uzyskało status uzdrowiska. Drugi odwiert wód mineralnych (otwarty w 1932) został nazwany „Wanda”, imieniem żony doktora. Doktor Mściwujewski działał w ramach Polskiego Czerwonego Krzyża.
Jego żoną była od 1908 Wanda z domu Chrapczyńska (1875–1967). Ich synami byli Czesław (ur., zm. 1909), Stefan (1910–1961), Kazimierz (1911–1968).
Nazwiskiem Seweryna Mściwujewskiego została nazwana ulica w Muszynie.

</doc>
<doc id="3722234" url="https://pl.wikipedia.org/wiki?curid=3722234" title="Finola">
Finola



</doc>
<doc id="3722241" url="https://pl.wikipedia.org/wiki?curid=3722241" title="Hosilot Farkhor">
Hosilot Farkhor



</doc>
<doc id="3722247" url="https://pl.wikipedia.org/wiki?curid=3722247" title="Fundacja Sławek">
Fundacja Sławek

Fundacja Sławek – fundacja posiadająca status Organizacji Pożytku Publicznego ufundowania w 1998 przez rodzinę Państwa Łagodzińskich, której celem jest pomoc osobom wykluczonym społecznie w drodze od wykluczenia do samodzielności. Fundacja wspiera rodziny zmagające się z ubóstwem, osoby długotrwale bezrobotne, dzieci i osoby dorosłe z niepełnosprawnościami, ofiary przestępstw, osoby doświadczające przemocy, osoby zmagające się z uzależnieniem, bezdomnością, matki samotnie wychowujące dzieci, młodzież zagrożoną wykluczeniem społecznym, młodzież z pieczy zastępczej i schronisk dla nieletnich, zakładów poprawczych i młodzieżowych ośrodków wychowawczych. 
Historia.
Swój początek miała w postaci działań filantropijnych rodziny zapaleńców. Marek Łagodziński, wieloletni Prezes Zarządu dziś Prezes Honorowy Fundacji „Sławek” po raz pierwszy zetknął się z problemami osób wykluczonych w 1992 r. współtworząc jeden z pierwszych w Polsce klubów Anonimowych Alkoholików. Tam usłyszał historie osób wykluczonych społecznie, walczących z uzależnieniami, bezdomnością czy uwięzieniem i wraz z rodziną zaczął je wspierać prywatnie. W 2007 roku za pracę na rzecz drugiego człowieka otrzymał międzynarodowe wyróżnienie - Społeczny Nobel Ashoki - dołączając do globalnej społeczności innowatorów społecznych. Wraz z żoną Danutą oraz dr Janiną Waluk jako członek Zespołu ds.Wprowadzenia Mediacji w Polsce przy Komisji Sprawiedliwości w Sejmie RP uczestniczył w pracach nad wprowadzeniem do polskiego prawa mediacji jako alternatywnej metody rozwiązywania konfliktów. Marek i Danuta Łagodzińscy wyuczyli wielu polskich mediatorów i po dziś dzień prowadzą mediacje karne, rodzinne i cywilne. Prezes Honorowy Fundacji Sławek został odznaczony m.in. Brązową Odznaką Ministra Sprawiedliwości oraz medalem Prymasa Polski "Zasłużony Dla Narodu i Kościoła". Do dziś mottem towarzyszącym nam w codziennej pracy są słowa Pana Marka "Mnie nie interesuje, jak żyłeś kiedyś, ważne jak chcesz spędzić resztę swojego życia"!
Działania.
Obecnie Fundacja Sławek to zespół doświadczonych specjalistów i ponad 20 lat skutecznego pomagania! Przez ten czas organizacja zrealizowała 79 projektów o zasięgu lokalnym i ogólnopolskim oraz 11 projektów międzynarodowych pomagając blisko 10 tysiącom potrzebujących. Misją Fundacji Sławek jest "Pomoc osobom wykluczonym społecznie i zagrożonym wykluczeniem w powrocie do społeczeństwa, rodziny i na rynek pracy." Kluczowymi celami statutowymi są "Niesienie pomocy ludziom będącym w trudnej sytuacji materialnej, rodzinnej i życiowej w tym osobom zagrożonym wykluczeniem społecznym lub podlegającym wykluczeniu." oraz "Świadczenie pomocy edukacyjnej w zakresie zdobywania wykształcenia ogólnego lub zawodowego osobom potrzebującym, bezrobotnym, niedostosowanym społecznie, osobom zagrożonym uzależnieniem." 
Klientami Fundacji Sławek są: osoby długotrwale bezrobotne, dzieci i osoby dorosłe z niepełnosprawnościami, osoby doświadczające przemocy, osoby zmagające się z uzależnieniem, bezdomnością, matki samotnie wychowujące dzieci, młodzież z pieczy zastępczej i schronisk dla nieletnich, zakładów poprawczych, młodzieżowych ośrodków wychowawczych, więźniowie, byli więźniowie oraz członkowie ich rodzin. 
W codziennej pracy specjaliści Fundacji Sławek koncentrują się na udzielaniu dopasowanej pomocy dla konkretnej osoby, wspierając jej rozwój oraz niwelując deficyty. Na przestrzeni lat wypracowano szereg autorskich metod pracy dopasowanych do poszczególnych grup beneficjentów. Część z nich realizowana w ramach projektów z czasem przerodziła się w programy wspierające klientów w sposób ciągły. Jednym z przykładów takich działań jest KOMPAS - kompleksowy program aktywizacji społecznej i zawodowej osób wykluczonych społecznie. W ramach tego programu osoby zgłaszające się do Fundacji Sławek obejmowane są komplementarną, dopasowaną pomocą, wspierając je w drodze od wykluczenia do samodzielności. Program KOMPAS jest syntezą dotychczasowych działań i projektów Fundacji - klamrą zamykającą w sobie 20 lat doświadczeń. Olbrzymią wartością programu jest zespół doświadczonych specjalistów i wolontariuszy. Z wieloma z nich Fundacja Sławek współpracuje od kilku a czasem kilkunastu lat. W ośrodkach Fundacji Sławek bezpłatnego wsparcia udzielają psychologowie, prawnicy, doradcy rodzinni, społeczni, zdrowotni, terapeuci uzależnień, mediatorzy oraz doradcy zawodowi. Wolontariusze pomagają klientom w rozwijaniu ich potencjałów, pasji i zainteresowań. Nadrzędnym celem programu jest skuteczne przywrócenie osób podlegających wykluczeniu do społeczeństwa, rodziny i na rynek pracy. Aby go osiągnąć zapewnia się bezpłatne uczestnictwo zarówno w szkoleniach miękkich, treningach psychospołecznych, spotkaniach terapeutycznych, rodzinnych stołach dyskusyjnych jak i w szkoleniach i kursach zawodowych. Wskaźnik zatrudnienia wśród osób objętych działaniami programu wyniósł 32% w latach 2017-2018. 
W 2002 roku Fundacja Sławek utworzyła we wsi Mienia (woj. mazowieckie) ośrodek PRZYSTAŃ wzorowany na zachodnich rozwiązaniach znanych jako "Half way House" czyli "Dom w pół drogi". W ośrodku osoby uzależnione, bezdomne oraz opuszczające jednostki penitencjarne i zakłady poprawcze mogą otrzymać wsparcie i tymczasowe miejsce zamieszkania. Jest to miejsce wolne od alkoholu i narkotyków, sprzyjające pracy nad sobą oraz szybkiej aktywizacji społecznej i zawodowej. Regulamin obliguje mieszkańców do aktywnej pracy ze specjalistami i terapeutami. Fundacja Sławek posiada także dwa Dzienne Ośrodki Wsparcia w Warszawie przy ul Andersa 13 i Andersa 29. W ośrodkach prowadzone są dyżury specjalistów, treningi psychospołeczne, zajęcia specjalne, warsztaty, spotkania terapeutyczne a także wydarzenia kulturalne. Jak mówi Marek Łagodziński: "Często odwiedzają nas dawni beneficjenci, aby opowiedzieć, jak zmieniło się ich życie, jak radzą sobie obecnie. Zawsze są to spotkania pełne wzruszeń, wzajemnej życzliwości i miłości, którą dzielimy się tak samo chętnie jak praktyczną pomocą czy terapią." 
Fundacja Sławek realizuje swoją misję przy udziale partnerów i interesariuszy. W codziennej pracy współpracuje z instytucjami administracji publicznej, samorządami, organizacjami społecznymi oraz uniwersytetami i instytucjami świata nauki w zakresie realizacji dotacji publicznych, wspólnych działań na rzecz osób wykluczonych, projektów, badań, działań profilaktycznych, staży studenckich i wolontariatu, programów resocjalizacyjnych, sprawiedliwości naprawczej i mediacji, społecznej odpowiedzialności biznesu oraz kampanii społecznych. 
Projekty.
Fundacja prowadzi też akcje i działania cykliczne takie jak Festiwal Sztuki Więziennej, co roku też organizuje Pielgrzymkę na Jasną Górę i spotkania świąteczne w więzieniach i Zakładach Karnych dla dzieci i rodzin osób osadzonych.

</doc>
<doc id="3722260" url="https://pl.wikipedia.org/wiki?curid=3722260" title="Hallucinogen (album)">
Hallucinogen (album)

Hallucinogen – minialbum amerykańskiej piosenkarki i autorki tekstów Keleli, wydany w październiku 2015 nakładem Warp i Cherry Coffee Music.
"Hallucinogen" opowiada o fazach związku w odwrotnym porządku chronologicznym.
Przyjęcie krytyczne.
"Hallucinogen" zdobył uznanie krytyków muzycznych. Na stronie internetowej Metacritic (na której maksymalna możliwa ilość punktów do przyznania wynosi 100) album otrzymał (na podstawie 9 recenzji) średnią ocenę 78, która oznacza "ogólnie pozytywne recenzje" (ang. "generally favorable reviews").
Anupa Mistry z Pitchfork Media pochwaliła EP-kę i jej autorkę, Kelelę, przyznając albumowi ocenę 8,3/10.
Adam Kivel z Consequence of Sound i Max Mertens z „Rolling Stone” przyznali albumowi pozytywne oceny.

</doc>
<doc id="3722263" url="https://pl.wikipedia.org/wiki?curid=3722263" title="Ann Morgan Guilbert">
Ann Morgan Guilbert



</doc>
<doc id="3722267" url="https://pl.wikipedia.org/wiki?curid=3722267" title="Józef Nogaj">
Józef Nogaj

Józef Nogaj (ur. 3 marca 1856 w Bliznem, zm. 11 listopada 1926 we Lwowie) – polski nauczyciel, dyrektor gimnazjalny.
Życiorys.
Urodził się 3 marca 1856 w Bliznem jako syn Franciszka. Był wyznania rzymskokatolickiego. Miał pięcioro rodzeństwa, jego ojciec zmarł przedwcześnie. 23 czerwca 1875 zdał egzamin dojrzałości w C. K. I Gimnazjum w Rzeszowie. W 1879 ukończył studia na Wydziale Filozoficznym Uniwersytetu Lwowskiego pod kierunkiem profesora Romana Pilata. Podczas studiów otrzymał stypendium krajowe w 1877. Podjął pracę nauczyciela od 26 września 1886. Egzamin zawodowy złożył 12 grudnia 1885. Mianowany nauczycielem rzeczywistym 26 sierpnia 1886. Od 1886 do 1889 pracował w C. K. IV Gimnazjum we Lwowie jako zastępca nauczyciela i następnie nauczyciel. Od 1889 jako rzeczywisty nauczyciel pracował w C. K. I Gimnazjum w Tarnopolu, w tym od 1892 jako c. k. profesor. Następnie od 1895 do 1899 był profesorem C. K. V Gimnazjum we Lwowie. Był nauczycielem języka polskiego i historii kraju rodzinnego. Od 1 marca 1899 do 1905 pełnił stanowisko dyrektora macierzystego C. K. I Gimnazjum w Rzeszowie. Otrzymał VI rangę w zawodzie od 24 grudnia 1908. Od roku szkolnego 1905/1906 był dyrektorem C. K. V Gimnazjum we Lwowie. Pozostawał na tym stanowisku przez wiele lat, także po odzyskaniu przez Polskę niepodległości w pierwszych latach II Rzeczypospolitej, w przemianowanym V Państwowym Gimnazjum im. Hetmana Stanisława Żółkiewskiego we Lwowie do 1926. Do tego czasu był członkiem Rady Szkolnej Powiatowej.
Był delegatem Macierzy Szkolnej dla Księstwa Cieszyńskiego. Był członkiem Towarzystwa Literackiego im. Adama Mickiewicza we Lwowie, działając w komisji rewizyjnej. W Rzeszowie od 1901 do 1905 był prezesem rzeszowskiego koła Towarzystwa Nauczycieli Szkół Wyższych i Średnich. Zmarł 11 listopada 1926 we Lwowie. Został pochowany na Cmentarzu Łyczakowskim we Lwowie (nagrobek wykonał Witold Wincenty Rawski). W 2021 jego pomnik został odnowiony.

</doc>
<doc id="3722271" url="https://pl.wikipedia.org/wiki?curid=3722271" title="Nikołaj Puchow">
Nikołaj Puchow

Nikołaj Pawłowicz Puchow (, ur. we wsi Griszowo (obecnie w obwodzie kałuskim), zm. 28 marca 1958 w Moskwie) – radziecki dowódca wojskowy, generał pułkownik, Bohater Związku Radzieckiego (1943).
Życiorys.
Ukończył szkołę średnią, 1916 rozpoczął służbę w carskiej armii, skończył szkołę podoficerską i brał udział w I wojnie światowej na Froncie Północnym jako dowódca zwiadu konnego pułku. W 1918 wstąpił do Armii Czerwonej, uczestniczył w wojnie domowej w Rosji na Froncie Południowym i Zachodnim oraz w walkach z "bandami" w Górnym Ałtaju jako adiutant pułku i szef sztabu brygady piechoty i dywizji piechoty. W latach 1924–1929 dowodził pułkiem piechoty, 1926 ukończył kursy doskonalenia kadry dowódczej Armii Czerwonej „Wystrieł” im. Kominternu, w marcu 1930 został wykładowcą szkoły wojskowej, potem kierownikiem jednego z kursów na kursach „Wystrieł”. Ukończył kursy doskonalenia kadry dowódczej przy Wojskowej Akademii Mechanizacji i Motoryzacji Armii Czerwonej im. Stalina i w styczniu 1935 został wykładowcą tej akademii, od lipca 1936 był pomocnikiem naczelnika, a od marca 1938 naczelnikiem szkoły wojskowej w Charkowie, od kwietnia 1939 wykładał w Akademii Wojskowo-Gospodarczej Armii Czerwonej. W styczniu 1941 został szefem wydziału Akademii Intendenckiej Armii Czerwonej, od 1941 należał do WKP(b), od czerwca 1941 dowodził 304 Dywizją Piechoty na Froncie Południowo-Zachodnim, a od stycznia 1942 do końca wojny 13 Armią wchodzącą kolejno w skład Frontów: Południowo-Zachodniego, Briańskiego, Centralnego i 1 Ukraińskiego.
Dowodzona przez niego armia uczestniczyła w operacji woronesko-woroszyłowgradzkiej, woronesko-kastorneńskiej i małoarchangielskiej, w bitwie pod Kurskiem, bitwie o Dniepr, następnie w operacji żytomiersko-berdyczowskiej, rówieńsko-łuckiej, proskurowsko-czerniowieckiej, lwowsko-sandomierskiej, wiślańsko-odrzańskiej, górnośląskiej, dolnośląskiej, berlińskiej i praskiej. Na czele armii gen. Puchow brał udział w zajmowaniu m.in. Owrucza, Korostenia, Nowogrodu Wołyńskiego, Sarn, Łucka, Kielc, Essen, Brandenburga i Pragi. Po zakończeniu wojny nadal dowodził 13 Armią, w czerwcu 1946 został dowódcą 8 Zmechanizowanej Armii Karpackiego Okręgu Wojskowego, w lutym 1948 dowódcą wojsk Odeskiego Okręgu Wojskowego, w 1953 dowódcą wojsk Północnokaukaskiego Okręgu Wojskowego, w listopadzie 1953 Zachodniosyberyjskiego, a w 1956 Syberyjskiego Okręgu Wojskowego. W 1952 ukończył wyższe kursy akademickie przy Wyższej Akademii Wojskowej im. Woroszyłowa. W czerwcu 1957 został głównym doradcą wojskowym przy Rumuńskiej Armii Ludowej. Był deputowanym do Rady Najwyższej ZSRR 3 i 4 kadencji. Napisał „Gody Ispytanii” (wyd. 1959). Został pochowany na Cmentarzu Nowodziewiczym.
Odznaczenia.
I medale.

</doc>
<doc id="3722275" url="https://pl.wikipedia.org/wiki?curid=3722275" title="Lughaid Stronghand">
Lughaid Stronghand



</doc>
<doc id="3722279" url="https://pl.wikipedia.org/wiki?curid=3722279" title="Jakub Kochanowski">
Jakub Kochanowski

Jakub Kochanowski (ur. 17 lipca 1997 w Giżycku) – polski siatkarz, reprezentant Polski, grający na pozycji środkowego. 
Sukcesy klubowe.
Ogólnopolska Olimpiada Młodzieży:
Młoda Liga:
Mistrzostwo Polski I Ligi:
Superpuchar Polski:
Puchar Polski:
PlusLiga:
Liga Mistrzów:
Sukcesy reprezentacyjne.
Międzynarodowy Turniej EEVZA Kadetów:
Mistrzostwa Europy Juniorów:
Mistrzostwa Europy Kadetów:
Olimpijski festiwal młodzieży Europy:
Mistrzostwa Świata Kadetów:
Mistrzostwa Świata Juniorów:
Memoriał Huberta Jerzego Wagnera:
Mistrzostwa Świata:
Mistrzostwa Europy:
Puchar Świata:
Liga Narodów:
Statystyki zawodnika.
PlusLiga (2016/2017)
PlusLiga (2017/2018)

</doc>
<doc id="3722280" url="https://pl.wikipedia.org/wiki?curid=3722280" title="Strażnica KOP „Powianuszka”">
Strażnica KOP „Powianuszka”

Strażnica KOP „Powianuszka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Powianuszka” w latach 1928 – 1934 znajdowała się w strukturze 1 kompanii KOP „Małaszki”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Powianuszka” w 1932 roku ochraniała pododcinek granicy państwowej szerokości 6 kilometrów 650 metrów od słupa granicznego nr 56 do 61.
Sąsiednie strażnice:

</doc>
<doc id="3722283" url="https://pl.wikipedia.org/wiki?curid=3722283" title="Bezpośrednie połączenie">
Bezpośrednie połączenie

Bezpośrednie połączenie – polski film obyczajowy z 1979 roku, w reżyserii Juliusza Machulskiego. Został nakręcony w Łodzi.
Opis.
W mieszkaniu Marka i Haliny dzwoni telefon; dobiegający ze słuchawki głos starszej kobiety błaga o pomoc, po czym rozmowa urywa się. Bohaterowie snują przypuszczenia co do autorki telefonu: Halina przypuszcza, że to jej matka mieszkająca w Łodzi zapadła na kolejny atak serca – postanawia ruszyć jej na pomoc. Jest jednak środek zimy i późna pora.

</doc>
<doc id="3722284" url="https://pl.wikipedia.org/wiki?curid=3722284" title="Plor na mBan">
Plor na mBan

W mitologii iryjskiej Plor na mBan (wym. plor-na-man) - co oznacza "kwiat kobiecości" - była piękną córką Oisína i Niamh.

</doc>
<doc id="3722287" url="https://pl.wikipedia.org/wiki?curid=3722287" title="Zarafszon Pandżakent">
Zarafszon Pandżakent

Zarafszon Pandżakent (tadż. Клуби футболи «Зарафшон» Панҷакент) – tadżycki klub piłkarski, mający siedzibę w mieście Pandżakent, w północno-zachodniej części kraju.
Historia.
Chronologia nazw:
Piłkarski klub Bochtar został założony w miejscowości Pandż w 1981 roku. Na początku występował w lokalnych turniejach amatorskich. Dopiero w 2006 startował w Pucharze Tadżykistanu, a w 2009 w Pierwszej Lidze. W 2012 zespół debiutował w rozgrywkach Wyższej Ligi Tadżykistanu. W debiutanckim sezonie zajął ostatnie 13. miejsce w końcowej klasyfikacji i spadł z powrotem do Pierwszej Ligi.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Zarafszon w Pandżakencie, który może pomieścić 2 000 widzów.
Piłkarze.
Znani piłkarze:

</doc>
<doc id="3722288" url="https://pl.wikipedia.org/wiki?curid=3722288" title="Zarafshon Pandżakent">
Zarafshon Pandżakent



</doc>
<doc id="3722289" url="https://pl.wikipedia.org/wiki?curid=3722289" title="Lew Arkadjew">
Lew Arkadjew

Lew Arkadjewicz Arkadjew (ros. Лев Арка́дьевич Арка́дьев; ur. 18 września 1924, zm. 11 września 2003) – radziecki i rosyjski pisarz, scenarzysta i dziennikarz.
Autor m.in. książek dla dzieci. Członek Związku Filmowców ZSRR. W czasie wielkiej wojny ojczyźnianej służył w Armii Czerwonej. Pochowany na Cmentarzu Wagańkowskim w Moskwie.

</doc>
<doc id="3722291" url="https://pl.wikipedia.org/wiki?curid=3722291" title="Kornel Mościcki">
Kornel Mościcki

Kornel Mościcki – polski prawnik, urzędnik.
Życiorys.
Ukończył studia prawnicze. W okresie zaboru austriackiego w ramach autonomii galicyjskiej wstąpił do c. k. służby sądowniczej. W latach 90. XIX wieku przebywał na okupowanym przez Austro-Węgry terytorium Bośni i Hercegowiny.
W 1911 był komisarzem do sprostowania ksiąg gruntowych ("extra statum") w C. K. Sądzie Obwodowym w Rzeszowie. W 1918 był radcą sądu krajowego w Rzeszowie. Był członkiem zwyczajnym rzeszowskiego gniazda Polskiego Towarzystwa Gimnastycznego „Sokół”.
Jego żoną była Jadwiga z domu Radomyska, z którą miał trzech synów – oficerów Wojska Polskiego: Adriana (1895–1918?), Klemensa (1897?–1920) i Sobiesława (1900-1940). 

</doc>
<doc id="3722293" url="https://pl.wikipedia.org/wiki?curid=3722293" title="Kościół św. Stanisława Biskupa i Męczennika w Poznaniu (Chyby)">
Kościół św. Stanisława Biskupa i Męczennika w Poznaniu (Chyby)

Kościół św. Stanisława Biskupa i Męczennika w Chybach – barokowa katolicka, świątynia filialna, zlokalizowana przy ul. Dolne Chyby w Poznaniu (poznańska część Chyb).
Historia.
Kościół powstał jako kaplica przypałacowa w 1660. Fundatorem był Przecław Potocki, kasztelan rogoziński, który wzniósł obiekt jako wotum za ocalenie rodziny po potopie szwedzkim. Świątynię poświęcono w 1668, a dokonał tego sufragan poznański, biskup Maciej Kurski. Przeszła generalny remont w drugiej połowie XIX wieku. Do 1 lipca 1997 była filialną świątynią parafii św. Michała Archanioła w Kiekrzu, a obecnie należy do parafii św. Józefa Oblubieńca w Baranowie. W 2007 kościół wyposażono w stacje drogi krzyżowej. 
Architektura.
Świątynia stoi w pobliżu zachodniego brzegu jeziora Kierskiego, w otoczeniu wysokich świerków. Zbudowana jest z cegły na rzucie prostokąta i otynkowana. Dach ma dwuspadowy, kryty dachówką. Fasada zachodnia podzielona parą pilastrów. Szczyt zwieńczony jest trójkątnym frontonem z krzyżem na szczycie.
Wyposażenie.
Główny ołtarz (tryptyk) jest późnorenesansowy (około 1590-1600). Zdobiony winną latoroślą i ornamentami okuciowymi oraz kaboszonami. W polach bocznych obrazy z lat 1590-1600 (św. Paweł i św. Franciszek). W zwieńczeniu obraz Chrystusa w typie "Ecce homo". W centrum ołtarza widnieje obraz "Wskrzeszenie Piotrowina" z XVIII lub XIX wieku. Na prawej ścianie bocznej zawieszono obraz "Zdjęcie z krzyża" (druga połowa XIX wieku), a na lewej wizerunek św. Kazimierza z trzeciej ćwierci XVII wieku. Drogę krzyżową (2007) namalował Norbert Bromer.

</doc>
<doc id="3722294" url="https://pl.wikipedia.org/wiki?curid=3722294" title="Vallée de l'Ernz">
Vallée de l'Ernz



</doc>
<doc id="3722296" url="https://pl.wikipedia.org/wiki?curid=3722296" title="Romuald Krajewski">
Romuald Krajewski

Romuald Krajewski – polski lekarz neurochirurg, doktor habilitowany nauk medycznych, profesor nadzwyczajny Centrum Onkologii – Instytutu im. Marii Skłodowskiej-Curie oraz Uniwersytetu Rzeszowskiego, członek Komitetu Bioetyki Prezydium Polskiej Akademii Nauk, wiceprezes Naczelnej Rady Lekarskiej. 
Życiorys.
W 1975 ukończył studia na Wydziale Lekarskim Akademii Medycznej w Warszawie, w 1982 uzyskał stopień doktora nauk medycznych, a w 1997 roku stopień doktora habilitowanego nauk medycznych w zakresie medycyny, specjalność: neurochirurgia.
W latach 2001-2005 był przewodniczącym Naczelnego Sądu Lekarskiego, w okresie od 2006 do 2009 członkiem Prezydium Naczelnej Rady Lekarskiej, a w latach 2010-2013 pełnił funkcję wiceprezesa Naczelnej Rady Lekarskiej. 
Jest prezydentem Europejskiej Unii Lekarzy Specjalistów (European Union of Medical Specialists – UEMS), członkiem Polskiej Grupy Roboczej ds. Problemów Etycznych Końca Życia, kanclerzem Kapituły Odznaczenia Meritus Pro Medicis.
W 2017 roku otrzymał nominację na profesora nauk medycznych.

</doc>
<doc id="3722298" url="https://pl.wikipedia.org/wiki?curid=3722298" title="Zrób to sam (film)">
Zrób to sam (film)

Zrób to sam – polski krótkometrażowy film dokumentalny z 1978 w reżyserii Juliusza Machulskiego.

</doc>
<doc id="3722299" url="https://pl.wikipedia.org/wiki?curid=3722299" title="CF Gavà">
CF Gavà

Club de Futbol Gavà – hiszpański klub piłkarski, grający w Tercera División, mający siedzibę w mieście Gavà.

</doc>
<doc id="3722300" url="https://pl.wikipedia.org/wiki?curid=3722300" title="Północny ruch oporu">
Północny ruch oporu



</doc>
<doc id="3722303" url="https://pl.wikipedia.org/wiki?curid=3722303" title="Estrecho de Tiquina">
Estrecho de Tiquina

Estrecho de Tiquina – cieśnina łącząca większą część jeziora Titicaca z jego mniejszą częścią. Położona jest na granicy Peru i Boliwii. Szerokość cieśniny w najwęższym miejscu 850 metrów.
Geografia.
Cieśnina łączy górne jezioro Chicuito i dolne (mniejsze) jezioro Huiñaimarca. Całość tworzy jezioro Titicaca, które jest największym według objętości jeziorem w Ameryce Południowej. Cieśnina oddziela miejscowość San Pedro de Tiquina od San Pablo de Tiquina
Pojazdy przez cieśninę transportowane są na specjalnych barkach.

</doc>
<doc id="3722310" url="https://pl.wikipedia.org/wiki?curid=3722310" title="Tenis ziemny na Igrzyskach Panamerykańskich 2015">
Tenis ziemny na Igrzyskach Panamerykańskich 2015

Tenis ziemny na Igrzyskach Panamerykańskich 2015 – turniej tenisowy, który był rozgrywany w dniach 10–16 lipca 2015 roku podczas igrzysk panamerykańskich w Toronto. Zawodnicy zmagali się na obiektach Canadian Tennis Centre. Sportowcy rywalizowali w pięciu konkurencjach: singlu i deblu mężczyzn oraz kobiet, a także mikście.
Medaliści.
Poczet medalistów zawodów tenisowych podczas Igrzysk Panamerykańskich 2015.
Tabela medalowa.
Klasyfikacja medalowa zawodów tenisowych podczas Igrzysk Panamerykańskich 2015.

</doc>
<doc id="3722312" url="https://pl.wikipedia.org/wiki?curid=3722312" title="Rexall Centre">
Rexall Centre



</doc>
<doc id="3722315" url="https://pl.wikipedia.org/wiki?curid=3722315" title="Lorca Deportiva CF">
Lorca Deportiva CF

Lorca Deportiva Club de Fútbol, S.A.D. – hiszpański klub piłkarski, miał siedzibę w mieście Lorca.

</doc>
<doc id="3722318" url="https://pl.wikipedia.org/wiki?curid=3722318" title="Strażnica KOP „Polanka”">
Strażnica KOP „Polanka”

Strażnica KOP „Polanka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Polanka” w latach 1928 – 1934 znajdowała się w strukturze 2 kompanii KOP „Ćwiecino”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Polanka” w 1932 roku ochraniała pododcinek granicy państwowej szerokości 3 kilometrów 522 metrów od słupa granicznego nr 116 do 131.
Sąsiednie strażnice:

</doc>
<doc id="3722326" url="https://pl.wikipedia.org/wiki?curid=3722326" title="Spitaman Now">
Spitaman Now

FK Spitaman Now (tadż. Клуби футболи «Спитаман») – tadżycki klub piłkarski, mający siedzibę w mieście Now, w północno-zachodniej części kraju.
Historia.
Chronologia nazw:
Piłkarski klub Spitaman został założony w miejscowości Now w 2005 roku i reprezentował dystrykt Spitaman. Również nazwa klubu pochodzi od perskiego przywódcy wojsk baktryjskich Spitamenesa. W 2008 zespół zajął drugie miejsce w turnieju finałowym Pierwszej Ligi, a w 2009 debiutował w rozgrywkach Wyższej Ligi Tadżykistanu. Jednak po rundzie wiosennej zrezygnował z dalszych występów i w pozostałych meczach zostały zweryfikowane jako walkowery 0-3 na korzyść rywali. Potem występował z przerwami w Pierwszej Lidze.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Now, który może pomieścić 3 000 widzów.
Piłkarze.
Znani piłkarze:

</doc>
<doc id="3722331" url="https://pl.wikipedia.org/wiki?curid=3722331" title="FK Spitamen">
FK Spitamen



</doc>
<doc id="3722332" url="https://pl.wikipedia.org/wiki?curid=3722332" title="Walter Außerdorfer">
Walter Außerdorfer

Walter Außerdorfer (ur. 18 kwietnia 1939 w Tiers) – włoski saneczkarz startujący w jedynkach i dwójkach, brązowy medalista igrzysk olimpijskich.
Kariera.
Największy sukces w karierze Außerdorfer osiągnął w 1964 roku, kiedy razem z Sigisfredo Mairem zdobył brązowy medal w dwójkach podczas igrzysk olimpijskich w Innsbrucku. Na tych samych igrzyskach był też szesnasty w jedynkach; były to jego jedyne starty olimpijskie. Był też między innymi dziewiąty w jedynkach i dwójkach podczas mistrzostw świata w Davos w 1965 roku.
Po zakończeniu kariery prowadził hotel w rodzinnym Tiers. Był też radnym w tej miejscowości.

</doc>
<doc id="3722333" url="https://pl.wikipedia.org/wiki?curid=3722333" title="Olimi Karimzod Mastczoch">
Olimi Karimzod Mastczoch



</doc>
<doc id="3722334" url="https://pl.wikipedia.org/wiki?curid=3722334" title="SKA Hatlon Farchor">
SKA Hatlon Farchor



</doc>
<doc id="3722336" url="https://pl.wikipedia.org/wiki?curid=3722336" title="CDA Navalcarnero">
CDA Navalcarnero

Club Deportivo Artístico Navalcarnero – hiszpański klub piłkarski, grający w Tercera División, mający siedzibę w mieście Navalcarnero.

</doc>
<doc id="3722341" url="https://pl.wikipedia.org/wiki?curid=3722341" title="Tuymaada (stadion)">
Tuymaada (stadion)

Tuymaada ("«Туймаада»") – stadion sportowy w Jakucku, Rosja. Może pomieścić 12 500 kibiców. Swoje mecze rozgrywa tam miejscowy klub piłkarski Jakucja Jakuck.

</doc>
<doc id="3722342" url="https://pl.wikipedia.org/wiki?curid=3722342" title="Mirosław Mordel">
Mirosław Mordel

Mirosław Mordel (ur. 24 grudnia 1960 w Opolu Lubelskim) – kontradmirał Marynarki Wojennej RP.
Życiorys.
Urodził się w Opolu Lubelskim, gdzie uczęszczał do szkoły podstawowej, a następnie ukończył miejscowe Liceum Ogólnokształcące. Po maturze, w latach 1979–1984 studiował w Akademii Marynarki Wojennej w Gdyni, a po jej ukończeniu służył na okrętach podwodnych, awansując później na stanowisko dowódcy ORP "Dzik".
W latach 1995–1996 odbył studia podyplomowe w Akademii Marynarki Wojennej. W 1997 został szefem sztabu Dywizjonu Okrętów Podwodnych, a następnie w 1999 starszym specjalistą Oddziału Operacyjnego Sztabu MW. W 2000 ukończył kurs sztabowy w Akademii Dowodzenia Bundeswehry w Hamburgu, po czym pracował w Dowództwie Okrętów Podwodnych NATO Wschodniego Atlantyku (COMSUBEASTLANT) w Northwood. W 2003 został zastępcą dowódcy Dywizjonu Okrętów Podwodnych, a w marcu 2004 dowódcą tegoż dywizjonu.
W latach 2007–2009 służył w Sztabie Marynarki Wojennej. W czerwcu 2010 ukończył roczne Podyplomowe Studia Polityki Obronnej w Akademii Dowódczej Marynarki Wojennej w Newport (USA), a następnie służył w Sztabie Generalnym.
1 stycznia 2014 został dowódcą 3 Flotylli Okrętów. 15 sierpnia tego roku awansowany do stopnia kontradmirała.
7 marca 2016 został Inspektorem Marynarki Wojennej. Z dniem 31 stycznia 2019 zakończył zawodową służbę wojskową.

</doc>
<doc id="3722346" url="https://pl.wikipedia.org/wiki?curid=3722346" title="Pogoń Nowe Skalmierzyce">
Pogoń Nowe Skalmierzyce

Klub Sportowy Pogoń Nowe Skalmierzyce – polski klub sportowy, utworzony w listopadzie 1921 roku w Nowych Skalmierzycach. 
W przeszłości klub Pogoń Nowe Skalmierzyce, prowadził także sekcje lekkoatletyczną, kolarską, bokserską, strzelecką, koszykówki, siatkówki oraz żużla.
Piłka nożna.
Historia.
W sezonie 2015/2016 piłkarze Pogoni Nowe Skalmierzyce zdobyli awans do IV ligi w piłce nożnej, notując 24. zwycięstwa na 30. rozegrane spotkania. Najdłużej niepokonana drużyna w rozgrywkach ligowych w Polsce, nie przegrała 61. kolejnych meczów (od 19 października 2014 roku do 29 października 2016 roku; porażka 2:0 z Obrą Kościan).
5 czerwca 2021 roku na spotkaniu 33 kolejki IV ligi w grupie mistrzowskiej piłkarze Pogoni Nowe Skalmierzyce, zapewnili sobie awans do III ligi na 2 kolejki przed końcem sezonu, wygrywając z LKS Gołuchów 2:1.
Stadion.
Początki powstania stadionu w latach 1927–1933, związane są z przekazaniem przez dziedzica śliwnickiego Wincentego Niemojowskiego, kilku hektarów gruntu majątku Podkoce, obok nieczynnego torowiska kolejowego. 
Pojemność stadionu wynosi około 2000 miejsc w tym 700 siedzących.
Stadion jest miejscem organizacji "Dni Miasta Nowe Skalmierzyce" – swój występ mieli tu liczni artyści oraz zespoły m.in.: Wilki (2016), Patrycja Markowska (2016), Enej (2017), Dżem (2018), Kamil Bednarek (2019), Mezo (2019), LemON (2022) oraz Ania Dąbrowska (2022).

</doc>
<doc id="3722347" url="https://pl.wikipedia.org/wiki?curid=3722347" title="Antonio Rodríguez Almodóvar">
Antonio Rodríguez Almodóvar

Antonio Rodríguez Almodóvar - (Alcalá de Guadaíra, Sewilla, 1941) pisarz hiszpański, zajmuje się folklorystycznym przekazem ustnym, głównie zbieraniem i analizą tradycyjnych opowieści ludowych. Wśród jego dzieł znajdziemy opowiadania, bajki, wiersze, eseje, artykuły, scenariusze telewizyjne i teatralne. Ponad pięćdziesiąt jego książek poświęconych jest małoletnim czytelnikom i młodzieży. Wśród nich warto przytoczyć sławne "Cuentos de la Media Lunita" i "Cuentos a la luz de la lumbre". Uhonorowany wieloma nagrodami, m.in. hiszpańską Nagrodą Literatury Dziecięcej i Młodzieżowej w 2005 oraz Nagrodą Washingtona Irvinga w 2011. Antonio Rodríguez Almodóvar jest szczególnie ceniony za wkład w kultywowanie dziedzictwa narodowego.
Rys biograficzny.
Wykształcenie.
Antonio Rodríguez Almodóvar zaczął studia filozoficzne na Uniwersytecie w Madrycie, ale porzucił je na rzecz studiów filologicznych, które ukończył w Sewilli w 1969. W 1973 zdobył tytuł doktora, a w 1975 został wykładowcą języka i literatury hiszpańskiej. Opublikował wiele dzieł koncentrujących się na tematyce teorii narracji i tekstu poetyckiego z punktu widzenia semiotyki i strukturalizmu ("La estructura de la novela burguesa", "Hacia una crítica dialéctica"). W latach 1969-1974 był wykładowcą na Uniwersytecie w Sewilli i Kolegium Uniwersyteckim w Kadyksie, z których to został usunięty za aktywny udział w walce z systemem frankistowskim.
Bajki i opowieści hiszpańskie.
Długi i intensywny proces badawczy doprowadził Antonio Rodríguez Almodóvara do publikacji książek o tematyce hiszpańskich bajek i opowiadań ludowych. W swoich pracach posługiwał się już wspomnianą metodą analizy strukturalno-semotycznej. Jako członek International Folk Narrative Research był uczestnikiem rozmaitych kursów i konferencji poświęconych hiszpańskiej literaturze przekazu ustnego.
Prasa.
Od września 1997 jest felietonistą dziennika "El País" (Andaluzja), współpracuje również przy tworzeniu wydania krajowego.
Telewizja.
Jako scenarzysta telewizyjny, Antonio Rodríguez Almodóvar jest autorem trzech miniseriali teatralnych opartych na znanych hiszpańskich bajkach: "El príncipe encantado", "La princesa que nunca se reía" i "Mariquilla ríe perlas". Zostały one wyemitowane przez Telewizję Canal Sur w okresie Świąt Bożego Narodzenia w 1994, 1995 i 1996-1997. 

</doc>
<doc id="3722348" url="https://pl.wikipedia.org/wiki?curid=3722348" title="Platon Kostecki">
Platon Kostecki

Platon Kostecki, ukr. Платон Костецький (ur. 2 lipca 1832 w Więckowicach, zm. 1 maja 1908 we Lwowie) – rusińsko-polski dziennikarz, pisarz, poeta związany ze Lwowem.
Życiorys.
Według różnych źródeł urodził się w Więckowicach. Z pochodzenia był Rusinem. Był synem Ioana (duchowny kościoła katolickiego obrządku bizantyjsko-ukraińskiego w Sądowej Wiszni) i Teresy z domu Fedorowicz. Kształcił się w Sanoku, w Gimnazjum w Samborze. W 1851 zdał egzamin dojrzałości w C. K. Gimnazjum w Przemyślu. Przez trzy lata studiował prawo na Uniwersytecie Lwowskim. Potem skupił się na działalności pisarskiej.
Już podczas studiów w 1854 podjął działalność dziennikarską. Od tego czasu pracował w „Nowinach”. Następnie od 1854 do 1855 był redaktorem gazety „Zoria Hałyćka”. W 1855 zamieszkał w Sanoku, gdzie został współudziałowcem spółki, założonej przez drukarza Karola Pollaka. Pracował w „Dzienniku Literackim”, „Przeglądzie Powszechnym Politycznym”, „Dzienniku Polskim”, „Ruchu Literackim”. Uczestniczył w powstaniu styczniowym 1863. W listopadzie 1862 związał się z polską „Gazetą Narodową”, której był współredaktorem od 1869 i pracował niemal do końca życia. W 1888 obchodził 30-lecie pracy pisarskiej, a na początku listopada 1907 obchodził jubileusz 45-lecia pracy dziennikarskiej w „Gazecie Narodowej”. Był uważany za "nestora dziennikarstwa polskiego". Pisał też poezje po polsku i rusińsku. 
Za poemat "Na cześć Don Pedra Kalderona..." w 1881 otrzymał nagrodę w Hiszpanii. W 1898 został Kawalerem Orderu Franciszka Józefa.
Należał do Polskiego Towarzystwa Gimnastycznego „Sokół”. Określał siebie słowami "gente Ruthenus, natione Polonus" (pol. z pochodzenia Rusin, z narodowości Polak”). Był zwolennikiem porozumienia i zgody ludności rusińskiej i polskiej. W swoim wierszu pt. "Mołytwa" (Modlitwa) napisał: „"...To nasza mołytwa: / Jak Trojca, tak jedyna, / Polszcza, Ruś i Łytwa"”.
Jego żoną była Maria z domu Ładzińska (zm. 1897). Zmarł 1 maja 1908 we Lwowie i został pochowany na Cmentarzu Łyczakowskim we Lwowie 3 maja 1908.

</doc>
<doc id="3722350" url="https://pl.wikipedia.org/wiki?curid=3722350" title="Karl Staaf">
Karl Staaf



</doc>
<doc id="3722351" url="https://pl.wikipedia.org/wiki?curid=3722351" title="Las Rozas CF">
Las Rozas CF

Las Rozas Club de Fútbol – hiszpański klub piłkarski, grający w Segunda División B – grupa I, mający siedzibę w mieście Las Rozas de Madrid.

</doc>
<doc id="3722356" url="https://pl.wikipedia.org/wiki?curid=3722356" title="Władimir Kriukow">
Władimir Kriukow

Władimir Wiktorowicz Kriukow (ros. Владимир Викторович Крю́ков; ur. w Buturlinowce, zm. 16 sierpnia 1959 w Moskwie) – radziecki dowódca wojskowy, generał porucznik, Bohater Związku Radzieckiego (1945).
Życiorys.
Urodził się w rosyjskiej rodzinie chłopskiej. W 1914 skończył szkołę realną w Riazaniu, od grudnia 1914 służył w rosyjskiej armii, 1915 ukończył szkołę podoficerską i we wrześniu 1915 został skierowany na front I wojny światowej. Dowodził plutonem w pułku piechoty i zwiadem konnym pułku, w grudniu 1917 został zdemobilizowany, po czym wrócił do Riazania. Wkrótce wstąpił do oddziału Czerwonej Gwardii, w czerwcu 1918 został zastępcą dowódcy tego oddziału, następnie dowódcą sotni oddziału, brał udział w walkach nad Donem i na Froncie Południowym. 
W październiku 1918 wstąpił do Armii Czerwonej, był adiutantem sztabu „czerwonego” oddziału w Baku, potem od grudnia 1918 dowódcą plutonu, a od września 1919 dowódcą szwadronu, szefem komendy gospodarczej i zastępcą szefa sztabu Samodzielnej Brygady Kawalerii przy 38 Dywizji Strzeleckiej. W listopadzie 1919 został zastępcą dowódcy sotni w 10 Armii Frontu Południowego, w maju 1920 zastępcą dowódcy i dowódcą szwadronu komisariatu wojskowego Rejonu Kaukaskiego Frontu Południowego, potem dowódcą samodzielnego oddziału specjalnego przeznaczenia, na czele którego brał udział w walkach na Północnym Kaukazie.
Od września 1920 dowodził samodzielnym szwadronem przy batalionie wartowniczym w mieście Kropotkin, a od stycznia 1921 dowodził pułkiem kawalerii w , uczestniczył w wojnie domowej na Froncie Południowym w walkach przeciw wojskom gen. Denikina. W marcu 1921 został dowódcą samodzielnego szwadronu 39 Brygady Piechoty Północnokaukaskiego Okręgu Wojskowego, od sierpnia 1921 do 1922 był zastępcą dowódcy 82 pułku kawalerii w składzie 14 Dywizji Kawalerii, w 1924 ukończył oddział starszej kadry dowódczej przy Wyższej Kawaleryjskiej Szkole Armii Czerwonej w Leningradzie i we wrześniu 1924 został komendantem szkoły pułkowej 67 pułku kawalerii w składzie 3 Brygady Kawalerii Północnokaukskiego Okręgu Wojskowego. 
Od czerwca 1925 do marca 1931 służył w 11 Dywizji Kawalerii kolejno jako komendant szkoły pułkowej 89 pułku kawalerii, szef sztabu 68 pułku kawalerii, w marcu 1931 został szefem Sekcji 1 (Operacyjnej) Sztabu 6 Czongarskiej Dywizji Kawalerii w Białoruskim Okręgu Wojskowym, 1932 ukończył kurs Akademii Wojskowej Armii Czerwonej im. Frunzego. Od czerwca 1933 do października 1937 dowodził 20 Salskim Pułkiem Kawalerii odznaczonej orderem Czerwonego Sztandaru 4 Dywizji Kawalerii, od października 1937 do lutego 1940 wykładał taktykę na Kursach Kawaleryjskich odznaczonych orderem Czerwonego Sztandaru w Nowoczerkasku, w lutym-marcu 1940 brał udział w wojnie ZSRR z Finlandią jako dowódca 306 pułku strzelców w składzie 62 Dywizji Strzeleckiej. W maju 1940 został dowódcą 8 Brygady Strzelców Leningradzkiego Okręgu Wojskowego w Hanko, od 1941 należał do WKP(b), 11 marca 1941 został wyznaczony dowódcą 198 Dywizji Zmotoryzowanej.
Od czerwca 1941 w ramach Wielkiej wojny ojczyźnianej uczestniczył w walkach z Finami na Przesmyku Karelskim, a we wrześniu 1941 wraz z dywizją został włączony w skład 54 Armii, po czym walczył na Froncie Północnym i Leningradzkim. Od 12 stycznia do 3 lutego 1942 dowodził 10 Korpusem Kawalerii na Froncie Zachodnim, 6 marca 1942 objął dowództwo 2 Gwardyjskiego Korpusu Kawalerii, którego działaniami bojowymi kierował m.in. podczas operacji białoruskiej, wiślańsko-odrzańskiej, wschodniopruskiej i pomorskiej (1945). 16 października 1943 otrzymał stopień generała porucznika. Dowodzony przez niego korpus sforsował Pilicę, odegrał decydującą rolę w zajęciu Warszawy i innych polskich miast, a 5 marca 1945 zajął Połczyn-Zdrój. Po zakończeniu wojny nadal dowodził korpusem w składzie Specjalnego Okręgu Wojskowego w Królewcu (Kaliningradzie) do jego rozformowania w grudniu 1945, w maju 1946 został naczelnikiem Wyższej Oficerskiej Szkoły Kawalerii im. Budionnego, od czerwca do października 1947 pozostawał w dyspozycji Głównodowodzącego Wojskami Lądowymi, po czym został zastępcą dowódcy 36 Gwardyjskiego Korpusu Strzeleckiej.
18 września 1948 został aresztowany pod zarzutem „grabieży i przywłaszczania zdobycznego mienia na wielką skalę”. Oskarżono go o plądrowanie pod koniec wojny mieszkań uciekających Niemców i przewóz do swojego moskiewskiego mieszkania mebli, obrazów, zabytkowych naczyń, dywanów i kosztowności i rabunek kilku samochodów. 2 listopada 1951 został skazany przez Wojskowe Kolegium Sądu Najwyższego ZSRR na 25 lat obozu pracy, utratę praw na 5 lat i konfiskatę mienia. Postanowieniem Rady Ministrów z 10 listopada 1952 został pozbawiony stopnia wojskowego.
W lipcu 1953 decyzją Wojskowego Kolegium Sądu Najwyższego ZSRR został zrehabilitowany, 10 sierpnia 1953 Rada Ministrów ZSRR przywróciła mu stopień wojskowy, a 14 sierpnia 1953 przywrócono mu prawa. Po wypuszczeniu z łagru przebywał na leczeniu, a od listopada 1953 do 1954 uczył się na wyższych kursach akademickich przy Akademii Wojskowej im. Woroszyłowa. W marcu 1955 został zastępcą naczelnika Akademii Wojskowo-Prawnej, od grudnia 1956 był w dyspozycji Głównego Zarządu Kadr Ministerstwa Obrony ZSRR, a w kwietniu 1957 zakończył służbę wojskową.
Został pochowany na Cmentarzu Nowodziewiczym.
Odznaczenia.
Oraz medale jubileuszowe ZSRR i ordery i medale zagraniczne.

</doc>
<doc id="3722357" url="https://pl.wikipedia.org/wiki?curid=3722357" title="Królestwo krzywych zwierciadeł">
Królestwo krzywych zwierciadeł

Królestwo krzywych zwierciadeł / W królestwie krzywych zwierciadeł () – radziecka baśń filmowa z 1963 roku w reżyserii Aleksandra Rou na motywach powieści Witalija Gubariewa.

</doc>
<doc id="3722369" url="https://pl.wikipedia.org/wiki?curid=3722369" title="Herman Hołowiński">
Herman Hołowiński

Herman Hołowiński (ur. 1788, zm. w sierpniu 1852 w Kamieńcu Podolskim i tam pochowany) – polski arystokrata. Rezydował w Steblowie nad rzeką Roś. Marszałek szlachty powiatu bohusławskiego, „zasidatiel” Głównego Kijowskiego Sądu (1szy Departament).
Życiorys.
Syn Onufrego, miecznika czernihowskiego, marszałka powiatu kijowskiego i Heleny z Krzywych Sosen Krajewskiej. Bibliofil, zebrał liczną kolekcję manuskryptów, druków i sztychów. Kolekcjonował Biblie.
Ożeniony 5 września 1811 z Emilią Boreyko (1794-1841) w Pikowie. Przyjaciel Ignacego Hołowińskiego – arcybiskupa mohylewskiego i pisarza Aleksandra hrabiego Fredry, z którym utrzymywał liczną korespondencję. Na zaproszenie Hermana Hołowińskiego Adam Mickiewicz odwiedził Steblów 9 lutego 1825. Przy okazji poświęcił Emilii z Boreyków Hołowińskiej poemat pt. . Ponadto wizyta steblowska została upamiętniona w IV księdze Pana Tadeusza. Spotkanie te opisał Michał Rolle a przeanalizował Michał Witkowski.
Po śmierci żony, Herman Hołowiński sprzedał dobra steblowskie bratankowi Zenonowi Hołowińskiemu, a sam w 1847 roku zakupił dom w Kamieńcu Podolskim.
Steblowskie kolekcje i bibliotekę przejął około roku 1844 Konstanty Podwysocki (mąż Anny Podwysockiej, córki Hermana) i umieścił w swoim domu w Rychtach na Podolu. Później zostały one w części nabyte przez Jana Kantego Działyńskiego i zasiliły Bibliotekę Kórnicką.

</doc>
<doc id="3722371" url="https://pl.wikipedia.org/wiki?curid=3722371" title="Triumf Kleopatry">
Triumf Kleopatry

Triumf Kleopatry lub Przybycie Kleopatry do Cylicji (ang. "The Triumph of Cleopatra")
– obraz olejny angielskiego malarza Williama Etty’ego. Po raz pierwszy został wystawiony w 1821 roku. Obecnie znajduje się w muzeum Lady Lever Art Gallery w miejscowości Port Sunlight, w pobliżu Liverpoolu.
W drugiej dekadzie XIX wieku Etty cieszył się powszechnym uznaniem wśród pracowników i studentów Królewskiej Akademii Sztuk Pięknych, szczególnie z powodu umiejętności użycia kolorów i realistycznego oddawania tonów skóry. Pomimo że począwszy od 1811 wystawiał na każdej organizowanej przez Akademię Summer Exhibition, nie cieszył się znaczącym zainteresowaniem komercyjnym ani ze strony krytyków. W 1820 zaprezentował obraz "Poławiacz korali", który przedstawiał nagie postacie na pozłacanej łodzi. To dzieło przyciągnęło uwagę Francisa Freelinga, urzędnika. Złożył on u Etty’ego zamówienie na podobny obraz, w większej skali.
"Triumf Kleopatry" ilustruje scenę z "Żywotów" Plutarcha i sztuki Szekspira "Antoniusz i Kleopatra", w której Kleopatra, królowa Egiptu, podróżuje do Tarsu w Cylicji na pokładzie bogato udekorowanej łodzi, aby scementować sojusz z Rzymskim generałem Markiem Antoniuszem. Kompozycja jest celowo ściśnięta i zatłoczona. Obejmuje pokaźną grupę osób w różnym stopniu negliżu, zgromadzonych na brzegu w celu obserwacji nadpływającego statku. Choć obraz nie był powszechnie chwalony w prasie, błyskawicznie odniósł sukces, niemal natychmiast czyniąc Etty’ego sławnym. Zachęcony odbiorem dzieła, Etty poświęcił w następnej dekadzie wiele czasu na tworzenie dalszych malowideł historycznych z nagimi postaciami, co przyniosło mu rozgłos ze względu na łączenie nagości z przesłaniem moralnym.
Kompozycja.
"Triumf Kleopatry" jest luźno oparty na historii z "Żywotów" Plutarcha, powtórzonej później w "Antoniuszu i Kleopatrze" Szekspira, w której Kleopatra, królowa Egiptu, podróżuje do Tarsu w Cylicji na pokładzie łodzi, by umocnić stosunki z Rzymskim generałem Markiem Antoniuszem.
Chociaż powierzchownie obraz jest podobny do "Poławiacza Korali", to jest bliższy stylowi Jean-Baptista Regnaulta, poprzez swoją zamierzenie ściśniętą i zatłoczoną kompozycję. Pojedyncze postacie są celowo pozbawione właściwych proporcji w stosunku do siebie nawzajem i do łodzi, a stosunkowo duża ich liczba jest ciasno umiejscowiona na niewielkim obszarze obrazu.
Obraz zapożycza elementy z Regnualta, ale też Tycjana, Rubensa i klasycznej rzeźby. Postacie są sformowane w grupy, i podczas gdy pojedyncze postacie i grupy są starannie rozplanowane i namalowane, to przy oglądaniu obrazu w całości kombinacja grup daje wrażenie nieuporządkowanej masy otaczającej łódź. W 1958 biograf Etty’ego, Dennis Farr, skomentował, że „"Triumf Kleopatry" zawiera elementy wystarczające na trzy lub cztery malowidła, nie mniej ambitne, lecz dojrzalej rozplanowane”. Scena zawiera wiele elementów bazujących na rysunkach Etty’ego, które szkicował podczas wędrówek po Londynie, takie jak matka podtrzymująca swe dziecko, by pokazać mu widok, oraz tłum na dachu świątyni w tle. W obrazie znajdują się też inspiracje zaczerpnięte z tradycji malarstwa europejskiego, przyswajanej przez Etty’ego, gdy kopiował jako student dzieła starych mistrzów, takie jak putta na niebie. Etty był wielbicielem szkoły weneckiej i obraz zawiera ewidentne zapożyczenia z Tycjana oraz innych weneckich artystów. Od Rubensa zaś są zaczerpnięte takie motywy jak Nereidy i Tryton w morzu przed łodzią.
Co nietypowe dla przedstawienia królowej afrykańskiego państwa w angielskim malarstwie tego okresu, grupa służących Kleopatry składa się zarówno z ciemno- jak i jasnoskórych postaci, ukazanych na równych prawach, o takim samym znaczeniu. Od początków swojej kariery Etty interesował się przedstawianiem różnych odcieni skóry, a "Misjonarski chłopiec", który uchodzi za jego najstarsze zachowane znaczące dzieło, przedstawia ciemnoskóre dziecko.
Odbiór.
"Triumf Kleopatry" szybko wywołał sensację. Etty później twierdził, że dzień po otwarciu Summer Exhibition „obudził się sławny”. Majowe wydanie "The Gentleman’s Magazine" chwaliło obraz jako „należący do najwyższej klasy”, a Charles Robert Leslie chwalił go jako „wspaniały triumf koloru”. Dzieło nie spotkało się z jednak powszechnym uznaniem. "Blackwoods’ Edinburgh Magazine" przyznał, że obraz był „widziany i podziwiany w Royal Academy”, ale potępił Etty’ego za mitologiczne ujęcie tematu historycznego:
Etty próbował powtórzyć sukces "Poławiacza korali" oraz "Triumfu Kleopatry", i jego następnym znaczącym wystawionym dziełem był "Szkic do ody Graya (Młodość na dziobie okrętu)", wystawiony w British Institute w styczniu 1822. Podobnie jak wspomniane dzieła, obraz przedstawiał zdobiony okręt z nagimi postaciami, a jego wystawienie wywołało potępienie ze strony The Times:
Pomijając jej ton, Etty cieszył się wzmianką w gazecie tak wpływowej jak The Times. Później wyznał, jak zachwycony był tym, że „The Times dostrzegł mnie. Poczułem, że koła mojego rydwanu są na właściwym torze do sławy i chwały, i że teraz powoziłem nim niczym Jehu!”. Prawdopodobnie w wyniku krytyki w The Times, Freeling poprosił Etty’ego o przemalowanie postaci na pierwszym planie "Triumfu Kleopatry". W 1829, gdy Etty był już szanowanym artystą, Freeling pozwolił na przywrócenie postaci do ich pierwotnego stanu.
Dziedzictwo.
Przejawy krytyki niespecjalnie odwiodły Etty’ego od prób powtórzenia sukcesu "Triumfu Kleopatry". Koncentrował się na tworzeniu dzieł o tematyce historycznej, zawierających nagie ciała. W latach 20. XIX wieku wystawił 15 dzieł na Summer Exhibition (włączając w to "Triumf Kleopatry"), i poza jednym z nich, wszystkie zawierały co najmniej jedną nagą postać. Dzięki temu Etty stał się pierwszym angielskim artystą, który traktował studia nagości jako poważną formę sztuki na własnych prawach, zdolną do bycia estetycznie atrakcyjną i dostarczającą moralnego przesłania.
W latach 1823–1824 Etty odbył długą podróż, by kształcić się we Francji i Włoszech. Powrócił z niej jako ukształtowany artysta. Jego monumentalne (304 na 309 centymetrów) dzieło z 1825, "Pojedynek: kobieta błagająca zwycięzcę", zostało nadzwyczajnie dobrze przyjęte. Etty zaczął być wymieniany jako jeden z najświetniejszych malarzy angielskich. W lutym 1828 znacząco pokonał Johna Constable’a (18 głosów do pięciu) i został pełnym członkiem Królewskiej Akademii, co w tamtym czasie było dla artysty najwyższym wyróżnieniem. Okazjonalnie zdarzało mu się wykorzystywać elementy z "Triumfu Kleopatr"y w jego późniejszych pracach, takie jak czarnoskóry żołnierz kucający z boku łodzi Kleopatry, który pojawia się także na obrazie "Świat przed potopem", jako obserwator tańczących.
Etty malował zarówno żywe natury, jak i oficjalne portrety. Jednocześnie przyciągał zarówno uznanie dla swojej techniki, jak i posądzenia o obsceniczność, aż do swojej śmierci w 1849. Po śmierci jego dzieła stały się cenione przez kolekcjonerów, osiągając duże sumy przy sprzedażach. Począwszy od lat 70. XIX wieku, zmiana gustów spowodowała, że historyczne obrazy w stylu Etty’ego przestały być modne. Przed końcem stulecia, wartość jego dzieł spadła poniżej oryginalnych cen.
Pomimo swych technicznych niedociągnięć, "Triumf Kleopatry" pozostał dla wielu wielbicieli Etty’ego jego ulubionym dziełem. W 1846 Elizabeth Rigby opisała je jako „wspaniałe pomieszanie postaci” i „tę cudowną Kleopatrę Etty’ego”.
Po śmierci Freelinga w 1836, "Triumf Kleopatry" został sprzedany za 210 gwinei – podobną cenę, jaką Freeling zapłacił Etty’emu, i wszedł do kolekcji Henry’ego Labouchere, barona Taunton. Będąc w jego posiadaniu, obraz był pokazywany na wielu znaczących ekspozycjach, włączając w to główną wystawę retrospektywną Etty’ego z 1849, Art Treasures Exhibition w Manchesterze w 1857 i Międzynarodową Wystawę z 1862. Po śmierci lorda w 1869 roku, obraz był odsprzedawany kolejnym właścicielom za różne ceny, maksymalnie za 500 gwinei w 1880 roku ( funtów), i za niższe ceny przy każdej kolejnej sprzedaży. W 1911 został kupiony za 240 gwinei ( funtów), przez Williama Levera, który był wielkim wielbicielem Etty’ego i miał w holu wejściowym swego domu zawieszonych wiele jego obrazów. W tej kolekcji pozostał do dziś, a od 1922 jest przechowywany w Lady Lever Art Gallery.

</doc>
<doc id="3722373" url="https://pl.wikipedia.org/wiki?curid=3722373" title="Gorączka mleka">
Gorączka mleka

Gorączka mleka – polska etiuda z 1977 roku.
Opis.
Student pracujący dorywczo jako roznosiciel mleka, prowadzi prywatne śledztwo w sprawie tajemniczej śmierci staruszki. Ma wrażenie, że jadąc windą widział twarz starszej kobiety, która zmarła akurat tego dnia. Niestety, milicja i ORMO dość skutecznie zniechęcają studenta do dociekania prawdy.
Obsada.
W filmie występują:

</doc>
<doc id="3722375" url="https://pl.wikipedia.org/wiki?curid=3722375" title="UD San Sebastián de los Reyes">
UD San Sebastián de los Reyes

Unión Deportiva San Sebastián de los Reyes – hiszpański klub piłkarski, grający w Segunda Division B, mający siedzibę w mieście San Sebastián de los Reyes.

</doc>
<doc id="3722377" url="https://pl.wikipedia.org/wiki?curid=3722377" title="Ziemia bez chleba">
Ziemia bez chleba



</doc>
<doc id="3722379" url="https://pl.wikipedia.org/wiki?curid=3722379" title="Siostry Jukina">
Siostry Jukina

Olga Giennadjewna Jukina (ros. О́льга Генна́дьевна Ю́кина; ur. 23 października 1953, zm. 29 stycznia 2005) i Tatjana Giennadjewna Jukina (ros. Татья́на Генна́дьевна Ю́кина; ur. 23 października 1953 w Moskwie, 31 marca 2011 tamże) – radzieckie aktorki filmowe, siostry bliźniaczki. Zagrały główne role w filmie "Królestwo krzywych zwierciadeł" (1963).
Olga zmarła 29 stycznia 2005 w Moskwie. Została pochowana na tamtejszym cmentarzu Pokrowskim.
Tatjana Zamołodczikowa (Jukina) zmarła 31 marca 2011 w Moskwie z powodu choroby serca. Pochowana na cmentarzu Pokrowskim w Moskwie, obok swojej siostry i innych krewnych.

</doc>
<doc id="3722382" url="https://pl.wikipedia.org/wiki?curid=3722382" title="CD Lalín">
CD Lalín

Club Deportivo Lalín – hiszpański klub piłkarski, grający w Preferente, mający siedzibę w mieście Lalín.

</doc>
<doc id="3722384" url="https://pl.wikipedia.org/wiki?curid=3722384" title="Wimbledon 2016 (kwalifikacje gry pojedynczej kobiet)">
Wimbledon 2016 (kwalifikacje gry pojedynczej kobiet)

Wimbledon 2016 – kwalifikacje gry pojedynczej kobiet – kwalifikacje do zawodów singlowych kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 21–24 czerwca na trawiastych kortach The Bank of England Sports Centre w Roehampton.

</doc>
<doc id="3722392" url="https://pl.wikipedia.org/wiki?curid=3722392" title="Antequera CF">
Antequera CF

Antequera Club de Fútbol – hiszpański klub piłkarski, grający w Tercera División, mający siedzibę w mieście Antequera.

</doc>
<doc id="3722395" url="https://pl.wikipedia.org/wiki?curid=3722395" title="Wyspa Księżyca">
Wyspa Księżyca

Wyspa Księżyca (hiszp. "Isla de la Luna" lub "Isla Koati", kecz. "Killawat'a" lub "Quwati") – wyspa na boliwijskiej części jeziora Titicaca. Leży na wschód Wyspy Słońca. Na wyspie znajdują się ruiny klasztoru kapłanek słońca. Uważany jest przez tubylców za miejsce święte.

</doc>
<doc id="3722403" url="https://pl.wikipedia.org/wiki?curid=3722403" title="Shaun Stonerook">
Shaun Stonerook

 
Shaun Andrew Stonerook (ur. 19 sierpnia 1977 w Columbus) – amerykański koszykarz, występujący na pozycjach niskiego i silnego skrzydłowego, posiadający także włoskie obywatelstwo.

</doc>
<doc id="3722409" url="https://pl.wikipedia.org/wiki?curid=3722409" title="Marek Gajda">
Marek Gajda

Marek Gajda (ur. 10 października 1993 w Gliwicach) – polski piłkarz plażowy, reprezentant Polski. W piłce plażowej gra w ekstraklasowej Boce Gdańsk. W sezonie 2015 zawodnik został wypożyczony na jeden turniej Bundesligi do drużyny Sandball Lipsk.

</doc>
<doc id="3722412" url="https://pl.wikipedia.org/wiki?curid=3722412" title="Lew Galler">
Lew Galler

Lew Michajłowicz Galler (ros. Лев Миха́йлович Га́ллер; ur. w Petersburgu, zm. 12 lipca 1950 w Kazaniu) – radziecki admirał.
Życiorys.
Urodzony w luterańskiej rodzinie szlacheckiej. W 1902 ukończył gimnazjum w Tbilisi, 1905 Morski Korpus Kadetów, a 1912 oficerską klasę artyleryjską, służył na okrętach Floty Bałtyckiej. Brał udział w I wojnie światowej jako flagowy artylerzysta brygady okrętów liniowych, starszy oficer okrętu liniowego "Sława" w stopniu kapitana 2 rangi, podczas rewolucji październikowej przeszedł na stronę bolszewików. Uczestniczył w lodowym pochodzie Floty Bałtyckiej 1918, w czasie wojny domowej w Rosji dowodził krążownikiem i okrętem liniowym, dowódca - szef sztabu oddziału okrętów Floty Bałtyckiej i następnie dowódca dywizji, brał udział w operacjach przeciw wojskom Judenicza i angielskim interwentom i w stłumieniu buntów w kronsztadzkich fortach "Krasnaja Gorka" i "Sieraja Łoszadź". W lutym 1921 został szefem sztabu Floty Bałtyckiej, 1926 ukończył kursy akademickie przy Akademii Wojskowo-Morskiej, od 1927 dowodził brygadą okrętów liniowych Morza Bałtyckiego, a 1932 został dowódcą Floty Bałtyckiej i członkiem partii komunistycznej. Od 1937 był zastępcą dowódcy sił morskich Ludowego Komisariatu Obrony ZSRR, od 1938 szefem Głównego Sztabu Morskiego, a od 1940 zastępcą ludowego komisarza Floty Wojskowo-Morskiej ZSRR ds. budowy okrętów i uzbrojenia. W okresie II wojny światowej kierował opracowaniem nowych okrętów, 1947–1948 był naczelnikiem Wojskowo-Morskiej Akademii Budowy Okrętów i Uzbrojenia im. Kryłowa. W 1935 był członkiem Centralnego Komitetu Wykonawczego (CIK) ZSRR 7 kadencji.
Na początku 1948 popadł w niełaskę, został aresztowany i pozbawiony stopnia i odznaczeń. Zmarł w 1950 odbywając karę 4 lat pozbawienia wolności.
Odznaczenia.
Oraz medale ZSRR i Order Krzyża Grunwaldu I klasy.

</doc>
<doc id="3722414" url="https://pl.wikipedia.org/wiki?curid=3722414" title="Ostoja Rogalińska">
Ostoja Rogalińska

Ostoja Rogalińska (PLB300017) – obszar specjalnej ochrony ptaków w centrum Wielkopolski, na południe od Poznania, na lewym brzegu Warty, na Nizinie Wielkopolskiej, o powierzchni 21 763,12 ha, w całości w województwie wielkopolskim, częściowo na terenie Wielkopolskiego Parku Narodowego (w części północnej) oraz Rogalińskiego Parku Krajobrazowego (w części południowej). Rozciąga się od Stęszewa przez Mosinę po Śrem i Zaborowo.
Charakter.
Teren jest przykładem rzeźby polodowcowej, bogato usianym jeziorami (dwanaście akwenów, przede wszystkim eutroficznych). Najwyższym punktem jest Osowa Góra (132 m n.p.m.) – wzniesienie morenowe. Licznie występują tu wydmy, rynny i głazy narzutowe. Dominują drzewostany sosnowe z domieszką dębu, świerka, brzozy, grabu i lipy. Rejony bagienne porastają lasy z olszą czarną, a zarośla łozowe tworzą wierzba i kruszyna. W rejonie Rogalina istnieje grupa ponad 1000 dębów o obwodach od 2 do 9,5 m ("dęby rogalińskie"). W obrębie obszaru znajdują się dwa rezerwaty przyrody: Krajkowo i Goździk Siny w Grzybnie.
Ważne dla Europy typy siedlisk przyrodniczych.
Z ważnych dla Europy gatunków roślin występują tu sasanka otwarta i starodub łąkowy.

</doc>
<doc id="3722418" url="https://pl.wikipedia.org/wiki?curid=3722418" title="Biennale Sztuki dla Dziecka">
Biennale Sztuki dla Dziecka

Biennale Sztuki dla Dziecka – cykl imprez artystycznych, organizowanych co dwa lata w Poznaniu, koncentrujących się na szeroko rozumianej sztuce skierowanej do dzieci i młodzieży. Za każdym razem impreza skupia się na innych dziedzinach sztuki.
Pierwsze biennale zorganizowano w 1973 roku. Pomysłodawcą był Janusz Dembski, a organizatorem jest Centrum Sztuki Dziecka w Poznaniu. Na zakończenie imprezy wręczane są nagrody dla wybitnych działaczy i artystów za ich wkład w rozwój dyscypliny sztuki, której edycja dotyczyła, adresowanej do młodego odbiorcy. 

</doc>
<doc id="3722421" url="https://pl.wikipedia.org/wiki?curid=3722421" title="Władimir Smorodinski">
Władimir Smorodinski

Władimir Timofiejewicz Smorodinski (ros. Владимир Тимофеевич Смородинский, ur. 1904 w Niżnym Tagile, zm. 1984 w Moskwie) – funkcjonariusz radzieckich służb specjalnych, generał major.
Życiorys.
W 1924 został członkiem RKP(b), od września 1924 był słuchaczem fakultetu robotniczego przy Leningradzkim Instytucie Elektrotechnicznym im. Lenina, od listopada 1927 do listopada 1928 służył w Armii Czerwonej, od grudnia 1928 do lipca 1930 zarządzał domem ŻAKT-a 103 kwartału w Leningradzie. W 1930 zaocznie ukończył 1 kurs Leningradzkiego Uniwersytetu Państwowego, od lipca 1930 do 1931 pracował w leningradzkiej stoczni, od maja do grudnia 1931 był słuchaczem Centralnej Szkoły OGPU. Od stycznia 1932 do grudnia 1936 był kolejno praktykantem, pełnomocnikiem Zarządu Ekonomicznego, pełnomocnikiem Oddziału IV i pełnomocnikiem operacyjnym Oddziału VI Wydziału Ekonomicznego OGPU ZSRR/OGPU NKWD ZSRR, 11 grudnia 1935 otrzymał stopień młodszego porucznika bezpieczeństwa państwowego. Od grudnia 1936 do marca 1937 był pełnomocnikiem operacyjnym Oddziału VIII Wydziału Specjalnego GUGB NKWD ZSRR, od marca 1937 do lutego 1938 pełnomocnikiem operacyjnym Oddziału III, pomocnikiem i zastępcą szefa oddziału Wydziału III GUGB NKWD ZSRR, a od lutego 1938 do 1939 szefem oddziału Wydziału III GUGB NKWD ZSRR, od 8 kwietnia 1938 w stopniu starszego porucznika bezpieczeństwa państwowego. W 1939 był szefem Oddziału X Wydziału III GUGB NKWD ZSRR i szefem Oddziału XIII Wydziału III GUGB NKWD ZSRR, a od 15 października 1939 do 26 lutego 1941 zastępcą szefa Wydziału III GUGB NKWD ZSRR, 14 marca 1940 awansowany na kapitana bezpieczeństwa państwowego.
Od 26 lutego do 29 kwietnia 1941 był szefem Wydziału V Zarządu II NKGB ZSRR, a od 29 kwietnia do 31 lipca 1941 zastępcą szefa Wydziału I NKGB ZSRR, 12 lipca 1941 został mianowany majorem bezpieczeństwa państwowego, od 31 lipca 1941 do października 1942 był zastępcą szefa Wydziału I NKWD ZSRR, a od października 1942 do 12 maja 1943 szefem Oddziału II Specjalnego NKWD ZSRR, 14 lutego 1943 awansowany na pułkownika bezpieczeństwa państwowego. Od 12 maja 1943 do 13 września 1945 był szefem Wydziału "W" NKGB ZSRR, 13 października 1944 otrzymał stopień komisarza bezpieczeństwa państwowego, a 9 lipca 1945 generała majora. Od 13 września 1945 do 5 lipca 1949 był szefem Zarządu NKGB/MGB obwodu czkałowskiego (obecnie obwód orenburski), jednocześnie od 28 stycznia do 28 marca 1949 członkiem Środkowoazjatyckiego Biura KC WKP(b), od lipca do listopada 1949 pozostawał w dyspozycji MGB ZSRR, od 25 listopada 1949 do 27 maja 1952 pełnił funkcję szefa Zarządu Ochrony Dacz Państwowych na Czarnomorskim Wybrzeżu Kaukazu i Gruzji Zarządu Ochrony MGB ZSRR. Od 27 maja 1952 do 7 kwietnia 1953 był komendantem Komendantury ds. Ochrony i Obsługi Dacz Państwowych na Czarnomorskim Wybrzeżu Kaukazu i Gruzji Zarządu Ochrony MGB ZSRR, od 7 kwietnia do 13 czerwca 1953 komendantem Komendantury nr 1 Zarządu IX MWD ZSRR, od 13 czerwca 1953 do 19 maja 1954 komendantem Komendantury nr 1 Wydziału III Zarządu IX MWD ZSRR, a od 19 maja 1954 do 12 września 1956 komendantem Komendantury nr 1 na Kaukazie Zarządu IX KGB przy Radzie Ministrów ZSRR. W listopadzie 1956 został zwolniony z KGB, a 14 stycznia 1957 wykluczony z KPZR.
Jeden ze sprawców zbrodni katyńskiej na polskich oficerach w 1940 roku.

</doc>
<doc id="3722425" url="https://pl.wikipedia.org/wiki?curid=3722425" title="Piotr Wielki (1998)">
Piotr Wielki (1998)



</doc>
<doc id="3722430" url="https://pl.wikipedia.org/wiki?curid=3722430" title="Hienadź Szkurdź">
Hienadź Szkurdź

Hienadź Michajławicz Szkurdź (biał. Генадзь Міхайлавіч Шкурдзь, ur. 11 lipca 1940 we wsi Rakoszycy w rejonie dzierżyńskim, zm. w styczniu 2000 w Mińsku) – I zastępca przewodniczącego KGB Białoruskiej SRR (1990-1991).
Życiorys.
Uczył się w Murmańskiej Wyższej Szkole Morskiej, od 1959 służył w Armii Radzieckiej, był żołnierzem oddziałów Nadbałtyckiego Okręgu Wojskowego, został zdemobilizowany jako zastępca dowódcy plutonu. W latach 1962-1964 studiował w Białoruskim Uniwersytecie Państwowym im. Lenina, był sekretarzem komitetu Komsomołu mińskiej rezerwy przewodników Kolei Białoruskiej, od 1967 pracował w organach KGB przy Radzie Ministrów Białoruskiej SRR, 1968 zaocznie ukończył Białoruski Uniwersytet Państwowy. W latach 1970-1973 studiował w Instytucie KGB Czerwonego Sztandaru, po ukończeniu którego pracował w 1 Zarządzie Głównym KGB przy Radzie Ministrów ZSRR, 1982 wrócił do pracy w KGB Białoruskiej SRR i został zastępcą szefa, potem szefem wydziału. W latach 1987-1990 był zastępcą przewodniczącego, a 1990-1991 I zastępcą przewodniczącego KGB Białoruskiej SRR w stopniu generała majora. Po rozpadzie ZSRR 1991-1992 był I zastępcą przewodniczącego KGB Białorusi, a 1992-1994 przewodniczącym Państwowego Komitetu Celnego Republiki Białorusi. Był odznaczony Orderem Czerwonej Gwiazdy i 6 medalami.

</doc>
<doc id="3722442" url="https://pl.wikipedia.org/wiki?curid=3722442" title="Gevherhan (córka Ahmeda I)">
Gevherhan (córka Ahmeda I)

Gevherhan (osmańskoturecki: گوھرخان سلطان; ur. ok. 1608, zm. 1660) – księżniczka osmańska, córka Ahmeda I (panował w latach 1603–1617) oraz jego ulubionej nałożnicy Kösem. Bratanica Mustafy I (1617–1618 i 1622–1623), siostra sułtanów: Osmana II (1618–1622), Murada IV (1623–1640) i Ibrahima I (1640–1648).
Życiorys.
Urodziła się około 1608 roku w Stambule, była córką sułtana Ahmeda I i Kösem.
W 1619 roku wyszła za mąż za Öküz Mehmeda Paszę, po którego śmierci została wdową, następnie wyszła za Topal Recepa Paszę, którego również przeżyła, ponieważ zmarł w 1632 roku. Po jego zgonie sułtanka miała ponownie wyjść za mąż, tym razem za Siyavuşa Paszę, który nie dożył ceremonii ich ślubu.
Gevherhan prawdopodobnie miała syna i córkę. Zmarła w 1660 roku w Stambule.

</doc>
<doc id="3722452" url="https://pl.wikipedia.org/wiki?curid=3722452" title="Patricia Monaghan">
Patricia Monaghan

Patricia Monaghan (ur. 15 lutego 1946, zm. 11 listopada 2012) – amerykańska poetka, pisarka, przewodnik duchowy, mentorka ruchu współczesnej duchowości kobiety. Monaghan napisała ponad 20 książek na różne humanistyczne tematy, w tym duchowość Bogini, duchowość Ziemi, mitologia celtycka, krajobrazy Irlandii i techniki medytacji. W 1979 roku ukazała się pierwsza encyklopedia żeńskich bóstw, książkę, która jest w druku od tamtej pory i została przedrukowana w 2009 roku w dwóch tomach jako "Encyklopedia bogiń i bohaterek". Była mentorką dla wielu naukowców i pisarzy, w tym biolożki Cristiny Eisenberg, poetki Annie Finch, teolożki Charlene Spretnak, i antropolożki Dawn Work-MaKinne. Była jedną z założycielek Stowarzyszenia Studiów Kobiet i Mitologii, który zgromadził artystów, naukowców i badaczy, miejsca kobiet w mitologii oraz duchowości bogini jako pierwsza tego typu organizacja akademicka w Stanach Zjednoczonych.
Wczesne życie, wykształcenie i kariera akademicka.
Patricia Monaghan urodziła się 15 lutego 1946 roku. Jej rodzice, Mary Gordon i Edward Monaghan mieli irlandzkie korzenie. Patrycja spędziła swoje pierwsze lata na Long Island, w otoczeniu dużej rodziny. Kilka pierwszych lat życia choroba trzymała ją w domu. W okresie tym wiele czytała oraz uczyła się haftować. Później tradycyjne rzemiosło było ważną częścią spędzania czasu wolnego w ciągu całego jej życia. Gdy Patricia była w czwartej klasie, jej rodzina przeniosła się do Colorado, po przeniesieniu służbowym jej ojca, który był oficerem sił powietrznych. Stamtąd przenieśli się na Alaskę.
Monaghan zdobyła Bachelor’s degree oraz magisterium na Uniwersytecie stanowym Minnesoty, gdzie studiowała literaturę angielską i francuską. Rozwinęła wtedy swoje zainteresowanie francuskim symbolizmem w poezji. Po ukończeniu studiów, pracowała jako dziennikarka w Minnesocie i na Alasce, pisząc o kulturze, przyrodzie, i poruszając tematykę łączącą te dwa aspekty współczesnej cywilizacji. Zdobyła tytuł magistra z twórczych technik pisarskich (wiersze) na Uniwersytecie Alaski i doktorat w badaniach interdyscyplinarnych (nauka i literatura) w Instytucie Europejskim z siedzibą w Cincinnati. W 1995 roku Patricia Monaghan zapisała się na fakultety Szkoły Nowego Nauczania ("the School for New Learning") prowadzonej na DePaul University, gdzie wykładała dla studentów sztukę i nauki o środowisku do 2011 roku, osiągając w końcu tytuł profesora.
Duchowość i mitologia..
W ciągu całej swojej kariery, Patricia Monaghan zajmowała się sprawami duchowości, zwłaszcza duchowości kobiecej. W 1979 roku ukazała się jej pierwsza encyklopedia żeńskich bóstw. Książka ta pozostawała ciągle w druku od tego czasu i w końcu została ponownie wydana w dwóch tomach jako "Encyklopedia bogiń i bohaterek". Opublikowała również encyklopedię celtyckich mitów, "Encyklopedia celtyckich mitów i folklor"u. Była redaktorką trzy częściowego zbioru esejów pod tytułem "Bogini w kulturze światowej", wydanego w 2010 roku przez wydawnictwo ABC-Clio. Jej inne książki na ten temat to "Ścieżka Bogini", na nowo opowiedziane historie bogiń z całego świata, okraszone wierszami i medytacjami jej autorstwa oraz "Obcowanie z boginią", kolekcja medytacji na każdy dzień roku. "Dzikie dziewczyny: ścieżka młodej bogini" ponownie opowiada historie dla dziewczyn o młodej bogini.
Monaghan posiadała podwójne, irlandzkie i amerykańskie, obywatelstwo. Swoje zainteresowanie Irlandią i zaangażowanie w temacie kobiecej duchowości przeniosła na karty książki "Red-Haired Girl from the Bog: The Landscape of Celtic Myth and Spirit (2003)", jako poetycki i naukowy obraz irlandzkich mitów, bajek i tradycji.
Praktykowała qigong, dza-zen i inne formy medytacji, Patricia współpracowała z nauczycielem jogi Eleanor (Teri) Viereck w pisaniu encyklopedii "Medytacja: kompletny podręcznik" ("Meditation: The Complete Guide"), która została wydana w 1999 roku. Zmienione i Rozszerzone wydanie zawiera kilka nowych rozdziałów i rozszerzoną bibliografię.
Wieloletni członek społeczności Kwakrów, Monaghan również była członkiem Czwartego Zakonu Franciszka i Klary ("the Fourth Order of Sts. Frances and Clare"), międzywyznaniowej organizacji religijnej. Prowadziła warsztaty dla kobiety z zakresu kobiecej duchowości we współpracy z Kobiecym Instytutem Teologicznym i Świątynią Diany ("the Women’s Thealogical Institute and the Temple of Diana").
Zgodnie z duchową ścieżką której osią jest ziemia, Monaghan uznawała sakralność natury. Do tej koncepcji odnosi się jej książka "Magiczne Ogrody" wydana w 1997 roku. Książka zawiera porady dotyczące projektowania i utrzymania ogrodu w zgodzie duchową manifestacją przyrody, której część zawarta jest w mitologiach świata. Książka doczekała się drugiego wydania w 2012 roku. Na początku swojej kariery, była pisarką naukową i dziennikarką. W jej domu w Black Earth, Wisconsin, ona i jej mąż, Michael Mcdermott, jak pielęgnowali winnicę, sad i duży ogród. Była również znawczynią win, i autorką publikacji "Winnice w stanie Minnesota i Wisconsin".
W chwili śmierci, Monaghan kończyła redagować (wspólnie z mężem) zbiór esejów "Brigit: Słońce Kobiecości" ("Brigit: Sun of Womanhood"). Przygotowywała również miękkie wydanie "Encyklopedii bogiń i bohaterek."
Poezja.
Cztery książki Patricii Monaghan są więcej niż przypadkowym zbiorem poezji. Każda skupia się na konkretnym temacie. Jej pierwsza książka, Winterburning, bada paradoksalne związki ognia i lodu w Arktyce. Druga, "Seasons of the Witch", zwycięzca literackiej nagrody Przyjaciele Literatury ("the Friends of Literature Award") za poezję oraz nagroda COVR za najlepszą pracę multimedialną. Książka śledzi pory roku jako metaforę życia kobiety; wiersze zostały wydane w wersji multimedialnej w wykonaniu ludowych artystek z Alaski i są dostępne zarówno w książce, jak i osobno. Taniec z Chaosem ("Dancing with Chaos") wykorzystuje językoznawstwo i pojęcia teorii systemów dynamicznych do badania relacji międzyludzkich.
Front rodzinny ("Homefront") omawia wpływ wojny na rodzinę. Ludowy kompozytor Michael Smith skomponował muzykę do wielu jej utworów, w wykonaniu Jamie O ' Reilly jako "Songs of the Kerry Madwoman (Piosenki Szalonej Kerry)". Na początku 2011 roku została wydana kolejna jej książka, Łaska Starożytnej Ziemi ("The Grace of Ancient Land") w serii publikacji Głosy Amerykańskiej Ziemi ("The Voices From the American Land"). W ramach tej publikacji Monaghan pragnęła wyrazić siłę tradycyjnego amerykańskiego święta na wsi. Rozszerzona wersja tej pracy, wraz z poezją czerpiącą z irlandzkiej tradycji jest próbą uchwycenia faktycznego związku natury, kultury i duchowości. Książka została wydana pod tytułem "Sanctuary" ("Sanktuarium") przez wydawnictwo Salmon Poetry.
Przywódczyni.
Patricia Monahan była jedną z założycielek i pracownikiem naukowym Instytutu Czarnej Ziemi (The Black Earth Institute). Organizacja ta powstała w celu inspirowania artystów do pracy na rzecz inkluzywnej duchowości, ochrony i uzdrawiania Ziemi oraz walki o sprawiedliwość społeczną. Była również fundatorką organizacji i menedżerką rozwoju w Stowarzyszeniu na Rzecz Studiów Kobiecych i Mitologii ("Association for the Study of Women and Mythology") Organizacja stara się promować studia na temat Bogini w dyskursie akademickim i promować sztukę inspirowaną tym tematem.
Nagrody i wyróżnienia.
Phoenix Award for PoetryMonaghan wygrała nagrodę Pushcart Prize (2003) za publikację „Physics and Grief”. Jej praca została również zaliczona do najlepszej amerykańskiej literatury w kategorii duchowość w tym samym roku. W 2003 roku wygrała Phoenix Award for Poetry ufundowaną przez Crowsnest Environmental Action Society z siedzibą w Albercie, Kanada oraz the Spirit of Inquiry Award ufundowaną przez DePaul University. W 2008 roku otrzymała amerykańską nagrodę literacką Paul Gruchow Memorial Essay Award.
Rodzina.
W 2014 roku w wyniku badań genetycznych stwierdzono, że Patricia Monaghan była biologiczną matką dramaturga i dziennikarza Maxa Sparbera.

</doc>
<doc id="3722455" url="https://pl.wikipedia.org/wiki?curid=3722455" title="Rajd Azorów 2016">
Rajd Azorów 2016

Rajd Azorów 2016 (51. Azores Airlines Rallye) to kolejna, pięćdziesiąta pierwsza edycja rajdu samochodowego Rajdu Azorów rozgrywanego w Portugalii. Rozgrywany był od 2 do 4 czerwca 2016 roku. Była to piąta runda Rajdowych Mistrzostw Europy w roku 2016. Składała się z 16 odcinków specjalnych.
Klasyfikacja po 5 rundach RME 2015.
Punkty w klasyfikacji generalnej ERC otrzymuje 10 pierwszych zawodników, którzy uczestniczą w programie ERC i ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty według klucza 7-6-5-4-3-2-1 (jeżeli dany etap obejmował przynajmniej 25% długości odcinków specjalnych rajdu). Do klasyfikacji zaliczane są cztery najlepsze wyniki spośród pięciu pierwszych rajdów oraz cztery najlepsze wyniki w pięciu ostatnich rajdach w sezonie.
Pierwsza dziesiątka.

</doc>
<doc id="3722458" url="https://pl.wikipedia.org/wiki?curid=3722458" title="Indira Terrero">
Indira Terrero

Indira Terrero Letuce (ur. 29 listopada 1985 w Hawanie) – hiszpańska lekkoatletka kubańskiego pochodzenia specjalizująca się w biegach sprinterskich. Wcześniej reprezentowała Kubę.
W swojej karierze zdobywała medale igrzysk panamerykańskich, mistrzostw Ameryki Środkowej i Karaibów oraz mistrzostw ibero-amerykańskich. Nie odnosiła większych sukcesów podczas mistrzostw świata i igrzysk olimpijskich.
Po zmianie obywatelstwa wywalczyła brązowy medal mistrzostw Europy w Zurychu (2014), natomiast rok później została wicemistrzynią halowych mistrzostw Starego Kontynentu w Pradze (oba w biegu na 400 metrów). 

</doc>
<doc id="3722468" url="https://pl.wikipedia.org/wiki?curid=3722468" title="Jan Hadrava">
Jan Hadrava

Jan Hadrava (ur. 3 czerwca 1991 w Rokycanach) – czeski siatkarz, grający na pozycji przyjmującego i atakującego, reprezentant Czech.
Jego młodszy brat Michael, również jest siatkarzem.
Siatkówka plażowa.
W 2009 roku na Mistrzostwach Europy do lat 20 w Grecji zajął 13. miejsce, a jego partnerem był Lukáš Gucký. W 2010 roku byli w Katanii na dziewiątym miejscu w klasyfikacji generalnej. Na Mistrzostwach Europy do lat 23 w 2011 roku w Porto z Davidem Lenc zajęli 9. miejsce. Wraz z Robertem Kufą w 2012 roku zdobyli srebrne medale w turnieju Masters w Nowym Sadzie i wygrali turniej w Warnie. W 2013 roku zajęli dziewiąte miejsce w turnieju Grand Slams w Corrientes i wygrali turniej Satellite w Montpellier.
Sukcesy klubowe.
Liga czeska:
Puchar Czech:
Puchar Włoch:
Liga włoska:
Superpuchar Polski:
Liga polska:
Sukcesy reprezentacyjne.
Liga Europejska:
Siatkówka plażowa.
Igrzyska Europejskie:

</doc>
<doc id="3722484" url="https://pl.wikipedia.org/wiki?curid=3722484" title="Zespół Costello">
Zespół Costello

Zespół Costello (, ) – genetycznie uwarunkowany zespół wad wrodzonych, dziedziczony autosomalnie dominująco. Charakteryzuje się niedoborem wzrostu, opóźnionym rozwojem psychoruchowym, nadmierną wiotkością małych stawów, hiperpigmentacją skóry, charakterystycznym wyglądem twarzy oraz niepełnosprawnością intelektualną.
Historia.
Zespół został po raz pierwszy opisany w 1977 przez nowozelandzkiego lekarza Jacka Costello. W 2005 roku zespół pod kierownictwem Yoko Aoki zidentyfikował podłoże genetyczne zespołu.
Etiologia.
Choroba spowodowana jest uszkodzeniem genu HRAS zlokalizowanego na ramieniu krótkim chromosomu 11, w regionie p15. GTP-aza kodowana przez gen HRAS bierze udział w szlaku Ras–MAPK. Zespół Costello jest zespołem genetycznym dziedziczonym autosomalnie dominująco, z pełną penetracją genu.
Epidemiologia.
Częstość występowania szacowana jest na 1 na 24 000 000 żywych urodzeń. W Polsce diagnostyka zespołu Costello jest możliwa od 1989 roku i do 2012 roku zdiagnozowano pięcioro pacjentów.
Obraz kliniczny.
Podejrzenie zespołu Costello można postawić na podstawie sześciu podstawowych kryteriów:
U pacjentów często występują zaburzenia kardiologiczne (kardiomiopatia przerostowa, zaburzenia rytmu serca, zwężenie drogi odpływu prawej komory), gastroenterologiczne (przerostowe zwężenie odźwiernika, refluks żołądkowo-przełykowy), ortopedyczne (nadmierna ruchomość małych stawów, grube ścięgna Achillesa, deformacja klatki piersiowej), neurologiczne (niepełnosprawność intelektualna o różnym stopniu nasilenia, napady padaczkowe, wodogłowie, obniżone napięcie mięśniowe).
Z wiekiem u pacjentów sztywnieją ścięgna Achillesa, pojawiają się rogowaciejące zgrubienia skóry, brodawczaki wokół ust, nosa i odbytu oraz silny zapach ciała. U pacjentów z zespołem Costello w 10–15% przypadków występują nowotwory złośliwe (mięsak prążkowanokomórkowy, nerwiak zarodkowy, w późniejszym okresie rak pęcherza moczowego)
Rozpoznanie.
Ostatecznym potwierdzeniem rozpoznania jest diagnostyka molekularna (identyfikacja mutacji w genie HRAS).
Diagnostyka różnicowa.
Zespół Costello należy różnicować w pierwszym rzędzie z zespołem sercowo-twarzowo-skórnym oraz zespołem Noonan. W następnej kolejności należy wziąć po uwagę zespół Simpsona-Golabi-Behmel, chorobę Coriego, skórę wiotką, zespół Beckwitha-Wiedemanna oraz zespół Williamsa, które mogą mieć podobny obraz kliniczny.
Leczenie.
Nie ma leczenia przyczynowego zespołu Costello. W okresie niemowlęcym często konieczne jest karmienie przy użyciu sondy oraz leczenie chirurgiczne przerostowego zwężenia odźwiernika oraz refluksu żołądkowo-przełykowego. W dalszym okresie życia najistotniejsza jest rehabilitacja oraz leczenie problemów zdrowotnych według ogólnie przyjętych zasad.
Rokowanie.
Rokowanie jest zależne od fenotypu i w ciężkich postaciach może dochodzić do wewnątrzmacicznego obumarcia płodu, natomiast pacjenci z łagodniejszymi postaciami mają dłuższe przeżycie.

</doc>
<doc id="3722492" url="https://pl.wikipedia.org/wiki?curid=3722492" title="Indira Terrero Letuce">
Indira Terrero Letuce



</doc>
<doc id="3722500" url="https://pl.wikipedia.org/wiki?curid=3722500" title="Balun">
Balun



</doc>
<doc id="3722501" url="https://pl.wikipedia.org/wiki?curid=3722501" title="Melecjusz (Lefter)">
Melecjusz (Lefter)

Melecjusz, nazwisko świeckie Lefter (ur. 1777 w Suczawie, zm. 19 czerwca 1848 w Jassach) – rumuński biskup prawosławny, w latach 1844–1848 metropolita Mołdawii.
Życiorys.
Pochodził z Suczawy. W 1795 złożył wieczyste śluby mnisze w jednym z monasterów w Jassach. W 1803 został wyświęcony na biskupa Huşi. Na katedrze tej pozostawał przez dwadzieścia trzy lata, do 1826, gdy mianowano go ordynariuszem eparchii Romanu.
Dwa lata po wymuszonym odejściu Beniamina (Costachi) z urzędu metropolity Mołdawii został wybrany na jego następcę. Melecjusz zapłacił za wybór, ponadto jego kandydatura wydała się odpowiedniejsza hospodarowi Michałowi Sturdzy. Biskup Romanu był bowiem starszy od swojego kontrkandydata, biskupa Huşi Sofroniusza. W okresie wyborów rosyjscy duchowni podróżowali po Mołdawii, starając się pozyskiwać poparcie duchowieństwa miejscowego dla idei przyłączenia eparchii w Mołdawii do Rosyjskiego Kościoła Prawosławnego. Koncepcja ta nigdy jednak nie zdobyła popularności. W okresie sprawowania urzędu przez Melecjusza Michał Sturdza i jego kuzyn Alecu, minister kultów religijnych, stale wtrącali się w wewnętrzne sprawy Kościoła prawosławnego.
W 1848 Melecjusz poparł wydarzenia Wiosny Ludów. Razem z innymi duchownymi podpisał memorandum wyrażające aprobatę dla rewolucji, jednak jego oddźwięk był niewielki. W tym samym roku metropolita zmarł podczas epidemii cholery. Został pochowany w sąsiedztwie katedralnego soboru św. Jerzego w Jassach.

</doc>
<doc id="3722505" url="https://pl.wikipedia.org/wiki?curid=3722505" title="Arkadij Filipenko">
Arkadij Filipenko

Arkadij Dmytrowycz Filipenko (ukr. Аркадій Дми́трович Філіпенко; ur. 8 stycznia 1912 w Kijowie, zm. 24 sierpnia 1983 tamże) – ukraińsko-radziecki kompozytor muzyki filmowej. 
Absolwent Konserwatorium Kijowskiego w klasie Łwa Rewuckiego. Ludowy Artysta Ukraińskiej SRR (1969). Uczestnik II wojny światowej. Od 1968 Sekretarz Związku Kompozytorów ZSRR. Pochowany w Kijowie na Cmentarzu Bajkowa.

</doc>
<doc id="3722509" url="https://pl.wikipedia.org/wiki?curid=3722509" title="Młodzieżowe Mistrzostwa Polski w piłce nożnej plażowej 2016">
Młodzieżowe Mistrzostwa Polski w piłce nożnej plażowej 2016

Młodzieżowe Mistrzostwa Polski w piłce nożnej plażowej 2016 – turniej piłki nożnej plażowej, który odbył się w dniach 7-9 lipca 2016 roku na plaży w Gdańsku-Brzeźnie pod patronatem Polskiego Związku Piłki Nożnej. W tym turnieju został wyłoniony Mistrz Polski do lat 21 na rok 2016. Na turnieju zostało rozegranych 16 meczów. Zagrało w nich siedem zespołów. Drużyna Vitasport Zdrowia Garwolin po raz pierwszy w historii zdobyła tytuł Mistrza Polski.
Pierwszą bramkę w turnieju zdobył Arkadiusz Michalak z Grembacha Łódź w 4. minucie meczu z Laktozą Łyszkowice.
Termin turnieju.
Pierwotnie, termin zawodów ustalony był na dni 28-31 lipca w Gdyni. Jednakże organizator zawodów postanowił, że turniej zostanie rozegrany wraz z Pucharem Polski. Ma to związek ze stworzeniem reprezentacji U-21, która otrzymała zaproszenie na turniej "Talent Beach Soccer Tournament".
Drużyny.
Początkowo w turnieju miało wystąpić osiem drużyn, lecz z udziału zrezygnowała młodzieżowa drużyna Team Słupsk.
Faza grupowa.
Losowanie fazy grupowej Młodzieżowych Mistrzostw Polski w piłce nożnej plażowej odbyło się w czerwcu 2016 roku.
Legenda do tabelek:
Dwie pierwsze drużyny z każdej grupy awansują do dalszych gier.
Nagrody indywidualne.
Najlepszy zawodnik turnieju: Filip Gac (Vitasport Zdrowie Garwolin)
Król strzelców: Wojciech Żur (Milenium Gliwice) - 7 bramek
Najlepszy bramkarz: Łukasz Świdnicki (Beckerarena Warszawa)

</doc>
<doc id="3722510" url="https://pl.wikipedia.org/wiki?curid=3722510" title="Laura Weightman">
Laura Weightman

Laura Weightman (ur. 1 lipca 1991 w Alnwick) – brytyjska lekkoatletka specjalizująca się w biegach średniodystansowych.
W 2012 awansowała do finału konkursu olimpijskiego biegu na 1500 metrów w Londynie.
Rok później wystartowała na mistrzostwach świata w Moskwie, jednakże odpadła w eliminacjach.
W 2014 zdobyła srebrny medal na Igrzyskach Wspólnoty Narodów w Glasgow oraz brązowy podczas mistrzostw Starego Kontynentu w Zurychu.
W 2015 roku awansowała do półfinału biegu na tym samym dystansie podczas światowego czempionatu w Pekinie, jednakże w nim nie wystartowała.
Dwa lata później podczas kolejnej edycji mistrzostw świata w Londynie awansowała do finału biegu na 1500 metrów, w którym zajęła szóste miejsce.
Wielokrotna mistrzyni Wielkiej Brytanii na otwartym stadionie.

</doc>
<doc id="3722512" url="https://pl.wikipedia.org/wiki?curid=3722512" title="Siamoziero">
Siamoziero

Siamoziero () – słodkowodne jezioro w południowej części Karelii w Rosji.
Jezioro mezotroficzne. Lustro wody leży na wysokości 106,5 m n.p.m. Długości 25 km, szerokości 15 km, powierzchnia 266 km², maksymalna głębokość to 24,5 m, a średnia 6,7 m. Długość linii brzegowej wynosi 159 km. Na obszarze akwenu znajduje się 80 wysp. W wodach występuje 20 gatunków ryb, w tym łosoś, sieja pospolita, sielawa europejska, lipień pospolity, sandacz pospolity. Jezioro ma dość rozwiniętą infrastrukturę turystyczną.
18 czerwca 2016 r. na jeziorze doszło do tragedii, gdy duża grupa turystyczna, dzieci z opiekunami, płynąca na łodziach znalazła się w strefie nagłego sztormu. W efekcie wywrócenia łodzi zginęło 14 dzieci w wieku 12-13 lat.

</doc>
<doc id="3722514" url="https://pl.wikipedia.org/wiki?curid=3722514" title="Sebastian (Rusan)">
Sebastian (Rusan)

Sebastian, nazwisko świeckie Rusan (ur. 22 września 1884 w Secăşel, zm. 15 września 1956 w Jassach) – rumuński biskup prawosławny.
Życiorys.
Pochodził z ubogiej rodziny chłopskiej. Ukończył liceum w Blaju w 1904, a następnie studiował teologię w Sybinie. Został wyświęcony na kapłana w Crăciuneşti. Przerwał naukę w 1914; podczas I wojny światowej był najpierw aresztowany przez władze węgierskie, a następnie został kapelanem wojskowym. Studia ukończył w 1929. Wyświęcony na kapłana jako mężczyzna żonaty, w latach 1929–1931 był dziekanem dekanatu Haţeg, następnie proboszczem parafii w Ocna Sibiului (1931–1933) i proboszczem oraz dziekanem w Odorhei (1933–1940). Z parafii tej został usunięty przez władze. W latach 1940–1945 służył w Viştea (1940–1945), a następnie przez rok był proboszczem jednej z cerkwi w Satu Mare (1945–1946). Łączył działalność duszpasterską z aktywnością kulturalną, kierując stowarzyszeniami kulturalnymi. W Crăciuneşti, Vulcan i Odorhei zbudował nowe świątynie prawosławne.
W 1946 był już wdowcem. Awans w hierarchii cerkiewnej po tej dacie zawdzięczał poparciu Petru Grozy, który był świadkiem na jego ślubie. Z tego powodu postrzegany był jako zwolennik komunistycznych władz Rumunii. 21 listopada 1947 Święty Synod Rumuńskiego Kościoła Prawosławnego nominował go na biskupa Maramureş. Jego chirotonia biskupia odbyła się 30 listopada tego samego roku, zaś intronizacja – 29 grudnia. Rok później objął katedrę Suczawy i Maramureş, zaś w 1950 został arcybiskupem Jass i równocześnie metropolitą Mołdawii i Bukowiny, pierwszym ordynariuszem tej administratury w zmienionym kształcie. Na urzędzie pozostawał do śmierci. Został pochowany w sąsiedztwie soboru św. Jerzego w Jassach (tzw. Starej Metropolii). 
Według niektórych źródeł metropolita Sebastian został zamordowany (otruty) przez Securitate, gdyż był w rzeczywistości przeciwnikiem komunizmu, wyrażał nadzieję na jego upadek w Rumunii przy pomocy zachodniej, jak również twierdził na spotkaniach z duchowieństwem, że ideologia ta upadnie, gdyż jest wroga Cerkwi. Podkreślał również, że duchowny nie służy ludowi, lecz Cerkwi.

</doc>
<doc id="3722516" url="https://pl.wikipedia.org/wiki?curid=3722516" title="Maurycy Drewiński">
Maurycy Drewiński

Maurycy Michał Drewiński (ur. 22 września 1845 w Sanoku, zm. 1 października 1916 tamże) – polski lekarz, doktor wszech nauk lekarskich, działacz społeczny.
Życiorys.
Maurycy Michał Drewiński urodził się w Sanoku ok. 1845. Był jednym z pięciorga dzieci Szymona Drewińskiego (przybyły wraz z Mateuszem Beksińskim do Galicji z obszaru zaboru rosyjskiego po upadku powstania listopadowego w 1831, w Sanoku pracujący jako szynkarz wzgl. oberżysta, radny miejski tamże, zm. 1875 w wieku 64 lat) i Klary z domu Witowskiej (wzgl. Klarysa, ur. 1809, wdowa pochodząca z ziemiańskiego rodu Rylskich, posiadających majątki Berezka i Hoczew, córka Emila Rylskiego, właściciela Hoczwi, zm. 1872 w wieku 64 lat). Jego rodzeństwem byli: Mikołaj Teofil (ur. 1837), Franciszka Teresa (ur. 1839, Marianna Agnieszka (ur. 1842), Sabina Franciszka (ur. 1843, zm. 1922), Teodozja (1848–1941, nauczycielka w Sanoku), Eleonora. Jego brat popełnił samobójstwo, a rodzice zmarli przedwcześnie. Rodzina Drewińskich zamieszkiwała w drewnianych domu, umiejscowionym przy ówczesnej ulicy Zielonej (późniejsza ulica Jana III Sobieskiego), orientacyjnie położony naprzeciw budynku przy ul. Teofila Lenartowicza 2, który został zlikwidowany w latach 70. XX wieku, a na jego miejscu powstał blok mieszkalny. Maurycy był nazywano przez bliskich "Mosio".
W 1867 zdał egzamin dojrzałości w C. K. Gimnazjum w Przemyślu. Ukończył studia medyczne na Uniwersytecie Wiedeńskim uzyskując stopień doktora wszech nauk lekarskich. Na przełomie XIX/XX wieku był lekarzem miejskim w Sanoku. 18 listopada 1886 został mianowany przez Radę Miejską w Sanoku lekarzem ordynującym w tamtejszym Szpitalu Powszechnym. Od tego czasu pracował tam w charakterze prymariusza (po śmierci Mieczysława Skalskiego) do około 1897, później został kierownikiem. Pełnił funkcję kierownika Kasy Chorych (przychodnia). Pracował jako lekarz w Fabryce Maszyn i Wagonów w Sanoku.
Został wybrany sędzią przysięgłym sądu w Przemyślu na czteroletnią kadencję od 17 listopada 1888. Był członkiem zwyczajnym Macierzy Szkolnej dla Księstwa Cieszyńskiego. Należał do sanockiego gniazda Polskiego Towarzystwa Gimnastycznego „Sokół” (1890, 1906, 1912) i udzielał się w jego strukturach. 17 stycznia 1904 został wybrany prezesem Czytelni Mieszczańskiej w Sanoku, funkcjonującej w budynku Ramerówka. Był wybierany członkiem wydziału „Towarzystwa Bursy”, sprawującego pieczę nad Bursą Jubileuszową im. Cesarza Franciszka Józefa w Sanoku: 28 września 1904, 28 września 1905. Uchodził za organizatora zabaw podczas imprez miejskich.
W Sanoku został działaczem ruchu robotniczego. Był aktywistą Polskiej Partii Socjalno-Demokratycznej Galicji i Śląska Cieszyńskiego. W 1912 został prezesem założonego wówczas w Sanoku oddziału Związku Strzeleckiego. 22 października 1903 został powołany na radnego Rady Miejskiej w Sanoku w miejsce ks. Jana Trznadla. Udzielał się aktywnie podczas posiedzeń. Został reprezentantem ze strony miasta na organizowany w Sanoku w dniach 23-25 lipca 1904 zjazd delegatów ochotniczych straży pożarnych. W wyborach w 1907 został wybrany zastępcą radnego. 4 lutego 1904 został wybrany członkiem wydziału miejskiej Kasy Oszczędności w Sanoku.
Do 1916 zamieszkiwał na piętrze kamienicy w północno-wschodniej części sanockiego rynku (obecnie pod adresem ul. Rynek 12), na parterze której prowadził gabinet lekarski&lt;ref name="Rynek 14/1"&gt;Wiersz Janusza Szubera pt. "Rynek 14/1", zob. &lt;/ref&gt;. Podczas I wojny światowej jako lekarz służył w szpitalu zakaźnym c. i k. armii w Jarosławiu i w 1916 został odznaczony przez arcyksięcia Franciszka Salwatora odznaką honorową Czerwonego Krzyża II klasy z dekoracją wojenną. Zmarł 1 października 1916 w Sanoku. 3 października został pochowany w grobowcu rodzinnym na cmentarzu przy ul. Rymanowskiej w Sanoku.
Jego żoną od około 1884 przez 11 lat była pochodząca z Transylwanii Bolesława Antonina z domu Kronstein (ur. ok. 1866, córka Jana i Antoniny z domu Drzewieckiej, zmarła 21 maja 1895 w Sanoku na zapalenie płuc), która według Janusza Szubera była austriacką Niemką, która w wieku 18 lat dla małżeństwa z Maurycym Drewińskim zmieniła imię na Bolesława oraz wyznanie z luterańskiego na rzymskokatolickie; zmarła 21 maja 1895 w wieku 28/29 lat. Jego dziećmi byli Emil Mieczysław (ur. 30 listopada 1884, zm. 22 sierpnia 1902 na zapalenie opon mózgowo-rdzeniowych), Stanisława Włodzimiera (ur. 2 czerwca 1886, zm. 19 marca 1888 na tyfus), Wanda Aleksandra (ur. 13 października 1887, zm. 3 grudnia 1887), Edward Maurycy Bolesław Franciszek (ur. 1891), Maria (1892-1989, żona nauczyciela Stefana Lewickiego, których córką była Ewa, a jej synem, czyli prawnukiem M. Drewińskiego jest Janusz Szuber, który został poetą), Bolesław (1895–1936, podporucznik rezerwy żandarmerii Wojska Polskiego, komisarz posterunku powiatowego Policji Państwowej w Brzozowie, oskarżony i skazany w sprawie o zabójstwo Jana Chudzika z 1933, żonaty z Marią, siostrą Stefana Lewickiego.
Janusz Szuber zawarł odniesienia do osoby dr. Maurycego Drewińskiego w swojej twórczości: w wierszu pt. "Protoplaści", opublikowanym w tomiku poezji pt. "Apokryfy i epitafia sanockie" z 1995, w wierszach pt. "Drzazga" i pt. "Kolej transwersalna 1884", opublikowanych w tomiku poezji pt. "Pan Dymiącego Zwierciadła" z 1996, w wierszu pt. "Nero", opublikowanym w tomiku poezji pt. "Wpis do ksiąg wieczystych" z 2009, w publikacji pt. "Mojość" z 2005 oraz w wierszu pt. "Rynek 14/1", opublikowanym w tomiku poezji pod tym samym tytułem z 2016.

</doc>
<doc id="3722519" url="https://pl.wikipedia.org/wiki?curid=3722519" title="Chan Kubiłaj">
Chan Kubiłaj

Chan Kubiłaj () – poemat Samuela Taylora Coleridge’a, napisany w 1797 roku i opublikowany w roku 1816.
Charakterystyka ogólna.
Poemat jest dziełem fragmentarycznym. Liczy zaledwie dwie strony druku i stanowi pewnego rodzaju impresję lub plan większego, nigdy nie ukończonego dzieła. Ta jego cecha okazała się jednak atrakcyjna dla współczesnych czytelników.
Geneza.
Poemat, jak sam poeta zaznaczył we wstępie do pierwszego wydania utworu, jest zapisem snu, jaki mu się przyśnił podczas choroby, po przeczytaniu książki historycznej. Po przebudzeniu się poeta zaczął ten sen zapisywać, jednak ktoś mu w tym zajęciu przeszkodził. Gdy ten ktoś wreszcie odszedł, poeta powrócił do pracy, wtedy jednak stwierdził z żalem, że zapomniał wszystko. Niezależnie od słów poety wiadomo, że zażywał on leki uśmierzające z domieszką opium, toteż poetycka wizja mogła mieć podłoże narkotyczne. Coleridge długo nie publikował utworu. Zrobił to dopiero za namową George’a Gordona Byrona.
Forma.
Utwór jest napisany wierszem o obniżonej regularności, przeważnie jambicznym pięciostopowym czterostopowym i trójstopowym. Rymowanie jest swobodne. Występują też aliteracje: A damsel with a dulcimer czy Five miles meandering with a mazy motion./Through wood and dale the sacred river ran.
Treść.
Tytułowy bohater wiersza to władca Mongołów, wnuk Czyngis chana, Kubiłaj, opisany przez Marco Polo zdobywca Chin. Utwór składa się z trzech części. W pierwszej odnajdujemy informację, że Kubiłaj kazał wznieść wspaniałe miasto, w drugiej występuje obraz podziemnej rzeki, która z ogromną siłą wytryska na powierzchnię gwałtownym gejzerem. W trzeciej części nieoczekiwanie widzimy piękną abisyńską (etiopską) dziewczynę, grającą na dulcymerze (czyli cymbałkach). Połączenie tych zgoła różnych elementów nadaje poematowi Coleridge’a surrealistyczny charakter. Niedokończony utwór został doceniony przez literatów wieku XX.
Przekłady.
Wiersz Coleridge’a przekładali na język polski Jerzy Pietrkiewicz, Stanisław Kryński, Zygmunt Kubiak, Stanisław Barańczak i Ludwik Dorn.

</doc>
<doc id="3722524" url="https://pl.wikipedia.org/wiki?curid=3722524" title="Jerzy Betlejko">
Jerzy Betlejko

Jerzy Betlejko (ur. 6 maja 1970) – polski biblista, nauczyciel akademicki i tłumacz prawosławny, brał udział między innymi w przygotowaniu ekumenicznego przekładu Biblii i prawosławnego przekładu Świętej Ewangelii. Uczestniczył w zakończonych już pracach Komisji ds. prawosławnego tłumaczenia Nowego Testamentu na język polski.
Życiorys.
W 1992 ukończył Wyższe Prawosławne Seminarium Duchowne w Warszawie z siedzibą w Jabłecznej. W 1998 ukończył studia na Wydziale Teologicznym Uniwersytetu Arystotelesa w Salonikach, zaś w 1999 studia na Wydziale Teologicznym Chrześcijańskiej Akademii Teologicznej w Warszawie (ChAT). Od 1999 jest nauczycielem akademickim Wydziału Teologicznego Chrześcijańskiej Akademii Teologicznej w Warszawie. Jest także wykładowcą Prawosławnego Seminarium Duchownego w Warszawie. Brał udział, jako redaktor naukowy, w przygotowaniu ekumenicznego przekładu Biblii, był też autorem tłumaczenia 3 Księgi Machabejskiej i Mądrości Syracha. Publikował również w "Roczniku Teologicznym". Był tłumaczem delegacji Polskiego Autokefalicznego Kościoła Prawosławnego na Święty i Wielki Sobór Kościoła Prawosławnego. W 2019 bezskutecznie ubiegał się o urząd dyrektora generalnego Towarzystwa Biblijnego w Polsce. 

</doc>
<doc id="3722531" url="https://pl.wikipedia.org/wiki?curid=3722531" title="Charlotta Fougberg">
Charlotta Fougberg

Charlotta Fougberg (ur. 19 czerwca 1985) – szwedzka lekkoatletka specjalizująca się w biegach średnich, uczestniczka drużynowych mistrzostw Europy.
Bez powodzenia startowała na mistrzostwach świata w Moskwie i Pekinie.
W 2014 roku w Zurychu została mistrzynią Europy w biegu na 3000 m z przeszkodami.
Wielokrotna mistrzyni Szwecji w biegach na 3000 i 5000 metrów.

</doc>
<doc id="3722535" url="https://pl.wikipedia.org/wiki?curid=3722535" title="Marlyn Meltzer">
Marlyn Meltzer

Marlyn Wescoff Meltzer (ur. 1922 w Filadelfii, USA, zm. 4 grudnia 2008 w Yardley, Pensylwania, USA) – amerykańska inżynier, jedna z sześciu programistek komputera ENIAC.
Życiorys.
Ukończyła Temple University w Filadelfii w 1942. W tym samym roku została zatrudniona w Moore School of Electrical Engineering na University of Pennsylvania do wykonywania obliczeń pogodowych na arytmometrach. W 1943 zajęła się obliczeniami trajektorii balistycznych na potrzeby tablic strzelniczych dla artylerii. W 1945 została wybrana przez armię, by zostać jedną z programistek komputera ENIAC, który miał zastąpić ręczne obliczenia. Oprócz niej zespół tworzyło pięć innych kobiet: Kathleen McNulty, Betty Jennings, Betty Snyder, Frances Bilas i Ruth Teitelbaum. O ile mężczyźni, którzy budowali ENIACa, stali się bardzo znani, o programistkach szybko zapomniano. W 1947 opuściła zespół programistek, by wyjść za mąż za Philipa Meltzera. Mieli dwoje dzieci: syna Hugh i córkę Joy. Od 1957 do śmierci mieszkała w Yardley w Pensylwanii.
W 1997 roku została, wraz z innymi pierwszymi programistami ENIAC-a, uhonorowana w Hali Sław Women in Technology International. W 2010 ich praca została upamiętniona w filmie dokumentalnym "" w reżyserii LeAnn Erickson.

</doc>
<doc id="3722536" url="https://pl.wikipedia.org/wiki?curid=3722536" title="Marlyn Wescoff">
Marlyn Wescoff



</doc>
<doc id="3722549" url="https://pl.wikipedia.org/wiki?curid=3722549" title="Ruth Lichterman">
Ruth Lichterman



</doc>
<doc id="3722550" url="https://pl.wikipedia.org/wiki?curid=3722550" title="Marlyn Wescoff Meltzer">
Marlyn Wescoff Meltzer



</doc>
<doc id="3722551" url="https://pl.wikipedia.org/wiki?curid=3722551" title="Andrzej (Borkowski)">
Andrzej (Borkowski)

Andrzej (ofic. tyt. "Jego Ekscelencja Najprzewielebniejszy Andrzej, Prawosławny Biskup Supraski"), imię świeckie Andrzej Borkowski (ur. 6 października 1974 w Białymstoku) – polski biskup prawosławny, doktor habilitowany nauk teologicznych, profesor nadzwyczajny – Katedra Teologii Prawosławnej UwB, przełożony monasteru Zwiastowania Przenajświętszej Bogurodzicy i św. Jana Teologa w Supraślu oraz proboszcz działającej przy monasterze parafii. Nauczyciel akademicki Chrześcijańskiej Akademii Teologicznej w Warszawie.
Życiorys.
8 czerwca 1993 wstąpił do monasteru Zwiastowania Przenajświętszej Bogurodzicy i św. Jana Teologa w Supraślu. 29 lipca 1995 z rąk arcybiskupa białostockiego i gdańskiego Sawy przyjął postrzyżyny w riasofor, a następnego dnia otrzymał (również od arcybiskupa Sawy) święcenia diakońskie. W latach 1993–1996 był studentem Prawosławnego Seminarium Duchownego w Warszawie, a następnie w latach 1996–1999 odbył studia magisterskie z teologii prawosławnej na Wydziale Teologicznym Chrześcijańskiej Akademii Teologicznej w Warszawie (ChAT), uzyskując tytuł magistra na podstawie pracy pt. "Rola modlitwy w monastycznej tradycji Wschodu". 10 września 1998 złożył na ręce metropolity warszawskiego i całej Polski Sawy śluby małej schimy z imieniem Andrzej, ku czci św. Andrzeja z Krety. Dwa dni później został przez metropolitę Sawę wyświęcony na hieromnicha. W latach 2001–2002 odbył roczny kurs języka greckiego na Wydziale Filozoficznym Uniwersytetu w Atenach (UoA) i podjął studia magisterskie na Wydziale Teologicznym UoA, uzyskując w 2005 r. tytuł magistra. W latach 2005–2009 odbył studia doktoranckie na tymże wydziale, uzyskując w 2009 stopień doktora teologii na podstawie rozprawy "Stosunek starożytnych patriarchatów Wschodu do unii w Rzeczypospolitej w ostatnim dwudziestoleciu XVI w. (1583–1601)" (tytuł oryginalny: "Αγώνας των ορθοδόξων πατριαρχείων κατά της ουνίας στην Πολωνία κατά την τελευταία εικοσαετία του ΙΣΤ΄ αιώνα (1583–1601)").
W latach 1999–2001 pełnił funkcję dyrektora archiwum Warszawskiej Metropolii Prawosławnej, kapelana kaplicy św. Michała Archanioła w Domu Metropolitalnym oraz duszpasterza młodzieży w warszawskiej parafii katedralnej. 3 kwietnia 2000 podniesiony do godności ihumena. W latach 2008–2010 pełnił funkcję referenta i dyrektora kancelarii diecezji lubelsko-chełmskiej, a także wizytatora katechezy prawosławnej i duszpasterza studentów prawosławnych w tej diecezji.
23 listopada 2010 został p.o. przełożonego, a 24 września 2011 przełożonym monasteru w Supraślu, zaś 20 marca 2012 otrzymał godność archimandryty. W 2012 został adiunktem na Katedrze Teologii Prawosławnej Uniwersytetu w Białymstoku. Był jednym z delegatów Polskiego Autokefalicznego Kościoła Prawosławnego na Święty i Wielki Sobór Kościoła Prawosławnego (2016).
29 czerwca 2017 na podstawie dorobku naukowego oraz rozprawy pt. "Między Konstantynopolem a Moskwą. Źródła greckie do autokefalii Kościoła prawosławnego w Rzeczypospolitej (1919–1927)", Rada Wydziału Teologicznego Chrześcijańskiej Akademii Teologicznej w Warszawie nadała mu stopień doktora habilitowanego nauk teologicznych.
24 sierpnia 2017 r. został wybrany przez Święty Sobór Biskupów PAKP na biskupa supraskiego, wikariusza diecezji białostocko-gdańskiej. Jego chirotonia biskupia odbyła się 27 września 2017 r. w soborze katedralnym św. Mikołaja w Białymstoku, pod przewodnictwem metropolity warszawskiego i całej Polski Sawy.
Został nauczycielem akademickim Chrześcijańskiej Akademii Teologicznej w Warszawie.
Autor 3 monografii książkowych i około 40 artykułów naukowych opublikowanych w czasopismach krajowych i zagranicznych.

</doc>
<doc id="3722556" url="https://pl.wikipedia.org/wiki?curid=3722556" title="Katarzyna Meklemburg">
Katarzyna Meklemburg

Katarzyna Meklemburg (ur. 1487, zm. 6 czerwca 1561 w Torgau) – księżniczka meklemburska na Schwerinie z dynastii Meklemburgów (posiadającej słowiańskie korzenie), margrabina Miśni.
Jedna z córek księcia Meklemburgii Magnusa II Meklemburga i księżniczki szczecińskiej Zofii z dyn. Gryfitów.
6 lipca 1512 roku została wydana za mąż za księcia saskiego Henryka z dynastii Wettynów (linii albertyńskiej), późniejszego margrabiego Miśni, któremu urodziła sześcioro dzieci:
Razem z mężem przebywała głównie we Freibergu, na uboczu wielkiej polityki. Dość wcześnie zaczęła sympatyzować z naukami Marcina Lutra, podczas gdy jej mąż zwalczał reformację aż do 1536 roku w obawie przed swoim bratem - panującym księciem Jerzym Wettynem, który był gorliwym katolikiem. Gdy w 1537 roku sam dokonał konwersji na luteranizm i przystąpił do protestanckiego związku szmalkaldzkiego, cały obszar Freiberg stał się luterański.
Po śmierci księcia Jerzego w 1539 roku, Henryk został nowym margrabią Miśni i para przeniosła się do Drezna, przynosząc tam reformację. Ich panowanie nie było długie, ponieważ książę Henryk zmarł w 1541 roku. Katarzyna przeżyła męża o 20 lat. Resztę swych dni spędziła w zamku Wolkenstein. 
W 1560 roku opublikowała książkę na temat etykiety dla pań, która jest cennym źródłem do badań kulturowych i historycznych.

</doc>
<doc id="3722559" url="https://pl.wikipedia.org/wiki?curid=3722559" title="Arkadij Filippienko">
Arkadij Filippienko



</doc>
<doc id="3722563" url="https://pl.wikipedia.org/wiki?curid=3722563" title="Isla de la Luna">
Isla de la Luna



</doc>
<doc id="3722565" url="https://pl.wikipedia.org/wiki?curid=3722565" title="Cieśnina Tiquina">
Cieśnina Tiquina



</doc>
<doc id="3722566" url="https://pl.wikipedia.org/wiki?curid=3722566" title="Polski Kontyngent Wojskowy w Kuwejcie">
Polski Kontyngent Wojskowy w Kuwejcie

Polski Kontyngent Wojskowy w operacji "Inherent Resolve" w Państwie Kuwejt, Republice Iraku oraz Państwie Katar (PKW OIR Kuwejt) – wydzielony komponent Sił Powietrznych, przeznaczony do prowadzenia działań rozpoznawczych na korzyść wojsk koalicji międzynarodowej działających w ramach operacji "Inherent Resolve" w latach 2016-2018. Jeden z dwóch, obok PKW Irak, polskich kontyngentów wydzielonych do tej operacji.
Historia.
Protesty społeczne w Syrii, prowadzone na fali tzw. Arabskiej Wiosny od stycznia 2011, w przeciągu następnych miesięcy przerodziły się w zbrojne powstanie, wymierzone przeciwko rządom Baszszara al-Asada. Rozpoczęło to wieloletnią wojnę domową, w którą w 2014 włączyło się Islamskie Państwo w Iraku i Lewancie. Opanowało znaczne tereny na wschodzie Syrii i przeprowadziło ofensywę w północno-zachodnim Iraku. W reakcji w sierpniu 2014 koalicja międzynarodowa, w skład której weszły m.in. Stany Zjednoczone Ameryki oraz państwa europejskie i muzułmańskie, podjęła decyzję o interwencji zbrojnej.
W czerwcu 2016 Rada Ministrów Beaty Szydło podjęła decyzję o wsparciu wojskowym koalicji i wysłaniu na Bliski Wschód dwóch zgrupowań wojskowych (wydzielonych przez Siły Powietrzne i Wojska Specjalne):
Zadaniem polskich F-16 jest prowadzenie rozpoznania na rzecz wojsk koalicji międzynarodowej. Pierwsze deklaracje o możliwości wydzielenia kontyngentu lotniczego na Bliski Wschód pojawiły się w już w lutym 2016, rozpoczęto wtedy szkolenie i przygotowywanie wydzielonych sił i środków Sił Powietrznych. Wylot do Kuwejtu pierwszej, 29-osobowej grupy przygotowawczej kontyngentu nastąpił już 20 czerwca 2016, części zasadniczej z 4 myśliwcami – 4 lipca. Zadania SZ RP ograniczały się do wsparcia operacji koalicyjnej, nie obejmując bezpośredniego zaangażowania bojowego przeciwko bojownikom państwa islamskiego lub z innych grup.
Była to pierwsza operacja zagraniczna prowadzona przez polskie F-16 "Jastrząb", lecz myśliwce te działały już na Bliskim Wschodzie podczas międzynarodowych ćwiczeń w Izraelu: "Desert Hawk" w 2012 oraz "Blue Flag" w 2015, gdzie szkoliły się w ramach wielonarodowych struktur wojsk lotniczych.
W związku ze zneutralizowaniem zagrożenia ze strony ISIS na terenie Iraku przez siły irackie, kurdyjskie i międzynarodowe IV zmiana PKW Kuwejt była jednocześnie ostatnią. 18 czerwca 2018 odbyła się uroczyste zakończenie działalność Polskiego Kontyngentu Wojskowego w Kuwejcie.

</doc>
<doc id="3722567" url="https://pl.wikipedia.org/wiki?curid=3722567" title="Oksana Zubkowska">
Oksana Zubkowska



</doc>
<doc id="3722571" url="https://pl.wikipedia.org/wiki?curid=3722571" title="Rym dla oka">
Rym dla oka

Rym dla oka – rym, który jest dokładny tylko ortograficznie, a nie fonetycznie, na przykład angielskie come : home [kʰɑm] [hoʊm]. Rymy dla oka występują tam, gdzie ortografia nie jest fonetyczna.

</doc>
<doc id="3722573" url="https://pl.wikipedia.org/wiki?curid=3722573" title="Akcja „B”">
Akcja „B”

Akcja „B” – aresztowanie 199 ewangelikalnych duchownych przez organy Ministerstwa Bezpieczeństwa Publicznego (MBP), które nastąpiło we wrześniu 1950 roku. Jego celem było osłabienie ewangelikalnego protestantyzmu w Polsce. Aresztowani pochodzili z trzech kościołów: Zjednoczonego Kościoła Ewangelicznego (ZKE), Kościoła Chrześcijan Wiary Ewangelicznej (KChWE) i Zjednoczenia Kościołów Chrystusowych (ZKCh). 87 duchownych zwolniono w kilka dni po aresztowaniu, innych zwolniono po kilku miesiącach, szesnastu skazano na więzienie. Niektórych z nich objęła amnestia z 1952 roku. Aresztowania miały wpływ na poszerzenie ZKE w 1953 roku. 
Inwigilacja Kościołów.
W latach 1950–1953 władze przeprowadziły szereg akcji wymierzonych w instytucje religijne – zarówno w Kościół katolicki, jak i wyznania ewangelikalne, które oskarżono o szpiegostwo i utrzymywanie kontaktów zagranicznych, a także w Świadków Jehowy. 
W roku 1947 organy MBP zaczęły gromadzić informacje o działaczach Kościołów ewangelikalnych, z wyjątkiem Polskiego Kościoła Chrześcijan Baptystów. Jednym z powodów akcji represyjnej było utrzymywanie kontaktów zagranicznych przez liderów owych Kościołów i przyjmowanie zagranicznej pomocy. Kontakty te posiadali również i baptyści, jednak baptyści byli zalegalizowanym ugrupowaniem, a pomoc zagraniczna była bardziej przejrzysta i nie wzbudzała podejrzeń. W ramach inwigilacji kontrolowano korespondencję przychodzącą i wychodzącą z Polski. Również listy wysyłane przez współwyznawców do członków zarządów inwigilowanych Kościołów były kontrolowane.
Jeszcze w listopadzie 1946 roku zaczęto rozpracowywać kierownictwo Zjednoczenia Kościołów Chrystusowych (ZKCh). Założono sprawę agenturalnego rozpracowania „Fanatyk”. W kwietniu 1947 roku na działaczy KChWE założono sprawę pod kryptonimem „Opieka”. Lokalne urzędy BP zakładały sprawy przeciwko działaczom ewangelikalnym w rozmaitych częściach kraju.
Po pokazowym procesie bułgarskim z 1949 roku, w którym skazano 15 pastorów, Wydział V Departamentu V MBP postanowił aresztować czołowych działaczy ZKCh i ZKE. Przygotowano „Plan częściowej likwidacji sekt” który zakładał, że 16 marca o godzinie 21:00 nastąpią aresztowania 18 działaczy, 28 działaczy zamierzano przesłuchać i przeprowadzić rewizje u wszystkich 44 osób. Akcja miała objąć w sumie 10 województw i miasto stołeczne Warszawę. Nie doszła jednak do skutku, ale natychmiast przystąpiono do systematycznego rozpracowywania „sekt”. 28 maja 1949 roku UBP Warszawa założył sprawę agenturalnego rozpracowania pod kryptonimem „Inżynier” na kierownictwo ZKE. 7 czerwca Departament V MBP sporządził „Informację” dotyczącą ZKCh i ZKE. Uznano, że Kościoły te „stanowią bazę wpływów imperializmu amerykańskiego i służą za kanał wywiadu amerykańskiego”. „Sekty” należy zlikwidować „celem zwężenia bazy wpływów USA i działania sieci obcych wywiadów”. Odtąd Departament V MBP przygotowywał się do przeprowadzenia akcji likwidacyjnej.
Aresztowanie i zarzuty.
W nocy z 19 na 20 września 1950 roku przywódcy Kościoła zostali aresztowani przez organy MBP, zamknięto również wszystkie obiekty sakralne należące do Kościoła. Aresztowano 199 osób z Kościołów typu ewangeliczno-baptystycznego (tj. ZKE, KChWE i ZKCh) – nie tylko duchownych, ale także szczególnie aktywnych wiernych. Ponadto zatrzymano do przesłuchania około 200 osób, przeprowadzono około 600 rewizji. Najwięcej osób aresztowano w województwie katowickim (41 osób), a najwięcej rewizji dokonano w województwie bydgoskim (64 rewizji). Zarekwirowano kaplice, literaturę, śpiewniki i wyposażenie zborów. Mienie zarekwirowane w wyniku tej akcji w przeważającej części nigdy nie wróciło do właścicieli. Wedle notatki, sporządzonej 2 października dla Komitetu Centralnego Polskiej Zjednoczonej Partii Robotniczej przez funkcjonariusza UBP, aresztowano „ponad 200 płatnych funkcjonariuszy” o „szpiegowsko-białogwardzistowskim obliczu”, którzy reprezentują „sekty” stworzone w okresie międzywojennym przez „Departament MSWewn.”. 
Według L. Jańczuka termin 19 września został wybrany dlatego, ponieważ 20 września działacze KChWE mieli dyskutować z działaczami Kościoła Metodystycznego o warunkach przyłączenia do tego Kościoła (metodyści mieli legalizację, a zielonoświątkowcy nie). 
Aresztowanym przedstawiono obszerną listę zarzutów. Przedwojenne Ministerstwo Spraw Wewnętrznych miało jakoby założyć te „sekty” w celu „prowadzenia działalności wywiadowczo-dywersyjnej przeciwko ZSRR i ruchom narodowowyzwoleńczym”. Na Kresach Wschodnich miały zajmować się akcją „agitacyjno-propagandową na rzecz reżimu sanacyjnego” i miały pomagać w polonizacji tych ziem. Podczas okupacji niemieckiej sekty te miały przejść „na służbę wywiadu niemieckiego” i prowadziły szeroko zakrojoną działalność antyradziecką. Natomiast w okresie powojennym aktywiści owych sekt, których przedstawiano jako „szpiegów imperializmu anglo-amerykańskiego”, mieli nawiązać kontakty „ze swoimi ośrodkami dyspozycyjnymi w USA i Szwecji”. Uzasadnienia dla aresztowań, jak i oskarżenia sformułowano w oparciu o doniesienia agenturalne tajnych współpracowników UBP. Wśród informatorów UBP wyróżniał się Szymon Biliński („Żebrowski”) usunięty ze Związku Ewangelicznych Chrześcijan jeszcze w roku 1947, który zarzucał Ludwikowi Szenderowskiemu oraz Jerzemu Sacewiczowi, liderom dwóch ewangelikalnych Kościołów, sprzeniewierzenie się Ewangelii, działalność antyradziecką i wysługiwanie się anglo-amerykańskiemu wywiadowi. Ponadto wykorzystano doniesienia Eugeniusza Kupskiego („Eagle”) i Kazimierza Najmałowskiego („Posłaniec”). Charakterystyki działaczy ewangelikalnych, zarówno te z roku 1949, jak i roku 1950, opierały się na doniesieniach tej trójki. Pozostali informatorzy byli nisko oceniani, zarzucano im nieszczerość i niechęć do współpracy. W ich charakterystykach pojawiają się zarzuty, że nie informują o szkodliwej działalności sekty, „pomimo iż mają po temu możliwości”. 
87 spośród aresztowanych zwolniono przed 1 października 1950 roku. Niektórych wypuszczono po kilku miesiącach. W styczniu 1951 roku w areszcie trzymano 65 osób, z których połowę zwolniono w marcu. Wobec najbardziej podejrzanych, gromadzono „dowody”. Byli to m.in.: Jerzy Sacewicz, Mikołaj Korniluk, Bolesław Winnik, Teodor Maksymowicz, Aleksander Rapanowicz, Franciszek Januszewicz, Józef Mrózek, Sergiusz Waszkiewicz. Franciszek Więckiewicz ze względu na wiek oraz stan zdrowia został zwolniony w styczniu 1951 roku. Duchownym zarzucono prowadzenie szerokiej kampanii antyradzieckiej, krytykę władzy ludowej, krytykę spółdzielni produkcyjnych. Wskazywano na dwie najbardziej zaangażowane w tej akcji osoby – Władysława Kołodzieja i Teodora Maksymowicza.
6 października 1950 roku Jan Onacik przygotował wytyczne, według których miało być prowadzone śledztwo. Należało uzyskać dane o współpracy politycznej z reżimem sanacyjnym, współpracy z „dwójką”, współpracy z niemieckim okupantem, współpracy z obcym wywiadem po II wojnie światowej. Wytyczne zostały rozesłane do wojewódzkich urzędów bezpieczeństwa publicznego. 
Proces i uwięzienie.
Urząd Bezpieczeństwa Publicznego wzorował się na procesie bułgarskim z 1949 roku i zamierzał przygotować pokazowy proces, jednak duchowni, pomimo stosowania tortur w więzieniach i zastraszania, nie przyznali się do stawianych im zarzutów. Śledztwo prowadzone było w nieudolny sposób, a płk Józef Różański w raporcie z 7 lipca 1951 roku dla gen. Romana Romkowskiego stwierdził, iż „nie wyjaśniono z podejrzanymi ani jednego zasadniczego zagadnienia”. W tej sytuacji zrezygnowano z pokazowego procesu. 
Według Ryszarda Michalaka wszyscy przed opuszczeniem aresztu podpisywali oświadczenie o braku pretensji wobec UBP. Szesnaście osób skazano na więzienie. Paweł Lindner i Henryk Jarząbski zostali skazani na kilkumiesięczne więzienie (odpowiednio 9 i 6 miesięcy) ze względu na przechowywanie broszury "Co nas czeka?", wydanej w 1930 roku. Stanisław Krakiewicz został zatrzymany pod zarzutem prowadzenia „roboty wywiadowczej”, a skazany za „działalność antypaństwową”. Ludwik Szenderowski został skazany na 9 lat więzienia ze względu na donosy Szymona Bilińskiego, rozległe kontakty ze współwyznawcami ze Stanów Zjednoczonych Ameryki, a zwłaszcza Piotrem Deyneką. Maksymowicz skazany został na dwa lata pobytu w obozie pracy. Sacewiczowi zarzucano handel dolarami, 21 lutego 1952 roku skazano go na 2 lata obozu pracy, 12 marca 1952 Korniluk został skazany na 4 lata więzienia, Winnik na 5 lat więzienia. Sergiusz Waszkiewicz został skazany na 18 miesięcy więzienia, Kazimiera Nawrocka na 15 miesięcy więzienia, Stefan Osadca na 18 miesięcy więzienia, Józef Mrózek (junior) na 2 lata obozu pracy pod zarzutem szpiegostwa, Paweł Bakałarz (luteranin) został skazany na 11 miesięcy więzienia za handel obcą walutą na czarnej giełdzie. 
Po wyborach 1952 władze zdecydowały się uwolnić niektórych spośród skazanych na mocy trzeciej ustawy amnestyjnej. Kołodziej odsiedział pełny wyrok i wyszedł na wolność we wrześniu 1953 roku. Jako ostatni wyszedł na wolność Szenderowski, który został zwolniony 4 kwietnia 1955 roku.
Rezultat.
Skala przedsięwzięcia przebiła represje wobec innych Kościołów chrześcijańskich. Dla porównania, przez cały 1950 rok organy MBP aresztowały 132 księży katolickich. Bardziej prześladowanym ugrupowaniem religijnym byli w owym czasie tylko Świadkowie Jehowy. W wyniku represji rozwój wyznań ewangelikalnych został zahamowany, przy czym zastraszone zostały również i te ugrupowania, których duchownych nie aresztowano. 
Zwłaszcza ZKCh ucierpiał w wyniku aresztowań. W styczniu 1950 roku kościół ten liczył 43 zbory, natomiast w marcu 1952 już tylko 24. Część wiernych przeszła do tych kościołów, których nie objęły aresztowania. Przestał istnieć np. zbór chrystusowy w Orli, którego wierni przeszli do baptystów. W Szczecinie na czas aresztowania Aleksandra Rapanowicza wierni uczęszczali do Kościoła metodystycznego (wrócili do zboru po uwolnieniu Rapanowicza). Wacław Kołodziej, redaktor naczelny „Jedności” w latach 1948–1950, po uwolnieniu w 1953 roku przeszedł z ZKCh do metodystów. 
Władze zakładały, że w wyniku aresztowań osłabią, a może nawet doprowadzą do likwidacji wspólnoty religijne dotknięte represjami. Te jednak nie zaprzestały działalności, m.in. ze względu na zasadę „powszechnego kapłaństwa”, to znaczy przejęcie odpowiedzialności za Kościoły przez wiernych niebędących duchownymi. Władze bezpieczeństwa dokonywały błędnych ocen odnośnie do skutków aresztowań, np. w woj. białostockim oceniano, że aresztowania niczego nie zmieniły, tymczasem część wiernych przeszła do innych kościołów i mniejsza liczba osób przystępowała do chrztów. Według Jana Mironczuka, zajmującego się historią polskiego ewangelikalizmu w XX wieku, aresztowania zahamowały na kilka miesięcy funkcjonowanie Kościołów i dopiero wiosną 1951 roku życie religijne zaczęło wracać do represjonowanych „sekt”. Ostatecznie władze zgodziły się na istnienie ewangelikalnych Kościołów dotkniętych aresztowaniami, ale postanowiły je kontrolować. Decyzję o zgodzie na funkcjonowanie tych Kościołów Urząd do Spraw Wyznań podjął w lipcu 1952 roku, pod warunkiem jednak, że się połączą w jeden Kościół. 
Część aresztowanych, m.in. Sacewicz i Korniluk spotkali się w celach z katolickimi duchownymi (Zygmunt Kaczyński, Kajetan Raczyński, Beniamin Piotr Domaradzki). Więzienie zbliżyło ich do siebie ekumenicznie. Zbliżyła też do siebie ewangelikalne Kościoły (Teodor Lewczuk z ZKCh zapewniał Jakuba Kozaka z KChWE: „Teraz, jak wyjdziemy, to będziemy razem”). 
Krakiewicz pod wpływem przeżyć w więzieniu (1950–1952) przeszedł na pozycje lojalistyczne wobec władz komunistycznych i był odtąd gwarantem właściwego z punktu widzenia władz kursu politycznego Kościoła. Władze wyznaniowe zobowiązały niektórych zwalnianych z KChWE i ZKCh do działań na rzecz poszerzenia ZKE. Paweł Bajeński przeszedł podobną metamorfozę co Krakiewicz. Pod nieobecność uwięzionego Jerzego Sacewicza (przeciwnika wejścia do ZKE) doprowadził do tego, że ZKCh znalazł się w strukturach ZKE. Z kolei Józef Czerski, wieloletni prezes KChWE, przed aresztowaniami był przeciwnikiem wejścia do ZKE, natomiast po wyjściu na wolność nakłaniał zbory KChWE do przystąpienia do ZKE. W latach 1952 i 1953 odbyły się dwie Konferencje Porozumiewawcze, których celem było poszerzenie ZKE. 
Pod wpływem aresztowań Chrześcijańska Wspólnota Zielonoświątkowa zdystansowała się wobec chrześcijan wiary ewangelicznej i przekształciła w odrębną denominację. 
W wyniku akcji UBP zwerbowało pewną liczbę informatorów. Dostarczane przez nich później informacje miały jednak niewielką wartość operacyjną. Agentura ta została niemal w całości wyrejestrowana w końcu 1956 roku. MBP do końca swego istnienia nie przyznawało się, że aresztowania były błędem. 
Pamięć wydarzenia i jego wpływ na potomnych.
W czasie Polski Ludowej aresztowania były znane niemal wyłącznie w środowisku ZKE, a wiedza o nich była przekazywana w formie ustnej. Publikacje z czasów totalitarnych mówiły o nich jako o czasie próby i dopiero w roku 1982 po raz pierwszy użyto słowa „aresztowania”. Poza środowiskiem ewangelikalnym akcja ta była słabo znana. W środowisku ewangelikalnym pamięć wydarzenia stale była podtrzymywana i kultywowana. Po upadku komunizmu wykorzystywano je dla budowania własnej martyrologii, używano jako argumentu, iż środowisko ewangelikalne było prześladowane w czasach władzy PZPR. W środowisku zielonoświątkowym utrwaliła się opinia, że KChWE wszedł do ZKE pod wpływem owych aresztowań. 
Po roku 2005 na wydarzenie to powoływano się w kontekście dyskusji o lustracji. Tomasz Terlikowski na łamach „Newsweeka” użył go jako argumentu, że ZKE był inwigilowany przez bezpiekę, ponieważ aresztowanym proponowano współpracę. 27 marca 2007 roku Senat Chrześcijańskiej Akademii Teologicznej sprzeciwiając się ustawie lustracyjnej z 18 października 2006 roku oraz ideologizacji życia społecznego powołał się na prześladowania Kościołów mniejszościowych w czasie PRL, w tym na uwięzienie i śmierć bpa Józefa Padewskiego z Polskiego Narodowego Kościoła Katolickiego, aresztowanie Metropolity Dionizego, zwierzchnika Polskiego Autokefalicznego Kościoła Prawosławnego oraz aresztowanie „199 duchownych Zjednoczonego Kościoła Ewangelicznego, Kościoła Chrystusowego i Kościoła Chrześcijan Wiary Ewangelicznej”. 

</doc>
<doc id="3722574" url="https://pl.wikipedia.org/wiki?curid=3722574" title="Prześladowanie Kościoła katolickiego w Polsce przez nazistów niemieckich">
Prześladowanie Kościoła katolickiego w Polsce przez nazistów niemieckich



</doc>
<doc id="3722580" url="https://pl.wikipedia.org/wiki?curid=3722580" title="Ron Lester">
Ron Lester

Ron Lester (ur. 4 sierpnia 1970 w Kennesaw, w stanie Georgia, zm. 17 czerwca 2016 w Dallas, w stanie Teksas) – amerykański aktor, występował w filmach "Luz Blues", "To nie jest kolejna komedia dla kretynów" oraz "Operacja „Hamburger”".
Życiorys.
Karierę zaczynał jako komik w Los Angeles, a następnie debiutował jako aktor w filmie "Operacja „Hamburger”". Znany był ze swojej tuszy, w szczytowym okresie ważył 508 funtów. W 2001 przeszedł operację pomostowania żołądka, tracąc 348 funtów. W 2014 ogłosił iż wycofuje się z pracy aktorskiej. 

</doc>
<doc id="3722584" url="https://pl.wikipedia.org/wiki?curid=3722584" title="Eurygarka freyrei">
Eurygarka freyrei

Eurygarka freyrei – gatunek muchówki z rodziny ćmiankowatych.
Gatunek ten opisany został w 2011 roku przez J. Ježka, F. Le Ponta, E. Martineza i S. Mollinedo na podstawie dwóch samców odłowionych w wiosce Cieneguillas koło La Plazuela w Boliwii. Epitet gatunkowy nadano na cześć poety Ricardo Jaimesa Freyre'a.
Ćmiankowaty ten ma niestykające się oczy o nieregularnie sześciokątnych omatidiach, bardzo wąskie czoło i "fronotclypeus" pośrodku z łatką trójpłatkowatą włosków, której środkowy płatek jest krótki. Pole włosków na ciemieniu nie jest podzielone linią środkową. Długości kolejnych członów głaszczków szczękowych mają się do siebie jak 1:1,6:2:2,2. Długość lancetowatych, nieco przydymionych skrzydeł wynosi 1,8 mm. Narządy rozrodcze o apodemie nasadowej prostej w widoku od góry i zakrzywionej patrząc z boku. Zespół edeagusa odznacza się obecnością dwóch par haczykowato zakrzywionych guzków. Epandrium o płytkim wcięciu kaudalnym i owalnym otworze. Hypandrium nagie i wąskie. "Surstyli" walcowate, zakrzywione i raczej krótkie.
Owad znany wyłącznie z podandyjskiej części Boliwii, z departamentu La Paz.

</doc>
<doc id="3722585" url="https://pl.wikipedia.org/wiki?curid=3722585" title="Przewodnik Gimnastyczny Sokół">
Przewodnik Gimnastyczny Sokół



</doc>
<doc id="3722588" url="https://pl.wikipedia.org/wiki?curid=3722588" title="Tinearia boliviensis">
Tinearia boliviensis

Tinearia boliviensis – gatunek muchówki z rodziny ćmiankowatych.
Gatunek ten opisany został w 2011 roku przez J. Ježka, F. Le Ponta, E. Martineza i S. Mollinedo na podstawie okazów odłowionych w miejscowości Circuata.
Ćmiankowaty ten ma C-kształtne oczy, u samca rozsunięte na minimalną odległość równą około średnicy omatidium. "Fronotclypeus" pośrodku z dużą, trójpłatkowatą łatką włosków – u samca boczne płatki dotykają krawędzi oka a środkowy jest najdłuższy i wąsko łączy się z dołkami na ciemieniu, u samicy natomiast środkowy łączy się z owymi dołkami szeroko. Długość skrzydła wynosi od 1,2 do 1,5 mm u samca i od 1,5 do 1,9 mm u samicy. Ma ono kształt szeroko lancetowanty, jest słabo przydymione i zaopatrzone w wyraźne kępki włosków na wierzchołkach części żyłek. Przezmianki samca 2,7 raza dłuższe niż szersze. Męskie narządy rozrodcze o długim narządzie kopulacyjnym z wyraźnie rozszerzonym i wielokątnym hypandrium. Epiandrium z regularnie rozmieszczonym owłosieniem, rozwiniętym otworem i dwoma kolcowatymi apodemami wewnątrz. W części nasadowej gonostyli widoczne kolczaste guzki. Samicę charakteryzuje płytka subgenitalna o bardzo silnie rozszerzonej podstawie i mocno przewężonym środku.
Owad znany wyłącznie z prowincji Sud Yungas w boliwijskim departamencie La Paz.

</doc>
<doc id="3722592" url="https://pl.wikipedia.org/wiki?curid=3722592" title="Alepia santacruz">
Alepia santacruz

Alepia santacruz – gatunek muchówki z rodziny ćmiankowatych.
Gatunek ten opisany został w 2011 roku przez J. Ježka, F. Le Ponta, E. Martineza i S. Mollinedo na podstawie dwóch samców odłowionych w miejscowości Organo, na szczycie Serrania de Santiago.
Ćmiankowaty ten ma niestykające się oczy, nagie czoło i czołową płytkę przyszwową o złożonej, trójwymiarowej budowie. Minimalna odległość między oczami sięga około średnicy omatidium. Długości kolejnych członów głaszczków szczękowych mają się do siebie jak 1:2:2:2,5. Skrzydła mają długość od 2,9 do 3 mm, są wąskie, nakrapiane, pośrodku przyciemnione. Narządy rozrodcze o bardzo skomplikowanej budowie zespołu edeagusa. Tunika go nakrywająca jest tylko w dwóch małych obszarach w części końcowej owłosiona i nieco wklęśnięta w przekroju horyzontalnym. Gonostylus jest rozwidlony: długi, zwężający się wyrostek jest kanciasto zgięty w około ¼ długości od nasady, natomiast drugi wyrostek jest krótki, na końcu poszerzony i opatrzony trzema ząbkami. Zakończenie zespołu edeagusa w widoku grzbietowym zwęża się ku dwóm wierzchołkom.
Owad znany wyłącznie z prowincji Chiquitos w boliwijskim departamencie Santa Cruz.

</doc>
<doc id="3722596" url="https://pl.wikipedia.org/wiki?curid=3722596" title="Na Antresoli">
Na Antresoli

Na Antresoli – kawiarnia artystów filmowych i kabaret literacki w Warszawie czynne w okresie 19 czerwca 1940-1944, w latach okupacji niemieckiej podczas II wojny światowej. 
Charakterystyka.
W kabarecie przedstawiano skecze, recytacje i piosenki. Występy odbywały się zazwyczaj bez dużej szaty dekoracyjnej. W 1944 roku Kawiarnia Artystów Filmowych ogłaszała się jako kawiarnia Muzabella.
Kawiarnia w okupowanej Warszawie znajdująca się przy ul. Złotej 7/9, w gmachu Kina Palladium mającym sześć pięter. Na górnych piętrach mieściły się mieszkania, na dole zaś – sala kinowa, teatrzyk, lokale użytkowe (m.in. Bar na Antresoli). Scenka była podobna do Małego Qui Pro Quo.
19 czerwca 1940 otworzono sezon nowego kabaretu literackiego, atrakcją programu w rewii otwarcia byli Adolf Dymsza i Helena Grossówna. W programie pianistą był Jerzy Lawina-Świętochowski. Występował Dymsza, Franciszek Brodniewicz, Grossówna, Jerzy Pichelski, Lidia Wysocka, Irena Malkiewicz, Koszutski. Dekoracje wykonał młody artysta malarz Herman. Program składał się z 10 numerów, a na koniec artyści obdarowali publiczność rzodkiewkami. Przez kilka dni program nie miał nazwy, a następnie nazywał się "I my też gramy". 15 lipca 1940 zagrano nową rewię "A my dalej z Dymszą". Recenzent podkreślał, że wszystkie teksty są pióra znanych literatów, z p. Światopełkiem Karpińskim na czele.
14 sierpnia 1940 Kabaret otrzymał propozycję wyjazdu do Krakowa na występy do domu katolickiego "Świt". 23 sierpnia 1940 odbyła się premiera programu "Czem chata bogata".
28-29 września zaczęto grać "Przegląd Przebojów" z poprzednich programów.
19-20 października 1940 rozpoczęto grać program "Raz bez Dodka".
W styczniu 1941 roku wystawiano rewię "A zima nas się nie ima", występowała w nim okazyjnie Ewa Bandrowska-Turska i Siostry Burskie.
W grudniu 1941 wystawiano rewię świąteczną "Jeszcze lepsza", w której grał Brodniewicz, Stanisław Grolicki, Pichelski, Irena Malkiewiczówna, J. Kozłowski, Lidia Wysocka, Zbigniew Sawan. Teksty pisała Wolińska, muzykę Bukowski.
W czerwcu 1943 przedstawiano program "Śmiejmy się". Kamińska w piosence Gozdawy parodiowała tance. Występowali Zofia Sykulska, Grolicki, Malkiewicz, Brodniewicz, Pichelski. Teksty pisała Wolińska. W pierwszych latach okupacji niemieckiej (1940–1941) pracował tam m.in. Zbigniew Sawan jako aktor i reżyser.
W 1943 roku lokal zmienił nazwę na "Muzabella".
W 1944 roku zamieszczono ogłoszenie, że asy filmu polskiego Grossówna, Malkiewicz, Wysocka, Brodniewicz, Grolicki, Pichelski z kabaretu artystycznego "Na Antresoli" wystąpią jedyny raz na poranku
w programie skeczów, piosenki i tańca w teatrze "Wielka Rewia" w "Melodii" (Rymarska 12) w dniu 10 kwietnia (drugi dzień świąt), zapowiadał Witold Zdzitowiecki.

</doc>
<doc id="3722601" url="https://pl.wikipedia.org/wiki?curid=3722601" title="Prawo jazdy (film)">
Prawo jazdy (film)

Prawo jazdy (ang. "License to Drive") – komediowo-sensacyjny film z 1988 w reżyserii Grega Beemana.
Opis fabuły.
Nastolatek Les wybiera się na randkę ze szkolną pięknością. Chcąc jej za wszelką cenę zaimponować, postanawia zabrać ją na przejażdżkę samochodem. Mimo braku uprawnień do prowadzenia auta bez wiedzy dziadka pożycza jego cadillaca. Mierne umiejętności młodego kierowcy odbijają się na wyglądzie wozu, a także wpływają na przebieg romantycznego spotkania.
Nastolatek bez prawa jazdy w tajemnicy przed rodzicami wypuszcza się na miasto samochodem swojego dziadka. W trakcie nocnego wypadu przeżywa szereg zwariowanych i niebezpiecznych perypetii.

</doc>
<doc id="3722602" url="https://pl.wikipedia.org/wiki?curid=3722602" title="List Mary Bar-Serapiona">
List Mary Bar-Serapiona

List Mary Bar-Serapiona – dokument, uważany niekiedy za jedno z najstarszych źródeł historycznych dotyczących Jezusa Chrystusa. Jest to korespondencja autorstwa pochodzącego z Syrii stoickiego filozofa o imieniu Mara Bar-Serapion (ܡܪܐ ܒܪ ܣܪܦܝܘܢ, co dosłownie znaczy "Mara, syn Serapiona") do jego syna, zwanego również Serapionem. List został napisany pomiędzy 73 rokiem a końcem II wieku. Większość uczonych datuje go na okres następujący krótko po 73 roku. List może stanowić wczesne niechrześcijańskie odniesienie do ukrzyżowania Jezusa. Gdyby list rzeczywiście został napisany około 73, byłby najstarszym pozaewangelicznym nawiązaniem do postaci Jezusa Chrystusa w historii, zaraz obok dzieła zatytułowanego "Dawne dzieje Izraela" Józefa Flawiusza.
Treść korespondencji odnosi się do niesprawiedliwego potraktowania „trzech mędrców”. Autorowi chodzi tu o okoliczności śmierci Sokratesa, Pitagorasa i niewspomnianego z imienia „mądrego króla” Żydów. Mara Bar-Serapion wyjaśniał swojemu synowi, że we wszystkich trzech przypadkach złe uczynki ludzi spowodowały ukaranie ich w przyszłości przez Boga. Autor napisał o tym, że w sytuacjach, gdy mądrzy ludzie są uciskani, nie tylko ich mądrość na końcu tryumfuje, ale też i Bóg karze swoich ciemięzców.
List nie zawiera żadnego chrześcijańskiego motywu, dlatego wielu badaczy uważa Marę za poganina, choć niektórzy sugerują, że mógł być monoteistą. Niektórzy uczeni postrzegają określenie „mądry król” Żydów jako wczesne, niechrześcijańskie odniesienie do Jezusa. Pośród argumentów wspierających niechrześcijańskie pochodzenie listu wymienić można spostrzeżenie, że „król Żydów” nie był chrześcijańskim tytułem; także zawarta w liście sugestia, iż Jezus wciąż żyje dzięki naukom, które ustanowił, stoi w opozycji dla chrześcijańskiej koncepcji, zgodnie z którą Jezus dosłownie żyje nadal po swoim zmartwychwstaniu. Z drugiej strony Mara Bar-Serapion w swoim liście mógł nawiązywać do zmartwychwstania, o którym Jezus mówił w czasie swojego nauczania. Dlatego nie jest pewne, czy wierzył w zmartwychwstanie, czy też niegdyś je uznawał, a następnie przestał w nie wierzyć. Nie jest również całkiem wykluczone, że był chrześcijaninem lub przynajmniej miał styczność z pierwszymi wyznawcami tej nowej wówczas religii i zgadzał się z nimi w zakresie, w którym Ewangelia przypisuje Jezusowi tytuł „mądry król Żydów”. Uczeni, jak np. Robert Van Voorst, mają wątpliwości co do tego, czy określenie „król Żydów”, rzeczywiście odnosi się do śmierci Jezusa. Z kolei jeszcze inni badacze, tacy jak Craig A. Evans, widzą mniejszą wartość listu, zważywszy na niepewną datę źródła i ewentualne wątpliwości co do osoby, będącej przedmiotem wywodu Mary Bar-Serapiona.
Historia manuskryptu.
 jest zachowany w rękopisie pochodzącym z VI bądź VII wieku (BL Add. 14658), będącym dziś w posiadaniu Biblioteki Brytyjskiej. Rękopis powstał po zdobyciu Samosaty przez Rzymian, co miało miejsce w 72 roku, ale przed przełomem II i III wieku naszej ery. W dziewiętnastowiecznych relacjach zawarte są informacje pozwalające stwierdzić, że list był zawarty w jednym z kilku rękopisów uzyskanych przez Henry'ego Tattama z Klasztoru Syryjczyków św. Marii Deipara w pustyni nitryjskiej i nabytych przez Bibliotekę Brytyjską w 1843 roku. Treść listu została przetłumaczona na język angielski w 1855 roku przez Williama Curetona.
Treść listu.
Z początku listu jasno wynika, że jego adresatem jest syn autora. W pierwszych słowach Mara Bar-Serapion pozdrawia swojego syna. Kluczowy dla historii chrześcijaństwa fragment brzmi następująco:
W tym fragmencie autor listu, pokrzepiając syna, wyjaśnia, że gdy mądrzy są uciskani, nie tylko ich mądrość na końcu odnosi tryumf, ale też Bóg karze swoich ciemiężców.
Z kontekstu listu wynika, że Rzymianie zniszczyli miasto Mary podczas wojny, biorąc go do niewoli wraz z innymi. List został napisany z więzienia, aby zachęcić syna autora do zgłębiania mądrości. Treść listu przybiera formę zestawu retorycznych pytań, które autor zadaje w celu uwydatnienia zalet prześladowanych mędrców. Mara sugeruje, że zajęcie jego ziemi, przyniesie w końcu wstyd i hańbę Rzymianom. Jego list nawołuje do praktykowania mądrości i stawienia czoła trudnościom życia.
Interpretacja i analiza historyczna.
Niechrześcijańskie pochodzenie listu jest poparte obserwacją, że „król żydowski” nie funkcjonuje jako chrześcijański tytuł Jezusa w czasach, gdy list został napisany. Twierdzenie Mary, iż mądry król żyje dzięki ustanowionemu przez siebie „nowemu prawu” jest również traktowane jako wskazanie na jego niechrześcijańskie pochodzenie, ponieważ ignoruje podstawową zasadę wiary chrześcijańskiej, która głosi, że Jezus nadal żyje w swoim zmartwychwstaniu. Z innego punktu widzenia zdanie Mary może odnosić się do nawiązań do zmartwychwstania, zawartych w naukach Jezusa, które mówią, że żył i ustanowił tym samym „nowe prawo”. Ostatecznie nie wiadomo, jaki był stosunek Mary Bar-Serapiona do chrześcijaństwa i czy zgadzał się z jego wyznawcami i dlatego nazwał Jezusa „mądrym królem”. Biorąc pod uwagę, że niektóre Ewangelie za śmierć Jezusa obarczają winą Żydów, a w liście Mara nazywa Jezusa „królem żydowskim”, nie zaś Zbawicielem czy Synem Bożym, istnieje wyraźne wskazanie, że wyrażenia autora nie zostały utworzone przez chrześcijanina.
Uczeni tacy jak Robert Van Voorst mają wątpliwości, czy odwołanie się do stracenia „króla Żydów” w ogóle odnosi się do śmierci Jezusa. Van Voorst stwierdza, że ewentualnym powodem, dla którego Mara Bar-Serapion pominął imię Jezusa w liście, było trwające prześladowanie chrześcijan w tamtym czasie oraz pragnienie, aby nie narazić się rzymskim oprawcom, którzy przecież zniszczyli Jerozolimę. Jeszcze inni badacze, jak na przykład jak Craig A. Evans, widzą mniejszą wartość listu, jeśli brać pod uwagę jego niepewną datę i ewentualną niejednoznaczność w odniesieniu do osoby.
Bruce Chilton postawił tezę, że określenie „król Żydów” użyte przez Mary Bar-Serapiona może być związany z napisem INRI (skrót od "IESVS NAZARENVS REX IVDÆORVM", czyli "Jezus Nazarejczyk, Król Żydów"), umieszczonym przez Poncjusza Piłata na krzyżu powieszonego Jezusa, wspomnianym w Ewangelii świętego Marka (15:26 wers 1). Van Voorst uważa, że wskazanie podobieństwa pomiędzy niesprawiedliwym traktowaniem trzech mędrców oraz zniszczeniem Aten i Samos prowadzi do wniosku, że Mara Bar-Serapion widział w zniszczeniu Jerozolimy karę za przez Żydów. Krytycy tej interpretacji twierdzą jednak, że w przeciwieństwie do jawnych odniesień Mary do Sokratesa i Pitagorasa, Jezus nie został wspomniany z imienia, co czyni w ten sposób rzeczywistą tożsamość „mądrego króla” w liście mniej pewną.

</doc>
<doc id="3722604" url="https://pl.wikipedia.org/wiki?curid=3722604" title="Strażnica KOP „Łozy”">
Strażnica KOP „Łozy”

Strażnica KOP „Łozy” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica w latach 1928 – 1934 znajdowała się w strukturze 3 kompanii KOP „Prozoroki”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Łozy” w 1932 roku ochraniała pododcinek granicy państwowej szerokości 3 kilometrów 600 metrów od słupa granicznego nr 162 do 166.
Sąsiednie strażnice:

</doc>
<doc id="3722606" url="https://pl.wikipedia.org/wiki?curid=3722606" title="Megagrapha boliviana">
Megagrapha boliviana

Megagrapha boliviana – gatunek muchówki z podrzędu krótkoczułkich i rodziny Hybotidae.
Gatunek ten opisany został w 2012 roku przez Gianniego Raffone na podstawie samca odwłowionego przez P. Betellę w Hausa Canada w 1989 roku.
Muchówka o ciele długości 1,4 mm, ubarwiona żółto z segmentami odwłoka od trzeciego w tył brązowymi. Skrzydła ma żółtawe z ciemnożółtymi żyłkami. Na głowie występują dwie szczecinki przyoczkowe, dwie ciemieniowe i dwie potyliczne. Oczy stykają się poniżej żółtawych czułków, których kulisty trzonek jest w ⅓ tak długi jak stożkowata nóżka, a arista sięga połowy długości członu biczyka. Na tułowiu obecna jedna szczecinka barkowa, jedna śródplecowa, dwie notopleuralne, jedna przedskrzydłowa i jedna tarczkowa. Przysadki odwłokowe asymetryczne: prawa długa i wklęśnięta ku szczytowi, lewa połowę krótsza i ostro zakończona. Gonokoksyty również niesymetryczne: lewy falisty i u szczytu ostry, prawy zaś szeroki wykrzywiony.
Owad znany wyłącznie z lokalizacji typowej w boliwijskim departamencie Santa Cruz.

</doc>
<doc id="3722609" url="https://pl.wikipedia.org/wiki?curid=3722609" title="Strażnica KOP „Folwark Zachacie”">
Strażnica KOP „Folwark Zachacie”

Strażnica KOP „Folwark Zachacie” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Folwark Zachacie” w latach 1928 – 1929 znajdowała się w strukturze 3 kompanii KOP „Prozoroki”. W komunikacie dyslokacyjnym z 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3722610" url="https://pl.wikipedia.org/wiki?curid=3722610" title="Lista gier wydanych na konsolę Nintendo Entertainment System">
Lista gier wydanych na konsolę Nintendo Entertainment System

Lista gier wydanych na konsolę Nintendo Entertainment System – zawiera ona wszystkie tytuły licencjonowane, a także tytuły nielicencjonowane, nie zawiera natomiast tytułów pirackich i projektów typu homebrew.
Lista zawiera 710 licencjonowanych tytułów i 112 nielicencjonowanych. W sumie na tej liście znajdują się 822 gry z biblioteki konsoli NES.

</doc>
<doc id="3722613" url="https://pl.wikipedia.org/wiki?curid=3722613" title="Strażnica KOP „Stelmachowo Małe”">
Strażnica KOP „Stelmachowo Małe”

Strażnica KOP „Stelmachowo Małe” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Stelmachowo Małe” w latach 1928 – 1929 znajdowała się w strukturze 3 kompanii KOP „Prozoroki”. W komunikacie dyslokacyjnym z 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3722615" url="https://pl.wikipedia.org/wiki?curid=3722615" title="Valentine Kalumba">
Valentine Kalumba

Valentine Kalumba OMI (ur. 16 stycznia 1967 w Mufulira) – zambijski duchowny katolicki, biskup Livingstone od 2016.
Życiorys.
Prezbiterat.
Święcenia kapłańskie przyjął 22 października 2005 w zgromadzeniu oblatów. Pracował głównie w zakonnych parafiach, był także m.in. dyrektorem oblackiej rozgłośni radiowej i zastępcą przełożonego zakonnej delegatury w Zambii.
Episkopat.
18 czerwca 2016 papież Franciszek mianował go biskupem diecezji Livingstone. Sakry udzielił mu 3 września 2016 biskup Raymond Mpezele.

</doc>
<doc id="3722617" url="https://pl.wikipedia.org/wiki?curid=3722617" title="Tachyempis bettellai">
Tachyempis bettellai

Tachyempis bettellai – gatunek muchówki z podrzędu krótkoczułkich i rodziny Hybotidae.
Gatunek ten opisany został w 2012 roku przez Gianniego Raffone na podstawie serii okazów odłowionych przez P. Betellę nad Rio Seguayo w 1989 roku. Epitet gatunkowy nadano na cześć wspomnianego zbieracza.
Muchówka o ciele długości od 2,3 do 2,4 mm. Ciało o błyszcząco czarnym oskórku, przy czym ryjek jest brązowy, a na tułowiu występują brązowe łatki drobnych włosków: w zagłębieniu przedtarczkowym, na tarczce, pleurach i wzdłuż notopleuronu. Na głowie występują żółte szczecinki: jedna przyoczkowa, dwie ciemieniowe i pięć zaprzyoczkowych. Oczy stykają się poniżej żółtawych czułków, których biczyk i arista są brązowe, a trzonek i nóżka żółte. Długość aristy wynosi sześciokrotność długości pozostałych części czułka razem wziętych. Przezmianki i odnóża żółte, z wyjątkiem brązowego uda, wierzchołku goleni i stopy tylnej pary. Skrzydła przyciemnione. W narządach rozrodczych samca małe, częściowo zlane z edeagusem hypandrium oraz niesymetryczne gonokoksyty: lewy krótszy i z dwoma ramionami na wierzchołku, prawy duży, wklęsły u szczytu i zlany z epiandrium.
Owad znany wyłącznie z boliwijskiego departamentu Santa Cruz.

</doc>
<doc id="3722624" url="https://pl.wikipedia.org/wiki?curid=3722624" title="Strażnica KOP „Cielesze”">
Strażnica KOP „Cielesze”

Strażnica KOP „Cielesze” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 5 batalion graniczny. W 1928 roku w skład batalionu wchodziło 13 strażnic. Strażnica KOP „Cielesze” w latach 1931 – 1934 znajdowała się w strukturze 3 kompanii KOP „Prozoroki”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Cielesze” w 1932 roku ochraniała pododcinek granicy państwowej szerokości 6 kilometrów 400 metrów od słupa granicznego nr 191 do 201.
Sąsiednie strażnice:

</doc>
<doc id="3722629" url="https://pl.wikipedia.org/wiki?curid=3722629" title="Muchsin Muchamadijew">
Muchsin Muchamadijew



</doc>
<doc id="3722630" url="https://pl.wikipedia.org/wiki?curid=3722630" title="Ischnorhina quadrimelasma">
Ischnorhina quadrimelasma

Ischnorhina quadrimelasma – gatunek pluskwiaka z rodziny krasankowatych.
Gatunek opisany w 2004 roku przez D.H. Costes et M. Webba na podstawie samca odłowionego w 1949 roku w Cristal Mayu.
Pluskwiak o ciele długości 17,6 mm. Głowę ma błyszcząco czerwoną z ciemnobrązową kłujką. Tułów rudoczarny z błyszcząco czerwonym przedpleczem, a przednimi skrzydłami czerwonymi z ciemnobrązową plamką w nasadowej ⅓ przykrywki i brązowym znakiem u wierzchołka. Ubarwienie odwłoka jest czarne. W narządach rozrodczych samca edeagus o wydłużonym trzonie, wyposażony po każdej stronie w bardzo krótki i ostry wyrostek przedwierzchołkowy i drugi wyrostek przypominający kryzę.
Owad znany wyłącznie z Boliwii.

</doc>
<doc id="3722636" url="https://pl.wikipedia.org/wiki?curid=3722636" title="Teofil Lewicki (notariusz)">
Teofil Lewicki (notariusz)

Teofil Lewicki herbu Rogala – polski notariusz, działacz społeczny i polityczny.
Życiorys.
Legitymował się herbem szlacheckim Rogala. Ukończył studia prawnicze. W okresie zaboru austriackiego w ramach autonomii galicyjskiej wstąpił do c. k. służby państwowej. Dekretem c. k. wysokiego ministerium sprawiedliwości został mianowany notariuszem z siedzibą urzędową w Sanoku i 5 grudnia 1860 złożył przysięgę w c. k. wyższym sądzie krajowym we Lwowie. Sprawował stanowisko notariusza w Sanoku, wpierw pozostając w strukturze Sądu Cyrkularnego, później Powiatowego w Przemyślu (do 1887), później przy C. K. Sądzie Powiatowym w Sanoku w obrębie C. K. Sądu Obwodowego w Przemyślu, w tym przez pewien czas jako jedyny, zaś następnie był jednym z notariuszy w ustanowionym w 1887 C. K. Sądzie Obwodowym w Sanoku, pracując do około 1891. Pomimo wprowadzenia języka polskiego jako urzędowego, używał języka niemieckiego na pieczęciach notarialnych ("Teofil Lewicki k. k. Notar zu Sanok in Galizien").
Był wybierany radnym Rady Miejskiej w Sanoku: w 1867 (14 marca tego roku wybrany drugim asesorem zwierzchności gminnej), w 1870 (w wyborach 10 listopada 1868 kandydował na urząd zwierzchnika (naczelnika) gminy Sanoka, ulegając Janowi Okołowiczowi, ponownie startował bez powodzenia w wyborze 14 kwietnia 1870, po czym pełnił funkcję zastępcy tegoż do swojej rezygnacji przyjętej 12 czerwca 1871), 1872 (w 1874 był asesorem, 1881 (wybory uzupełniające). W tym okresie 14 listopada 1870 złożył rezygnację z urzędu radnego, asesora i zastępcy burmistrza, która nie została przyjęta przez Radę Miejską, a 30 czerwca 1873 zrezygnował z funkcji asesora. 11 czerwca 1890 przyjęto jego rezygnację z mandatu radnego Rady Miejskiej.
7 lutego 1880 został wybrany zastępcą prezesa zarządu oddziału Towarzystwa Pedagogicznego w Sanoku. W 1882 był przewodniczącym oddziału sanockiego I Galicyjskiego Towarzystwa Ochrony Zwierząt we Lwowie.
Był wyznania rzymskokatolickiego. Jego żoną była Maria z domu Fialka (zm. jako wdowa 6 listopada 1909 w Jaworzniu w wieku 76 lat), z którą miał dzieci: Józefę Antoninę (1867-1869), Włodzimierza (ur. 1868, doktor praw, adwokat i literat w Krakowie, zm. 5 czerwca 1909 w Krakowie w wyniku postrzału), Antoninę Izabelę (ur. 1873). Jego żona Maria i syn Włodzimierz zostali pochowani na Cmentarzu Rakowickim w Krakowie (kwatera Kc).

</doc>
<doc id="3722637" url="https://pl.wikipedia.org/wiki?curid=3722637" title="Teofil Lewicki">
Teofil Lewicki



</doc>
<doc id="3722639" url="https://pl.wikipedia.org/wiki?curid=3722639" title="EN57">
EN57



</doc>
<doc id="3722642" url="https://pl.wikipedia.org/wiki?curid=3722642" title="EN71">
EN71



</doc>
<doc id="3722644" url="https://pl.wikipedia.org/wiki?curid=3722644" title="ED72">
ED72



</doc>
<doc id="3722648" url="https://pl.wikipedia.org/wiki?curid=3722648" title="ED73">
ED73



</doc>
<doc id="3722651" url="https://pl.wikipedia.org/wiki?curid=3722651" title="Nesvík">
Nesvík

Nesvík (duń. "Næsvig", wym. – miejscowość na Wyspach Owczych, archipelagu wysp wulkanicznych na Morzu Norweskim, stanowiących terytorium zależne Królestwa Danii. Wieś leży w północno-wschodniej części wyspy Streymoy, administracyjnie wchodząc w skład gminy Sundini. Nazwa miejscowości jest złożeniem dwóch słów z języka farerskiego - "przylądek" oraz "zatoka".
Położenie.
Miejscowość położona jest w północno-wschodniej części wyspy Streymoy, nad najwęższą częścią cieśniny Sundini. Położona jest ona na stokach wzniesienia, które na południowym zachodzie wieńczy szczyt Rossafelli (453 m n.p.m.). Po drugiej stronie cieśniny widoczne są miejscowości na wyspie Eysturoy - Oyrarbakki, Norðskáli oraz Svínáir, do których z Nesvík prowadzi jedyny most. Za nimi znajduje się jedno z pasm górskich ciągnących się na wyspie.
Transport.
Nesvík leży w miejscu, w którym droga numer 54, prowadząca z Tjørnuvík, łączy się z drogą numer 10, stanowiącą główną trasę archipelagu, przebiegającą między dwoma największymi miastami - Tórshavn oraz Klaksvík. Z miejscowości do Oyrarbakki poprowadzono most "Brúgvin um Streymin", stanowiący obecnie jedyne połączenie wyspy Eysturoy] ze Streymoy. We wspomnianym Oyrarbakki znajduje się najbliższy przystanek autobusowy państwowego przewoźnika Strandfaraskip Landsins. Przez miejscowość przejeżdżają autobusy linii: 200 (Oyrarbakki - Eiði), 201 (Oyrarbakki - Gjógv), 202 (Oyrarbakki - Tjørnuvík), a także 400 (Tórshavn - Klaksvík).
Historia.
Miejscowość z pewnością powstała po 1900 roku, jako niðursetubygd. Ten typ miejscowości zakładano na Wyspach Owczych w XIX i na początku XX wieku, w czasach szybkiego przyrostu ludności. Jej stała populacja od 1985 roku nie przekracza trzech osób, przybywa tam jednak wielu przyjezdnych. W 1973 roku z Nesvík poprowadzono most do Oyrarbakki, znajdującego się na wyspie Eysturoy. Mierzy on 220 metrów długości i nazwano go "Brúgvin um Streymin". Jest to obecnie jedyna przeprawa ze Streymoy na Eysturoy. W 1993 roku powstało w Nesvík centrum konferencyjne "Leguhúsið í Nesvík". Zaczęto wówczas organizować również obozy religijne we wspomnianym centrum konferencyjnym. Do 2005 roku wieś leżała w Hvalvíkar kommuna, jednak po likwidacji części najmniejszych gmin włączono ją do Sunda kommuna. Od 1 stycznia 2014 roku na stałe zamieszkuje tam tylko jedna osoba.
Demografia.
Według danych Urzędu Statystycznego (I 2016 r.) jest 114. co do wielkości miejscowością Wysp Owczych.

</doc>
<doc id="3722652" url="https://pl.wikipedia.org/wiki?curid=3722652" title="Laccogrypota quadrilineata">
Laccogrypota quadrilineata

Laccogrypota quadrilineata – gatunek pluskwiaka z rodziny krasankowatych.
Gatunek opisany w 2004 roku przez D.H. Costes et M. Webba na podstawie kilku samców odłowionych w 1949 roku w Cristal Mayu.
Pluskwiak o ciele długości około 15 mm, rudych głowie i tułowiu oraz czarniawej kłujce. Na czerwonych skrzydłach przednich obecne podłużne, metaliczne pasy: jeden obejmujący większość międzykrywki i tył przykrywki, a drugi biegnący krawędzią kostalną skrzydła. Dwie pierwsze pary odnóży ciemnobrązowe z rudoczarnymi biodrami. Tylna para nóg o ciemnobrązowej stopie i goleni, jasnobrązowym udzie oraz rudoczarnych: biodrze i krętarzu. W narządach rozrodczych samca edeagus w widoku bocznym silnie rozszerzony w części szczytowej, pokryty gęsto rozmieszczonymi kolcami, po każdej stronie wyposażony w bardzo małe wyrostki przedwierzchołkowe.
Owad znany wyłącznie z Boliwii.

</doc>
<doc id="3722659" url="https://pl.wikipedia.org/wiki?curid=3722659" title="Poulnabrone">
Poulnabrone

Poulnabrone (irl. "Poll na Brón") – neolityczny dolmen znajdujący się na obszarze płaskowyżu Burren w hrabstwie Clare w zachodniej Irlandii.
Dolmen ma formę portalu utworzonego z płaskiej granitowej płyty stropowej o wadze prawie 40 ton, ustawionej na dwóch wielkich głazach nośnych o wysokości 1,8 m i stabilizowanej z tyłu przez dwa mniejsze kamienie wspornikowe.
W 1985 roku na jednym z kamieni nośnych dostrzeżono pęknięcie. Podjęto wówczas decyzję o jego wymianie i renowacji monumentu, połączonych z pracami archeologicznymi, przeprowadzonymi pod kierownictwem dr Anne Lynch. W trakcie wykopalisk we wnętrzu grobowca odkryto szczątki 21 osób (15 dorosłych i 6 dzieci), a także narzędzia kamienne i kościane. Datowanie radiowęglowe pozwoliło ustalić wiek materiału kostnego na okres między 3800 a 3200 p.n.e. Zmarli najprawdopodobniej nie zostali od razu pochowani w dolmenie, lecz ekshumowani i przeniesieni z innego miejsca. Część kości nosiła ślady nacinania i nadpalania, co jest pamiątką po jakimś rytuale pogrzebowym. Udało się ustalić płeć ósemki dorosłych, wśród których znajdowało się czterech mężczyzn i cztery kobiety. Osoby te prowadziły wyczerpujące fizycznie życie i powszechnie cierpiały na zwyrodnienie stawów. W okresie epoki brązu miejsce zostało wtórnie wykorzystane do pochówku, przed dolmenem pogrzebany został wówczas noworodek.

</doc>
<doc id="3722667" url="https://pl.wikipedia.org/wiki?curid=3722667" title="Amastris comarapa">
Amastris comarapa

Amastris comarapa – gatunek pluskwiaka z rodziny zgarbowatych.
Gatunek ten opisali w 2007 roku O. Evangelista et A.M. Sakakibara na podstawie pojedynczej samicy.
Pluskwiak o przedpleczu długości 5,75 mm, a przednim skrzydle długości 5 mm. Głowa żółta, w zarysie trójkątna, o nieco falistej górnej krawędzi, drobno punktowana, z wypukłymi przyoczkami i mniej lub więcej pięciokątnym zaustkiem. Oczy jasnozielone i brązowo nakrapiane. Kształt przedplecza dachowaty, a jego barwa jednolicie matowo żółta; środkowe żeberko na nim zanika w okolicy metopidium, natomiast jest ostre za kątami barkowymi. Widocznych jest około ⅓ powierzchni przednich skrzydeł. Wierzchołek przedplecza sięga wierzchołka skrzydeł, nie przykrywając go jednak całkowicie. Przednie skrzydła przezroczyste z żółtawymi, prawie niepigmentowanymi żyłkami. Rzadkie punktrowanie widoczne w komórce subkostalnej.
Owad znany wyłącznie z departamentu Santa Cruz w Boliwii.

</doc>
<doc id="3722669" url="https://pl.wikipedia.org/wiki?curid=3722669" title="Berlin Biennale">
Berlin Biennale

Berlin Biennale (wł.: Berlin Biennale für zeitgenössische Kunst) – biennale sztuki współczesnej w Berlinie.
Cykliczna impreza odbywa się zazwyczaj co dwa lata w różnych lokalizacjach na terenie całego miasta od 1998 roku. Do tej pory odbyło się już 9 edycji biennale. Każda edycja ma innych kuratorów a co za tym idzie zmienne są również założenia programowe tzw. „idiomy”. Obecnie impreza jest pod opieką Rządu Federalnego Niemiec i zarządzana przez Federal Culture Foundation. Obok documenta w Kassel jest to jedna z największych cyklicznych prezentacji sztuki współczesnej w Niemczech. Najdluższym partnerem biennale jest KW – Kunst-Werke Institute for Contemporary Art, które od 2004 r. opiekuje się wszystkimi edycjami oraz udostępnia swoje przestrzenie na potrzeby wystawiennicze festiwalu.
Historia.
Biennale zostało założone w marcu 1996 r. przez Klausa Biesenbacha – twórcę KW Institute oraz grupę kolekcjonerów i mecenasów sztuki m.in. przez Eberharda Mayntza. Eberhard Mayntz jest od samego początku prezesem stowarzyszenia prowadzącego biennale. Idea powołania do życia tej imprezy zrodziła się ze względu na zamknięcie działającego od 15 lat forum młodej sztuki na Biennale w Wenecji w 1996 r. Od 2008 r. berlińskie biennale funkcjonuje w sieci zrzeszającej podobne wydarzenia w Europie – European Biennial Network.
1998.
Kuratorzy: Klaus Biesenbach, Hans-Ulrich Obrist, Nancy Spector
Czas trwania: 30 września – 30 grudnia
Pierwsza edycja polegała na włączeniu wielu dziedzin życia artystycznego w mieście (sztuki wizualne, architektura, wzornictwo, literatura, muzyka, taniec współczesny, kino i teatr), które razem miały naświetlić różnorodność i bogactwo współczesnej kultury berlińskiej. Zadaniem kuratorów było nadanie tej prezentacji szerszej perspektywy. W wystawie wzięło udział ponad 70 artystów z całego świata, ale warunkowo związanych z Berlinem. Prezentacje odbyły się w KW, Akademie der Künste oraz dawnym urzędzie poczty przy Oranienburger Straße. W wystawach i wydarzeniach wzięli m.in. udział ówcześnie debiutujący artyści, którzy z czasem osiągnęli międzynarodową sławę: Franz Ackermann, Jonathan Meese, Thomas Demand, Olafur Eliasson.
2001.
Kuratorka: Saskia Bos
Czas trwania: 20 kwietnia – 20 czerwca
W wystawach 2 Biennale wzięło udział mniej, bo około 50 artystów z ponad 30 krajów. Kuratorka wypracowala dla tej edycji ideę "connectedness, contribution and commitment", która miała skupić artystów i widzów i na wspólnej pracy i twórczej percepcji odsuwając festiwal jak najdalej od komercyjnych koneksji i interesów. Wystawy ponownie odbyły się w Kunst-Werke, w dawnym urzędzie poczty przy Oranienburger Straße oraz w dwóch nowych przestrzeniach: pod arkadami stacji S-Bahn na moście Jannowitzbrücke oraz w budynku firmy Allianz znanym w Berlinie jako Treptowers.
2004.
Kuratorka: Ute Meta Bauer
Czas trwania: 14 lutego – 18 kwietnia
Kuratorka tej edycji zbudowała wystawy wokół 5 zagadnień: migracja, warunki miejskie, krajobraz dźwięku, różne sceny oraz inne kino, które sprzężone zostały by razem stworzyć narrację o pozimnowojennym Berlinie. Wystawy odbyły się w Kunst-Werke oraz w Martin-Gropius-Bau. Natomiast 35 artystycznych produkcji filmowych prezentowane było w Kino Arsenal przy Potsdamer Platz. 
Ponadto w programie znalazły się mniejsze wydarzenia, przy których zostały zaangażowane zewnętrzne instytucje, m.in. Friends of the Deutsche Kinemathek oraz reboot.fm. Festiwal zakończył trwający trzy dni multimedialny performance.
2006.
Kuratorzy: Maurizio Cattelan, Massimiliano Gioni, Ali Subotnick
Czas trwania: 25 marca – 5 czerwca
Pierwsza edycja finansowana przez Rząd Federalny Niemiec była zatytułowana "Of Mice and Men" i dotyczyła szeroko rozumianego cyklu życia. Kuraturujący festiwal włoscy artyści postawili na dużą różnorodność prac i międzynarodowy charakter imprezy. W przeciwieństwie do dotychczasowych edycji nie ograniczli się do konkretnych ram sztuki np. najnowszej, niekomercyjnej czy lokalnej a raczej na stworzeniu spójnego, ale i atrakcyjnego obrazu. Udało im się osiągnąć ten cel. Dobra organizacja, ciekawi artyści oraz klarowna koncepcja kuratorska przełożyły się na sukces frekwencyjny, ponieważ biennale odwiedziło 85 tys. widzów. Wystawy i wydarzenia miały miejsce wyłącznie wzdłuż ulicy Auguststraße, gdzie mieści się siedziba Kunst-Werke. Na potrzeby prezentacji wykorzystane zostały także inne przestrzenie: trzy mieszkania prywatne, jedno biuro, kościół, budynek dawnej żydowskiej szkoły dla dziewcząt, stajnie dawnej poczty konnej, utworzona tymczasowo filia Gagosian Gallery i stary cmentarz garnizonowy. Eksponowano prace m.in.: Pawła Althamera, Mircei Cantor, Anety Grzeszykowskiej, Pravdoliuba Ivanova, Tadeusza Kantora, Roberta Kuśmirowskiego, Otto Mühla czy Bruce'a Naumana.
2008.
Kuratorzy: Adam Szymczyk, Elena Filipovic 
Czas trwania: 5 kwietnia – 15 czerwca
Tytuł piątej edycji brzmiał "When Things Cast No Shadow". 50 artystów z różnych pokoleń pokazywało swoje prace – często o charakterze site-specific w czterech różnych miejscach. Prezentacje odbywały się w ciągu dnia i nocy. W ciągu dnia można było oglądać wystawy w Kunst-Werke, Neue Nationalgalerie, Skulpturenpark Berlin_Zentrum oraz w Schinkel Pavilion. W tym okresie odbły się 63 nocne pokazy ponad 100 artystów o bardziej efemerycznym charakterze pod hasłem "Mes nuits sonts plus belles que vos jours" ("Moje noce są piękniejsze niż twoje dni" wykorystując tytuł filmu Andrzeja Żuławskiego).
2010.
Kuratorka: Kathrin Rhomberg
Czas trwania: 11 czerwca – 15 sierpnia
Biennale poprzedził zorganizowany przez Project Artists Beyond i finansowany przez Komisję Europejską cykl mający na celu ukazanie procesu artystycznego dla szerszej widowni. Działania rozpoczęły się już w styczniu i brało w niej udział siedmiu artystów z różnych miast w Europie: Berlin, Amsterdam, Stambuł, Prisztina, Kopenhaga, Wiedeń i Paryż. Idiomem dla tej edycji było hasło "Was draußen wartet" ("Co tam czeka") oraz pytanie "Glauben Sie an die Wirklichkeit?" ("Czy wierzysz w rzeczywistość?"). Wzięło w niej udział ponad czterdziestu artystów. Ekspozycje zostały zrealizowane w Kunst-Werke, Alte Nationalgalerie, Museum of Prints and Drawings oraz punktach na terenie miasta, w których mieszka najwięcej imigrantów.
2012.
Kurator: Artur Żmijewski
Czas trwania: 27 kwietnia – 1 lipca
Artur Żmijewski we współpracy z Joanną Warszą i kolektywem Voina zbudował koncepcję biennale na wypowiedziach i działaniach zaangażowanych politycznie. 320 drzew z okolic obozu koncentracyjnego w Oświęcimiu zostało przesadzone w różne miejsca na mapie Berlina. Jeszcze przed otwarciem festiwalu wydano gazetę "P/Act for Art: Berlin Biennale Zeitung", w której znaczące postaci wypowiadały się na temat polityki kulturalnej Berlina. Członkowie ruchu Occupy zostali zaproszeni by zająć Kunst-Werke. Macedońska artystka Nada Prlja zbudowała szeroki na 5 metrów i wysoki na 12 metrów czarny mur zatytułowany "Peace Wall" ("Mur pokoju"), który zablokował ulicę Friedrichstraße zaledwie 200 metrów od Checkpoint Charlie – miejsce uczęszczane przez turystów. Praca ta została zdjęta miesiąc później ze względu na protesty mieszkańców, którym utrudniała dostęp do miejsc pracy.
2014.
Kurator: Juan A. Gaitán
Czas trwania: 29 maja – 3 sierpnia
Miejsca: Haus am Waldsee, Kunst-Werke, Museem Dahlem, Crash Pad c/o Kunstwerke
2016.
Kuratorzy: Kolektyw DIS
Czas trwania: 4 czerwca – 18 września
Miejsca: Kunst-Werke, Akademie der Künste, ESMT European School of Management and Technology, The Feuerle Collection, prom widokowy Blue Star

</doc>
<doc id="3722693" url="https://pl.wikipedia.org/wiki?curid=3722693" title="Strażnica KOP „Horodek”">
Strażnica KOP „Horodek”

Strażnica KOP „Horodek” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 7 batalion graniczny. W 1928 roku w skład batalionu wchodziło 16 strażnic. Strażnica KOP „Horodek” w latach 1931 – 1934 znajdowała się w strukturze 3 kompanii KOP „Dziwniki”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3722694" url="https://pl.wikipedia.org/wiki?curid=3722694" title="Leptoscelis majesticus">
Leptoscelis majesticus

Leptoscelis majesticus – gatunek pluskwiaka z rodziny wtykowatych.
Gatunek ten opisali w 2011 roku H. Brailovsky i E. Barrera na podstawie dwóch samic. Holotypową odłowiono w rezerwacie Rio Tambopata w Peru, a paratypową w Campo Palma Sola w Boliwii.
Pluskwiak o ciele długości około 17,5 mm. Głowa i przedplecze ciemnokasztanowe, czarno punktowane. Głowa płaska, w obrysie wydłużenie trójkątna z zaokrąglonym wierzchołkiem. Wzgórki oczne wyniesione, otoczone głębokimi szwami. Pierwsze trzy człony czułków ciemnorudopomarańczowe, przy czym drugi na obu końcach rozjaśniony, a trzeci rozjaśniony tylko przy stawie nasadowym. Czwarty człon czułków ciemnorudopomarańczowy tylko w nasadowej ⅓, a dalej jasnożółty. Trapezowate, delikatnie punktowane przedplecze ma przednie kąty zaokrąglone i pozbawione jest przednich guzków. Tarczka, przykryka i międzykrywka są jasnobrązowawopomarańczowe z rudobrązowym punktowaniem. Krawędź kostalna półpokryw jasnożółta, plama przy krawędzi wierzchołkowej białożółta, a zakrywka ciemnokasztanowa z jaśniejszymi żyłkami. Listewka brzeżna z przodu jasnopomarańczowa, z tyłu czarna. Przedni płat przetchlinki zatułowia żółty.
Owad znany z Peru i Boliwii.

</doc>
<doc id="3722713" url="https://pl.wikipedia.org/wiki?curid=3722713" title="Kościół Świętej Trójcy w Złotym Stoku">
Kościół Świętej Trójcy w Złotym Stoku

Kościół Świętej Trójcy w Złotym Stoku – rzymskokatolicki kościół cmentarny należący do parafii Niepokalanego Poczęcia Najświętszej Maryi Panny w Złotym Stoku.
Historia.
Świątynia została ufundowana przez złotostockiego patrycjusza Hansa Kirchpauera w 1583 roku. Był on ewangelikiem, ostatnim zarządcą kopalni Fuggerów. Kościół został zbudowany dla ludności katolickiej będącej w owym czasie w mniejszości. W 1802 roku do świątyni została dobudowana kostnica. Środki finansowe na jej dobudowanie pochodziły z zapisu, jaki znalazł się w testamencie tutejszej handlarki Rosine Großmannin. W pomieszczeniu tym do dnia pogrzebu miały być przechowywane osoby uważane za „pozornie” zmarłe. Od tego czasu świątynia była nazywana kaplicą cmentarną. W 1869 roku został przeprowadzony remont świątyni i z tego właśnie czasu pochodziła mała wieżyczka w której był zawieszony dzwon. Po II wojnie światowej na mocy tzw. dekretu Bieruta, kościół przeszedł na własność państwa. W 2010 roku został wyremontowany dach świątyni. W dniu 28 sierpnia 2015 roku został podpisany akt notarialny na mocy którego kościół prawomocnie stał się własnością rzymskokatolickiej parafii Niepokalanego Poczęcia Najświętszej Maryi Panny w Złotym Stoku.
Architektura.
Obecny wygląd świątyni jest skromny. Jest to murowany, otynkowany kościół salowy, zamknięty od strony wschodniej trójbocznie. Przy korpusie znajdują się dobudówki: od strony północnej zakrystia, od strony południowej kruchta, od strony zachodniej dość obszerny przedsionek obejmujący całą szerokość. Wnętrze nakryte jest płaskim stropem z wzdłużnym podciągiem na osi; w przedsionku zachodnim jest umieszczony strop belkowy, w przybudówkach z lewej i prawej strony korpusu znajdują się sklepienia krzyżowe. Wnętrze jest oświetlone przez dość duże okna ostrołukowe w obramieniach kamiennych, w stylu neogotyckim. Spośród detali można wyróżnić drewniane obramienie wejścia do zakrystii z nadprożem o dekoracji roślinnej z datą „1691” i literami „G U”. Ta sama data jest umieszczona na jednym z dwóch słupów podpierających chór muzyczny. Obecny ołtarz w stylu rokokowym został wykonany w drugiej połowie XVIII wieku, a obraz do niego został namalowany w 1878 roku.

</doc>
<doc id="3722725" url="https://pl.wikipedia.org/wiki?curid=3722725" title="Strażnica KOP „Jampol”">
Strażnica KOP „Jampol”

Strażnica KOP „Jampol” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 7 batalion graniczny. W 1928 roku w skład batalionu wchodziło 16 strażnic. Strażnica KOP „Jampol” w latach 1928 – 1934 znajdowała się w strukturze 3 kompanii KOP „Dziwniki”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Jampol” w 1932 roku ochraniała pododcinek granicy państwowej szerokości 5 kilometrów 816 metrów od słupa granicznego nr 225 do 242.
Sąsiednie strażnice:

</doc>
<doc id="3722726" url="https://pl.wikipedia.org/wiki?curid=3722726" title="Acting-in">
Acting-in



</doc>
<doc id="3722728" url="https://pl.wikipedia.org/wiki?curid=3722728" title="Strażnica KOP „Grazie”">
Strażnica KOP „Grazie”

Strażnica KOP „Grazie” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3. Brygady Ochrony Pogranicza, został sformowany 7. batalion graniczny. W 1928 roku w skład batalionu wchodziło 16 strażnic. Strażnica KOP „Grazie” w latach 1928–1934 znajdowała się w strukturze 3. kompanii KOP „Dziwniki”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Grazie” w 1932 roku ochraniała pododcinek granicy państwowej szerokości 3 kilometrów 558 metrów od słupa granicznego nr 243 do 256.
Sąsiednie strażnice:

</doc>
<doc id="3722730" url="https://pl.wikipedia.org/wiki?curid=3722730" title="Diana Martín">
Diana Martín

Diana Martín Giménez (ur. 1 kwietnia 1981 w Madrycie) – hiszpańska lekkoatletka specjalizująca się w biegach średnich i przełajowych.
Uczestniczka mistrzostw Europy i świata w biegach przełajowych oraz drużynowych mistrzostw Europy.
Największy jak dotąd sukces zawodniczka odnotowała, zdobywając brązowy medal mistrzostw Europy w Zurychu (2014).
Dwukrotna mistrzyni kraju na otwartym stadionie.

</doc>
<doc id="3722732" url="https://pl.wikipedia.org/wiki?curid=3722732" title="Diana Martín Giménez">
Diana Martín Giménez



</doc>
<doc id="3722741" url="https://pl.wikipedia.org/wiki?curid=3722741" title="Maksym Trusewicz">
Maksym Trusewicz



</doc>
<doc id="3722744" url="https://pl.wikipedia.org/wiki?curid=3722744" title="Frances Spence">
Frances Spence

Frances Bilas Spence (ur. 2 marca 1922 w Filadelfii, USA, zm. 18 lipca 2012) – amerykańska matematyczka, programistka, jedna z sześciu programistek komputera ENIAC.
Życiorys.
Urodziła się jako Frances Bilas w Filadelfii. Była drugą z pięciu córek. Jej rodzice byli nauczycielami. W 1938 ukończyła South Philadelphia High School for Girls i wstąpiła na Temple University. Wkrótce otrzymała stypendium i przeniosła się do Chestnut Hill College. Ukończyła studia na uniwersytecie z dyplomami z matematyki i fizyki. Już w czasie studiów uczyła w Simon Gratz High School w Filadelfii, by zostać nauczycielką matematyki. Jednak zaraz po studiach w 1942 została zatrudniona w Moore School of Electrical Engineering na University of Pennsylvania, gdzie zajęła się obliczeniami trajektorii balistycznych na potrzeby tablic strzelniczych dla artylerii. W 1945 została wybrana przez Armię, by zostać jedną z programistek komputera ENIAC, który miał zastąpić ręczne obliczenia. Poza programowaniem zajmowała się obliczeniami przy pomocy analizatora różnicowego. Oprócz niej zespół tworzyło pięć innych kobiet: Kathleen McNulty, Betty Jennings, Betty Snyder, Marlyn Wescoff i Ruth Teitelbaum. O ile mężczyźni, którzy budowali ENIACa, stali się bardzo znani, o programistkach szybko zapomniano. W Moore School poznała Homera Spence'a, który pracował jako inżynier elektryk przy ENIACu. W 1947 wzięli ślub. Gdy ENIAC został przeniesiony do laboratorium Aberdeen Proving Grounds, jej mąż został szefem działu badań nad komputerami. Frances porzuciła pracę, by urodzić pierwszego syna. Gdy Homer dostał nową pracę w Nowym Jorku, para przeniosła się tam, a Frances zajmowała się domem i trzema synami. Nie powróciła już do pracy w informatyce.
W 1997 roku została, wraz z innymi pierwszymi programistami ENIAC-a, uhonorowana w Hali Sław Women in Technology International. W 2010 ich praca została upamiętniona w filmie dokumentalnym "" w reżyserii LeAnn Erickson.

</doc>
<doc id="3722746" url="https://pl.wikipedia.org/wiki?curid=3722746" title="Frances Bilas">
Frances Bilas



</doc>
<doc id="3722747" url="https://pl.wikipedia.org/wiki?curid=3722747" title="Frances Bilas Spence">
Frances Bilas Spence



</doc>
<doc id="3722753" url="https://pl.wikipedia.org/wiki?curid=3722753" title="Szeroka (Góry Bardzkie)">
Szeroka (Góry Bardzkie)



</doc>
<doc id="3722757" url="https://pl.wikipedia.org/wiki?curid=3722757" title="Pech Redon">
Pech Redon

Puig Roja – szczyt w Massif de la Clape, jego najwyższe wzniesienie. Położony jest w południowej Francji, w departamencie Aude, na terenie gminy Narbona. Wznosi się na wysokość 214 m n.p.m. Znajduje się na terenie Parku Regionalnego Narbonnaise en Méditerranée.

</doc>
<doc id="3722760" url="https://pl.wikipedia.org/wiki?curid=3722760" title="Willibald Besta">
Willibald Besta

Willibald Besta (ur. 6 listopada 1866 w Raciborzu, zm. 15 sierpnia 1949 w Monachium) – niemiecki malarz i grafik.
Życiorys.
Jego ojciec był adwokatem w Raciborzu, który leżał wówczas w prowincji Oberschlesien Śląsk (prowincja). Willibald studiował malarstwo w Państwowej Akademii Sztuki i Rzemiosła Artystycznego we Wrocławiu u Eduarda Kaempffera i Carla Ernsta Morgensterna. Studia ukończył w 1906, wyjechał do Paryża by tam studiować na Académie Julian. W maju 1908 immatrykulował się na monachijskiej Akademii Sztuk Pięknych w Monachium, gdzie studiował malarstwo i grafikę u Angelo Janka i został członkiem stowarzyszenia Münchener Secession. Mieszkał w Monachium i rokrocznie wystawiał swoje prace w Glaspalast w Monachium. W czasie pożaru 6 czerwca 1931 zostało tam zniszczonych ok. 4000 dzieł. Także prace Willibalda Besty.
Wspólnie z Karlem Antonem Rohanem, Aloisem Dempfem i Leopoldem Zieglerem poświęcił się chrześcijańsko-demokratycznej idei Unii Paneuropejskiej - był jednym z założycieli czasopisma "Deutscheuropa". Niektóre z jego obrazów publikowano w monachijskim tygodniku "Jugend" . W latach 1933-1939 mieszkał w swoim atelier w Schwabing przy Ainmillerstraße 13. W 1940 przeniósł się do Berlina. Tam namalował obraz "Rokokowe towarzystwo przed oranżerią zamku Sanssouci". W 1941 wraz z żona wrócił do Schwabing i mieszkał tam do śmierci. Pochowany został na cmentarzu Waldfriedhof w Monachium.
Dzieła (wybór).
Drukowane w tygodniku "Jugend" "":

</doc>
<doc id="3722765" url="https://pl.wikipedia.org/wiki?curid=3722765" title="Payachata">
Payachata

Payachata lub Paya Chata (w ajmara "pä", "paya" znaczy „dwa”, a w pukina "chata" znaczy „góra”, całość oznacza „dwie góry”) – kompleks dwóch potencjalnie aktywnych wulkanów na granicy Boliwii i Chile. Położone są bezpośrednio na północ od jeziora Chungará. Kompleks zawiera dwa wierzchołki: Pomerape na północy i Parinacotę na południu. Na boliwijskiej stronie wulkany znajdują się w departamencie Oruro w prowincji Sajama. Na chilijskiej stronie leżą w regionie Arica y Parinacota w prowincji Parinacota.
Dzięki zastosowaniu metody helowej do datowania wieku osadów skalnych znajdujących się na powierzchni obu masywów wiadomo, że Parinacota wybuchł w ciągu ostatnich 2000 lat, a Pomerape w plejstocenie.

</doc>
<doc id="3722766" url="https://pl.wikipedia.org/wiki?curid=3722766" title="Beaghmore">
Beaghmore

Beaghmore (irl. "An Bheathaidh Mhór") – stanowisko archeologiczne położone na północny zachód od Cookstown w hrabstwie Tyrone w Irlandii Północnej. Znajdują się na nim pochodzące z epoki brązu kamienne konstrukcje o nieznanym przeznaczeniu, przypuszczalnie będące rodzajem kalendarza astronomicznego.
Położone u podnóża gór Sperrin stanowisko zostało odkryte przypadkowo w latach 30. XX wieku podczas kopania torfu. Badania archeologiczne przeprowadzono w latach 1945-1949 i 1965. Na obszarze Beaghmore znajduje się łącznie siedem kręgów kamiennych, dziewięć rzędów menhirów, a także pojedyncze karny (nasypy kamienne) i kurhany ziemne. Najstarsze ślady palinologiczne datowane są na ok. 3800 p.n.e. i związane przypuszczalnie z wcześniejszą aktywnością rolniczą. Same konstrukcje kamienne powstały między 1500 a 800 p.n.e.
Kręgi kamienne na terenie Beaghmore występują parami, w towarzystwie kurhanów i ścieżek ułożonych z menhirów. Pierwsze dwa kręgi, oznaczone jako A i B, znajdują się w północno-wschodniej części kompleksu. Pomiędzy nimi znajduje się nasyp kamienny, do którego prowadzą cztery ścieżki ułożone z kamieni. Na południowy zachód od nich znajdują się dwa analogiczne kręgi (C i D) z kopcem o średnicy 3 metrów oraz jedną długą i dwoma krótszymi ścieżkami kamiennymi. Swoją konstrukcją wyróżnia się wielki krąg kamienny E, posiadający wewnątrz szereg mniejszych koncentrycznych kręgów utworzonych w sumie z ponad 800 kamieni. Kamienny nasyp, do którego prowadzą dwie ścieżki, wbudowano w południowo-wschodnią ścianę kręgu. Mniejszy krąg znajduje się na południowy zachód. Cały kompleks domykają od południa dwa kręgi (F i G), do których prowadzi jedna ścieżka kamienna. Pomiędzy nimi znajduje się usypany z ziemi kurhan.

</doc>
<doc id="3722771" url="https://pl.wikipedia.org/wiki?curid=3722771" title="Jeezy">
Jeezy



</doc>
<doc id="3722772" url="https://pl.wikipedia.org/wiki?curid=3722772" title="Sobór św. Jerzego w Jassach">
Sobór św. Jerzego w Jassach

Sobór św. Jerzego, potocznie określany jako Stara Metropolia (rum. Mitropolia Veche) – prawosławna cerkiew w Jassach, przy bulwarze Stefana Wielkiego, w jurysdykcji archieparchii Jass Rumuńskiego Kościoła Prawosławnego.
Historia.
Cerkiew została wzniesiona w latach 1761–1769 z inicjatywy metropolity Mołdawii Gabriela, gdy hospodarem mołdawskim był jego brat Jan Teodor, w kompleksie zabudowań rezydencji metropolity. Cerkiew posiada dwa ołtarze: św. Jerzego i św. Teodory z Sihli. Jako sobór katedralny przejęła funkcje niezachowanej tzw. Białej Cerkwi położonej nieco dalej na północ i pełniła je do 1887, gdy wyświęcony został sobór św. Paraskiewy, Spotkania Pańskiego i św. Jerzego w Jassach. Po konsekracji nowego soboru Stara Metropolia została zaadaptowana na muzeum i zaczęła ponownie pełnić funkcje sakralne dopiero w 1999, po remoncie w latach 1981–1985. Jej wielkie poświęcenie miało natomiast miejsce po wykonaniu nowej dekoracji wnętrza; ceremonię poprowadzili arcybiskup Aten Chrystodulos i metropolita Mołdawii i Bukowiny Daniel.
Architektura.
Obiekt został zbudowany w stylu barokowym z elementami architektury orientalnej i rosyjskiego klasycyzmu. Według niektórych źródeł połączenie stylów mołdawskiego i zachodnioeuropejskiego baroku zostało zrealizowane bez zrozumienia zastosowanych form, przez co niektóre detale nie łączą się z innymi lub nie pasują do sąsiadujących. Cerkiew wzniesiono na planie trójkonchowym, z bocznymi absydami ukrytymi za ryzalitami. Od frontu obiekt posiada egzonarteks z rzędem dwunastu kamiennych kolumn. Pierwotnie budynek wieńczyła wieża nad nawą, jednak zawaliła się ona razem z całym pierwotnym sklepieniem. Elewacje obiektu zdobione są rzędami pilastrów z korynckimi kapitelami i rzeźbionymi motywami roślinnymi. 
We wnętrzu budynku znajduje się ikonostas z końca XVIII w., określany jako arcydzieło baroku bałkańskiego. Jest to konstrukcja pięciorzędowa, drewniana, złocona. Szczególnym kultem w świątyni otaczane są ikony Matki Bożej, Chrystusa oraz św. Jerzego, napisane w latach 1804–1805 przez Eustatie Altiniego. W latach 1997–1999 w obiekcie powstały nowe freski, wykonane przez Vasile'a Buzuloiu i jego uczniów. Z kolei w latach 1999–2000 Virgil Moraru wykonał mozaiczną dekorację przedsionka ze scenami Raju oraz sprowadzenia relikwii św. Andrzeja do Jass w 1996. 
W sąsiedztwie Starej Metropolii znajdują się groby metropolitów Mołdawii: Gabriela, Leona, Jakuba II, Melecjusza i Sebastiana.

</doc>
<doc id="3722773" url="https://pl.wikipedia.org/wiki?curid=3722773" title="Tony Campbell">
Tony Campbell

Anthony „Tony” Campbell (ur. 17 maja 1962 w Teaneck) – amerykański koszykarz, występujący na pozycjach rzucającego obrońcy oraz niskiego skrzydłowego, mistrz NBA z 1988 roku.
Został pierwszym w historii zawodnikiem, który w tym samym sezonie (1987/88) zdobył zarówno mistrzostwo NBA, jak i CBA.

</doc>
<doc id="3722774" url="https://pl.wikipedia.org/wiki?curid=3722774" title="Jonah Seif">
Jonah Seif

Jonah Seif (ur. 30 października 1994 w Thousand Oaks) – amerykański siatkarz, grający na pozycji rozgrywającego. Od sezonu 2018/2019 występuje we włoskiej Serie A, w drużynie Sir Sicoma Colussi Perugia.
Sukcesy klubowe.
Puchar Włoch: 
Mistrzostwo Włoch:

</doc>
<doc id="3722775" url="https://pl.wikipedia.org/wiki?curid=3722775" title="Franciszek Słuszkiewicz">
Franciszek Słuszkiewicz

Franciszek Słuszkiewicz (ur. 10 października 1875 w Sanoku, zm. 28 lutego 1944 tamże) – polski nauczyciel.
Życiorys.
Urodził się 10 października 1875 w Sanoku. Pochodził z mieszczańskiej rodziny, trudniącej się rzeźnictwem i masarstwem. Jego rodzicami byli Michał (1848-1936, kontynuujący rodzinne tradycje i prowadził zakład masarski, a także burmistrz Sanoka) i Paulina, z domu Dziura (zm. 1926 w wieku 68 lat). Jego rodzice mieli 12 dzieci, z których troje zmarło w dzieciństwie, a dziewięcioro pozostałych to: Franciszek, Józef (1880–1914), Teofila (1882–1951, żona Franciszka Martynowskiego), Maksymilian (1884–1940, urzędnik, ostatni burmistrz Sanoka w II Rzeczypospolitej), Władysława (1886–1971, po mężu Nowotarska, matka Wiesława i Witolda Nowotarskiego - stroiciela instrumentów muzycznych), Emilia (1888–1982), Witold (1890–1914, pisarz, kierownik kółka amatorskiego, zginął pod Kraśnikiem), Roman (1892–1975) i Edmund (1895–1980). Wszyscy z nich ukończyli szkoły, trzech było absolwentami wyższych uczelni. Rodzina Słuszkiewiczów zamieszkiwała w Sanoku przy ulicy Tadeusza Kościuszki 60 (przy tej ulicy działał też sklep wędliniarski Słuszkiewiczów).
Franciszek Słuszkiewicz w 1894 zdał z odznaczeniem egzamin dojrzałości w C. K. Gimnazjum w Sanoku (w jego klasie byli m.in. Emil Gaweł, Władysław Kucharski). Po maturze miał podjąć studia teologiczne. Od 1 września 1898 do 8 września 1899 był asystentem na Uniwersytecie Lwowskim. Pracował u boku prof. Józefa Puzyny. Podjął pracę nauczyciela od 8 września 1898. Egzamin zawodowy złożył 30 maja 1899. Był kandydatem nauczycielskim, po czym w połowie 1900 został mianowany nauczycielem rzeczywistym w C. K. Gimnazjum w Jarosławiu od 1 września 1900. Był nauczycielem matematyki i fizyki. Dekretem C. K. Ministra Wyznań i Oświaty z 19 czerwca 1906 został przeniesiony z posady profesora jarosławskiego gimnazjum na analogiczne stanowisko do C. K. Gimnazjum w Bochni i pozostawał tam do 1918. Został odznaczony austro-węgierskim Krzyżem Jubileuszowym dla Cywilnych Funkcjonariuszów Państwowych.
Działał w ramach Towarzystwa Szkoły Ludowej, w 1906 został członkiem zarządu koła TSL im. Marii Konopnickiej w Bochni. W 1909 uczył w Krakowie-Podgórzu. Po odzyskaniu przez Polskę niepodległości w okresie II Rzeczypospolitej sprawował stanowisko dyrektora Gimnazjum im. Króla Kazimierza Wielkiego w Bochni (w szkole nauczycielką została wówczas także jego siostra Emilia).
Jako emerytowany profesor gimnazjalny był przewodniczącym komitetu organizacyjnego I Zjazdu Absolwentów z okazji 50-lecia macierzystego sanockiego Gimnazjum im. Królowej Zofii w Sanoku w 1938.
Po wybuchu II wojny światowej 1939 podczas okupacji niemieckiej podjął działalność w ramach tajnego nauczania w Sanoku.
Zmarł 28 lutego 1944 w Sanoku). Został pochowany w grobowcu rodzinnym na cmentarzu przy ul. Rymanowskiej w Sanoku.
Jego pierwszą żoną od 1901 była Seweryna z domu Solon (zm. 1904 w wieku 23 lat). Ich dziećmi byli: Eugeniusz (1901-1981, absolwent bocheńskiego gimnazjum, indolog), Janina (1903-1998, zamężna z Czesławem Rytarowskim). Po śmierci żony Franciszek Słuszkiewicz ożenił się po raz drugi.

</doc>
<doc id="3722776" url="https://pl.wikipedia.org/wiki?curid=3722776" title="FK Tambow">
FK Tambow

FK Tambow (ros. Футбольный клуб «Тамбов», "Futbolnyj Kłub "Tambow"") – rosyjski klub piłkarski, mający siedzibę w mieście Tambowie, na zachodzie kraju.
Historia.
Piłkarski klub Tambow został założony w miejscowości Tambow w 2013 roku.
Druga dywizja.
W sezonie 2013/14 debiutował w rozgrywkach Rosyjskiej Drugiej Dywizji, grupie Centralnej. W debiutanckim sezonie zajął 12. miejsce w końcowej klasyfikacji zdobywając 31 punktów (bilans 8-7-15).
W kolejnym sezonie klub zajął trzecie miejsce z 65 punktami (bilans 19-8-3) plasując się za Fakiełem Woroneż i FK Riazań.
W sezonie 2015/16 Tambow zdobył mistrzostwo grupy (54 punkty, bilans 15-9-2) i awansował do Pierwszej Dywizji.
Pierwsza dywizja.
W pierwszym sezonie po awansie na drugi poziom rozgrywkowy (2016/17) Tambow zajął 5. miejsce zdobywając 57 punktów (bilans 15-12-11), o dwa mniej niż wymagane do zakwalifikowania się do baraży o ekstraklasę.
Sezon 2017/18 klub zakończył na czwartym miejscu z 68 punktami (bilans 20-8-10) awansując do baraży, w których zmierzył się z Amkarem Perm. Drużyna z Permu zwyciężyła w obu meczach (2:0 i 1:0), w związku z czym Tambow nie awansował do ekstraklasy. Rok później drużyna zakończyła sezon na pierwszym miejscu, które gwarantuje awans do wyższej klasy rozgrywkowej.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2015).
Stadion.
Klub rozgrywa swoje mecze domowe na stadionie Spartak w Tambowie, który może pomieścić 6 500 widzów.

</doc>
<doc id="3722777" url="https://pl.wikipedia.org/wiki?curid=3722777" title="Rosena Allin-Khan">
Rosena Allin-Khan

Rosena Allin-Khan (ur. 1977 w Londynie) – brytyjska polityk o pakistańsko-polskich korzeniach, członkini Partii Pracy.
Życiorys.
Allin-Khan urodziła się w Tooting. Jej matka, Polka, śpiewała w zespole Filipinki, z którym wyjechała na koncert do Londynu. Tam poznała ojca Roseny – Pakistańczyka. Pochodzi z robotniczej rodziny, jej ojciec naprawiał telewizory, a matka pracowała na stacji benzynowej i jako niania. Allin-Khan uczyła się w Trinity St Mary School. Chciała zostać lekarzem, ale nie mogła sobie pozwolić na studia medyczne, więc zaczęła studiować biochemię na Brunel University w Londynie, jednocześnie pracując w niepełnym wymiarze godzin. Później, dzięki stypendiom, studiowała medycynę na University of Cambridge. Po zdobyciu dyplomu lekarza zaczęła pracować w szpitalach. Przed wybraniem ją do parlamentu pracowała na szpitalnym oddzile ratunkowym. W czasie kampanii wyborczej zapowiadała walkę z cięciami w usługach publicznych, wsparcie dla bezdomnych i pomoc dla uzależnionych. 17 czerwca 2016 r. wybrana do brytyjskiego parlamentu z okręgu wyborczego Tooting. W wyborach zdobyła 17.894 głosów (55.9%). Na stanowisku parlamentarzysty zastąpiła Sadiqa Khana, który w maju tego samego roku został wybrany na burmistrza Londynu.
Mężatka, ma dwie córki.

</doc>
<doc id="3722779" url="https://pl.wikipedia.org/wiki?curid=3722779" title="Andrew Rutherfurd">
Andrew Rutherfurd

Andrew Mark Rutherfurd Aliaga (ur. 21 grudnia 1988 w Californii) – boliwijski pływak.
Rutherfurd uczestniczył w Letnich Igrzyskach Olimpijskich 2012, organizowanych w Londynie. Brał wówczas udział w jednej konkurencji pływania, przepłynięcia 100 m stylem dowolnym, gdzie zajął 41. miejsce. Były to jedyne igrzyska olimpijskie, w jakich Rutherfurd wziął udział.

</doc>
<doc id="3722780" url="https://pl.wikipedia.org/wiki?curid=3722780" title="Słuszkiewicz">
Słuszkiewicz



</doc>
<doc id="3722781" url="https://pl.wikipedia.org/wiki?curid=3722781" title="Kościół Matki Bożej Miłosierdzia w Niechorzu">
Kościół Matki Bożej Miłosierdzia w Niechorzu

Kościół Matki Bożej Miłosierdzia w Niechorzu – postmodernistyczna, katolicka świątynia zlokalizowana przy ul. Krakowskiej w Niechorzu.
Historia.
Parafia powstała z inicjatywy ks. Tadeusza Walczyka. Powołał ją biskup Kazimierz Majdański 31 grudnia 1986. 23 września 1998 rozpoczęto budowę kościoła w miejscu wcześniejszej, tymczasowej kaplicy. Inicjatorem budowy był ks. Ireneusz Pastryk. Projektantką była Halina Rutyna. 17 kwietnia 2002 odprawiono pierwszą mszę świętą w obiekcie. W 2003 oddano do użytku organy, w 2005 dzwon im. Jana Pawła II, w 2006 nowe tabernakulum, w 2010 ogrzewanie, a w 2011 ławki i instalację LED na krzyżu dachowym. 23 grudnia 2010 posadowiono granitowy ołtarz i ambonę. 7 grudnia 2014 odsłonięto obraz Matki Boskiej Ostrobramskiej w Sukience Wdzięczności. 16 listopada 2017 r. abp Andrzej Dzięga uroczyście konsekrował nowy ołtarz i ambonę i nadał świątyni wezwanie Matki Bożej Miłosierdzia. 16 listopada 2018 r. poświęcono witraż "Uciszenie burzy na morzu".

</doc>
<doc id="3722782" url="https://pl.wikipedia.org/wiki?curid=3722782" title="Zygmunt Jaeschke">
Zygmunt Jaeschke

Zygmunt Jaeschke (ur. 30 kwietnia 1922 w Przemyślu, zm. 17 marca 2016) – polski pilot wojskowy, żołnierz Polskich Sił Powietrznych w Wielkiej Brytanii, biegły księgowy.
Życiorys.
Ukończył Państwowe Gimnazjum im. Juliusza Słowackiego w Przemyślu. Po wybuchu II wojny światowej przez Przełęcz Jabłonicką przedostał się na Węgry, gdzie został internowany. Po ucieczce z obozu w Kadarkút przedostał się do Budapesztu, skąd za pośrednictwem polskiej ambasady został przerzucony do Francji. Tu wstąpił w szeregi Wojska Polskiego, w lutym 1940 roku otrzymując przydział do 24 pułku ułanów. Brał udział w kampanii francuskiej 1940 roku, a po upadku Francji wraz z jednostką został ewakuowany do Wielkiej Brytanii. Tu pułk został rozlokowany na terytorium Szkocji.
W latach 1941-1942 został oddelegowany do polskiego liceum w Pitlochry, gdzie zdał egzamin maturalny. Po maturze został skierowany do Szkoły Podchorążych Piechoty i Kawalerii Zmotoryzowanej w Auchtermuchty, gdzie uzyskał stopień kaprala podchorążego. Na początku 1943 roku zgłosił się do służby w lotnictwie. Odbył szkolenia w jednostkach szkoleniowych w Hucknall, Brighton, Newton oraz Manby. W czerwcu 1944 roku został awansowany na stopień podporucznika. Po odbyciu przeszkolenia w jednostce wyszkolenia bojowego, we wrześniu 1944 roku został przydzielony do 309 dywizjonu "Ziemi Czerwieńskiej", gdzie latał na samolotach P-51 "Mustang". Do końca wojny wziął udział w 33 lotach (26 bojowych i 7 operacyjnych).
Po zakończeniu działań wojennych ukończył kursy mechaników silnikowych. Wobec rozwiązania Polskich Sił Powietrznych w Wielkiej Brytanii powrócił w czerwcu 1947 roku do Polski. W chwili demobilizacji posiadał stopnie: polski porucznika i angielski Flying Officer.
Po demobilizacji przebywał krótko w Gliwicach i Przemyślu, by przenieść się do Krakowa, celem podjęcia studiów. Z uwagi na przeszłość wojskową nie pozwolono mu podjąć studiów na Uniwersytecie Jagiellońskim oraz Akademii Górniczo-Hutniczej, wobec czego podjął edukację na krakowskiej Akademii Handlowej, którą ukończył w 1951 roku jako magister ekonomii. Pracował głównie w księgowości i rachunkowości m.in. w Fabryce Maszyn Drogowych "Madro", Polskim Związku Motorowym w Nowej Hucie, krakowskiej Dyrekcji Poczty i Telekomunikacji oraz w Zakładach Gazowniczych Kraków. W 1963 roku otrzymał uprawnienia biegłego księgowego. Na emeryturę przeszedł w 1987 roku. Był członkiem Stowarzyszenia Seniorów Lotnictwa Wojskowego RP.
W 1948 roku został pozbawiony licencji pilota. Od okresu studiów do 1956 roku był nachodzony przez funkcjonariuszy bezpieki, a jego mieszkanie było rewidowane i przeszukiwane.
Po śmierci został pochowany na Cmentarzu Salwatorskim w Krakowie.

</doc>
<doc id="3722783" url="https://pl.wikipedia.org/wiki?curid=3722783" title="Światowy Dzień Dziergania w Miejscach Publicznych">
Światowy Dzień Dziergania w Miejscach Publicznych

Światowy Dzień Dziergania w Miejscach Publicznych – święto obchodzone w drugą sobotę czerwca i zapoczątkowane w 2005 roku przez Danielle Landes. Obchody tego święta często trwają przez cały tydzień, między drugą sobotą czerwca a jego trzecią niedzielą. W zamyśle ma ono być okazją dla osób zainteresowanych dziewiarstwem do spotkania się i wspólnego spędzenia czasu. Święto jest wykorzystywane jako okazja do popularyzacji szydełkowania czy robienia na drutach i zaprezentowania opinii publicznej środowiska dziewiarskiego. 
Zarówno szydełko, jak i druty to rodzaje rękodzieła, które nie wymagają interakcji z innymi. Zdarzyć się więc może, że przez całe lata poświęcać będzie się im czas, nie zdając sobie sprawy, że w mieszkaniu piętro wyżej mieszka ktoś dzielący tę pasję. Światowy Dzień Dziergania w Miejscach Publicznych daje więc okazję do wyjścia na zewnątrz i spotkania ludzi o podobnych zainteresowaniach, podzielenia się wiedzą i wymiany doświadczeń.
Święto jest wyjątkowe, jako że stanowi inicjatywę oddolną i jednocześnie największe wydarzenie rękodzielnicze na świecie. Lokalnie organizowane spotkania przygotowywane są przez wolontariuszy pracujących bezpłatnie i bez żadnych odgórnych wytycznych – stąd też każde wydarzenie ma odmienny przebieg. 
Różnego rodzaju aktywności organizowane są w ramach społeczności skupiających się wokół sklepów z włóczkami, for internetowych czy lokalnych grup rękodzielniczych. Spotkania odbywają się w przestrzeni miejskiej, parkach, kawiarniach i sklepach. W czasie ich trwania uczestnicy często prezentują projekty, nad którymi aktualnie pracują, uczą się szydełkowania/robienia na drutach, przygotowują albo montują instalacje yarnbombingowe, a także organizują zbiórki na cele charytatywne.
Zdarza się też, że pojedyncze osoby (także osoby publiczne) celebrują to święto również poprzez publikację w mediach społecznościowych swoich zdjęć w czasie szydełkowania/robienia na drutach w miejscach publicznych.
W roku 2005 odbyło się 25 lokalnie organizowanych wydarzeń. W 2006 było ich już 70, a w roku 2007 odbyło się ich prawie 200.
Przez te lata święto celebrowano w takich krajach, jak Australia, Chiny, Finlandia, Irlandia, Niemcy, Polska, Południowa Afryka, Szwecja, USA i Wielka Brytania.

</doc>
<doc id="3722788" url="https://pl.wikipedia.org/wiki?curid=3722788" title="Warsaw Sirens">
Warsaw Sirens

Warsaw Sirens – pierwsza kobieca drużyna full tackle futbolu amerykańskiego w Polsce, należąca do Stowarzyszenia Kobiecej Drużyny Futbolu Amerykańskiego - Klub Sportowy Warsaw Sirens.
Drużyna powstała w sierpniu 2012 roku. Pierwszy mecz odbył się 10 maja 2014, był to pierwszy w Polsce mecz futbolu amerykańskiego kobiet przeciwko drużynie z Francji - Molosses équipe féminine.
Od 2019 roku członek Česká asociace amerického fotbalu (ČAAF) - Czeskiej Ligi Futbolu Amerykańskiego. W roku dołączenia drużyna zdobyła v-ce mistrzostwo ligi.

</doc>
<doc id="3722790" url="https://pl.wikipedia.org/wiki?curid=3722790" title="Koko (klub)">
Koko (klub)

Koko (zapis stylizowany: KOKO) – klub muzyczny (niegdyś teatr) w dzielnicy Camden Town w Londynie. Do 2004 budynek znany był jako Camden Palace. Po generalnej renowacji przeprowadzonej przez Olivera Bengougha i jego firmę Mint Entertainment klub nazywa się KOKO.
Klub został otwarty pod nazwą Camden Theatre w Boxing Day w 1900. Posiadał 2434 miejsc siedzących na czterech poziomach i dzięki temu poza obszarem West End był największym teatrem w Londynie. Po renowacji jego pojemność wynosi 1410 miejsc.
W klubie występowało wielu artystów, między innymi: Red Hot Chili Peppers, Madonna, Christina Aguilera, Prince, Coldplay, Katy B, Mr. Big, Oasis, Bruno Mars, Amy Winehouse, La Roux, Lady Gaga, The Killers, Katy Perry.
Polscy muzycy i zespoły, które koncertowały w KOKO to między innymi: Maryla Rodowicz, Budka Suflera, Golec uOrkiestra, Agnieszka Chylińska, Dawid Podsiadło.

</doc>
<doc id="3722791" url="https://pl.wikipedia.org/wiki?curid=3722791" title="Orlando City">
Orlando City



</doc>
<doc id="3722798" url="https://pl.wikipedia.org/wiki?curid=3722798" title="Jarosław Charkiewicz">
Jarosław Charkiewicz

Jarosław Charkiewicz (ur. 1964) – polski publicysta, tłumacz, prawnik i rusycysta.
Życiorys.
Jest synem nauczycieli Sergiusza i Marii Charkiewiczów. Wychował się w Hajnówce. Sakramentu chrztu udzielił mu o. Leoncjusz Tofiluk. Przez dwa lata studiował na Wydziale Dziennikarstwa Uniwersytetu w Leningradzie. Po powrocie do Polski ukończył studia magisterskie z zakresu prawa i rusycystyki. Pracował między innymi w kancelarii prawosławnej diecezji białostocko-gdańskiej. Był przewodniczącym i wieloletnim działaczem Bractwa Młodzieży Prawosławnej. Jest sekretarzem Wydawnictwa Warszawskiej Metropolii Prawosławnej, redaktorem "„Wiadomości PAKP”" i "„Cerkiewnego Wiestnika”", a także współzałożycielem i stałym współpracownikiem serwisów internetowych Cerkiew.pl i Orthphoto.net. W 2010 został laureatem XXI edycji Nagród im. Księcia Konstantego Ostrogskiego przyznawanych przez "„Przegląd Prawosławny”".
W 2014 w Chrześcijańskiej Akademii Teologicznej w Warszawie obronił pracę doktorską „Kult świętych w Kościele Prawosławnym”.
W 2016 był korespondentem prasowym PAKP ze Świętego i Wielkiego Soboru Kościoła Prawosławnego.
30 maja 2019 został przewodniczącym Rady Uczelni Chrześcijańskiej Akademii Teologicznej w Warszawie.

</doc>
<doc id="3722800" url="https://pl.wikipedia.org/wiki?curid=3722800" title="Aegon Open Nottingham 2016 (mężczyźni)">
Aegon Open Nottingham 2016 (mężczyźni)

Aegon Open Nottingham 2016 – tenisowy turniej ATP kategorii ATP World Tour 250 w sezonie 2016 z cyklu Aegon Open Nottingham rozgrywany w dniach 19–25 czerwca 2016 roku w Nottingham na kortach trawiastych o łącznej puli nagród wynoszącej 704 805 euro.

</doc>
<doc id="3722802" url="https://pl.wikipedia.org/wiki?curid=3722802" title="Les Monts Grantez">
Les Monts Grantez

Les Monts Grantez – neolityczny grobowiec korytarzowy położony w parafii Saint Ouen na wyspie Jersey.
Datowany na 4000-3250 p.n.e. grobowiec został odkryty w 1839 roku i po raz pierwszy opisany w 1870 roku przez S.P. Olivera. Składa się z jednej dużej, owalnej komnaty grobowej i przyległej do niej mniejszej komnaty bocznej, do których prowadzi korytarz o długości 4 m i szerokości 1 m. Całość nakryta jest sześcioma głazami stropowymi, dwóch głazów brakuje. Puste przestrzenie pomiędzy tworzącymi ściany kamieniami nośnymi wypełniono tzw. suchym murem.
Podczas przeprowadzonych w 1912 roku prac archeologicznych we wnętrzu grobowca odkryto siedem pochówków oraz bogate wyposażenie zawierające kości zwierząt, muszle i kamyki morskie, fragmenty ceramiki, kamienne siekiery i ostrza oraz duży paciorek ze steatytu.

</doc>
<doc id="3722803" url="https://pl.wikipedia.org/wiki?curid=3722803" title="Megan Courtney">
Megan Courtney

Megan Courtney (ur. 27 października 1993 w Dayton) – amerykańska siatkarka, grająca na pozycji przyjmującej. 
Sukcesy klubowe.
Liga uniwersytecka NCAA:
Liga portorykańska:
Superpuchar Włoch: 
Klubowe Mistrzostwa Świata:
Puchar Włoch: 
Liga włoska:
Liga Mistrzyń:
Sukcesy reprezentacyjne.
Puchar Panamerykański:
Puchar Wielkich Mistrzyń:
Liga Narodów:
Puchar Świata:
Mistrzostwa Ameryki Północnej, Środkowej i Karaibów:

</doc>
<doc id="3722813" url="https://pl.wikipedia.org/wiki?curid=3722813" title="Zbyszko Królikowski">
Zbyszko Królikowski

Zbyszko Królikowski (ur. 1954) – polski inżynier informatyk, profesor nauk technicznych. Specjalizuje się w systemach baz danych oraz hurtowniach danych. Profesor nadzwyczajny i wicedyrektor w Instytucie Informatyki Wydziału Informatyki Politechniki Poznańskiej. W kadencji 2012-2016 prodziekan tego wydziału ds. kształcenia. 
Życiorys.
Studia ukończył na Politechnice Poznańskiej, gdzie następnie został zatrudniony i zdobywał kolejne awanse akademickie. Stopień doktorski uzyskał w zakresie informatyki w 1985 na podstawie rozprawy pt. "Optymalizacja planów wykonywania transakcji w systemach rozproszonych baz danych", przygotowanej pod kierunkiem prof. Wojciecha Cellarego. Habilitował się w 1998 na podstawie dorobku naukowego i rozprawy pt. "Optymalizacja wykonania zapytań w zaawansowanych systemach baz danych". Tytuł naukowy profesora nauk technicznych został mu nadany w 2008. Poza macierzystą Politechniką pracuje także jako profesor zwyczajny w Instytucie Mechaniki i Informatyki Stosowanej Wydziału Matematyki, Fizyki i Techniki Uniwersytetu Kazimierza Wielkiego w Bydgoszczy.
Jest członkiem Komitetu Informatyki PAN oraz Polskiego Towarzystwa Informatycznego.
Wybrane publikacje.
W dorobku publikacyjnym Z. Królikowskiego znajdują się m.in.:

</doc>
<doc id="3722817" url="https://pl.wikipedia.org/wiki?curid=3722817" title="Concepción (Santa Cruz)">
Concepción (Santa Cruz)



</doc>
<doc id="3722822" url="https://pl.wikipedia.org/wiki?curid=3722822" title="Podział administracyjny Polski 1975–1998">
Podział administracyjny Polski 1975–1998



</doc>
<doc id="3722825" url="https://pl.wikipedia.org/wiki?curid=3722825" title="Strażnica KOP „Lipowo”">
Strażnica KOP „Lipowo”

Strażnica KOP „Lipowo” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 7 batalion graniczny. W 1928 roku w skład batalionu wchodziło 16 strażnic. W 1 kompanii KOP „Czyste”, której dowództwo przeniesiono później do Krzyżówki, funkcjonowała strażnica KOP „Lipowo”. W latach 1928 – 1934 strażnica znajdowała się w strukturze 1 kompanii KOP „Krzyżówka”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Lipowo” w 1932 roku ochraniała pododcinek granicy państwowej szerokości 4 kilometrów 800 metrów od słupa granicznego nr 262 do 267.
Sąsiednie strażnice:

</doc>
<doc id="3722826" url="https://pl.wikipedia.org/wiki?curid=3722826" title="Wimbledon 2016 (kwalifikacje gry podwójnej kobiet)">
Wimbledon 2016 (kwalifikacje gry podwójnej kobiet)

Wimbledon 2016 – kwalifikacje gry podwójnej kobiet – kwalifikacje do zawodów deblowych kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 22–24 czerwca na trawiastych kortach The Bank of England Sports Centre w Roehampton.

</doc>
<doc id="3722831" url="https://pl.wikipedia.org/wiki?curid=3722831" title="Fot">
Fot

Fot (ph) – fotometryczna jednostka natężenia światła, lub strumienia świetlnego przechodzącego przez dany obszar. Nie należy on do Układu SI, stosowany w systemie CGS. Nazwę wprowadził André Blondel w 1921 roku.
Wzory.
"Natężenie 1 fota oznacza, że na powierzchnię jednego centymetra kwadratowego (cm2) pada strumień świetlny o wartości jednego lumena (1 lm.)"
formula_1
Natężenie oświetlenia= Światłość × kąt / długość2

</doc>
<doc id="3722832" url="https://pl.wikipedia.org/wiki?curid=3722832" title="Strażnica KOP „Hornowo Bartkiewicz”">
Strażnica KOP „Hornowo Bartkiewicz”

Strażnica KOP „Hornowo Bartkiewicz” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 7 batalion graniczny. W 1928 roku w skład batalionu wchodziło 16 strażnic. W 1 kompanii KOP „Czyste”, której dowództwo przeniesiono później do Krzyżówki, funkcjonowała strażnica KOP „Hornowo Bartkiewicz”. W latach 1928 – 1934 strażnica znajdowała się w strukturze 1 kompanii KOP „Krzyżówka”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Hornowo Bartkiewicz” w 1932 roku ochraniała pododcinek granicy państwowej szerokości 9 kilometrów od słupa granicznego nr 273 do 280.
Sąsiednie strażnice:

</doc>
<doc id="3722833" url="https://pl.wikipedia.org/wiki?curid=3722833" title="Mistrzostwa Świata w Unihokeju Mężczyzn U19 2017">
Mistrzostwa Świata w Unihokeju Mężczyzn U19 2017

Mistrzostwa Świata w Unihokeju Mężczyzn U19 2017 – 9. edycja międzynarodowego turnieju o tytuł mistrza świata organizowanego przez Międzynarodową Federację Unihokeja (IFF) która trwała od 3 do 7 maja 2017 roku w Växjö, w Szwecji. Brązowy medal przypadł reprezentacji Czech, która pokonała Szwajcarii. Złoty medal zdobyła reprezentacja Finlandii, srebrny Szwecja.
Kwalifikacje.
Kwalifikacje do MŚ-U19 2017 odbyło się w Celano, Włochy w dniach 6 do 10 września 2016. Wykwalifikowani drużyn awansuje do Dywizji B.
W Azji i Oceanii odbyło się w Fujiyoshida, Japonia w dniach 18 do 20 września 2016.
Dywizja A.
Faza grupowa.
Grupa A.
Tabela
     = awans do półfinałów 
     = mecz o 5. miejsce
     = mecz o 7. miejsce / " utrzymanie w dywizji A"
Wyniki
Grupa B.
Tabela
     = awans do półfinałów 
     = mecz o 5. miejsce
     = mecz o 7. miejsce / " utrzymanie w dywizji A"
Wyniki
Dywizja B.
Faza grupowa.
Grupa C.
Tabela
Wyniki
Grupa D.
Tabela
Wyniki

</doc>
<doc id="3722834" url="https://pl.wikipedia.org/wiki?curid=3722834" title="Aleksiej Agrba">
Aleksiej Agrba

Aleksiej Siergiejewicz Agrba (ros. Алексей Сергеевич Агрба, ur. 1897 we wsi Lidzawa w okręgu suchumskim, zm. 21 kwietnia 1938) – abchaski i radziecki działacz państwowy, funkcjonariusz OGPU.
Życiorys.
W latach 1914–1916 był słuchaczem kursów pedagogicznych w Suchumi, 1917 przewodniczącym lidzawskiego komitetu bezpieczeństwa publicznego, później działaczem komunistycznego podziemia w Abchazji, od 1920 należał do RKP(b). W 1920 został aresztowany, 1921 zwolniony, 1921–1922 był komisarzem wojskowym (wojenkomem) Abchaskiej SRR, a 1922–1924 przewodniczącym Czeki przy Radzie Komisarzy Ludowych Abchaskiej SRR. W marcu 1923 został ludowym komisarzem spraw wewnętrznych Abchaskiej SRR, 1927–1929 pracował w GPU przy Gruzińskiej SRR i Zakaukaskiej FSRR, od 1929 do listopada 1931 był zastępcą przewodniczącego GPU przy Radzie Komisarzy Ludowych Azerbejdżańskiej SRR, a od listopada 1931 do marca 1933 pełnomocnym przedstawicielem OGPU ZFSRR i przewodniczącym GPU przy Radzie Komisarzy Ludowych ZFSRR. Od 19 kwietnia 1933 do 31 marca 1934 był przewodniczącym GPU przy Radzie Komisarzy Ludowych Azerbejdżańskiej SRR, od marca 1934 do stycznia 1936 II sekretarzem KC Komunistycznej Partii (bolszewików) Azerbejdżanu, od stycznia 1936 do 1937 I sekretarzem Abchaskiego Komitetu Obwodowego Komunistycznej Partii (bolszewików) Gruzji i członkiem Biura KC KP(b)G, a od 17 lutego do września 1937 przewodniczącym Centralnego Komitetu Wykonawczego (CIK) Abchaskiej ASRR. 22 marca 1936 został odznaczony Orderem Lenina.
18 września 1937 został aresztowany, następnie rozstrzelany.

</doc>
<doc id="3722839" url="https://pl.wikipedia.org/wiki?curid=3722839" title="RSD Alcalá">
RSD Alcalá

Real Sociedad Deportiva Alcalá – hiszpański klub piłkarski, grający w Tercera División, mający siedzibę w mieście Alcalá de Henares.

</doc>
<doc id="3722842" url="https://pl.wikipedia.org/wiki?curid=3722842" title="Kazimierz Jerzy Czartoryski">
Kazimierz Jerzy Czartoryski

Kazimierz Jerzy Czartoryski herbu Pogoń Litewska (ur. 7 sierpnia 1892 w Pełkiniach, zm. 24 maja 1936 w Żurawnie) – polski ziemianin, oficer Wojska Polskiego, działacz społeczny, do 1921 książę.
Życiorys.
Urodził się 8 sierpnia 1892. Był prawnukiem Konstantego Adama (1774–1860), wnukiem Jerzego (1828–1912), synem Witolda (1864–1945) i Jadwigi z domu Dzieduszyckiej herbu Sas (1867–1941, córka Włodzimierza Dzieduszyckiego). Jego rodzeństwem byli Maria (1890–1981, po mężu Korwin-Krasińska), Anna (1891–1951), Jerzy (1894–1969), Włodzimierz (1895–1975), Jan (1897–1944), Roman (1898–1958), Stanisław (1902–1982), Elżbieta (zm. 1904), Adam (1906–1998), Witold (1908–1945), Piotr (1909–1993).
Brał udział w wojnie polsko-bolszewickiej. Po odzyskaniu przez Polskę niepodległości został przyjęty do Wojska Polskiego. Został awansowany do stopnia porucznika rezerwy artylerii ze starszeństwem z 1 czerwca 1919. W 1923, 1924 był oficerem rezerwowym do 11 Pułku Artylerii Polowej (garnizony Stanisławów/Kołomyja). W 1934 był oficerem rezerwowym 24 Pułku Artylerii Lekkiej i pozostawał wówczas w ewidencji Powiatowej Komendy Uzupełnień Stryj.
Był współwłaścicielem dóbr Żurawno, skąd w II Rzeczypospolitej znane były pokłady i wyroby alabastru. Był jednym z najczynniejszych ziemian na obszarze Małopolski Wschodniej. Brał aktywny udział w organizacjach rolniczych i w życiu społecznym. Działał w Związku Ziemian, w którym był członkiem wydziału i prezesem w Żydaczowie. Był radcą Lwowskiej Izby Rolniczej.
Jego żoną w 1917 została Helena z domu Skrzyńska Zaremba (1894–1988). Ich dziećmi byli Antoni (1919–1991), Jadwiga (1920–1998, po mężu Brzozowska), Teresa (1923–1981, po mężu Rostworowska, żona Henryka), Maria (1925–1929), Anna (1927–1999, po mężu Golińska), Andrzej (1929–1999), Cecylia (ur. 1930–2018), Barbara (ur. 1935).
Przed północą 24/25 maja 1936 wracał jako kierowca samochodem ze Stanisławowa do Żurawna. W pojeździe znajdowali się także jego żona, dwoje dzieci, wychowawczyni i pomocnik szofera. Na drodze, opodal Starej Wsi auto uległo wypadkowi i wpadło do rowu. Wskutek odniesionych obrażeń Czartoryski poniósł śmierć. Jego żona odniosła obrażenia głowy i została przetransportowana do szpitala we Lwowie, pozostali zaś pasażerowie wyszli z wypadku bez szwanku.
Został pochowany na cmentarzu w Żurawnie 27 maja 1936.

</doc>
<doc id="3722843" url="https://pl.wikipedia.org/wiki?curid=3722843" title="Wolfgang Winkler">
Wolfgang Winkler

Wolfgang Winkler (ur. 27 października 1940 w Tegernsee, zm. 11 maja 2001 w Rottach-Egern) – niemiecki saneczkarz reprezentujący Wspólną Reprezentację Niemiec i RFN, brązowy medalista igrzysk olimpijskich.
Kariera.
Największy sukces w karierze Wolfgang Winkler osiągnął w 1968 roku, kiedy w parze z Fritzem Nachmannem zdobył brązowy medal w dwójkach podczas igrzysk olimpijskich w Grenoble. Był to jednak jego jedyny medal na międzynarodowej imprezie tej rangi. Na tych samych igrzyskach był też jedenasty w jedynkach. Wystartował również na rozgrywanych cztery lata później igrzyskach olimpijskich w Sapporo, kończąc rywalizację w dwójkach na piętnastej pozycji. Był ponadto mistrzem kraju w dwójkach w latach 1961, 1964, 1966 i 1967, a w 1966 roku był też najlepszy w jedynkach. Nigdy nie zdobył medalu mistrzostw świata ani mistrzostw Europy.

</doc>
<doc id="3722848" url="https://pl.wikipedia.org/wiki?curid=3722848" title="Wspólnota starokatolicka w Bratysławie">
Wspólnota starokatolicka w Bratysławie

Wspólnota starokatolicka w Bratysławie (sk: "Starokatolícka komunita v Bratislave") – wspólnota Kościoła Starokatolickiego w Republice Czeskiej działająca na Słowacji. Duszpasterzem wspólnoty jest ks. Martin Kováč. Nabożeństwa sprawowane są najczęściej w kaplicy akademickiej Wydziału Teologii Ewangelickiej Uniwersytetu Komeńskiego przy ulicy Bartókovej 8 w każdą niedzielę o godzinie 16:00. Liturgia sprawowana jest w języku słowackim. Wspólnota ma charakter ekumeniczny i otwarty dla chrześcijan różnych wyznań. 
Wspólnota starokatolicka w Bratysławie rozpoczęła swoją działalność 6 marca 2016 roku z inicjatywy ks. diakona Martina Kováča, duchownego Kościoła Starokatolickiego w Czechach pochodzenia słowackiego. 1 maja 2016 roku wspólnotę odwiedził z duszpasterską wizytą biskup Dušan Hejbal. 9 września 2017 ks. diakon Kováč przyjął święcenia kapłańskie prezbiteratu z rąk bp. dr. Pawła Stranskego w bratysławskim małym kościele ewangelickim ("Malý evanjelický kostol"). 

</doc>
<doc id="3722850" url="https://pl.wikipedia.org/wiki?curid=3722850" title="Mistrzostwa Europy w Piłce Nożnej 2016/Grupa A">
Mistrzostwa Europy w Piłce Nożnej 2016/Grupa A

W grupie A Mistrzostw Europy w Piłce Nożnej 2016 znalazły się reprezentacje Francji, Rumunii, Szwajcarii i Albanii. Mecze zostały rozegrane w dniach od 10 do 19 czerwca 2016.
Tabela.
Legenda:

</doc>
<doc id="3722852" url="https://pl.wikipedia.org/wiki?curid=3722852" title="Miloš Stamenković">
Miloš Stamenković

Miloš Stamenković, cyr. Милош Стаменковић (ur. 1 czerwca 1990 w Belgradzie, Jugosławia) – serbski piłkarz, grający na pozycji obrońcy.
Kariera piłkarska.
Kariera klubowa.
Wychowanek miejscowych klubów FK Zemun, FK Crvena zvezda i FK Radnički Belgrad. W 2009 rozpoczął karierę piłkarską w klubie Proleter Nowy Sad. W 2011 przeszedł do OFK Mladenovac, a w 2012 został piłkarzem FK BSK Borča. Latem 2013 wyjechał do Armenii, gdzie bronił barw Araratu Erywań. 25 sierpnia 2014 przeniósł się do Sziraka Giumri. 20 czerwca 2016 podpisał kontrakt z ukraińskim klubem Stal Kamieńskie. 26 czerwca 2016 przeniósł się do kazachskiego Irtyszu Pawłodar. 14 grudnia 2018 opuścił Irtysz. 16 lutego 2019 został piłkarzem Royale Union Saint-Gilloise.

</doc>
<doc id="3722854" url="https://pl.wikipedia.org/wiki?curid=3722854" title="Kazimierz Gąsiorowski (inżynier)">
Kazimierz Gąsiorowski (inżynier)

Kazimierz Gąsiorowski (ur. ok. 1856, zm. 15 maja 1936 we Lwowie) – polski inżynier górnictwa.
Życiorys.
Był dyrektorem kopalni wosku ziemnego w Borysławiu (w tym czasie w 1898 został mianowany członkiem komisji krajowej we Lwowie w sprawie wystawy międzynarodowej w Paryżu, zaplanowanej na 1900), następnie (1907) kierował gwarectwem naftowym i gazowym w miejscowości Niebyłów (powiat doliński). Od 1913 do 1936 sprawował stanowisko prezydenta Izby Inżynierskiej we Lwowie, zarówno w okresie zaboru austriackiego w ramach autonomii galicyjskiej, jak i po odzyskaniu przez Polskę niepodległości w niepodległej II Rzeczypospolitej. W 1922 pełnił funkcję konzulenta dla spraw terenów naftowych przy Ministerstwie Przemysłu i Handlu.
Zmarł 15 maja 1936 we Lwowie w wieku 80 lat.

</doc>
<doc id="3722857" url="https://pl.wikipedia.org/wiki?curid=3722857" title="Kazimierz Gąsiorowski">
Kazimierz Gąsiorowski



</doc>
<doc id="3722858" url="https://pl.wikipedia.org/wiki?curid=3722858" title="Aleksiej Siergiejew">
Aleksiej Siergiejew

Aleksiej Andriejewicz Siergiejew (ros. Алексей Андреевич Сергеев, ur. 1905 we wsi Rodionowka w guberni moskiewskiej, zm. w grudniu 1978 w Mińsku) – radziecki funkcjonariusz służb specjalnych.
Życiorys.
Od kwietnia 1924 do września 1926 studiował w Leningradzkim Instytucie Pracy, w którym następnie był praktykantem, 1924-1929 należał do Komsomołu, a od 1929 do WKP(b). Od czerwca do października 1927 pracował w zakładzie „Elektrosiła” w Leningradzie, od października 1927 do kwietnia 1930 służył w wojskach OGPU, od kwietnia 1930 do lipca 1932 pracował w Pełnomocnym Przedstawicielstwie OGPU przy Radzie Komisarzy Ludowych ZSRR na Białoruski Okręg Wojskowy, a od lipca 1932 do sierpnia 1933 był pełnomocnikiem pełnomocnika operacyjnego Miejskiego Oddziału GPU w Borysowie. Od sierpnia 1933 do stycznia 1934 był słuchaczem kursów Wydziału Kadr GPU przy Radzie Komisarzy Ludowych Białoruskiej SRR, od stycznia 1935 do kwietnia 1936 zastępcą szefa Wydziału Politycznego Sowchozu „Priwalje” ds. OGPU/NKWD w Białoruskiej SRR, a od kwietnia 1935 do sierpnia 1936 zastępcą szefa Wydziału Politycznego Sowchozu „Kommunar” ds. NKWD w Białoruskiej SRR, 23 marca 1936 został sierżantem bezpieczeństwa państwowego. W sierpniu 1936 został starszym pełnomocnikiem NKWD Białoruskiej SRR, potem szefem jednego z oddziałów Wydziału Zarządu Bezpieczeństwa Państwowego (UGB) NKWD Białoruskiej SRR, następnie do listopada 1939 był szefem wydziału NKWD Białoruskiej SRR, 7 czerwca 1939 awansowany na kapitana bezpieczeństwa państwowego.
Od 4 grudnia 1939 do 15 marca 1941 był szefem Zarządu NKWD obwodu brzeskiego, od 18 kwietnia do czerwca 1941 szefem Zarządu NKGB obwodu brzeskiego, od czerwca do października 1941 przebywał na leczeniu w szpitalu w Arzamasie, od listopada 1941 do lutego 1942 był szefem oddziału Wydziału Kontrwywiadowczego NKWD Kazachskiej SRR. Od lutego do kwietnia 1942 był szefem oddziału Wydziału Specjalnego NKWD Frontu Zachodniego, od kwietnia do lipca 1942 zastępcą szefa Zarządu NKWD obwodu smoleńskiego, później ponownie szefem oddziału Wydziału Specjalnego NKWD Frontu Zachodniego i do marca 1943 szefem oddziału Wydziału Specjalnego NKWD Frontu Centralnego, 11 lutego 1943 mianowany podpułkownikiem bezpieczeństwa państwowego. Od marca do listopada 1943 był szefem wydziału NKGB Białoruskiej SRR, od listopada 1943 do czerwca 1944 szefem Zarządu NKGB obwodu homelskiego, od czerwca 1944 do 11 kwietnia 1947 szefem Zarządu NKGB/MGB obwodu brzeskiego, 15 grudnia 1944 otrzymał stopień pułkownika bezpieczeństwa państwowego. Od 11 kwietnia 1947 do 31 marca 1953 był szefem Zarządu MGB obwodu witebskiego, od kwietnia 1953 do czerwca 1954 zastępcą szefa Zarządu MWD obwodu połockiego, od czerwca 1954 do kwietnia 1955 na emeryturze, od kwietnia do września 1955 pracował jako inspektor w instytucji gospodarczej w Połocku, następnie ponownie przeszedł na emeryturę.

</doc>
<doc id="3722859" url="https://pl.wikipedia.org/wiki?curid=3722859" title="Strażnica KOP „Raszkówka”">
Strażnica KOP „Raszkówka”

Strażnica KOP „Raszkówka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Raszkówka” w latach 1928 – 1934 znajdowała się w strukturze 4 kompanii KOP „Dokszyce”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Raszkówka” w 1932 roku ochraniała pododcinek granicy państwowej szerokości 3 kilometrów 100 metrów słupa granicznego nr 330 do 334.
Sąsiednie strażnice:

</doc>
<doc id="3722868" url="https://pl.wikipedia.org/wiki?curid=3722868" title="Władimir Marczik">
Władimir Marczik

Władimir Filippowicz Marczik (ros. Владимир Филиппович Марчик, ur. 1912 w Kronsztadzie, zm. w sierpniu 1986 w Symferopolu) – funkcjonariusz radzieckich organów bezpieczeństwa, komisarz milicji 2 rangi.
Życiorys.
Początkowo pracował w fabryce, był słuchaczem fakultetu robotniczego, w NKWD pracował od marca 1938, gdy został pełnomocnikiem operacyjnym Oddziału II Wydziału V Zarządu Bezpieczeństwa Państwowego (UGB) NKWD Białoruskiej SRR, 15 lipca 1938 otrzymał stopień sierżanta bezpieczeństwa państwowego. Od października 1938 do czerwca 1941 był pełnomocnikiem operacyjnym Oddziału I Wydziału Specjalnego NKWD Białoruskiego Okręgu Wojskowego/Oddziału I Wydziału III Ludowego Komisariatu Obrony Zachodniego Specjalnego Okręgu Wojskowego, 1940 ukończył leningradzką filię Wyższej Szkoły NKWD ZSRR, 7 sierpnia 1940 został młodszym porucznikiem bezpieczeństwa państwowego, od 1941 należał do WKP(b). W czerwcu-lipcu 1941 był zastępcą szefa Oddziału II Wydziału III Ludowego Komisariatu Obrony Zachodniego Specjalnego Okręgu Wojskowego, od lipca 1941 do 1942 zastępcą szefa Oddziału II Wydziału Specjalnego NKWD Frontu Zachodniego, 28 grudnia 1941 awansowany na porucznika bezpieczeństwa państwowego, 1942 został szefem Wydziału Specjalnego NKWD 204 Dywizji Lotniczej, 16 października 1942 otrzymał stopień starszego porucznika bezpieczeństwa państwowego. Do 1943 był zastępcą szefa Wydziału Specjalnego NKWD 49 Samodzielnej Brygady Narciarskiej Frontu Zachodniego, 11 lutego 1943 mianowany majorem, 1943-1944 był pomocnikiem szefa Wydziału Kontrwywiadu Ludowego Komisariatu Obrony 36 Korpusu Piechoty Frontu Zachodniego, a od 1944 do lipca 1945 szefem Wydziału I Zarządu Kontrwywiadu Ludowego Komisariatu Obrony Białoruskiego Okręgu Wojskowego. Od lipca 1945 do 1946 był zastępcą szefa Wydziału Kontrwywiadu Ludowego Komisariatu Obrony/Sił Zbrojnych/Ministerstwa Sił Zbrojnych/Zarządu Kontrwywiadu MGB Baranowickiego Okręgu Wojskowego, 22 lutego 1946 awansowany na podpułkownika, od 1946 do kwietnia 1947 był zastępcą szefa Zarządu MGB obwodu frunzeńskiego, a od 11 kwietnia 1947 do 5 sierpnia 1949 szefem Zarządu MGB obwodu brzeskiego. Od 5 sierpnia 1949 do 16 listopada 1950 był zastępcą ministra bezpieczeństwa państwowego Białoruskiej SRR, od 16 listopada 1950 do 26 lipca 1952 I zastępcą szefa Głównego Zarządu Milicji MGB ZSRR, 20 listopada 1950 mianowany komisarzem milicji 2 rangi, 2 maja 1952 został wykluczony z WKP(b). Później był dyrektorem kolejno dwóch sowchozów w obwodzie krymskim, a od stycznia 1976 do marca 1978 starszym zootechnikiem Wydziału Nauki Naukowo-Badawczego Instytutu Sowchozu, w marcu 1978 przeszedł na emeryturę.

</doc>
<doc id="3722869" url="https://pl.wikipedia.org/wiki?curid=3722869" title="Netylmycyna">
Netylmycyna

Netylmycyna () – wielofunkcyjny organiczny związek chemiczny, bakteriobójczy antybiotyk aminoglikozydowy, pochodna sysomycyny. 
Mechanizm działania.
Netylmycyna jest antybiotykiem bakteriobójczym z grupy amiglikozydów, półsynteczną pochodną sysomycyny. Netylmycyna hamuję syntezę białek bakteryjnych poprzez nieodwracalne wiązanie się z podjednostką 3 ps rybosomu. 
Zastosowanie.
W 2016 roku netylmycyna nie była dopuszczona do obrotu w Polsce.
Działania niepożądane.
Netylmycyna może powodować następujące działania niepożądane:

</doc>
<doc id="3722872" url="https://pl.wikipedia.org/wiki?curid=3722872" title="Virginia Raggi">
Virginia Raggi

Virginia Raggi (ur. 18 lipca 1978 w Rzymie) – włoska polityk, od 20 czerwca 2016 r. burmistrz Rzymu i obszaru metropolitalnego, pierwsza kobieta w historii na tym stanowisku.
Życiorys.
Pochodzi z rzymskiej dzielnicy San Giovanni-Appio-Latino. Ukończyła liceum im. Isaaca Newtona w klasie o profilu naukowym, a następnie uzyskała dyplom na wydziale prawa Università di Roma Tre.
Jako prawniczka specjalizowała się w prawie cywilnym, procesowym i w pozasądowym rozstrzyganiu sporów. W 2003 r. rozpoczęła praktykę adwokacką w kancelarii Cesare Previtiego, którą kontynuowała w kancelarii Sammarco. W 2007 r. uzyskała stopień akademicki "cultrice della materia" rzymskiego Uniwersytetu Foro Italico.
Jest katoliczką. Jej mąż, reżyser radiowy Andrea Severini, jest znany jako aktywista Ruchu Pięciu Gwiazd. Wspólnie mają syna i mieszkają w dzielnicy Ottavia.
Kariera polityczna.
Już na początku tysiąclecia uczestniczyła w kilku ruchach politycznych działających na terenie jej dzielnicy. W 2011 r. wstąpiła do Ruchu Pięciu Gwiazd, w ramach którego wraz z kilkorgiem kolegów stworzyła komórkę organizacji na terenie Municipio Roma XIV. W wyborach samorządowych w 2013 r. otrzymała 1525 głosów, co zapewniło jej miejsce w radzie miasta. W czasie swojej kadencji zajmowała się przede wszystkim kwestiami pracy i edukacji. Po ustąpieniu Ignazio Marino ze stanowiska burmistrza Rzymu Ruch Pięciu Gwiazd zorganizował w Internecie prawybory, które Raggi wygrała, zdobywając 45,5% głosów (1764 głosów na 3862 oddanych). Stała się tym samym oficjalną kandydatką partii w kolejnych wyborach.
W pierwszej turze wyborów samorządowych w 2016 r. Raggi uzyskała 35,25% głosów, pokonując tym samym kandydata Partii Demokratycznej Roberto Giachettiego, na którego zagłosowało 24,87% wyborców. W drugiej turze zwyciężyła, zdobywając 770 564 głosy, co stanowi 67,15% wszystkich oddanych. Jest pierwszą kobietą na tym stanowisku w historii Rzymu, a także najmłodszym burmistrzem w najnowszej historii miasta.
Kontrowersje.
Po jej zwycięstwie w prawyborach zorganizowanych przez Ruch Pięciu Gwiazd rzymska gazeta codzienna „Il Tempo” ujawniła, że Raggi pominęła w oficjalnym życiorysie informację o odbyciu stażu zawodowego w latach 2003–2006 w kancelarii Cesare Previtiego, byłego ministra obrony Włoch i adwokata Silvio Berlusconiego, a także związki z Beppe Grillo. Wkrótce potem prasa doniosła także o jej romansie z prawnikiem Pieremilio Sammarco, u którego rozpoczęła praktykę adwokacką, którą prowadziła do chwili wybrania na urząd burmistrza. W curriculum vitae pominęła także sam fakt pracy dla Sammarco, którego brat Alessandro był adwokatem Previtiego i Berlusconiego.
Włoska prasa doniosła także o „umowie”, jaką Raggi oraz inni członkowie Ruchu podpisali z Beppe Grillo i Gianroberto Casaleggio, zgodnie z którą mają podać się do dymisji i zapłacić sowitą grzywnę w razie, gdyby ich działania miały szkodzić ruchowi. W odpowiedzi na wyciek tej informacji Raggi oświadczyła, że żadna umowa nie jest jej potrzebna, bowiem poda się do dymisji, jeśli tylko Grillo ją o to poprosi.
17 czerwca 2016 r. gazety doniosły, że w czasie gdy Raggi była już radną miejską – w 2012 i ponownie w 2014 r. – świadczyła płatne usługi doradcze dla Wydziału Zdrowia Publicznego (ASL) w Civitavecchii, czego nie wykazała w swoich dokumentach.

</doc>
<doc id="3722873" url="https://pl.wikipedia.org/wiki?curid=3722873" title="Kładka bojowa-workowa">
Kładka bojowa-workowa

Kładka bojowa–workowa („P” wz. 29) służyła do szybkiego i łatwego przekraczania potoków, kanałów i rzek o szerokości do 60 metrów przy szybkości prądu do 1,5 m/sek. przez żołnierzy – stanowiła ona etatowe wyposażenie armii polskiej. Kładka workowa jest prostej budowy, łatwo przenośna i przewoźna. Najważniejszą jej cechą jest prostota wykonania i możliwość uzupełniania z materiału podręcznego sposobem ręcznym oraz niewrażliwość samej kładki na pociski karabinowe.
Opis budowy.
Kładka pojedyncza (rys. 1) składa się z członów połączonych ze sobą za pomocą wiązadeł oraz liny poręczowej.
Człon kładki pojedynczej (rys. 2) składa się z 2 worków napchanych słomą, 2 desek usztywniających, wsuniętych w szufladki przęsła i przywiązanych 4 wiązadłami do worka, z 2 słupków poręczowych i, w szczególnych wypadkach z 2 krawężników.
Przęsło kładki (rys. 3) jest wykonane z drzewa i składa się z trzech struganych desek, połączonych między sobą za pomocą kołków z twardego drzewa i przybitych do listewek tworzących szufladki, które służą do połączenia przęsła z deską usztywniającą. Dolne kanty w części środkowej przęsła są lekko ścięte. Deski skrajne mają gniazda poręczowe. Przęsło donosi dwóch ludzi. Ciężar: 49 kg.
Pół przęsło (rys. 4) jest takie samo jak przęsło z tą różnicą, że szufladkę na deskę usztywniającą ma ono tylko na jednym końcu, na drugim zaś końcu ma dwie listewki, przybite od dołu; między nie wchodzi deska usztywniająca w kładce podwójnej. Pół przęsła używa się przy kładce pojedynczej do przejścia na przyczółki, a przy kładce podwójnej – do wyrównania długości obu zsuwanych kładek. Pół przęsło donosi jeden człowiek. Ciężar: 25,5 kg.
Krawężnik (rys. 5) jest wykonany z deski struganej, wyciętej po obu końcach na długości 70 cm do połowy szerokości. Wycięcia te są w stosunku do siebie odwrotne, służą one do połączenia poszczególnych krawężników ze sobą. Krawężniki służą do usztywnienia kładki; przeciwdziałają one powstawaniu uskoków w czasie ruchu i przyczyniają się do rozłożenia obciążenia na sąsiednie człony niezbędny przy budowie kładki podwójnej. Ciężar: 10,5 kg.
Krawężnik końcowy (rys. 6) różni się od krawężnika zwykłego jedynie tym, że ma tylko jeden koniec wycięty. Używa się go na końcach kładki jako ostatniego krawężnika. Ciężar: 12 kg.
Pół krawężnik (rys. 7) różni się od krawężnika końcowego jedynie długością. Używa się go na końcach kładki. Ciężar: 6 kg.
Łącznik hakowo-śrubowy (rys. 8) jest wykonany z żelaza. Służy do połączenia krawężników z deskami usztywniającymi. Ma 4 haki do zaczepienia za deskę usztywniającą oraz śrubę nagwintowaną do przyciągnięcia krawężnika do deski usztywniającej. Ciężar: 1,7 kg.
Worek brezentowy (rys. 9) jest z dwóch stron otwarty, skrojony w kształcie kiszki i ma na końcach ucha brezentowe w miejscach, gdzie się łączy z deską usztywniającą. Po wypchaniu słomą lub sianem, wikliną, suchymi liśćmi, sitowiem służy jako podpora pływająca kładki. Największa wyporność worka po wypchaniu słomą wynosi około 250 kg. Największą wyporność ma worek przy wypchaniu go słomą. Ciężar worka bez słomy wynosi 4 kg, po wypchaniu słomą – około 45 kg. Wypchany worek unosi jeden człowiek.
Deska usztywniająca (rys. 10) służy do usztywnienia worka i rozłożenia ciężaru kładki na całą długość podpory pływającej. Deska ma gniazda poręczowe i kilka wycięć, które służą do schowania końców worka, wiązadeł i łap łącznika. Prócz tego po obu stronach deski usztywniającej i mniej więcej pośrodku są przybite dwa klocki, które uniemożliwiają przesuwanie się przęsła po desce usztywniającej. Ciężar: 11 kg.
Słupek poręczowy (rys. 11) jest wykonany z drzewa składa się on z trzech listewek wciętych do połowy swej grubości. Właściwy słupek poręczowy ma w górnej części wycięcie na linę poręczową. W podstawie zaś poręczowej jest wycięcie na krawężnik. Słupek poręczowy, opierając się listwą poziomą w specjalnym gnieździe w przęśle, ograniczą jego ruch. Ciężar: 2,6 kg.
Kotwica (rys. 12) jest żelazna, czteroramienna, składana ze względu na wygodę przy przewożeniu. Kotwicę donosi jeden człowiek. Ciężar: 19 kg.
Lina kotwiczna służy do przymocowania kładki do brzegu. Długość: 75 m, ciężar: 35,5 kg.
Trzeciak jest to lina konopna, używana jako lina kotwiczna i poręczowa. W razie braku trzeciaków na liny poręczowe można użyć podwójnie skręconych wiązadeł powiązanych ze sobą. Długość: 25 m, ciężar: 6,5 kg.
Wiązadło jest to linka konopna, która służy do przywiązywania deski usztywniającej i poręczy do worka wypchanego słomą, oraz do łączenia poszczególnych członów kładki ze sobą. Ciężar: 0,3 kg.
Wiosło (rys. 13) służy do przepraw na tratewkach. Ciężar: 3,2 kg.
Wiosło sterowe (rys. 14) służy do przepraw na tratewkach. Ciężar: 1,7 kg
Bosak (rys. 15) składa się z drążka jodłowego oraz żelaznego okucia. Ciężar: 4 kg.
Drążek do nasuwania przęseł (rys. 16) wykonany z drzewa, ma na końcu łopatkę oraz haczyki do zaczepiania ogniw łańcucha łopatka służy do rozsuwania przęseł przy uskokach. Sam zaś drążek służy jako dźwignia łańcucha do dociągania przęseł przy zsuwaniu kładki podwójnej. Ciężar: 2 kg.
Łańcuch z łapami (rys. 17) służy wraz z drążkiem do ściągania przęseł. Ciężar: 2,3 kg.
Toporek saperski służy do przygotowania kołków do umocowania lin na brzegu, uskuteczniania drobnych naprawek i robót pomocniczych. Ciężar: 1,1 kg.
Piła ramowa służy do robót pomocniczych. Ciężar: 0,8 kg.
Dobnia (rys. 18) służy do zabijania kołków. Ciężar: 8 kg.
Kołek (rys. 19) służy do umocowania linii trzeciaków. Ciężar: 4,9 kg.

</doc>
<doc id="3722877" url="https://pl.wikipedia.org/wiki?curid=3722877" title="Encyklopedia Warszawy">
Encyklopedia Warszawy

Encyklopedia Warszawy – polska encyklopedia zawierająca hasła związane z historią i współczesnością miasta Warszawy.
Opis.
Wydanie pierwsze tej encyklopedii opublikowało w 1975 Państwowe Wydawnictwo Naukowe. Prace prowadził specjalnie utworzony 10-osobowy zespół redakcyjny (red. naczelny B. Petrozolin-Skowrońska); łącznie wzięło w nich udział ponad czterysta osób. Zawiera ona 816 stron, na których umieszczono 5500 haseł. Blisko połowa haseł to biogramy mieszkańców Warszawy począwszy od wójta Bartłomieja z XIV wieku.
Wydanie drugie encyklopedii (), uzupełnione i poprawione wyszło w 1994; zawiera 1071 stron i około 7000 haseł. W 1996 opublikowano do tego wydania suplement.

</doc>
<doc id="3722880" url="https://pl.wikipedia.org/wiki?curid=3722880" title="Paul Sjöberg">
Paul Sjöberg

Paul Sjöberg (ur. 14 lipca 1897 w Hanko, zm. 16 marca 1978 w Helsinkach) – fiński żeglarz, olimpijczyk, zdobywca brązowego medalu w regatach na letnich igrzyskach olimpijskich w 1952 roku w Helsinkach.
Na Letnich Igrzyskach Olimpijskich 1952 zdobył brąz w żeglarskiej klasie 6 metrów. Załogę jachtu "Ralia" tworzyli również Ernst Westerlund, Ragnar Jansson, Adolf Konto i Rolf Turkka.

</doc>
<doc id="3722881" url="https://pl.wikipedia.org/wiki?curid=3722881" title="August Willich">
August Willich

August Willich, właśc. Johann August Ernst von Willich (ur. 19 listopada 1810 w Braunsbergu w Prusach Wschodnich, zm. 22 stycznia 1878 w St. Marys w Stanach Zjednoczonych) – pruski oficer wywodzący się z rodziny szlacheckiej. Uczestnik Wiosny Ludów 1848-1849, rewolucjonista, a jako generał uczestnik wojny secesyjnej 1861-1865.
Życiorys.
Urodził się w szlacheckiej rodzinie pruskiej, ojciec był starostą braniewskim, a wcześniej uczestnikiem wojen napoleońskich jako oficer huzarów. W 1814 roku po śmierci ojca trafił do rodziny dalekiego krewnego, teologa Friedricha Schleiermachera. Ukończył szkoły kadetów w Poczdamie i Berlinie. W latach 1828-1847 służył w armii pruskiej w 7 Brygadzie Artylerii w Wesel. Podczas służby nawiązał kontakty z utopijno-socjalistyczną organizacją Związek Sprawiedliwych ("Der Bund der Gerechten"). Został wydalony z wojska i pozbawiony tytułu szlacheckiego. Podczas Wiosny Ludów wziął udział jako wojskowy dowódca polowy w powstaniu w Badenii (tzw. "Hackeraufstand") w 1848, a w 1849 w powstaniu palatynacko-badeńskim, gdzie dowodził Legionem Robotniczym ("Arbeiterlegion").
Po upadku powstania wyemigrował do Londynu, gdzie przystąpił do kierowanego przez Karola Marksa i Fryderyka Engelsa tzw. Związku Komunistów. Popadł w konflikt z przywódcami i razem z Karlem Schapperem założył skrajnie lewicową frakcję Sonderbund. Ostatecznie jednak w 1853 wyemigrował do Stanów Zjednoczonych, gdzie w Nowym Jorku pracował jako stolarz w stoczni i jako geodeta. W 1858 wyjechał do Cincinnati, gdzie rozpoczął pracę w niemieckojęzycznej radykalnej gazecie socjalistycznej "Cincinnati Republikaner". Jako dziennikarz walczył o interesy klasy robotniczej, potępiał bezwzględną politykę wobec Indian i był zdeklarowanym przeciwnikiem niewolnictwa.
Gdy w 1861 w Stanach Zjednoczonych wybuchła wojna secesyjna, Willich od samego początku aktywnie werbował niemieckich imigrantów w płd.-zach. regionie Ohio i jako adiutant w stopniu porucznika wstępił do składającego się głównie z niemieckich imigrantów 9 ochotniczego pułku piechoty Ohio. Już po miesiącu zostaje awansowany na majora. Z pułkiem walczy w zachodniej Wirginii w zwycięskich bitwach: pod Rich Mountain (11 lipca 1861) oraz Carnifex Ferry (10 września 1861). 24 sierpnia 1861 gubernator Oliver P. Morton mianował go pułkownikiem i dowódcą 32 ochotniczego pułku piechoty Indiany, kolejnego „niemieckiego” oddziału w armii Unii. Wyróżnia się w bitwach pod Rowlett’s Station (17 grudnia 1861) i pod Shiloh (6-7 kwietnia 1862). 17 lipca 1862 otrzymał stopień generała brygady ochotników ("United States Volunteers – USV") i stanowisko dowódcy 6 Brygady składającej się z 4 pułków piechoty, w tym jego 32 pułk Indiana. W bitwie pod Stones River (31.12.1862-2.01.1863) dostał się do niewoli konfederatów i trafił do więzienia Libby w Richmond. Po 4 miesiącach został wymieniony i ponownie objął swoją brygadę, uczestnicząc w kolejnych bitwach: pod Liberty Gap (25 lipca 1863), Chickamauga (18-20 września 1863), Missionary Ridge (24 listopada 1863) i pod Resaca (15 maja 1864), gdzie został ciężko ranny. Nie wrócił już do linii i pełnił w armii funkcje administracyjne.
Za zasługi otrzymał stopień generała majora i w 1866 r. został honorowo zwolniony z armii. Pracował w Hamilton, a w 1870 wyjechał do Belina, gdzie bezskutecznie oferował kanclerzowi Bismarckowi swoje usługi podczas wojny francusko-pruskiej 1870-1871. Ostatecznie osiadł w St. Marys w stanie Ohio. Pozostał aktywny politycznie, występując w obronie robotników. Umarł w 1878.

</doc>
<doc id="3722882" url="https://pl.wikipedia.org/wiki?curid=3722882" title="Alfred Windischgrätz">
Alfred Windischgrätz

Alfred Windischgrätz, Alfred Windischgraetz (niem. "Alfred Candidus Ferdinand Fürst zu Windisch-Graetz, Graf zu Egloffs und Siggen") (ur. 11 maja 1787 w Brukseli, zm. 21 marca 1862 w Wiedniu) – marszałek polny Armii Cesarstwa Austriackiego.
Życiorys.
Od 1804 służył w austriackiej armii. 9 grudnia 1826 został mianowany na stopień generała majora, a 30 marca 1833 na stopień marszałka polnego porucznika. W 1832 był brygadierem, a od następnego roku dywizjonerem w Czechach z siedzibą w Pradze. W 1848 stłumił powstanie w Pradze, w czasie którego jego żona padła ofiarą zbłąkanej kuli. Wprowadził stan wojenny na terenie ziem Korony Czeskiej. Następnie został wezwany do Wiednia celem stłumienia tamtejszej rewolucji. 
17 października 1848 został mianowany na stopień marszałka polnego i wyznaczony dowódcą wojsk działających przeciwko węgierskim powstańcom. Na jego rozkaz został rozstrzelany polski powstaniec, ks. Edward Jełowicki. 5 stycznia 1849 zajął z rąk powstańców Budapeszt, który następnie okupował, później pobił ich nad Cisą. Z powstańcami dowodzonymi przez Henryka Dembińskiego stoczył nierozstrzygniętą bitwę pod Kápolną. Po niepowodzeniach został odwołany 12 kwietnia 1849.

</doc>
<doc id="3722883" url="https://pl.wikipedia.org/wiki?curid=3722883" title="Chairo">
Chairo

Chairo (hiszp. "Chairo Paceño") – tradycyjne danie przygotowywane głównie przez lud Ajmara, należące do kuchni boliwijskiej, ale spożywane też w niektórych innych rejonach Andów, zwłaszcza w północnym Chile. Jest to forma bulionu (nazywana też gulaszem) z jagnięciny lub baraniny z suszonymi ziemniakami i warzywami. Może być podawana z kawałkiem wołowiny.

</doc>
<doc id="3722885" url="https://pl.wikipedia.org/wiki?curid=3722885" title="Cerro Zapaleri">
Cerro Zapaleri

Cerro Zapaleri – wulkan, którego szczyt jest punktem styku granic trzech południowoamerykańskich państw: Argentyny, Boliwii i Chile. W jego okolicy przebiega szereg regionalnych linii kolejowych. Wulkan znajduje się na terytoriach departamentu Potosí (Boliwia), prowincji Jujuy (Argentyna) i regionu Antofagasta (Chile). Powstał  2,89 miliona lat temu. Jego podstawa złożona jest ze skał kredowych i trzeciorzędowych, które uległy deformacjom tektonicznym. Stwierdzono tu występowanie andezytu, bazaltu, dacytu i ryolitu. Spotykane są też skały późnokredowe i plejstoceńskie skały szoszonitowe.
Boliwijska część wulkanu znajduje się pod ochroną Narodowego Rezerwatu Fauny Andyjskiej im. Eduardo Avaroi. Ponadto znajduje się w pobliżu sektora "Salar de-Tara-Salar de Aguas Calientes", który jest częścią Narodowego Rezerwatu Przyrody Los Flamencos w Chile.
Masyw Zapaleri jest głównym źródłem obsydianu, który w trakcie badań archeologicznych został zlokalizowany w promieniu 350 km. Źródło obsydianu jest zlokalizowane na boliwijskiej stronie w pobliżu jeziora Laguna Blanca. Innym źródłem obsydianu dla tego terenu była góra Solterio. Obsydianowe artefakty pochodzące z tego rejonu były znajdowane na inkaskich oraz jeszcze wcześniejszych stanowiskach archeologicznych.

</doc>
<doc id="3722890" url="https://pl.wikipedia.org/wiki?curid=3722890" title="Black Sails">
Black Sails



</doc>
<doc id="3722892" url="https://pl.wikipedia.org/wiki?curid=3722892" title="Mistrzostwa Świata w Unihokeju Kobiet 2003">
Mistrzostwa Świata w Unihokeju Kobiet 2003

Mistrzostwa Świata w Unihokeju Kobiet 2003 – 4. edycja międzynarodowego turnieju kobiet o tytuł mistrza świata, organizowany przez Międzynarodową Federację Unihokeja (IFF), trwał od 17 do 25 maja 2003 roku w Szwajcarii. Brązowy medal przypadł reprezentacji Finlandii, która pokonała Norwegowie. Złoty medal zdobyła reprezentacja Szwecji, srebrny Szwajcarii.
Faza grupowa.
Grupa A.
Tabela
     = awans do półfinału
Wyniki
Grupa B.
Tabela
     = awans do półfinału
Wyniki

</doc>
<doc id="3722893" url="https://pl.wikipedia.org/wiki?curid=3722893" title="Europa Express City">
Europa Express City

Europa Express City Sp. z o.o. (EEC) – polskie przedsiębiorstwo transportowe z siedzibą w Warszawie. Jeden z operatorów świadczących usługi przewozowe na zlecenie Zarządu Transportu Miejskiego w Warszawie (ZTM) w ramach systemu Warszawskiego Transportu Publicznego.
Historia.
Przedsiębiorstwo rozpoczęło swoją działalność w aglomeracji warszawskiej jako operator linii lokalnych w Wieliszewie, a następnie w Pruszkowie i w Konstancinie-Jeziornie.
W latach 2011–2013 realizowało przewozy na warszawskiej linii podmiejskiej 742, łączącej stolicę z Górą Kalwarią. W 2015 wygrało dwa równoczesne przetargi na obsługę łącznie 30 brygad w ramach warszawskiej komunikacji miejskiej przy pomocy autobusów o długości ok. 9 metrów, na liniach na bieżąco wskazywanych przez ZTM, w okresie od września 2015 do sierpnia 2018. Przewoźnik zdecydował się zamówić na potrzeby realizacji tej umowy 32 fabrycznie nowe autobusy typu Autosan SanCity 9LE. Po stronie producenta tego taboru, znajdującej się w upadłości spółki Autosan, wystąpiły znaczące opóźnienia, wskutek czego EEC nie było w stanie terminowo rozpocząć realizacji kontraktu z ZTM. W grudniu 2015 liczba autobusów EEC pracujących na warszawskich ulicach przekroczyła połowę zakontraktowanej liczby, zaś w kwietniu 2016 przewoźnik dysponował już niemal wszystkimi zamówionymi wozami. W lutym 2018 roku dostarczone zostały dwa ostatnie z zamówionych pojazdów. W sierpniu 2018 jeden z należących do spółki Autosanów, oznaczony numerem taborowym A276, spłonął na ulicy na Bielanach w czasie obsługi linii 203. W zdarzeniu nikt nie ucierpiał. Z końcem lutego 2019 roku przewoźnik zakończył wykonywanie usług przewozowych dla Zarządu Transportu Miejskiego.
Firma Stalko, obsługująca linie lokalne w Piasecznie na zlecenie ZTM, w 2017 wynajęła 5 pojazdów od EEC, które mają posługiwać jako pojazdy zapasowe w wykonywanym kontrakcie.

</doc>
<doc id="3722894" url="https://pl.wikipedia.org/wiki?curid=3722894" title="Kopiec Fibonacciego">
Kopiec Fibonacciego

W informatyce kopiec Fibonacciego to struktura danych realizująca operacje kolejki priorytetowej, składająca się z kolekcji drzew z porządkiem kopcowym. Kopce te mają lepszy czas zamortyzowany, niż wiele innych implementacji kolejek priorytetowych, w tym kopce binarne i dwumianowe. Michael L. Friedman i Robert E. Tarjan odkryli kopce Fibonacciego w 1984 roku i opublikowali ich opis w czasopiśmie naukowym w 1987 roku. Nazwali je kopcami Fibonacciego w nawiązaniu do liczb Fibonacciego, które są używane do ich analizy.
Dla kopców Fibonacciego operacja znalezienia minimum zajmuje czas stały ("O"(1)) w sensie zamortyzowanym. podobnie jak operacje wstawiania oraz zmniejszania klucza. Usuwanie elementu (najczęściej jest używany w specjalnym przypadku usuwania minimalnego elementu) działa w czasie zamortyzowanym "O"(log "n"), gdzie "n" to rozmiar stosu. Oznacza to, że zaczynając od pustej struktury, dowolny ciąg a operacji wstawiania oraz zmniejszania kluczy i b operacji usunięć zajmie O(a + b log n) czasu (najgorszy przypadek), gdzie n to maksymalny rozmiar kopca. Taki sam ciąg operacji w kopcu dwumianowym miałby złożoność O((a+b) log n). Możliwa jest także operacja łączenia dwóch kopców Fibonacciego w stałym czasie (zamortyzowanym).
Implementacja kolejki priorytetowej w oparciu o kopce Fibonacciego poprawia złożoność wielu ważnych algorytmów, takich jak algorytm Dijkstry do obliczania najkrótszej ścieżki między dwoma węzłami grafu.
Struktura.
Kopiec Fibonacciego jest kolekcją drzew, które spełniają wymogi kopca, czyli klucz dziecka jest zawsze większy lub równy kluczowi rodzica. Oznacza to, że minimalny klucz zawsze jest korzeniem jednego z drzew. W porównaniu do kopców dwumianowych, struktura ta jest jednak bardziej elastyczna, ponieważ drzewa nie muszą być w kolejności posortowanej, dodatkowo nie ma restrykcyjnych wymagań co do rzędów poszczególnych drzew. Ta elastyczność pozwala na leniwe wykonywanie niektórych czynności, odkładając część pracy na poczet następnych operacji. Na przykład łączenie dwóch kopców odbywa się poprzez proste złączenie obu list drzew.
Jednak w pewnym momencie, jakiś porządek musi być wprowadzony do kopca w celu osiągnięcia pożądanego czasu. W szczególności, stopnie węzłów (tutaj stopień oznacza liczbę dzieci) są dość niskie: każdy węzeł ma stopień nie większy niż "O"(log "n") i rozmiar poddrzewa zakorzenionego w węźle stopnia k" jest co" najmniej "F""k"+2, gdzie "Fk" jest k-tą liczbą Fibonacciego. Jest to możliwe dzięki temu, że możemy odcinać tylko jedno dziecko każdemu z wierzchołków. Przy próbie odcięcia drugiego dziecka (wierzchołkowi, który stracił już jedno dziecko), powinniśmy odciąć również ten wierzchołek i stworzyć nowe drzewo z nim jako korzeniem. Natomiast podczas operacji usuwania minimum, liczba drzew jest zmniejszana.
Realizacja operacji.
Aby zapewnić szybkie usuwanie i łączenie, korzenie wszystkich drzew są ze sobą powiązane za pomocą cyklicznej podwójnie wiązanej listy. Dzieci każdego węzła także są związane za pomocą takiej listy. Ponadto, zapamiętujemy sobie wskaźnik na korzeń, który zawiera minimalny klucz.
Operacja znajdowania minimum jest teraz trywialna, ponieważ ciągle pamiętamy wskaźnik na minimalny element. Warto zauważyć, że operacja ta nie modyfikuje nam kopca.
Jak wspomniano powyżej, łączenie kopców odbywa się poprzez łączenie list korzeni obu kopców w związku z tym jest to operacja wykonywana w czasie stałym.
Operacja wstawiania polega na stworzeniu nowego kopca z jednym elementem i połączeniu go z resztą. 
Operacja usunięcia minimum przebiega w 3 fazach. Po pierwsze, usuwamy korzeń zawierający minimalny element, a jego dzieci (z poddrzewami) dołączamy do listy drzew kopca. Operacja ta jest kosztu liniowego względem liczby dzieci wierzchołka o minimalnym kluczu, jednak w ujęciu zamortyzowanym faza ta zajmuje O(log n).
Jednak, aby zakończyć usuwanie minimalnego wierzchołka musimy uaktualnić wskaźnik na minimalny klucz. Niestety na liście korzeni może być n elementów, które musimy przejrzeć, jednakże podczas drugiej fazy łączymy ze sobą drzewa o takich samych stopniach (stopień drzewa wyraża się stopniem korzenia tego drzewa). Łączenie drzew polega na podłączeniu wierzchołka o większym kluczu jako dziecko korzenia drugiego drzewa. W ten sposób korzeniem pozostaje najmniejszy wierzchołek. Aby efektywnie wyszukiwać drzewa o tym samym stopniu tworzymy tablicę wskaźników o długości O(log n) gdzie trzymamy wskaźniki do drzew o kolejnych rzędach. Jeśli rozpatrujemy drzewo o rzędzie k, ale w k-tej komórce tablicy istnieje już wskaźnik, oznacza to ze powinniśmy złączyć oba drzewa i zapisać w komórce k+1. Aktualny koszt wynosi O(n +m), gdzie m jest liczbą korzeni na początku drugiej fazy algorytmu. Finalnie otrzymujemy nie więcej niż O(log n) korzeni o różnych stopniach.
Podczas trzeciego etapu przeglądamy korzenie drzew w celu znalezienia minimum, co zajmuje O(log n). Łączny zamortyzowany koszt wynosi więc O(log n).
Operacje zmniejszenia klucza zaczyna od zmniejszenia wartości zadanego wierzchołka i w razie gdy nowa wartość zaburza porządek kopcowy (czyli wierzchołek jest mniejszy niż rodzic) wywołujemy operacje odcinania rozważanego wierzchołka.
Operacja odcinania wierzchołka x odcina go od jego ojca (y) i dołącza do listy korzeni kopca. Dodatkowo y zostaje oznaczony jako wierzchołek, który utracił jedno dziecko. Przy próbie odcięcia drugiego dziecka, nie odcinamy go, tylko wywołujemy cut(y), przenosząc operację w górę drzewa tak długo, aż dojdziemy do korzenia, lub wierzchołka który nie utracił jeszcze syna.

</doc>
<doc id="3722895" url="https://pl.wikipedia.org/wiki?curid=3722895" title="Leave Me Alone (I'm Lonely)">
Leave Me Alone (I'm Lonely)



</doc>
<doc id="3722898" url="https://pl.wikipedia.org/wiki?curid=3722898" title="Jessy Pi">
Jessy Pi

Jessy Pi (ur. 24 września 1993 w Manosque) – francuski piłkarz występujący na pozycji pomocnika we francuskim klubie Dijon FCO. Wychowanek AS Monaco, w swojej karierze grał także w Troyes AC, Toulouse FC, Stade Brestois 29 i Dijon FCO.

</doc>
<doc id="3722899" url="https://pl.wikipedia.org/wiki?curid=3722899" title="Ferdinand Swietłow">
Ferdinand Swietłow

Ferdinand Jurjewicz Swietłow (Szonfeld) (ros. Фердинанд Юрьевич Светлов (Шёнфельд), ur. 1884 w Odessie, zm. 1943 w Komijskiej ASRR) – radziecki działacz partyjny.
Życiorys.
W 1904 wstąpił do partii eserowców, a od października 1906 do 1919 działał w Partii Socjalistów-Rewolucjonistów-Maksymalistów, 1919 został członkiem RKP(b). Wykładał w moskiewskiej gubernialnej szkole partyjnej, od lipca 1923 do 26 lutego 1924 był sekretarzem odpowiedzialnym KC Komunistycznej Partii (bolszewików) Turkiestanu, a od 1924 redaktorem gazety "Ekonomiczeskaja Żyzń", później wykładowcą 1 Moskiewskiego Uniwersytetu Państwowego. Następnie wykładał w Moskiewskiej Wyższej Szkole Technicznej im. Baumana, był zastępcą kierownika odpowiedzialnego Agencji TASS przy Radzie Komisarzy Ludowych ZSRR i do lutego 1938 kierownikiem Wydziału Krytyki i Bibliografii Redakcji Gazety "Izwiestija".
W lutym 1938 został aresztowany na fali wielkiej czystki i 24 marca 1939 skazany na 8 lat pozbawienia wolności. Zmarł w łagrze.

</doc>
<doc id="3722920" url="https://pl.wikipedia.org/wiki?curid=3722920" title="Czesław Hofmokl">
Czesław Hofmokl

Czesław Hofmokl (ur. 20 lipca 1897 w Stanisławowie, zm. 17 maja 1936 tamże) – polski sędzia, porucznik piechoty rezerwy Wojska Polskiego.
Życiorys.
Urodził się 20 lipca 1897 w Stanisławowie, w rodzinie Oskara i Heleny z Gosławskich. Był starszym bratem Zygmunta (ur. 1901), inżyniera leśnictwa, odznaczonego Medalem Niepodległości.
Kształcił się w C. K. I Gimnazjum z polskim językiem wykładowym w Stanisławowie, w którym w 1914 ukończył VII klasę.
Po wybuchu I wojny światowej wstąpił do Legionów Polskich. Później działał w Polskiej Organizacji Wojskowej i został komendantem 1 kompanii. U kresu wojny i wybuchu wojny polsko-ukraińskiej był w grupie działaczy POW formujących sztab i 3 listopada 1918 został zastępcą komendanta obrony Stanisławowa por. Antoniego Deblessema. 25 maja 1919 w stopniu porucznika kierował zajęciem koszar przy ulicy 3 Maja, zajmowanych przez Ukraińców. Otrzymał także rozkaz zajęcia koszar przy ulicy Kamińskiego, szpitala wojskowego i poczty, komenderując wówczas I i IV kompanią POW.
Po odzyskaniu przez Polskę niepodległości w 1918 został przyjęty do Wojska Polskiego. W 1922 roku posiadał przydział w rezerwie do 23 pułku piechoty we Włodzimierzu Wołyńskim.
Został zweryfikowany w stopniu porucznika ze starszeństwem z dniem 1 czerwca 1919 w korpusie oficerów rezerwy piechoty. W latach 1923–1934 był oficerem rezerwowym 48 pułku piechoty w Stanisławowie.
Sprawował urząd sędziego Sądu Okręgowego w Stanisławowie. Był członkiem koła Zrzeszenia Sędziów i Prokuratorów RP w Stanisławowie. W tym mieście pełnił funkcję prezesa założonego w 1936 koła Związku Peowiaków. Był także prezesem miejscowego Związku Oficerów Rezerwy RP.
17 maja 1936 około godz. 23:30 u zbiegu ulicy Ułanów Krechowieckich i Kazimierzowskiej został śmiertelnie pchnięty nożem w serce. Podejrzany o dokonanie morderstwa został aresztowany i był nim 32-letni robotnik betoniarski Stefan Śmieszny, w który wcześniej był kilkakrotnie skazywany za wykroczenia i drobne przestępstwa przez sędziego Hofmokla. Motywem dokonania zabójstwa miała być zemsta osobista sprawcy.
Czesław Hofmokl był żonaty, miał dwoje dzieci.

</doc>
<doc id="3722931" url="https://pl.wikipedia.org/wiki?curid=3722931" title="Inicjatywa Firm Rodzinnych">
Inicjatywa Firm Rodzinnych

Inicjatywa Firm Rodzinnych (IFR) – stowarzyszenie z siedzibą w Warszawie, założone w 2008 roku. Grupuje przedsiębiorców będących właścicielami firm rodzinnych, a także wspierających to środowisko ekspertów i pracowników naukowych. 
Historia i działalność.
Wśród członków-założycieli IFR znaleźli się m.in. Andrzej Jacek Blikle, Jacek Santorski oraz Małgorzata Niezabitowska. W latach 2009–2015 Stowarzyszenie realizowało we współpracy z Polską Agencją Rozwoju Przedsiębiorczości oraz innymi partnerami programy szkoleniowo-doradcze "Firmy rodzinne" i "Firmy rodzinne 2", przeznaczone dla właścicieli oraz kluczowych pracowników przedsiębiorstw rodzinnych. W ramach tych projektów realizowane były m.in. szkolenia z "twardych" i "miękkich" aspektów zarządzania firmami rodzinnymi, doradztwa prowadzone bezpośrednio w każdej z firm, spotkania mentoringowe, w ramach których szefowie dużych polskich firm rodzinnych zapraszali do siebie kolegów z mniejszych przedsiębiorstw i dzielili się doświadczeniami, a także studia podyplomowe realizowane w Szkole Wyższej Psychologii Społecznej. 
W 2015 IFR realizowała wspólnie z Urzędem m. st. Warszawy projekt "Rodzinni rodzinnym – rodzinni przedsiębiorczym", w ramach którego w Warszawie odbywały się bezpłatne spotkania szkoleniowe dostępne dla firm rodzinnych, a także warszawskich przedsiębiorców spoza tego środowiska. W tym samym roku zorganizowany został Dzień Firm Rodzinnych na Giełdzie Papierów Wartościowych w Warszawie. Od 2014 IFR prowadzi na Ukrainie program "Купуймо Разом" ("Kupujmy razem"), wspierający ukraińskie firmy rodzinne w zakresie tworzenia grup zakupowych. Projekt ten finansowany jest przez Ministerstwo Spraw Zagranicznych RP w ramach programu Polska Pomoc. Stowarzyszenie wydaje także magazyn firm rodzinnych "Relacje". Własną działalność, głównie o charakterze szkoleniowym, prowadzą także oddziały i koła regionalne IFR w całej Polsce.
Stowarzyszenie Inicjatywa Firm Rodzinnych jest również organizatorem Zjazdu Firm Rodzinnych u-Rodziny oraz Zlotu Sukcesorów.

</doc>
<doc id="3722932" url="https://pl.wikipedia.org/wiki?curid=3722932" title="Michaił Baramija">
Michaił Baramija

Michaił Iwanowicz Baramija (ros. Михаил Иванович Барамия, ur. 1905 we wsi Lesiczine w Gruzji, zm. 1959) – radziecki działacz partyjny i państwowy.
Życiorys.
W latach 1924-1927 był funkcjonariuszem Komsomołu, od 1928 należał do WKP(b), był funkcjonariuszem partyjnym, a od 1933 kierownikiem sektora KC Komunistycznej Partii (bolszewików) Gruzji i następnie do 1937 sekretarzem rejonowego komitetu KP(b)G. W latach 1937-1938 był sekretarzem Ordżonikidzewskiego Komitetu Rejonowego KP(b)G w Tbilisi, 1928-1940 I sekretarzem Adżarskiego Komitetu Obwodowego KP(b)G, od 1940 do 20 lutego 1943 I sekretarzem Abchaskiego Komitetu Obwodowego KP(b)G, a od 10 lutego 1943 do 9 lipca 1947 II sekretarzem KC KP(b)G. Od 1943 do listopada 1951 był członkiem Biura KC KP(b)G, od 9 lipca 1947 do 17 kwietnia 1948 sekretarzem KC KP(b)G ds. gospodarki rolnej i zaopatrzenia, a od 17 kwietnia 1948 do 11 listopada 1951 ponownie II sekretarzem KC KP(b)G. W listopadzie 1951 został aresztowany w związku ze "sprawą megrelską", 8 kwietnia 1953 zwolniony, od 14 kwietnia do 20 września 1953 był członkiem Biura KC Komunistycznej Partii Gruzji.

</doc>
<doc id="3722933" url="https://pl.wikipedia.org/wiki?curid=3722933" title="Michaił Bgażba">
Michaił Bgażba

Michaił Timurowicz Bgażba (ros. Михаил Тимурович Бгажба, 1915-1993) – radziecki działacz państwowy i partyjny.
Życiorys.
W latach 1938-1941 studiował we Wszechzwiązkowej Akademii Rolniczej im. Timiriazewa, 1941-1945 służył w Armii Czerwonej, od 1942 należał do WKP(b), był funkcjonariuszem partyjnym. Do 1957 był sekretarzem Abchaskiego Komitetu Obwodowego Komunistycznej Partii Gruzji, od 1957 do stycznia 1958 przewodniczącym Rady Ministrów Abchaskiej ASRR, od stycznia 1958 do 1965 I sekretarzem Abchaskiego Komitetu Obwodowego KPG i jednocześnie od 29 stycznia 1958 członkiem KC KPG. Był deputowanym do Rady Najwyższej ZSRR 6 kadencji.

</doc>
<doc id="3722938" url="https://pl.wikipedia.org/wiki?curid=3722938" title="Nine*nine">
Nine*nine

nine*nine – box set japońskiego artysty Gackta, wydany 29 października 2008 roku. W skład box setu weszły nagrania z koncertów, które znalazły się na trzynastu płytach CD. Box set zawiera również bonusową płytę DVD z wywiadami, mini broszury wszystkich tras oraz dwa nowe utwory: „Justified” i „Kizudarake no Lola”, starszy cover piosenki Hidekiego Saijō. Album osiągnął 34 pozycję w rankingu Oricon i pozostawał na liście przez 2 tygodnie.

</doc>
<doc id="3722939" url="https://pl.wikipedia.org/wiki?curid=3722939" title="Kiriłł Beczwaja">
Kiriłł Beczwaja

Kiriłł Gieorgijewicz Beczwaja (ros. Кирилл Георгиевич Бечвая, ur. 1903 we wsi Didiczkoni w guberni kutaiskiej, zm. ?) – radziecki działacz państwowy i partyjny.
Życiorys.
Ukończył Instytut Pedagogiczny, od 1927 należał do WKP(b) i był funkcjonariuszem Komsomołu w Abchaskiej SRR oraz pracownikiem KC Komsomołu Gruzji, następnie funkcjonariuszem partyjnym. W 1934 został I sekretarzem Gegeczkorskiego Komitetu Rejonowego Komunistycznej Partii (bolszewików) Gruzji (obecnie miasto Gegeczkowi nosi nazwę Martwili), potem do 1937 był I sekretarzem Zugdidskiego Komitetu Rejonowego KP(b)G, od 1937 do czerwca 1938 p.o. I sekretarza, a od czerwca 1938 do 1940 I sekretarzem Abchaskiego Komitetu Obwodowego KP(b)G. Od 20 marca do 14 maja 1940 był ludowym komisarzem przemysłu leśnego Gruzińskiej SRR, 1940-1943 szefem Zarządu Politycznego Ludowego Komisariatu Rolnictwa Gruzińskiej SRR i zastępcą ludowego komisarza rolnictwa Gruzińskiej SRR, 1943-1944 I sekretarzem Komitetu Obwodowego KP(b)G w Poti, a 1944-1951 I sekretarzem Adżarskiego Komitetu Obwodowego KP(b)G. W późniejszym okresie został aresztowany.

</doc>
<doc id="3722940" url="https://pl.wikipedia.org/wiki?curid=3722940" title="La Hougue Bie">
La Hougue Bie

La Hougue Bie – neolityczny grobowiec korytarzowy położony w parafii Grouville na wyspie Jersey.
Przykryty wielkim kurhanem o wysokości 12 m grobowiec został wzniesiony między 4000 a 3500 lat p.n.e. Od strony południowo-wschodniej znajduje się wejście, prowadzące długim korytarzem do komory grobowej o butelkowatym kształcie, z trzema przylegającymi komorami bocznymi. Wejście zorientowane jest w kierunku wschodzącego Słońca w dniu równonocy wiosennej. Na szczycie kurhanu znajduje się wzniesiona w okresie wczesnego średniowiecza kaplica Notre Dame de la Clarté wraz z dobudowaną do niej w XVI wieku kaplicą Jerusalem Chapel. W XVIII wieku obok kaplicy wzniesiono pseudogotycką wieżę widokową znaną pod nazwą Prince’ Tower lub La Tour D’Auvergne, w której później urządzono hotel. Gdy w latach 20. XX wieku teren przejęło La Société Jersiaise z misją przeprowadzania prac archeologicznych, wieżę rozebrano.
W komorze grobowej znajduje się kilka pionowo ustawionych kamieni, pełniących przypuszczalnie funkcje kultowe. Na jednej ze ścian przylegającej do niej od północy mniejszej komory wyryto 24 owalne otwory. W 1924 roku przeprowadzone zostały prace wykopaliskowe, w trakcie których archeolodzy dostali się do wnętrza kurhanu, wybijając tunel w zboczu. Podczas II wojny światowej, okupujący Wyspy Normandzkie Niemcy wydrążyli w kurhanie bunkier.

</doc>
<doc id="3722953" url="https://pl.wikipedia.org/wiki?curid=3722953" title="Britt Herbots">
Britt Herbots

Britt Herbots (ur. 24 września 1999 w Sint-Truiden) – belgijska siatkarka, grająca na pozycji przyjmującej. 
Jej tata Johan i mama Sigrid grali w przeszłości zawodowo w siatkówkę. Ma młodszą o 2 lata siostrę Jill.
Sukcesy klubowe.
Puchar Belgii:
Liga belgijska:
Superpuchar Belgii:
Superpuchar Francji:
Puchar CEV:
Liga włoska:
Sukcesy reprezentacyjne.
Mistrzostwa Europy Kadetek:

</doc>
<doc id="3722956" url="https://pl.wikipedia.org/wiki?curid=3722956" title="Mocurka">
Mocurka

Mocurka – polana na północnym zboczu Mogielicy w Beskidzie Wyspowym. Znajduje się około 2,5 km na północ od szczytu Mogielicy i około 0,5 km na południe od przysiółka Sarysz należącego do Chyszówek w województwie małopolskim, w powiecie limanowskim, w gminie Dobra.
Charakterystyka.
Niewielka polana zajmująca dolny fragment północnego zbocza Mogielicy w części grzbietowej i dwa jego stoki na poziomie 770 – 810 m n.p.m. rozciąga się na kierunku południe-północ. Otoczona jest od wschodu, zachodu i południa lasem. Polana powstała sztucznie w XIV-XV w. w wyniku wycięcia i wypalenia lasu (tzw. cyrhlenia) na grzbietach wzniesień na potrzeby górskich pastwisk dla bydła i owiec lub łąk kośnych, przez Wołochów, którzy zaprowadzili w Karpatach pasterstwo na szczytach gór. Pod koniec XIX w., gdy wsie w Galicji były skrajnie przeludnione i brakowało ziemi pod uprawę, część polany wykorzystano pod uprawy rolnicze. Ze względu na jałową glebę i surowy na tej wysokości klimat po pewnym czasie zaniechano upraw. Do dzisiaj w niektórych miejscach polany widoczne są ślady zagonów. Przed wojną polana była intensywnie wypasana i częściowo koszona. Pasterstwo utrzymywało się jeszcze przez jakiś czas po II wojnie światowej. Na obrzeżu polany, po wschodniej stronie znajdują się źródła dopływów Czarnej Rzeki. Polana jest jednym z wielu charakterystycznych elementów w sylwetce Mogielicy, który rozpoznawany jest z dużych odległości. Na polanie przy kępie drzew stoi drewniany szałas pasterski. Porost trawy jest tu słaby, dominuje bliźniczka psia trawka – gatunek charakterystyczny dla gleb suchych i bardzo jałowych, z rolniczego punktu widzenia nieużyteczny. Roślinność porastająca polanę, wykształciła szereg przystosowań do życia w warunkach górskiego surowego klimatu. Wczesną wiosną na polanie zakwita śnieżyczka przebiśnieg, jesienią kępami kwitnie goryczka trojeściowa. Od czasu zaprzestania użytkowania polany zachodzi zjawisko sukcesji ekologicznej – polegającej na stopniowym zarastaniu polany i zmieniającymi się zespołami roślinności, ostatecznym efektem którego jest las.
Nazwa polany pochodzi od topograficznej cechy terenu, który przy strefie źródliskowej jest podmokły. Mocurka określa teren podmokły. Jest jedną z nielicznych w Beskidzie Wyspowym, na której znajduje się szałas pasterski. Z przysiółka Sarysz prowadzi na nią dość dobra droga gruntowa.
Turystyka.
Przez polanę prowadzi szlak turystyczny

</doc>
<doc id="3722959" url="https://pl.wikipedia.org/wiki?curid=3722959" title="Todżik-Telekom Kurgonteppa">
Todżik-Telekom Kurgonteppa

Todżik-Telekom Kurgonteppa (tadż. Клуби футболи «Тоҷик-Телеком» Қӯрғонтепа) – tadżycki klub piłkarski, mający siedzibę w mieście Kurgonteppa, w południowo-zachodniej części kraju.
Historia.
Chronologia nazw:
Piłkarski klub Todżik-Telekom został założony w miejscowości Kurgonteppa w 1999 roku. W 2006 zespół debiutował w rozgrywkach Wyższej Ligi Tadżykistanu. W debiutanckim sezonie zajął 6. miejsce w końcowej klasyfikacji. W sezonie 2008 uplasował się na 7 pozycji, ale w następnym sezonie z przyczyn finansowych nie przystąpił do rozgrywek.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Kurgonteppie, który może pomieścić 10 000 widzów.
Piłkarze.
Znani piłkarze:

</doc>
<doc id="3722961" url="https://pl.wikipedia.org/wiki?curid=3722961" title="Parc OL">
Parc OL

Parc Olympique Lyonnais, a właściwie Groupama Stadium (oficjalna nazwa sponsora) – francuski stadion położony w mieście Décines-Charpieu, na przedmieściach Lyonu. Swoje mecze rozgrywa tutaj klub Olympique Lyon.
Pojemność stadionu to 59 186 miejsc siedzących. 
Był miejscem rozgrywek Mistrzostw Europy w Piłce Nożnej 2016 oraz jednym ze stadionów Mistrzostw Świata w Piłce Nożnej Kobiet w 2019 roku. 16 maja 2018 roku odbył się na nim finał Ligi Europy UEFA.
Historia.
1 sierpnia 2008 roku, prezes Olympique Lyonnais Jean-Michel Aulas zapowiedział stworzenie nowego stadionu na 60 tysięcy miejsc, który miał powstać na przedmieściach Lyonu w Décines-Charpieu. Przy stadionie mogłyby znajdować się galeria sztuki, dwa hotele, centrum wypoczynku oraz centra biznesowe.
13 sierpnia 2008 roku, projekt został zaakceptowany przez francuski rząd. Projekt powstał z pieniędzy publicznych.
Pierwszy mecz przez tutejszy klub Olympique Lyon został rozegrany 9 stycznia 2016 roku. Był wygranym meczem przeciwko Troyes AC 4:1. Pierwszego gola na nowym stadionie strzelił Alexandre Lacazette.

</doc>
<doc id="3722964" url="https://pl.wikipedia.org/wiki?curid=3722964" title="McCord">
McCord

Miasta w USA:
Osoby o tym nazwisku:
Inne:

</doc>
<doc id="3722965" url="https://pl.wikipedia.org/wiki?curid=3722965" title="Sanniki (obwód mohylewski)">
Sanniki (obwód mohylewski)

Sanniki (biał. Саннікі, tarasz. Саньнікі, ros. Санники) – wieś na Białorusi, w obwodzie mohylewskim, w rejonie kruhelskim, w sielsowiecie Fiłatowo.
Wieś szlachecka położona była w końcu XVIII wieku w powiecie orszańskim województwa witebskiego.
W czasach zaborów miejscowość leżała w wołości Pawłowicze, w powiecie mohylewskim guberni mohylewskiej Imperium Rosyjskiego.

</doc>
<doc id="3722967" url="https://pl.wikipedia.org/wiki?curid=3722967" title="Fatma Yıldırım">
Fatma Yıldırım

Fatma Yıldırım (ur. 3 stycznia 1990 w Stambule) – turecka siatkarka, grająca na pozycji przyjmującej. 
Sukcesy klubowe.
Puchar Challenge:
Liga turecka:
Superpuchar Turcji:
Puchar CEV:
Sukcesy reprezentacyjne.
Mistrzostwa Świata Kadetek:
Liga Europejska:
Volley Masters Montreux:
Mistrzostwa Europy:

</doc>
<doc id="3722970" url="https://pl.wikipedia.org/wiki?curid=3722970" title="Gusztav Sebes">
Gusztav Sebes



</doc>
<doc id="3722976" url="https://pl.wikipedia.org/wiki?curid=3722976" title="Encyklopedia Szczecina">
Encyklopedia Szczecina

Encyklopedia Szczecina – polska encyklopedia, zawierająca hasła związane z historią i współczesnością miasta Szczecina.
Wydanie pierwsze tej encyklopedii opublikował Uniwersytet Szczeciński; tom I, A-O w 1999, zawierał 712 stron, tom II, P-Ż w 2000 - 805 s. Łącznie oba tomy zawierają 7600 haseł: 4440 (59%) rzeczowych, ok. 2700 biograficznych (36%) i ok. 330 przeglądowych (4%). Trzykrotnie wydano Suplementy - w 2003, 2007 oraz 2010.
Wydanie drugie encyklopedii z podtytułem "wydanie jubileuszowe z okazji 70-lecia polskiego Szczecina" (), uzupełnione i poprawione zostało opublikowane jako jednotomowe w 2015 przez Szczecińskie Towarzystwo Kultury, 1333 s. Publikacja ta uwzględniła zmiany społeczne, gospodarcze, polityczne i kulturalne, mające miejsce w XXI wieku.
Redaktorem naukowym był Tadeusz Białecki.

</doc>
<doc id="3722980" url="https://pl.wikipedia.org/wiki?curid=3722980" title="Agnès Raharolahy">
Agnès Raharolahy

Agnès Raharolahy (ur. 7 listopada 1992 w Alençon) – francuska lekkoatletka specjalizująca się w biegach sprinterskich.
W 2013 roku zdobyła brązowy medal na młodzieżowych mistrzostwach Europy w Tampere oraz krążek z tego samego kruszcu podczas igrzysk śródziemnomorskich.
W 2014 zdobyła złoto mistrzostw Europy w biegu rozstawnym 4 × 400 metrów, a rok później została halową mistrzynią Starego Kontynentu również w sztafecie. Reprezentantka kraju na drużynowych mistrzostwach Europy, w których zajmowała wysokie miejsca.
Rekordy życiowe w biegu na 400 metrów: stadion – 52,23 (6 czerwca 2015, Genewa); hala – 52,57 (17 lutego 2019, Miramas) i w biegu na 800 metrów: 1:59,59 (26 czerwca 2022, Caen).

</doc>
<doc id="3722982" url="https://pl.wikipedia.org/wiki?curid=3722982" title="Piłka nożna w Polsce (2015/2016)">
Piłka nożna w Polsce (2015/2016)

Inne:

</doc>
<doc id="3722983" url="https://pl.wikipedia.org/wiki?curid=3722983" title="Waadt">
Waadt



</doc>
<doc id="3722988" url="https://pl.wikipedia.org/wiki?curid=3722988" title="Piotr Skłodowski">
Piotr Skłodowski

 Piotr Marian Skłodowski (ur. 21 września 1936 w Skłodach Stachach) – polski naukowiec gleboznawca, profesor nadzwyczajny i zwyczajny nauk rolniczych, Prezes Polskiego Towarzystwa Gleboznawczego (1995–2011), profesor Politechniki Warszawskiej.
Życiorys.
Urodził się 21 września 1936 r. we wsi Skłody-Stachy (obecnie w województwie mazowieckim). Maturę zdał w 1954 r. Studiował na Wydziale Rolniczym w Szkole Głównej Gospodarstwa Wiejskiego w Warszawie, specjalizując się w zakresie chemii rolnej i gleboznawstwa.
Działalność naukowa.
Stopień doktora nauk rolniczych uzyskał w 1966 r. W 1974 r. Rada Wydziału Rolniczego Akademii Rolniczej w Warszawie nadała mu stopień doktora habilitowanego, a w 1989 r. Rada Państwa nadała mu tytuł profesora nadzwyczajnego nauk rolniczych. Tytuł profesora zwyczajnego otrzymał w 1997 r.
Od 1961 roku związany był z Wydziałem Geodezji i Kartografii Politechniki Warszawskiej. W latach 1961-2007 pracował w Zakładzie Gleboznawstwa i Ochrony Gruntów Instytutu Geodezji Gospodarczej, kierując nieprzerwanie tą placówką naukową przez 40 lat (1975-2005). W tym czasie pełnił m.in. funkcję zastępca dyrektora, a następnie dyrektora (1978–1990) Instytutu Geodezji Gospodarczej, prodziekana (1993–1996), następnie dziekana wydziału (1996-2002), senatora Politechniki Warszawskiej, oraz kierownika Zakładu Gleboznawstwa i Ochrony Gruntów (1975-2002)
W latach 1991 – 1995 był prezesem Oddziału Warszawskiego Polskiego Towarzystwa Gleboznawczego a w latach 1995-2011 prezesem Polskiego Towarzystwa Gleboznawczego, którego obecnie jest prezesem honorowym. W latach 1995–2011 pełnił funkcję Wiceprzewodniczącego Komitetu Gleboznawstwa i Chemii Rolnej PAN, członka zarządu IUSS. W 2004 r. Senat Uniwersytetu Warmińsko-Mazurskiego w Olsztynie przyznał mu tytuł Profesora Honorowego.
Życie prywatne.
Żonaty, dwoje dzieci.

</doc>
<doc id="3722990" url="https://pl.wikipedia.org/wiki?curid=3722990" title="Dziura normandzka">
Dziura normandzka

Le trou normand, dosłownie normandzka dziura – stary francuski zwyczaj gastronomiczny polegający na wypiciu małego kieliszka calvadosu albo zjedzeniu niewielkiej porcji sorbetu jabłkowego polanego calvadosem w trakcie posiłku między jednym daniem a drugim. Dotyczy to zwłaszcza obfitych posiłków podczas świąt czy uroczystości weselnych. Ma na celu pobudzenie apetytu, wzmocnienie trawienia i przygotowanie żołądka na przyjęcie kolejnych potraw.
Geneza.
Trudno dokładnie określić, kiedy zwyczaj ten, wywodzący się ze starszego "coup du milieu" ("kieliszek pośrodku posiłku"), wszedł w użycie. Zdaniem Jeana Collin, profesora Uniwersytetu w Caen i członka Grand Ordre du Trou Normand, des Calvados, Cidres et Pommeau aluzje do "trou normand" można znaleźć w dziełach dziewiętnastowiecznych normandzkich pisarzy, m.in. w powieści Gustawa Flauberta "Bouvard et Pécuchet" (1881). W tym okresie "trou normand" pojawia się w kartach restauracji. Później nazwę tę zaczęto zastępować peryfrazami: „uśmiech ochrzczonego”, „róża komunikanta” czy „pocałunki nowożeńców”. Wersja normandzkiej dziury z wykorzystaniem sorbetu pojawiła się dopiero w latach 60. XX wieku. Obecnie wielu restauratorów odchodzi od tradycji podawania normandzkiej dziury.
Warianty regionalne.
Dziura normandzka ma swoje warianty w innych częściach Francji, polegające na wykorzystaniu regionalnych trunków. W przypadku "trou gascon" jest to armaniak lub koniak, "trou lorrain" - sorbet z mirabelek oraz "eau-de-vie" lub likier z mirabelek, "trou bourguignon" - sorbet jabłkowy, cytrynowy lub malinowy oraz marc de Bourgogne, ratafia lub fine de Bourgogne, "trou champenois" - sorbet jabłkowy lub grejpfrutowy oraz marc de champagne lub szampan.
Bractwo.
Tradycyjnych metod produkcji calvadosu i kultury jego picia wraz z rytuałem "trou normand" od 1997 roku strzeże normandzkie bractwo Grand Ordre du Trou Normand, des Calvados, Cidres et Pommeau. Bractwo kontynuuje tradycje starszego stowarzyszenia - Confrérie des Chevaliers du Trou Normand założonego w 1966 roku w Vimoutiers. Dewizą bractwa jest hasło "Bois peu mais bon" ("pij mało lecz dobrze"), a hymn głosi:
&lt;poem&gt;Ami lève ton verre
Car voici le moment
D’un trait et sans manière
De faire le Trou Normand
Calvados pure eau-de-vie
Tu nous aides à digérer
Et dans notre confrérie
Tu es l'âme des chevaliers
A faire le trou normand
[Przyjacielu, unieś kieliszek
bo oto nadszedł czas,
by jednym haustem
i bez zbędnych gestów
zrobić "trou normand"
Calvadosie, czysta okowito,
ty nam pomagasz w trawieniu
W naszym bractwie kawalerom
sił dodaje "trou normand"]
&lt;/poem&gt;
Odniesienia w kulturze.
W filmie "Panowie, dbajcie o żony" ("La Zizanie", 1978) przemysłowiec Guillaume Daubray-Lacaze (w tej roli Louis de Funès) podczas obiadu proponuje swoim japońskim gościom "trou normand", opisując ten rytuał jako "stary francuski zwyczaj, tak jak harakiri jest starym zwyczajem japońskim".

</doc>
<doc id="3722991" url="https://pl.wikipedia.org/wiki?curid=3722991" title="Johannes Agricola medytuje">
Johannes Agricola medytuje

Johannes Agricola medytuje () – wiersz Roberta Browninga, ogłoszony w 1836 roku. Utwór został wydrukowany w czasopiśmie The Monthly Repository i opatrzony kryptonimem Z.
Charakterystyka ogólna.
Utwór liczy sześćdziesiąt wersów. Początkowo stanowił parę z bliźniaczym wierszem Kochanek Porfirii ("Porphyria's Lover") pod wspólnym tytułem "Madhouse Cells" (Cele w domu wariatów).
Forma.
Poemat został napisany wierszem jambicznym czterostopowym, ujętym w sekwencje ababb, choć zazwyczaj zapisywanym bez podziału na strofy
Ten rodzaj wiersza (tetrametr) jest bardzo popularny w poezji angielskiej. Używali go między innymi William Szekspir (Sonet 145: Those lips that Love's own hand did make), Christopher Marlowe (The Passionate Shepherd to His Love: Come live with me and be my love), Andrew Marvell (Bermudas), Samuel Butler (Hudibras), George Gordon Byron, The giaour, John Keats (La belle dame sans merci), Henry Wadsworth Longfellow (Excelsior) i T.S. Eliot (Hipopotam). Jest on też wykorzystywany na szeroka skalę w poezji polskiej (między innymi u Adama Asnyka, Jana Kasprowicza, Kazimierza Przerwy-Tetmajera, Bolesława Leśmiana i Zbigniewa Herberta). Poza tym jest podstawowym wzorcem w poezji rosyjskiej (u Aleksandra Puszkina i popularnym formatem w liryce czeskiej (u Karela Hynka Máchy i Vladimíra Holana.
Treść.
Wiersz jest monologiem dramatycznym wypowiadanym przez szesnastowiecznego niemieckiego teologa protestanckiego, bliskiego współpracownika Marcina Lutra i Filipa Melanchtona. W ujęciu Browninga Johannes Agricola wierzy w doktrynę o predestynacji tak mocno, że – uważając się za wybranego przez Boga i tym samym zawczasu zbawionego – uznaje się za bezgrzesznego. Bohater mówi wprost:
Bohater wierzy oczywiście w swoją nieomylność i oczyma duszy widzi potępienie katolików, pokładających nadzieję w tradycyjnej obrzędowości. Poemat Browninga jest studium fanatyzmu religijnego, bardzo aktualnym i dzisiaj.
Znaczenie.
Wiersz o Johannesie Agricoli jest jednym z pierwszych wiktoriańskich monologów dramatycznych, obok utworu Alfreda Tennysona Święty Szymon Słupnik. Gatunek ten stał się podstawową formą wypowiedzi Browninga, który użył jej między innymi w tomie Mężczyźni i kobiety i w poemacie Pierścień i księga. W dwudziestym wieku do tradycji monologu dramatycznego Browninga i Tennysona nawiązał T.S. Eliot, tworząc miedzey innymi Wędrówkę trzech króli.
Przekłady.
Fragment poematu przełożyła Hanna Bartoszewicz, całość – pod tytułem Jan Agrykola medytuje – Wiktor Jarosław Darasz.

</doc>
<doc id="3722994" url="https://pl.wikipedia.org/wiki?curid=3722994" title="Kościół Santa Maria del Giglio w Wenecji">
Kościół Santa Maria del Giglio w Wenecji

Kościół Santa Maria del Giglio w Wenecji (pol. dosłownie: kościół Najświętszej Maryi Panny od Lilii, zwany potocznie Santa Maria Zobenigo – kościołem Najświętszej Maryi Panny [rodu] Zobenigo, w nawiązaniu do jego pierwszych fundatorów) – rzymskokatolicki kościół w Wenecji (dzielnica (sestiere) San Marco). 
Dawniej parafialny, od 1967 roku jest kościołem rektorskim w Patriarchacie Wenecji. 
Jego fasada należy do najbardziej oryginalnych i wystawnych dzieł baroku weneckiego. Zgromadzone we wnętrzu obrazy pędzla takich mistrzów jak: Peter Paul Rubens, Jacopo Tintoretto, Alessandro Vittoria, Giovanni Battista Piazzetta, Palma młodszy i Giovanni Maria Morlaiter stanowią wyjątkową dokumentację sztuki weneckiej.
Historia.
Pierwotny kościół w stylu bizantyjskiej bazyliki został prawdopodobnie założony rodzinę Jubanico, której nazwisko z czasem zniekształcono do dialektalnej formy Zobenigo. Stąd druga nazwa kościoła – Santa Maria Zobenigo. Kościół ten spłonął, a po czym został w 976 roku odbudowany. Kolejna przebudowa miała miejsce w roku 1105. Ten ostatni kościół przetrwał do czasu budowy obecnego kościoła pod wezwaniem Najświętszej Maryi Panny od Lilii, wzniesionego w latach 1680–1683 przez Giuseppe Benoniego, z fasadą i bocznymi ołtarzami autorstwa Giuseppe Sardiego. Fundatorem budowy był Antonio Barbaro. W lipcu 1700 roku patriarcha Giovanni Alberto Badoer dokonał konsekracji kościoła. W latach 1807–1810 dekretem napoleońskiego Królestwa Włoch dokonano kasaty kościołów i zmian w podziale terytorialnym weneckich parafii zmniejszając ich liczbę z 70 do ponad 30. Kościół Santa Maria del Giglio zachował status kościoła parafialnego, mając pod sobą takie kościoły jak San Vidal, San Maurizio (zniesione w 1807 roku) oraz San Fantin (zniesiony w 1810 roku). W 1833 roku został odrestaurowany. W okresie późniejszym opuszczony, został w 1967 roku zdegradowany do rangi kościoła rektorskiego.
Architektura.
Podobnie jak pobliski kościół Santo Stefano, również i kościół Santa Maria del Giglio przylega bokiem do szerokiego campo (placu), natomiast jego fasada wychodzi na wąską calle (ulicę).
Fasada.
Na zbudowanie fasady Antonio Barbaro przekazał testamentem 30 tysięcy dukatów; zostawił też dokładne instrukcje co do sposobu, w jaki Sardi ma uhonorować jego sukcesy polityczne i wojskowe. Sardi wykorzystał schemat dwukondygnacyjnej fasady, zastosowany przez siebie wcześniej w przypadku kościoła Scalzi, ale jego realizacja w Santa Maria del Giglio okazała się jeszcze bogatsza i kunsztowniejsza. Kondygnację dolną tworzą podwójne kolumny w porządku jońskim, a górną - kolumny w porządku korynckim. Całość wieńczy tympanon zamknięty łukiem. W kondygnacji dolnej, w niszach pomiędzy kolumnami znalazły się posągi czterech braci Antonia Barbara: Giovanniego Marii, Marina, Francesca i Carla, przypisywane Heinrichowi Meyringowi. Na cokołach pod kolumnami umieszczono płaskorzeźby miast: Zary, Candii, Padwy, Rzymu, Korfu i Spalato. W górnej kondygnacji, nad wejściem znajduje się pomnik nagrobny kapitana mórz, Antonia Barbara, wyrzeźbiony przez Josse de Corte. Flankują go posągi Honoru i Cnoty, a dalej, po bokach fasady – wyobrażenia Sławy i Wiedzy. Na cokołach pod parami kolumn umieszczono sceny batalistyczne. Powyżej, w attyce widnieje herb rodu Barbaro, a w jego sąsiedztwie – figury alegoryczne.
Kampanila.
Kampanila, widoczna na obrazie Canaletta, z upływem czasu pochylała się, aż w 1774 roku została rozebrana. Jej odbudowa rozpoczęła się w 1805 roku, ale prace budowlane przerwano na wysokości około 8 metrów. W nieukończonej budowli mieści się obecnie sklep z pamiątkami.
Wnętrze.
Wnętrze kościoła to zwarta, jednonawowa przestrzeń, z trzema płytkimi ołtarzami po każdej stronie. Nad ołtarzem głównym umieszczono organy. Ołtarz flankują posągi "Zwiastowania" dłuta Heinricha Meyringa. Na ścianie czołowej prezbiterium znajdują się obrazy Antonia Zanchiego: "Narodziny Chrystusa i aniołowie muzykujący" oraz "Ojciec Przedwieczny pośród aniołów i cherubinów", flankowane obrazami Jacopa Tintoretta: "Ewangeliści św. Łukasz i św. Mateusz" i "Ewangeliści św. Marek i św. Jan".
Nad wejściem wiszą obrazy "Ostatnia Wieczerza" pędzla Giulio Del Moro oraz "Cztery Sybille" Giuseppe Porty, a w ich sąsiedztwie obrazy Antonia Zanchiego: "Męczeństwo św. Antoniego", "Konsekracja kościoła", "Wenecja w akcie przebłagalnym" i kilka jego obrazów o treści maryjnej. Sklepienie wypełniają kolejne trzy obrazy Antonia Zanchiego: "Narodziny Najświętszej Maryi Panny", "Koronacja Najświętszej Maryi Panny" i "Wniebowzięcie Najświętszej Maryi Panny", wszystkie z lat 1690–1696. W kaplicy Molin (na prawo od wejścia) znajduje się jedyny w Wenecji obraz Petera Paula Rubensa, "Madonna z Dzieciątkiem i małym św. Janem". Malowidło na sklepieniu kaplicy, "Madonna z Dzieciątkiem" jest dziełem Domenica Tintoretta. W zakrystii znajduje się kolejny obraz Antonia Zanchiego, "Abraham nauczający Egipcjan astrologii". W pierwszym ołtarzu po prawej stronie (licząc od prezbiterium) znajduje się obraz Palmy młodszego, "Nawiedzenie św. Elżbiety", a w ołtarzu po lewej – "Chrystus i Święci Franciszek di Paola i Justyna", pochodzący z pracowni Jacopa Tintoretta.
Organy.
Organy zbudował Mascioni w 1913 roku. Mają one 2 manuały.

</doc>
<doc id="3722997" url="https://pl.wikipedia.org/wiki?curid=3722997" title="Ulica Przyokopowa w Warszawie">
Ulica Przyokopowa w Warszawie

Ulica Przyokopowa – ulica na warszawskiej Woli. 
Ulica składa się z dwóch niepołączonych ze sobą odcinków: od ulicy Grzybowskiej do Prostej oraz od ulicy Karolkowej do Kolejowej.
Historia.
W XVIII wieku droga prowadząca od rogatek Wolskich do Szczęśliwic i Rakowca. U zbiegu z ulicą Karolkową znajdowały się zabudowania wsi Czyste. Dalszy odcinek drogi przekształcił się z czasem w ulicę Szczęśliwicką. 
Pierwotnie była nazywana "Przy Okopach", gdyż biegła po zachodniej stronie Okopów Lubomirskiego. Obecna nazwa została poświadczona w 1808. 
W 1844 ulica została przecięta torami Kolei Warszawsko-Wiedeńskiej; ok. 1885 powstała tam stacja towarowa.
W końcu XIX wieku przy Przyokopowej znajdowały się liczne składy i magazyny. Zamieszkiwali ją głównie kolejarze i robotnicy.
W latach 1905–1909 przy ulicy wzniesiono Zespół Elektrowni Tramwajów Miejskich (od 2004 siedziba Muzeum Powstania Warszawskiego). 
W 1923 na działce pomiędzy ulicami: Karolkową, Grzybowską i Przyokopową Polsko-Holenderska Fabryka Lampek Elektrycznych należąca do koncernu Philips rozpoczęła produkcję m.in. żarówek. W kolejnych latach zakład został rozbudowany.
W czasie II wojny światowej zabudowa Przyokopowej została prawie całkowicie zniszczona. Po powstaniu Niemcy wywieźli sprzęt z fabryki Philipsa, a zabudowania wysadzili w powietrze. Po wojnie w miejscu zniszczonej fabryki wzniesiono nowe hale z przeznaczeniem dla państwowych Zakładów Wytwórczych Lamp Elektrycznych im. Róży Luksemburg.
Po 1945 bieg ulicy został przerwany zabudowaniami Warszawskich Zakładów Farmaceutycznych Polfa. 
W 2020, w związku z rozszerzeniem strefy płatnego parkowania, na odcinku od ul. Hrubieszowskiej do Grzybowskiej ulica stała się jednokierunkowa.

</doc>
<doc id="3722999" url="https://pl.wikipedia.org/wiki?curid=3722999" title="Krzysztof Lenk">
Krzysztof Lenk

Krzysztof Lenk (ur. 21 lipca 1936 w Warszawie, zm. 22 maja 2018) – polski grafik, typograf, architekt informacji i wykładowca akademicki. Projektował układy graficzne polskich i zagranicznych czasopism oraz książek, a także okładki, plakaty filmowe i druki funkcjonalne. Uczył w Państwowej Wyższej Szkole Sztuk Plastycznych w Łodzi i w Rhode Island School of Design (RISD) w Providence, w Stanach Zjednoczonych. Założył wraz z Paul Kahnem studio Dynamic Diagrams, specjalizujące się w projektowaniu informacji wizualnej. W latach 1990–2001 był dyrektorem kreatywnym studia, a później jego konsultantem. Dzielił się swoją wiedzą i doświadczeniem na wykładach, konferencjach, seminariach i warsztatach organizowanych na całym świecie. Jest autorem i współautorem wielu książek i artykułów. Za swoje dokonania otrzymał doktorat honoris causa w Akademii Sztuk Pięknych w Katowicach.
Był żonaty z Ewą Zembrzuską. Miał dwoje dzieci: Honoratę (ur. 1971) i Jacka (ur. 1976).
Życiorys.
Krzysztof Lenk urodził się 21 lipca 1936 roku w Warszawie. Do 1944 roku mieszkał na osiedlu IV Kolonia Warszawskiej Spółdzielni Mieszkaniowej na Żoliborzu. Uczęszczał do przedszkola i pierwszej klasy szkoły podstawowej prowadzonej przez Robotnicze Towarzystwo Przyjaciół Dzieci na Żoliborzu. Po przeniesieniu ojca do oddziału zaopatrzenia ludności w Sokołowie Podlaskim we wrześniu 1944 roku poszedł do drugiej klasy. Pod koniec czerwca 1945 roku rodzina przeprowadziła się do Łodzi, gdzie zamieszkała w willowej dzielnicy Julianów. Do Warszawy Lenkowie wrócili w 1947 roku i osiedlili się na Mokotowie. W połowie liceum Lenk dużo czytał, interesował się historią oraz chemią organiczną. W pracowni plastycznej Młodzieżowego Domu Kultury przy ulicy Konopnickiej zaczął rysować. Po zdanej maturze w 1954 roku dostał się na Akademię Sztuk Pięknych w Warszawie. W 1958 roku przeniósł się do katowickiego oddziału Akademii Sztuk Pięknych w Krakowie, na Wydział Grafiki Propagandowej, gdzie w 1961 roku obronił dyplom.
Pierwsze doświadczenia zawodowe.
Już podczas studiów w Katowicach pracował w zawodzie, projektując książki, okładki, m.in. dla Wydawnictwa „Śląsk”, plakaty i druki funkcjonalne. Na ostatnim roku zaczął projektować dla Wydawnictw Handlu Zagranicznego (WHZ) broszury, biuletyny, katalogi i periodyki takie jak: „Polish Machinery News”, „Elektrim News” i „Made in Poland”.
W latach 1968–1969 przebywał na stażu w paryskiej agencji reklamowej Société Nouvelle d’Information et Publicité (SNIP) i w redakcji tygodnika politycznego „Jeune Afrique”. Po powrocie do Warszawy wiosną 1969 roku na pogrzeb ojca zabrano mu paszport. Jesienią zaczął projektować nowo powstały tygodnik „Perspektywy”, gdzie do końca 1972 roku pełnił funkcję dyrektora artystycznego. Przygotowywał także jego comiesięczną, niemiecką wersję. W latach 1970–1981 tworzył układy graficzne takich pism jak: kwartalnik „Polish Art Review”, miesięczniki „Problemy” i „Ilustrowany Magazyn Turystyczny”, tygodnik „Przegląd Techniczny” i „Animafilm”. W tym czasie projektował okładki książek, m.in. dla serii „Proza współczesna” Państwowego Instytutu Wydawniczego (PIW) i albumy, m.in. "Polska rzeźba współczesna" i "Sztafeta fotoreporterów." "Polska fotografia sportowa".
W kilka miesięcy po odejściu z „Perspektyw” redaktora Dobrosława Kobielskiego Lenk zrezygnował z dalszej pracy w czasopiśmie. Został zastępcą dyrektora naczelnego Krajowej Agencji Wydawniczej (KAW) do spraw artystycznych. W latach 1970–1971 wraz z fotografami: Janem Fleishmanem i Krzysztofem Gierałtowskim tworzył graficzną stronę kampanii promocyjnych dla zagranicznych firm, głównie z Niemiec.
W 1973 roku dzięki poleceniu profesorów Henryka Tomaszewskiego i Józefa Mroszczaka rozpoczął karierę nauczyciela akademickiego w Państwowej Wyższej Szkole Sztuk Plastycznych (PWSSP) w Łodzi, gdzie do 1982 roku prowadził Pracownię Projektowania Druków Periodycznych. W doskonaleniu pracy dydaktycznej, poza lekturą branżowych i naukowych czasopism oraz programu studiów licencjackich opracowanego przez Holendra Pietera Brattingę, pomagał mu profesor Ryszard Otręba z Wydziału Wzornictwa w Krakowie.
W 1975 roku Lenk wziął udział w Kongresie ATypI (Association Typographique Internationale), organizowanym w Warszawie i Krakowie, na którym pokazywano prace jego studentów. Członkostwo w ATypI i działania w jednej z jego grup roboczych pozwoliły mu wyjeżdżać na zagraniczne konferencje i seminaria. Stwarzało to okazję do poznania innych typografów i nawiązania przydatnych w dalszej karierze znajomości.
W 1976 roku uzyskał tytuł docenta. Aby uczyć, musiał jednak zrezygnować z pełnoetatowej pracy w wydawnictwie. Wykształcił wielu uznanych polskich i międzynarodowych projektantów, a także obecnych profesorów uczelni (Andrzej Chętko, Krzysztof Tyczkowski, Sławomir Kosmynka, Jan Kubasiewicz). Za swoje edukacyjne osiągnięcia otrzymał nagrodę Ministra Kultury i Sztuki. W 1977 pojechał do Stanów na konferencję o typografii i nowoczesnych technologiach Vision ’77. Dzięki udziałowi w tym wydarzeniu nawiązał kontakty, które umożliwiły mu późniejszy wyjazd dydaktyczny do Ohio State University w 1979 roku, a ten z kolei stał się przepustką do pracy w RISD.
Dalsze lata w Stanach Zjednoczonych.
W 1978 roku szef Wydziału Dizajnu i Komunikacji Wizualnej Ohio State University w Columbus zaproponował Lenkowi posadę gościnnego wykładowcy na wiosenny trymestr roku 1979. Po jego zakończeniu i wakacjach spędzonych w Polsce Lenk wrócił do Columbus także na trymestr jesienny.
W czerwcu 1981 roku brał udział w konferencji w Helsinkach, poświęconej zintegrowanemu designowi, na której byli obecni przedstawiciele trzech organizacji designerskich: ICOGRADA (International Council of Graphic Design Associations), ICSID (International Council of Societies of Industrial Design) oraz IFI (International Federation of Interior Architects/Designers). Lenk zaprezentował materiał o polskiej grafice i architekturze wnętrz lat 20. i 30.
W 1982 roku, w czasie stanu wojennego, otrzymał wiadomość od Thomasa Ockerse'a z propozycją pracy jako visiting profesor w Rhode Island School of Design w Stanach Zjednoczonych. Miał poprowadzić na Wydziale Graphic Design zajęcia dydaktyczne z typografii oraz diagramów (Design of Diagrams, Charts and Graphs). Podczas pobytu na uczelni przystąpił do konkursu na stanowisko profesora i wiosną 1984 roku został zatrudniony przez Rhode Island School of Design.
W 1985, w 238 numerze dwumiesięcznika "Graphis" ukazał się artykuł Szymona Bojko o projektowaniu diagramów w RISD i dziesięć reprodukcji prac studentów Lenka. Jednym z czytelników pisma był architekt Richard Saul Wurman, z którym Lenk nawiązał wówczas współpracę, owocującą licznymi zaproszeniami na konferencje oraz projektami wielu książek.
Pracę W RISD Lenk kontynuował przez 28 lat, aż do przejścia na emeryturę w 2010 roku. Był zapraszany na wykłady i warsztaty w wielu uczelniach w Stanach Zjednoczonych i ponad dwudziestu innych krajach, m.in.: w Holandii, Włoszech, Indiach, Australii, Nowej Zelandii, Kanadzie, w krajach skandynawskich oraz w Polsce.
Zainteresowanie projektowaniem informacji współgrało z narodzinami internetu. Dlatego założył, wraz z Paulem Kahnem z University Brown, studio projektowe Dynamic Diagrams - Consultants in Visual Logic, zajmujące się tworzeniem diagramatycznej informacji wizualnej. Od jego powstania w 1990 roku aż do 2001 był jego dyrektorem kreatywnym, a następnie pełnił funkcję konsultanta. Klientami studia DD były znane międzynarodowe koncerny i instytucje, np. Harvard University, United States Holocaust Memorial Museum w Waszyngtonie czy Musée des Arts et Métiers w Paryżu. Dla pierwszej Lenk zaprojektował najpierw interaktywną, a później także tradycyjną w swojej papierowej formie, Encyclopaedię Africana. Efektem współpracy z Kahnem była także książka "Mapping Websites". Od roku 2000 Lenk jako konsultant pracował również w studiu Tellart, założonym przez absolwentów RISD, a specjalizującym się w projektach interaktywnych.
Krzysztof Lenk był aktywnym członkiem American Institute of Graphic Design (AIGA). Wiele międzynarodowych instytucji zapraszało go na organizowane przez siebie wykłady i warsztaty. Zmarł 22 maja 2018 w wieku 81 lat.
Inspiracje.
Od lat 60. Lenk czerpał wiedzę i inspiracje z magazynów graficznych takich jak: szwajcarski dwumiesięcznik „Graphis”, niemiecki „Gebrauchsgrafik” (późniejsze „Novum”) oraz włoska „Linea Grafica”. Uczył się, jak używać fotografii do budowania spójnej narracji z tekstem, przeglądając: francuski tygodnik „Elle”, tworzony przez Petera Knappa, Jeana Widmera, Antoine’a Kieffera, a później także Romana Cieślewicza; amerykańskie: „Holiday”, „Look”, „Life”, „Show” Henry’ego Wolfa i „McCall’s” ze zdjęciami Paula Radkaia oraz niemiecki „Twen” Willy’ego Fleckhausa. Jego uwagę zwracały też okładki książek serii „Signet” wydawnictwa McGraw-Hill Education, projektowane przez Rudy’ego Haraka. Fascynowały go angielskie gazety: "The Sunday Times", "The Telegraph”, „The Independent”, pismo „Illustrated London News”, projektowane przez Dereka Birdsalla, weekendowy dodatek do „"Frankfurter Allgemeine Zeitung”, francuskie „Photo”, a także polskie „Ty i Ja” Romana Cieślewicza, Przekrój oraz Świat”.
Lenk utrzymywał kontakt z grafikiem Lou Danzigerem. Inpirował go również Paul Rand. Jako wykładowca RISD Lenk stale poszerzał swoją wiedzę, czytając czasopisma takie jak "Projekt", "Print" czy "Journal of Typographic Research" (późniejsze "Visible Language"). Ważne książki w tym okresie, o których wspomina w rozmowie z Ewą Satalecką, to: m.in.: "Symbol Sourcebook" Henry'ego Dreyfussa, "The Visual Display of Quantitative Information" Edwarda Tufte'a, "Graphic Methods for Presenting" Facts Willarda Brintona, "Charts and Graphic" Karla G. Karstena, "From Cave Painting to Comic Strip" Lancelota Hogbena, "Modern Man in the Making" Otto Neuratha i "Semiology of Graphics" Jacquesa Bertina
Publikacje.
Wiele esejów w książkach i artykułów w pismach specjalistycznych, jak „2 plus 3D”, w różnych krajach.

</doc>
<doc id="3723000" url="https://pl.wikipedia.org/wiki?curid=3723000" title="Piotr Aszyk (filozof)">
Piotr Aszyk (filozof)

Piotr Aszyk (ur. 1968) – polski duchowny rzymskokatolicki, jezuita, filozof, doktor habilitowany nauk humanistycznych, specjalizuje się w zakresie etyki, w tym bioetyki. 
Życiorys.
W latach 2003-2007 pełnił funkcję dyrektora Instytutu Naukowego Europejskie Centrum Komunikacji i Kultury (ECCC) na Papieskim Wydziale Teologicznym w Warszawie, a w okresie od 2011 do 2014 roku dyrektora Instytutu Filozofii, Teologii i Historii św. Tomasza w Moskwie (Rosja). Od 2007 roku jest adiunktem w Collegium Bobolanum Papieskiego Wydziału Teologicznego w Warszawie,a od 2014 roku pełni funkcję sekretarza w Collegium Bobolanum . Jest członkiem Rady Naukowej Centrum Etyki Chrześcijańskiej Wydziału Filozoficznego Akademii Ignatianum w Krakowie, a także członkiem Polskiej Grupy Roboczej ds. Problemów Etycznych Końca Życia.
Wybrane publikacje.
Książki:
Wybrane artykuły naukowe:

</doc>
<doc id="3723003" url="https://pl.wikipedia.org/wiki?curid=3723003" title="Mistrzostwa Europy w Piłce Nożnej 2016/Grupa B">
Mistrzostwa Europy w Piłce Nożnej 2016/Grupa B

W grupie B Mistrzostw Europy w Piłce Nożnej 2016 znalazły się reprezentacje Anglii, Rosji, Walii i Słowacji. Mecze zostały rozegrane w dniach od 11 do 20 czerwca 2016.
Tabela.
Legenda:

</doc>
<doc id="3723004" url="https://pl.wikipedia.org/wiki?curid=3723004" title="Milt Wagner">
Milt Wagner

Milton „Milt” Wagner (ur. 20 lutego 1963 w Camden) – amerykański koszykarz, występujący na pozycjach rozgrywającego oraz rzucającego obrońcy, mistrz NBA z 1988 roku. Po zakończeniu kariery sportowej został trenerem.
W 1981 wystąpił w meczu gwiazd amerykańskich szkół średnich - McDonald’s All-American.
W latach 2000–2006 pracował na stanowisku koordynatora operacji koszykarskich w klubie Memphis Tigers, reprezentującym w NCAA uczelnię University of Memphis.
Jest jednym z nielicznych zawodników w historii, którzy zdobyli tytuł mistrza stanu szkół średnich (1979), mistrzostwo NCAA (1986) oraz NBA (1988).
Jest ojcem Dajuana Wagnera, gracza NBA oraz Prokomu Trefla Sopot.

</doc>
<doc id="3723006" url="https://pl.wikipedia.org/wiki?curid=3723006" title="Sonetysta">
Sonetysta

Sonetysta – autor specjalizujący się w pisaniu sonetów. Pierwszym poetą uznawanym za twórcę sonetów jest Iacopo da Lentini, zaś najważniejszymi ich autorami są Dante Alighieri, Francesco Petrarca, Michał Anioł Buonarroti, Luís de Camões, William Szekspir, John Keats, France Prešeren, Elizabeth Barrett Browning, Emma Lazarus i Rainer Maria Rilke. W Polsce największymi sonetystami byli Mikołaj Sęp-Szarzyński, Sebastian Grabowiecki, Jan Andrzej Morsztyn, Adam Mickiewicz, Adam Asnyk, Jan Kasprowicz i Leopold Staff.

</doc>
<doc id="3723022" url="https://pl.wikipedia.org/wiki?curid=3723022" title="Strażnica KOP „Smolarnia I”">
Strażnica KOP „Smolarnia I”

Strażnica KOP „Smolarnia I” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Dokszycach rozmieszczono dowództwo i pododdziały sztabowe 31 batalionu celnego. W Hnieździłowie stacjonowała jego 1 kompania celna. Wystawiła placówkę między innymi w Smolarni.
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłej kompanii granicznej KOP „Hnieździłów” służbę graniczną pełniły pododdziały 31 batalionu Straży Granicznej. W Hnieździłowie stacjonowała 1 kompania Straży Granicznej. Wystawiła ona między innymi placówkę w Smolarni.
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej w etacie Ministerstwa Spraw Wewnętrznych.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Smolarnia I” w latach 1928 – 1934 znajdowała się w strukturze 2 kompanii KOP „Hnieździłów”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Smolarnia I” w 1932 roku ochraniała pododcinek granicy państwowej szerokości 5 kilometrów 30 metrów od słupa granicznego nr 335 do 344.
Sąsiednie strażnice:

</doc>
<doc id="3723031" url="https://pl.wikipedia.org/wiki?curid=3723031" title="Teresa Kałuda">
Teresa Kałuda

Teresa Kałuda (ur. 25 września 1936 w Warszawie, zm. 18 marca 2016 w Katowicach) – polska aktorka teatralna i filmowa.
Życiorys.
Absolwentka Wydziału Aktorskiego Państwowej Wyższej Szkoły Filmowej, Telewizyjnej i Teatralnej w Łodzi z 1959 roku. Podczas kariery scenicznej występowała na deskach Teatru Powszechnego w Łodzi (1958–1974), Teatru Ludowego w Krakowie-Nowej Hucie (1974–1979) oraz Teatru Śląskiego im. Stanisława Wyspiańskiego w Katowicach (1979–2005), grając w kilkudziesięciu przedstawieniach. Występowała również w audycjach radiowych.
W 1985 roku została odznaczona Srebrnym Krzyżem Zasługi, natomiast w 1991 roku – odznaką Zasłużony Działacz Kultury.

</doc>
<doc id="3723032" url="https://pl.wikipedia.org/wiki?curid=3723032" title="VIS Lwów">
VIS Lwów

VIS Lwów – nieistniejący już obecnie niemiecki klub piłkarski, założony we Lwowie w 1923 przez społeczność niemiecką.
Historia.
Sekcja piłkarska przystąpiła w 1924 roku, po kilku meczach towarzyskich, do Lwowskiego Okręgowego Związku Piłki Nożnej. Jesienią 1925 roku VIS zdobył mistrzostwo w klasie C, wygrywając w barażach z Dentystycznym KS Lwów 5:2 i 2:1. Rok później drużyna została mistrzem w klasie B, ale przegrała mecz kwalifikacyjny do klasy A. Pod koniec lat 1920. lwowski tygodnik „Ostdeutsches Volksblatt” pisał o nasilającym się, powodowanym pobudkami nacjonalistycznymi, niesportowym zachowaniu drużyn przeciwnika, sędziów i niektórych widzów. Z tego powodu VIS wycofał się w 1931 roku z lwowskiego związku piłki nożnej i nie uczestniczył już w rozgrywkach mistrzowskich.

</doc>
<doc id="3723033" url="https://pl.wikipedia.org/wiki?curid=3723033" title="Irena Krępeć">
Irena Krępeć

Irena Krępeć z domu Adamus (ur. 1906, zm. 1999) – polska Sprawiedliwa wśród Narodów Świata, odznaczona wraz z mężem Jerzym Krępeciem.
Życiorys.
Była córką Henryka i Zofii Adamusów. Jej mężem został inżynier Jerzy Krępeć (1896–1981), zamieszkali w posiadłości w okolicach Płocka.
Po wybuchu II wojny światowej zmuszona była wraz z rodziną opuścić dotychczasowe miejsce pobytu i przenieść się do domu rodziców w Gołąbkach koło Warszawy. Irena wraz z mężem wydzierżawili gospodarstwo rolne w miejscowości Osada. W gospodarstwie rodziców i w Osadzie udzielali schronienia osobom ukrywającym się przed Niemcami. Ukrywali się tam Żydzi: Krystyna Izbicki, Anna Zofia Izbicki i jej syn Józef Ettinger, Krystyna Radziejewski, jej przybrana córka Larissa Sztorchan, Zofia Sidor, Eliza Temler i dr Tworkowski. Byli oni zatrudnieni w gospodarstwie, za co otrzymywali wynagrodzenie. Dzieci należące do grupy osób ukrywających się, otrzymywały naukę szkolną prowadzoną przez Czesławę Końko (język polski, historia, łacina), Marię Golisównę (fizyka i matematyka), Czesława Szczepańskiego (przyroda) i inną osobę wspólnie z dziećmi z okolicznych gospodarstw. Chronionym Żydom Jerzy Krępeć zorganizował fałszywe dokumenty tożsamości. Rodzina Krępciów zapewniała ukrywającym się wszystkie potrzebne rzeczy, obok żywności i miejsca pobytu także ubranie i wsparcie psychiczne. Okoliczni mieszkańcy mieli świadomość, że w gospodarstwach Krępciów i Adamusów ukrywani są Żydzi. Mimo to nie doszło do żadnej denuncjacji i wszyscy Żydzi przetrwali wojnę.
Listem z 18 kwietnia 1994 Jad Waszem powiadomiło o nadaniu Irenie i Jerzemu tytułu Sprawiedliwi wśród Narodów Świata. Uroczystość z tej okazji odbyła się 12 grudnia 1995 w Konsulacie Generalnym RP w Montrealu.
Irena i Jerzy Krępeć mieli trójkę dzieci: Tadeusza (1928–1999), Krystynę (1929–1963) i Marię (ur. 1931).

</doc>
<doc id="3723036" url="https://pl.wikipedia.org/wiki?curid=3723036" title="Święty Piotr i Święty Jan Ewangelista (malowidło z Faras)">
Święty Piotr i Święty Jan Ewangelista (malowidło z Faras)



</doc>
<doc id="3723040" url="https://pl.wikipedia.org/wiki?curid=3723040" title="Strażnica KOP „Sołonoje”">
Strażnica KOP „Sołonoje”

Strażnica KOP „Sołonoje” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Milczy rozmieszczono dowództwo 3 kompanii 44 batalionu celnego, a ta wystawiła placówkę „Sołonoje”. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłej strażnicy KOP „Sołonoje” służbę graniczną pełniły pododdziały 3 kompanii 44 batalionu Straży Granicznej, która to wystawiła placówkę właśnie w Sołonojach. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej w etacie Ministerstwa Spraw Wewnętrznych.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Sołonoje” w latach 1928 – 1934 znajdowała się w strukturze 3 kompanii KOP „Dołhinów”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Sołonoje” w 1932 roku ochraniała pododcinek granicy państwowej szerokości 5 kilometrów 100 metrów od słupa granicznego nr 377 do 385.
Sąsiednie strażnice:

</doc>
<doc id="3723041" url="https://pl.wikipedia.org/wiki?curid=3723041" title="Matka Ojczyzna wzywa">
Matka Ojczyzna wzywa



</doc>
<doc id="3723043" url="https://pl.wikipedia.org/wiki?curid=3723043" title="Cmentarz Střešovicki">
Cmentarz Střešovicki

Cmentarz Střešovicki "(czes. Střešovický hřbitov)" – cmentarz położony w stolicy Czech w dzielnicy Praha 6, w rejonie Střešovice przy ulicy Cukrovarnickiej 15/131, po zachodniej stronie dzielnicy Ořechovka. W 2001 zajmował obszar 0,61 ha, gdzie znajduje się 21 grobowców i 1100 pochówków urnowych.
Historia.
Nekropolię założono w 1900 dla parafii św. Jana Nepomucena na Jenerálce (obecnie część Dejvic), której Střešovice podlegały od 1887 do 1902. Początkowo znajdowało się tam kilka grobów ziemnych oraz murowane, które przylegały do muru cmentarnego. Większa liczba pochówków miała miejsce po likwidacji cmentarza na Jenerálce. Od 1902 roku służy parafii św. Norberta w Střešovicach i kościołowi prepozyta św. Wacława w Dejvicach.

</doc>
<doc id="3723044" url="https://pl.wikipedia.org/wiki?curid=3723044" title="Mistrzostwa Europy w Piłce Ręcznej Mężczyzn 2020 (eliminacje)">
Mistrzostwa Europy w Piłce Ręcznej Mężczyzn 2020 (eliminacje)

Kwalifikacje do Mistrzostw Europy w Piłce Ręcznej Mężczyzn 2020 – dwuetapowe rozgrywki, mające na celu wyłonienie dwudziestu męskich reprezentacji narodowych w piłce ręcznej, które wystąpiły w turnieju finałowym Mistrzostw Europy 2020.
Informacje ogólne.
Turniej finałowy organizowanych przez EHF mistrzostw Europy odbędzie się w styczniu 2020 roku w Szwecji, Austrii i Norwegii i wezmą w nim udział dwadzieścia cztery drużyny. Automatyczny awans do mistrzostw uzyskały reprezentacje wszystkich trzech gospodarzy oraz Hiszpanie jako mistrz Europy 2018, o pozostałe miejsca odbywają się natomiast dwuetapowe eliminacje. Chęć udziału w zawodach wyraziło czterdzieści osiem reprezentacji.
Do drugiej fazy eliminacji automatycznie awans zyskali wszyscy uczestnicy II fazy eliminacji do ME 2018, Chorwacja będąca organizatorem Mistrzostw Europy 2018 oraz Izrael jako najwyżej sklasyfikowana z pozostałych drużyn. Prawo udziału w tym etapie otrzymać mieli zwycięzcy trzech grup z pierwszej fazy eliminacji, a także triumfator European IHF Trophy organizowanego dla najsłabszych drużyn kontynentu. Chęć udziału w European IHF Trophy zadeklarowało dziewięć zespołów – Albania, Andora, Armenia, Azerbejdżan, Bułgaria, Irlandia, Malta, Mołdawia i Wielka Brytania – ostatecznie jednak turniej ten został zastąpiony przez rozegraną w szesnastozespołowej obsadzie drugą edycję IHF Emerging Nations Championship, z awansem do drugiej fazy eliminacji ME 2020 dla czołowej trójki tych zawodów.
Faza 1.
W pierwszej fazie eliminacji wystąpiło dziewięć zespołów podzielonych na trzy grupy po trzy zespoły. Rywalizowały one systemem kołowym w sześciu terminach w listopadzie 2016 i styczniu 2017 roku. Zwycięzcy grup uzyskali awans do drugiej fazy eliminacji. Zespoły z grupy A zdecydowały o rozegraniu meczów eliminacyjnych w formie jednego turnieju.
Losowanie.
Losowanie grup fazy 1 zaplanowane zostało na 24 czerwca 2016 roku w Wiedniu. Dziewięć zespołów uczestniczących w tym etapie zostało podzielonych na koszyki według rankingu EHF.
W wyniku transmitowanego w Internecie losowania wyłonione zostały trzy grupy po trzy zespoły.
IHF Emerging Nations Championship 2017.
Po raz pierwszy w historii możliwość zakwalifikowania się do II fazy eliminacji ME dał IHF Emerging Nations Championship, z którego awans uzyskała czołowa trójka drużyn należących do europejskiego związku. Zawody zostały zorganizowane w szesnastozespołowej obsadzie, prócz gospodarzy i Chińczyków zagrało w nim osiem reprezentacji, które nie brało udziału we wcześniejszej fazie eliminacji, oraz sześć, które nie uzyskały wówczas awansu. Druga edycja tego turnieju odbyła się w dniach 12–18 czerwca 2017 roku w Bułgarii, tytuł obronili zawodnicy z Wysp Owczych, którzy w finale pokonali Turcję, trzecie miejsce zajęli zaś reprezentanci Kosowa – cała trójka medalistów tych zawodów uzyskała zatem prawo do gry w fazie drugiej eliminacji.
Faza 2.
W drugiej fazie odbędzie się właściwy turniej eliminacyjny z udziałem trzydziestu dwóch reprezentacji podzielonych na osiem czterozespołowych. Automatyczny awans do tego etapu zyskało dwadzieścia sześć drużyn, które dołączyły do trzech zwycięzców poszczególnych grup I fazy eliminacji oraz wszystkich trzech medalistów IHF Emerging Nations Championship 2017. Awans do turnieju finałowego Mistrzostw Europy uzyskają dwie najlepsze drużyny z każdej grupy oraz cztery najlepsze zespoły spośród tych, które zajęły trzecie miejsce.
Losowanie.
Losowanie zostało zaplanowane na 12 kwietnia 2018 roku w Erkebispegården w Trondheim. Przed losowaniem drużyny zostały podzielone na cztery koszyki według rankingu EHF obejmującego wyniki turniejów z trzech poprzednich lat – ME 2016, MŚ 2017 i ME 2018. W jego pierwszej fazie trzy zespoły z identycznym dorobkiem punktowym zostały rozdzielone pomiędzy koszyki 2 i 3. Na początku kwietnia 2018 roku schemat losowania został nieznacznie zmodyfikowany, by uniknąć sytuacji, że Kosowo znajdzie się w tej samej grupie co Serbia zgodnie z podjętą w styczniu tegoż roku przez zarząd kontynentalnego związku decyzją o możliwości przeprowadzenia jego zmian w przypadku, gdzie niestabilna sytuacja geopolityczna pomiędzy uczestniczącymi krajami mogłaby stworzyć problemy w przeprowadzeniu meczów.
W wyniku transmitowanego w Internecie losowania wyłonionych zostało osiem grup. Mecze będą się odbywać w sześciu terminach: w październiku 2018 oraz w kwietniu i czerwcu 2019 roku.
Mecze odbędą się w terminach:
Ranking drużyn z trzecich miejsc.
Cztery zespoły spośród tych, które zajęły w swoich grupach trzecie miejsca, awansowały do Mistrzostw Europy 2020. O kolejności decydowała liczba zdobytych punktów (a w przypadku tej samej liczby kolejnymi kryteriami był bilans bramkowy, a następnie większa liczba bramek zdobytych) wyłączając mecze z ostatnią drużyną w tabeli.

</doc>
<doc id="3723051" url="https://pl.wikipedia.org/wiki?curid=3723051" title="Łuseczka tułowiowa">
Łuseczka tułowiowa

Łuseczka tułowiowa, łuska tułowiowa, łuska dolna (łac. "basicalypter", "squamula thoracica"; ang. "lower calypter", "inner squama") – struktura anatomiczna charakterystyczna dla muchówek z grupy Calyptrata.
Narząd ten ma postać dyskowatą lub błoniastą i leży po bokach tułowia, u nasady skrzydeł, tuż nad przezmiankami. Stanowi on proksymalny płat tylno-nasadowej części, łączącej tylną krawędź skrzydła i tułów, błony aksylarnej. Bierze swój początek w bruździe między tarczką a zatarczą ("postnotum") jako wąskie, błoniaste ścięgno. Jej część dystalna kończy się tam, gdzie zaczyna się położona i bardziej z tyłu łuseczka skrzydłowa.
Łuseczka ta, choć charakterystyczna dla Calyptrata, uległa wtórnej redukcji u kłośnicowatych, co jest ich cechą autapomorficzną.

</doc>
<doc id="3723058" url="https://pl.wikipedia.org/wiki?curid=3723058" title="Łuska tułowiowa">
Łuska tułowiowa



</doc>
<doc id="3723059" url="https://pl.wikipedia.org/wiki?curid=3723059" title="Łuska dolna">
Łuska dolna



</doc>
<doc id="3723060" url="https://pl.wikipedia.org/wiki?curid=3723060" title="Basicalypter">
Basicalypter



</doc>
<doc id="3723061" url="https://pl.wikipedia.org/wiki?curid=3723061" title="Squamula thoracica">
Squamula thoracica



</doc>
<doc id="3723063" url="https://pl.wikipedia.org/wiki?curid=3723063" title="Daleron-Uroteppa Istarawszan">
Daleron-Uroteppa Istarawszan

Daleron-Uroteppa Istarawszan (tadż. Клуби футболи «Далерон-Уротеппа» Истаравшан) – tadżycki klub piłkarski, mający siedzibę w mieście Istarawszan, na północy kraju.
Historia.
Chronologia nazw:
Piłkarski klub Daleron został założony w miejscowości Istarawszan na początku 2011 roku. Do klubu dołączyli piłkarze z lokalnego rywala FK Istarawszan. Występował w grupie sogdyjskiej Pierwszej Ligi. W 2012 roku zespół został zwycięzcą grupy sogdyjskiej Pierwszej Ligi, ale decyzją miejscowych władz nie otrzymał promocji do najwyższej tadżyckiej ligi. W 2013 roku zespół najpierw zajął drugie miejsce w grupie, a potem w turnieju finałowym Pierwszej Ligi był trzecim i nie zakwalifikował się do podwyższenia w klasie. Ale w tym samym czasie, z powodu problemów finansowych przestał istnieć FK Istarawszan, który zajął ostatnie miejsce w Wyższej Lidze w 2013 roku, i Daleron otrzymał jego miejsce w lidze.
W sezonie 2014 zespół jako Uroteppa Istarawszan debiutował w rozgrywkach Wyższej Ligi Tadżykistanu. W lipcu zmienił nazwę na Daleron-Uroteppa Istarawszan i zdobył brązowe medale. W następnym 2015 sezonie zakończył rozgrywki na dziewiątym miejscu (z 10 drużyn). W sezonie 2016 zrezygnował z występów w Wyższej Lidze.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-05-2015).
Stadion.
Klub rozgrywał swoje mecze domowe na stadionie Istarawszan Arena w Istarawszanie, który może pomieścić 18 000 widzów.
Piłkarze.
Znani piłkarze:

</doc>
<doc id="3723065" url="https://pl.wikipedia.org/wiki?curid=3723065" title="Artur Till">
Artur Till

Artur Till (ur. 21 kwietnia 1874, zm. 2 maja 1936 we Lwowie) – polski doktor praw, adwokat, major rezerwy artylerii Wojska Polskiego.
Życiorys.
Urodził się 21 kwietnia 1874. Był synem Ernesta (1846-1926), profesora Wydziału Prawa Uniwersytetu Lwowskiego.
W młodości był członkiem Lwowskiego Klubu Szermierczego i startował w zawodach (wraz z nim m.in. Stanisław Till). Ukończył studia prawa uzyskując tytuł naukowy doktora. W okresie zaboru austriackiego w ramach autonomii galicyjskiej pracował jako adwokat i przedstawiciel prawny we Lwowie. 
Po zakończeniu I wojny światowej i odzyskaniu przez Polskę niepodległości w 1918 został przyjęty do Wojska Polskiego. Został awansowany do stopnia majora rezerwy artylerii ze starszeństwem z 1 czerwca 1919. W 1923 był oficerem rezerwowym 2 Dywizjonu Artylerii Konnej w Łucku, a w 1924 oficerem pospolitego ruszenia tej jednostki.
Był członkiem Towarzystwa Prawniczego we Lwowie, kierowanego przez ojca. Pełnił funkcję prezesa Okręgowego Związku Adwokatów Polskich we Lwowie, oraz członka zarządu głównego ZAP. Po śmierci ojca w 1936 był współredaktorem czasopisma „Przegląd Prawa i Administracji”. Publikował w piśmie „Czasopismo Adwokatów Polskich”.
Zmarł 2 maja 1936 we Lwowie. Został pochowany w grobowcu rodzinnym na Cmentarzu Łyczakowskim we Lwowie 5 maja 1936,

</doc>
<doc id="3723068" url="https://pl.wikipedia.org/wiki?curid=3723068" title="Sonet wzdłużony">
Sonet wzdłużony

Sonet wzdłużony (wł. sonetto caudato) – utwór realizujący model stroficzny sonetu z dodatkową zwrotką trójwersową lub kilkoma takimi zwrotkami. Sonety tego typu najczęściej się rymują "abba abba cdc dcd dee". Występuje przede wszystkim w literaturze włoskiej. Przykłady można odnaleźć między innymi w poezji Michała Anioła Buonarrotiego.

</doc>
<doc id="3723069" url="https://pl.wikipedia.org/wiki?curid=3723069" title="Kazimierz Czartoryski">
Kazimierz Czartoryski



</doc>
<doc id="3723086" url="https://pl.wikipedia.org/wiki?curid=3723086" title="La Pouquelaye de Faldouet">
La Pouquelaye de Faldouet

La Pouquelaye de Faldouet – neolityczny grobowiec korytarzowy położony w parafii Saint Martin na wyspie Jersey.
Położony na wysokim wzniesieniu nieopodal Anne Port grobowiec datowany jest na ok. 4000-3200 p.n.e. Wzmiankowany jest po raz pierwszy w relacji Jeana Poingdestre z 1682 roku. W 1839 roku F.C. Lukis sporządził jego szkic. Grobowiec zorientowany jest wzdłuż osi wschód-zachód. Składa się z pojedynczej komory grobowej w kształcie podkowy, poprzedzonej przedsionkiem z pięcioma bocznymi niszami. Komora nakryta jest wielkim ryolitowym głazem o wadze około 23 ton, który został sprowadzony na miejsce z odległości co najmniej 300 m. Pierwotnie grobowiec otoczony był podwójnymi koncentrycznymi kręgami z wolno stojących kamieni i tzw. suchego muru. W trakcie prowadzonych w 1910 i 1932 roku prac archeologicznych w grobowcu odkryto fragmenty ceramiki oraz wykonane z kamienia narzędzia i ozdoby.

</doc>
<doc id="3723087" url="https://pl.wikipedia.org/wiki?curid=3723087" title="Adrian Branch">
Adrian Branch

Adrian Francis Branch (ur. 17 listopada 1963 w Waszyngtonie) – amerykański koszykarz, występujący na pozycji rzucającego obrońcy, mistrz NBA z 1987 roku. Po zakończeniu kariery sportowej został komentatorem spotkań koszykarskich.
W 1981 wystąpił w meczu gwiazd amerykańskich szkół średnich - McDonald’s All-American.
W 2004 roku komentował spotkania Charlotte Bobcats, w 2007 roku dołączył zespołu komentatorów ESPN.

</doc>
<doc id="3723089" url="https://pl.wikipedia.org/wiki?curid=3723089" title="Harry Weinberg">
Harry Weinberg

Harry Weinberg (ur. w 1939, zm. 9 kwietnia 2022) – polski fotografik i fotoreporter, uznawany za jednego z wybitnych polskich dokumentalistów XX wieku. Aktywny od lat 50. XX wieku, od 1973 członek Związku Polskich Artystów Fotografików. Ukończył warszawskie Liceum Fotograficzne (w tej samej klasie znaleźli się m.in. Marek Karewicz, Jan Morek, Leszek Suchocki i Jacek Sielski).
W 1968 lub 1971 jego fotoreportaż "Przyjedź mamo na przysięgę" zdobył pierwszą nagrodę w Ogólnopolskim Konkursie Fotografii Prasowej, a w 1975 zdobył srebrny medal na konkursie fotografii wojskowej w Paryżu. Uczestnik wielu wystaw fotograficznych, przez wiele lat pracował w duecie z Markiem Czudowskim.
Tworzył także fotografię reklamową, a jego portrety wykorzystano m.in. na okładkach płyt gramofonowych zespołów Bajm (albumy "Bajm" i "Nagie skały"), 2 plus 1 ("Greatest Hits – Live"), Lombard ("Anatomia"), Papa Dance ("Nasz ziemski Eden", "Nasz Disneyland"), a także Anny Jurksztowicz ("Dziękuję, nie tańczę"), Eleni (Miłość jak wino), Zdzisławy Sośnickiej ("Aleja gwiazd") czy Leokadii i Bernarda Ładyszów ("Ładyszowie").
W 2008 jego prace były prezentowane w ramach wystawy "Polska lat 70." w Pałacu Kultury i Nauki. W 2015 w Warszawie odbyła się wystawa jego zdjęć poświęconych Ulicy Próżnej i odbywającym się na niej Festiwalu Kultury Żydowskiej Warszawa Singera.
Jego dorobek bywa wymieniany na równi z pracami takich XX-wiecznych fotografików jak Zbigniew Dłubak, Zofia Rydet, Andrzej Strumiłło, Leonard Sempoliński, Fortunata Obrąpalska, Bronisław Schlabs, Jerzy Lewczyński, Marek Piasecki czy Benedykt Jerzy Dorys, a także Marek Holzman, Wiesław Prażuch, Jan Kosidowski, Tadeusz Rolke czy Piotr Barącz.

</doc>
<doc id="3723094" url="https://pl.wikipedia.org/wiki?curid=3723094" title="Mistrzostwa Świata w Piłce Ręcznej Kobiet 2017 (eliminacje)">
Mistrzostwa Świata w Piłce Ręcznej Kobiet 2017 (eliminacje)

Kwalifikacje do Mistrzostw Świata w Piłce Ręcznej Kobiet 2017 miały na celu wyłonienie żeńskich reprezentacji narodowych w piłce ręcznej, które wystąpiły w finałach tego turnieju.
Informacje ogólne.
Turniej finałowy organizowanych przez IHF mistrzostw świata odbędzie się w Niemczech w grudniu 2017 roku i wezmą w nim udział dwadzieścia cztery drużyny. Automatycznie do mistrzostw zakwalifikowała się reprezentacja Norwegii jako mistrz świata z 2015 i Niemcy jako organizator imprezy. O pozostałe 22 miejsca odbywały się kontynentalne kwalifikacje. Wolne miejsca zostały podzielone według następującego klucza geograficznego: Europie przydzielono dwanaście miejsc, Ameryce (Południowej wspólnie z Północną), Azji i Afryce przyznano po trzy miejsca, a jedno – wcześniej przypadające Oceanii – miał otrzymać zwycięzca barażu pomiędzy najlepszymi zespołami z Oceanii, Afryki, Azji i Ameryk, które dotychczas nie uzyskały awansu. Ostatecznie IHF zdecydowała jednak o przyznaniu dzikiej karty, a otrzymały ją Polki jako przedstawicielki kontynentu mistrza świata i jednocześnie najwyżej sklasyfikowana na poprzednich mistrzostwach drużyna, która nie uzyskała awansu.
Europa.
Zgłoszenia zespołów były przyjmowane przez EHF do 18 marca 2016 roku. Chęć udziału w mistrzostwach świata wyraziło 31 europejskich federacji piłki ręcznej. Szesnaście z tych drużyn uczestniczyło w turnieju finałowym ME 2016, z którego trzy najlepszy zespół (prócz Niemiec i Norwegii, która miały już zapewniony awans) uzyskał bezpośredni awans, pozostałe piętnaście natomiast, podzielone na cztery grupy, rozegrały turnieje o siedem miejsc uprawniających do udziału w fazie play-off. Te reprezentacje, a także jedenaście drużyn, które nie uzyskały awansu z mistrzostw kontynentu, podzielone na dziewięć par rozegrało pomiędzy sobą dwumecze o awans do turnieju głównego mistrzostw świata.
Europejski turniej eliminacyjny – faza grupowa.
Losowanie grup zostało zaplanowane na 24 czerwca 2016 roku. Piętnaście drużyn podzielonych zostało na trzy koszyki według wyników osiągniętych w eliminacjach do ME 2016, a w wyniku losowania zostały utworzone trzy cztero- i jedna trzyzespołowa grupa, w których drużyny miały rywalizować systemem kołowym w okresie od 5 października do 4 grudnia 2016 roku, choć możliwe było za zgodą wszystkich zespołów z danej grupy również przeprowadzenie eliminacji w formie turnieju rozegranego w jednej hali. Do fazy play-off europejskich eliminacji awansowały po dwie czołowe drużyny z grup czterozespołowych i zwycięzca grupy trzyzespołowej. Wszystkie cztery grupy postanowiły rozegrać mecze eliminacyjne w formie jednego turnieju.
W wyniku transmitowanego w Internecie losowania wyłoniono trzy cztero- i jedną trzyzespołową grupę.
Awans do fazy play-off uzyskały Ukraina, Słowacja i Włochyoraz Białoruś, Turcja, Austria i Macedonia.
Mistrzostwa Europy w Piłce Ręcznej Kobiet 2016.
Kwalifikację na mistrzostwa świata uzyskały trzy najlepsze, prócz mających już zapewniony awans Niemiec i Norwegii, drużyny Mistrzostw Europy 2016, które odbyły się w dniach od 4 do 18 grudnia 2016 roku w Szwecji. Jako że w czołowej czwórce znalazły się Norweżki, do turnieju finałowego mistrzostw świata awansowali pozostali trzej półfinaliści – Dania, Francja i Holandia.
Europejski turniej eliminacyjny – faza play-off.
W tej fazie rozgrywek brało udział osiemnaście reprezentacji narodowych – jedenaście drużyn uczestniczących w mistrzostwach kontynentu, które dotychczas nie uzyskały awansu, oraz siedem zespołów z pierwszej fazy eliminacji. 
Losowanie par zostało zaplanowane na 17 grudnia 2016 roku, a przed nim nastąpiło rozstawienie zespołów. W drugim koszyku znalazły się zespoły z miejsc 15–16 Mistrzostw Europy 2016 oraz zespoły z eliminacji, wyżej uplasowana w ME pozostała dziewiątka znalazła się w koszyku pierwszym. Losowanie wyłoniło dziewięć par walczących w dwumeczach zaplanowanych na 9–11 czerwca i 13–15 czerwca 2017 roku, a ich zwycięzcy awansowali do turnieju finałowego mistrzostw świata. We wszystkich parach górą okazały się zespoły wyżej rozstawione.
Afryka.
Turniejem kwalifikacyjnym w Afryce były mistrzostwa tego kontynentu, które zostały rozegrane w dniach 28 listopada–7 grudnia 2016 roku w Angoli. Po meczu półfinałowym zespół Senegalu został zdyskwalifikowany za wystawienie nieuprawnionej zawodniczki, oznaczało to, że do MŚ 2017 awansowali pozostali trzej półfinaliści – Angola, Tunezja i Kamerun.
Ameryka.
Turniejem kwalifikacyjnym w Ameryce były dziesięciozespołowe mistrzostwa tego kontynentu, które odbyły się w czerwcu 2017 roku w Argentynie. Czwarty tytuł z rzędu zdobyły Brazylijki, które wraz z Argentynkami i Paragwajkami awansowały do mistrzostw świata.
Azja.
Turniejem kwalifikacyjnym w Azji były mistrzostwa tego kontynentu, które odbyły się w marcu 2017 roku w Korei Południowej. W zawodach triumfowały po raz trzynasty Koreanki, które wraz z Japonkami i Chinkami awansowały do mistrzostw świata.

</doc>
<doc id="3723096" url="https://pl.wikipedia.org/wiki?curid=3723096" title="Strażnica KOP „Skoroda”">
Strażnica KOP „Skoroda”

Strażnica KOP „Skoroda” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Skoroda” w latach 1928 – 1934 znajdowała się w strukturze 1 kompanii KOP „Olkowicze”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Skoroda” w 1932 roku ochraniała pododcinek granicy państwowej szerokości 4 kilometrów 575 metrów od słupa granicznego nr 435 do 443.
Sąsiednie strażnice:

</doc>
<doc id="3723098" url="https://pl.wikipedia.org/wiki?curid=3723098" title="Clay Johnson">
Clay Johnson

Clayton H. Johnson (ur. 18 lipca 1956 w Nowym Jorku) – amerykański koszykarz, występujący na pozycji rzucającego obrońcy, mistrz NBA z 1982 roku.

</doc>
<doc id="3723100" url="https://pl.wikipedia.org/wiki?curid=3723100" title="Łuseczka skrzydłowa">
Łuseczka skrzydłowa

Łuseczka skrzydłowa, łuska skrzydłowa, łuska górna (łac. "disticalypter", "squamula alaris", "antisquama"; ang. "upper calypter", "outer squama") – struktura anatomiczna charakterystyczna dla muchówek.
Narząd ten ma postać dyskowatą lub błoniastą i leży po bokach tułowia, u nasady skrzydeł, nad przezmiankami. Stanowi on dystalny płat tylno-nasadowej części, łączącej tylną krawędź skrzydła i tułów, błony aksylarnej. Bierze swój początek jako fałda błony nad łuską tułowiową i zwykle jest większy od niej.

</doc>
<doc id="3723101" url="https://pl.wikipedia.org/wiki?curid=3723101" title="Strażnica KOP „Krągłe”">
Strażnica KOP „Krągłe”



</doc>
<doc id="3723102" url="https://pl.wikipedia.org/wiki?curid=3723102" title="Łuska skrzydłowa">
Łuska skrzydłowa



</doc>
<doc id="3723103" url="https://pl.wikipedia.org/wiki?curid=3723103" title="Nuri Norak">
Nuri Norak

Nuri Norak (tadż. Клуби футболи «Нури» Норак) – tadżycki klub piłkarski, mający siedzibę w mieście Norak, na zachodzie kraju.
Historia.
Chronologia nazw:
Piłkarski klub Wachsz został założony w miejscowości Norak w 1966 roku. W 1966 debiutował w Klasie B, strefie środkowoazjatyckiej i kazachskiej Mistrzostw ZSRR, w której zajął przedostatnie 18. miejsce. 23 maja 1966 startował w rozgrywkach Pucharu ZSRR. W końcu 1969 roku zmienił nazwę na Energetik Norak. W 1970 po reorganizacji systemu lig występował w Klasie B, strefie środkowoazjatyckiej, w której zajął przedostatnie 16 miejsce i pożegnał się z rozgrywkami na szczeblu profesjonalnym.
Po uzyskaniu niepodległości przez Tadżykistan klub nazywał się Bark Norak. W 1995 zespół startował w rozgrywkach Pucharu Tadżykistanu. W 2013 przyjął nazwę Bark Norak i debiutował w rozgrywkach Pierwszej Ligi Tadżykistanu, w której zajął 3. miejsce w grupie duszanbejskiej.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Noraku, który może pomieścić 1 000 widzów.
Piłkarze.
Znani piłkarze:

</doc>
<doc id="3723104" url="https://pl.wikipedia.org/wiki?curid=3723104" title="Łuska górna">
Łuska górna



</doc>
<doc id="3723105" url="https://pl.wikipedia.org/wiki?curid=3723105" title="Disticalypter">
Disticalypter



</doc>
<doc id="3723106" url="https://pl.wikipedia.org/wiki?curid=3723106" title="Squamula alaris">
Squamula alaris



</doc>
<doc id="3723111" url="https://pl.wikipedia.org/wiki?curid=3723111" title="Strażnica KOP „Prudnik”">
Strażnica KOP „Prudnik”

Strażnica KOP „Prudnik” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Prudnik” w latach 1928 – 1934 znajdowała się w strukturze 1 kompanii KOP „Olkowicze”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Prudnik” w 1932 roku ochraniała pododcinek granicy państwowej szerokości 6 kilometrów 875 metrów od słupa granicznego nr 448 do 462.
Sąsiednie strażnice:

</doc>
<doc id="3723112" url="https://pl.wikipedia.org/wiki?curid=3723112" title="Wawrzyniec Ożga">
Wawrzyniec Ożga

Wawrzyniec Ożga (ur. ok. 1867, zm. 22 kwietnia 1936 w Żółkwi) – polski duchowny rzymskokatolicki, proboszcz i dziekan żółkiewski, działacz społeczny.
Życiorys.
Urodził się ok. 1867. Sakrament święceń kapłańskich otrzymał ok. 1894. Posługiwał w Podhajcach, po czym w marcu 1897 został mianowany administratorem w Haliczu. We wrześniu 1898 został mianowany administratorem w Horodence. Od lipca 1903 był kooperatorem w Hodowicy, po czym został mianowany administratorem.
W okresie II Rzeczypospolitej był proboszczem parafii św. Wawrzyńca w Żółkwi, działającej w tamtejszej kolegiacie pod tym wezwaniem. Dokonał odnowienia murów i zadaszenia świątyni. Pełnił funkcję dziekana żółkiewskiego od ok. 1923. W tym czasie założył na administrowanym obszarze kilka kościołów na wsiach.
Działał społecznie. Zasiadał w radzie miejskiej i powiatowej w Żółkwi. Udzielał się w instytucjach. W 1933 był przewodniczącym Komitetu jubileuszu 250. rocznicy zwycięstwa pod Wiedniem z 1683.
Zmarł 22 kwietnia 1936 w Żółkwi w wieku 69 lat i w 42 roku kapłaństwa. Został pochowany na terenie parafii w Żółkwi.

</doc>
<doc id="3723115" url="https://pl.wikipedia.org/wiki?curid=3723115" title="Isa Kasim">
Isa Kasim

Isa Ahmad Kasim ad-Dirazi al-Bahrani (ur. ok. 1940 w Dirazie) – bahrajński duchowny szyicki, ajatollah. 
Życiorys.
Edukacja i wczesna działalność.
Pochodzi z ubogiej rodziny rybaka. Ukończył szkołę średnią w Manamie, po czym pracował jako nauczyciel w szkole podstawowej w Al-Budajji, w której sam się wcześniej kształcił. Równocześnie odbierał wykształcenie religijne pod kierunkiem szajcha Abd al-Husajna al-Hiliego. W wieku nieco ponad 20 lat Isa Kasim wyjechał na dalsze studia teologiczne do An-Nadżafu i cztery lata kształcił się w miejscowym seminarium. W połowie lat 60. XX wieku wrócił do Bahrajnu, by udać się ponownie do Iraku na naukę pod kierunkiem ajatollaha Muhammada Bakira as-Sadra. Zetknął się wówczas z tworzoną przez as-Sadra szyicką partią Zew Islamu.
Deputowany Zgromadzenia Konstytucyjnego.
W 1973 został wybrany do bahrańskiego Zgromadzenia Konstytucyjnego. W parlamencie należał do tzw. bloku religijnego, który domagał się reformy systemu politycznego kraju. Jego frakcja, związana z irackim Zewem Islamu, rywalizowała z bardziej radykalną grupą szyicką kierowaną przez Hadiego al-Mudarrisiego, wzywającą do walki zbrojnej z rządzącą krajem sunnicką dynastią Al Chalifa. Była również przeciwna reformom społecznym inicjowanym przez rząd, które Isa Kasim uważał za sprzeczne z islamem. W 1975 emir Bahrajnu Isa II rozwiązał parlament, gdy deputowani odmówili przyjęcia ustawy o bezpieczeństwie państwa pozwalającej na osadzenie każdego podejrzanego o działania lub wypowiedzi zagrażające państwu w więzieniu nawet na trzy lata. Po rewolucji islamskiej w Iranie Isa Kasim i jego zwolennicy manifestowali lojalność wobec władz Bahrajnu, dowodząc tym samym, że nie chcieli w kraju rewolucji, lecz korzystnych dla szyitów reform. 
W 1991 Isa Kasim wyjechał na studia teologiczne do Ghom i tam uzyskał tytuł ajatollaha. 
Przywódca szyitów Bahrajnu po 2001.
Wrócił do Bahrajnu w 2001, entuzjastycznie witany przez zwolenników. Jego powrót był możliwy dzięki wdrożonym przez króla Hamada reformom konstytucyjnym. Uchwalona w 2002 konstytucja była jednak znacznie mniej liberalna niż jej poprzedniczka z 1973; reformy Hamada rozczarowały bahrajneńskich szyitów. W 2002 opozycyjne organizacje szyickie zbojkotowały wybory. Isa Kasim nie wypowiadał się w tym czasie na tematy związane z polityką wewnętrzną, natomiast w 2003 i w latach następnych prowadził manifestacje przeciwko wojnie w Iraku, na których gromadzili się zarówno szyici, jak i sunnici. W 2006 wezwał szyitów Bahrajnu do bojkotu wyborów parlamentarnych i samorządowych, wbrew stanowisku szyickich organizacji opozycyjnych, które ostatecznie w wyborach z powodzeniem wystartowały.
W czasie Arabskiej Wiosny wspierał protesty szyitów przeciwko królowi Hamadowi. Potępiał również brutalność policji wobec demonstrantów. Protesty szyitów zostały ostatecznie stłumione. 
W czerwcu 2016 Kasim został pozbawiony obywatelstwa Bahrajnu na podstawie przepisów umożliwiających taki krok w odniesieniu do osób "stwarzających zagrożenie dla bezpieczeństwa państwa". Duchownemu zarzucono głoszenie idei teokracji oraz utrzymywanie stałych kontaktów z państwami i organizacjami wrogimi Bahrajnowi. Decyzja o pozbawieniu ajatollaha obywatelstwa zapadła kilka dni po delegalizacji największej opozycyjnej organizacji Al-Wifak. Odebranie ajatollahowi obywatelstwa wywołało protest, w którym wzięło udział kilka tysięcy osób. Decyzję władz Bahrajnu potępiły również ministerstwo spraw zagranicznych Iranu, dowódca irańskich sił Ghods gen. Ghasem Solejmani, przedstawiciele Hezbollahu oraz Stany Zjednoczone, według których nie było podstaw do pozbawienia Kasima obywatelstwa Bahrajnu, a także Human Rights Watch.
Na fali nowych prześladowań większości szyickiej, w 2017 został skazany na rok w zawieszeniu za trzy lata, uznany za winnego rzekomej korupcji.

</doc>
<doc id="3723123" url="https://pl.wikipedia.org/wiki?curid=3723123" title="Le Mont Ubé">
Le Mont Ubé

Le Mont Ubé – neolityczny grobowiec korytarzowy położony koło Le Haguais w parafii Saint Clement na wyspie Jersey.
Grobowiec został odkryty przypadkowo w 1848 roku przez kamieniarzy. Składa się z komnaty w kształcie podkowy o wymiarach 7×3 m, poprzedzonej przedsionkiem oddzielonym dwoma głazami po bokach, do których prowadzi długi na 5 metrów korytarz. Brakuje kamieni stropowych i brukowych, które po odkryciu grobowca zostały zdjęte i wykorzystane jako budulec. Pierwotnie całość nakryta była przypuszczalnie kurhanem. Bogaty materiał archeologiczny ze stanowiska obejmuje fragmenty ceramiki oraz wyroby z kamienia: siekiery, drapacze, groty strzał oraz ozdoby.

</doc>
<doc id="3723124" url="https://pl.wikipedia.org/wiki?curid=3723124" title="Hosilot Dangara">
Hosilot Dangara

Hosilot Dangara (tadż. Клуби футболи «Ҳосилот» Данғара) – tadżycki klub piłkarski, mający siedzibę w mieście Dangara, na południu kraju.
Historia.
Chronologia nazw:
Piłkarski klub FK Dangara został założony w miejscowości Dangara w 2004 roku. W tłumaczeniu "hosilot" oznacza "urodzaj". W 2004 zespół debiutował w rozgrywkach Wyższej Ligi Tadżykistanu. W debiutanckim sezonie zajął 8. miejsce w końcowej klasyfikacji. W następnym sezonie ponownie startował w Wyższej Lidze, gdzie zajął ostatnie 10. miejsce i spadł do Pierwszej Ligi. W 2006 klub zmienił nazwę na Hosilot Dangara. W 2007 klub przed startem zgłosił się do rozgrywek Wyższej Ligi, jednak potem nie przystąpił do gry i został zdyskwalifikowany. Potem klub został rozformowany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Dangarze, który może pomieścić 1 000 widzów.
Piłkarze.
Znani piłkarze:

</doc>
<doc id="3723125" url="https://pl.wikipedia.org/wiki?curid=3723125" title="Chosilot Dangara">
Chosilot Dangara



</doc>
<doc id="3723126" url="https://pl.wikipedia.org/wiki?curid=3723126" title="FK Dangara">
FK Dangara



</doc>
<doc id="3723129" url="https://pl.wikipedia.org/wiki?curid=3723129" title="SNES-CD">
SNES-CD

SNES-CD znany także jako Nintendo Play Station lub Super Disc – niewydany dodatek do konsoli Super Nintendo Entertainment System, tworzony przez Nintendo i Sony. Rozszerzenie to miało na celu umożliwić korzystanie z CD-ROMów, które posiadały znacznie większą pojemność, niż wcześniej wykorzystywane kartridże.
Po nieudanej współpracy między obiema firmami projekt został zawieszony, w późniejszym czasie Sony samodzielnie, weszło na rynek konsol ze swoim produktem - PlayStation, Nintendo natomiast wydało kolejną konsolę, która nadal wykorzystywała kartridże - Nintendo 64.
Historia.
Kontakty między Sony a Nintendo rozpoczął jeden z inżynierów firmy Sony. Ken Kutaragi, bo o nim mowa zainteresował się branżą gier wideo, kiedy ujrzał swoją córkę grającą na konsoli Famicom. Gdy tylko miał okazję podpisał kontrakt w którym zobowiązał się dostarczyć podzespół audio dla konsoli SNES. Kutaragi w sekrecie stworzył chip Sony SPC 700. Sony nie było jednak zainteresowane branżą gier, większość jego przełożonych nie poparło projektu, jedynym, który widział potencjał był Norio Ohga, dzięki temu projekt był kontynuowany. Sukces w interesach zachęcił Nintendo do dalszej współpracy z Sony, zaczęto więc pracę nad dwoma projektami - SNES-CD i konsolą firmy Sony, która miała być kompatybilna zarówno z grami na SNES jak i z grami na nadchodzący dodatek.
Pracę nad projektem rozpoczęły się w 1988 roku, gdy Nintendo podpisało kontrakt z Sony, na produkcję dodatku na konsolę SNES. Po kilku latach prac, Sony zapowiedziało wydanie także swojej własnej konsoli nazwanej "PlayStation" latem 1991 roku na Consumer Electronics Show. Jak wcześniej ustalono konsola od Sony miała być kompatybilna zarówno z tytułami na SNES jak i przyszłymi grami na SNES-CD. Niespodziewanie pojawiły się jednak problemy między obiema firmami, Nintendo uznało, że warunki na jakich przystąpili do kontraktu nie są dla nich korzystne, potajemnie rozpoczęło więc współpracę z rywalem Sony, firmą Philips w celu produkcji SNES-CD. W czerwcu 1991 roku na Consumer Electronics Show, Sony ogłosiło wydanie konsoli "Playstation", która miała być kompatybilna z grami na SNES, następnego dnia na tym samych targach Nintendo ogłosiło, że współpracuje z firmą Philips nad SNES-CD zaskakując cały rynek, w tym firmę Sony.
Przed konfliktem między Nintendo i Sony, udało się stworzyć około 200 prototypów nowej konsoli, a także oprogramowanie do niej. Firmie Sony nigdy nie udało się stworzyć konsoli kompatybilnej z SNES, którą można byłoby wypuścić na rynek, zamiast tego Sony skupiła się na stworzeniu w pełni samodzielnej konsoli nowej generacji.

</doc>
<doc id="3723130" url="https://pl.wikipedia.org/wiki?curid=3723130" title="Stanisław Szpotański">
Stanisław Szpotański

Stanisław Szpotański (ur. 9 czerwca 1880 w Suchcicach, zm. 17 kwietnia 1936 w Kobyłce) – polski pisarz, historyk, publicysta, dyplomata, dziennikarz.
Życiorys.
Był synem powstańca styczniowego. Od 1903 do 1907 był członkiem PPS. Od 1912 do 1925 przebywał poza obszarem ojczyzny. Zajmował się badaniem dziejów okresu mesjanizmu Adama Mickiewicza opracowaniem postaci polskich z XIX wieku. Podczas I wojny światowej działał we Francji na rzecz polskiej niepodległości.
Po 1918 był dyrektorem Biura Prasowego Poselstwa Rzeczypospolitej Polskiej w Paryżu. Od 1923 do 1925 był redaktorem pisma „Życie Polskie”. Był dyrektorem Polskiej Agencji Prasowej. W latach 20. powrócił do niepodległej II Rzeczypospolitej. Zamieszkał w majątku Międzylesie pod Tłuszczem, a od 1928 w Kobyłce. Od tego czasu tworzył powieści historyczne i dramaty. Był współpracownikiem „Kurjera Warszawskiego”
Zmarł 17 kwietnia 1936 w Kobyłce. Został pochowany na miejscowym cmentarzu.
W 1979 ukazała się książka pt. "Stanisław Szpotański jako pisarz historyczny" autorstwa Gustawa Ostasza, a w 2008 publikacja pt. "Stanisław Ryszard Szpotański (1880-1936). Zapomniany pisarz mieszkaniec Kobyłki".

</doc>
<doc id="3723140" url="https://pl.wikipedia.org/wiki?curid=3723140" title="Winfried Freudenberg">
Winfried Freudenberg

Winfried Freudenberg (ur. 29 sierpnia 1956, zm. 8 marca 1989) był ostatnim człowiekiem, który zginął podczas ucieczki przez Mur Berliński z NRD do Berlina Zachodniego.
Życiorys.
Freudenberg urodził się w Osterwieck, wychował w Saksonii-Anhalt w mieście Lüttgenrode, w pobliżu ówczesnej granicy między Niemcami Wschodnimi, będącymi wtedy jako państwo satelickie ZSRR częścią komunistycznego bloku wschodniego, i Niemcami Zachodnimi. Po pracy, jako praktykant elektryk, kształcił się na technika elektryka w "Volkshochschule" (rzemieślnicza szkoła zawodowa). Jesienią 1988 roku ożenił się z Sabiną, studentką poznaną w szkole. Dwa tygodnie przed ślubem Freudenberg postanowił uciec ze swoją żoną na zachód. Zaraz po ślubie zaczął planować podróż domowym balonem wypełnionym gazem ziemnym (ponieważ jego główny składnik metan jest lżejszy od powietrza i gaz ziemny może służyć jako gaz nośny).
W ramach swojego planu Freudenberg podjął pracę w miejscowym zakładzie przetwórstwa gazu i małżonkowie przeprowadzili się do mieszkania w Berlinie Wschodnim, w dzielnicy Prenzlauer Berg. W styczniu i w lutym 1989 roku zaczęli z pociętych na paski i później sklejanych polietylenowych namiotów budować balon o wysokości 13 metrów i średnicy 11 metrów. Wieczorem 7 marca zdecydowali, że warunki pogodowe były korzystne do ucieczki i o północy udali się do zakładu, gdzie Freudenberg pracował i zaczęli wypełniać balon gazem. Zauważył ich młody student i zadzwonił o 1:30 na policję. Gdy zobaczyli nadjeżdżający radiowóz wpadli w panikę. Balon nie był wypełniony i gazu nie wystarczało, aby podnieść ich oboje. Freudenberg postanowił uciec sam i przeciął trzymające balon liny. Jednak bez Sabiny było za mało balastu i balon wzniósł się zbyt szybko. Zaraz po starcie zerwał linie energetyczne. Chociaż wschodnioniemiecka straż często strzelała i zabijała ludzi, którzy starali się uciec, postanowiono nie strzelać do Freudenberga, ze względu na fakt, że kule mogły spowodować wybuch gazu ziemnego wewnątrz balonu.
Freudenberg spędził kilka godzin w powietrzu. Przeleciał nad lotniskiem Tegel w Berlinie Zachodnim, gdzie najwyraźniej zamierzał lądować z wysokości 2000 metrów. O 7:30 rano spadł w ogrodzie willi w dzielnicy Zehlendorf (Berlin Zachodni). Bezpośrednia przyczyna wypadku jest nieznana. Resztki balonu spadły na środkowy pas autostrady, a ciało Freudenberga znaleziono kilka godzin później kilka przecznic dalej na podwórku. Freudenberg niewątpliwie zmarł od obrażeń w wyniku wypadku. Prawie każda kość w jego ciele została złamana i został uszkodzony praktycznie każdy organ wewnętrzny.
Po incydencie, wschodnioniemiecka policja śledziła przyjaciół, krewnych, znajomych, kolegów i żonę Freudenberga, badając czy brali udział w próbie ucieczki. Z powodu międzynarodowego zainteresowania i nacisków spowodowanych ostatnio zastrzeleniem Chrisa Gueffroya, ostatniego uchodźcy, do którego strzelała straż graniczna NRD, Sabina otrzymała stosunkowo łagodny wyrok – trzy lata w zawieszeniu, a następnie udzielono jej amnestii w październiku 1989 roku. W następnym miesiącu Wschodnie Niemcy zaczęły pozwalać swoim obywatelom podróżować na Zachód, a kilka miesięcy później Mur Berliński został zdemontowany i oba kraje zjednoczone.

</doc>
<doc id="3723141" url="https://pl.wikipedia.org/wiki?curid=3723141" title="Józefa Śmigielska">
Józefa Śmigielska



</doc>
<doc id="3723147" url="https://pl.wikipedia.org/wiki?curid=3723147" title="Związek Inżynierii Wojskowej">
Związek Inżynierii Wojskowej

Związek Inżynierii Wojskowej – stowarzyszenie wojskowych w II Rzeczypospolitej.
Powstanie Związku Inżynierii Wojskowej zostało zainicjowane na I Zjeździe Koleżeńskim b. Wychowanków Szkół Podchorążych Rezerwy Saperów, zorganizowanym w 1935 w Modlinie. ZIW został zalegalizowany na początku kwietnia 1936 przez władze cywilne i wojskowe. Jego celem było zorganizowanie inżynierów i techników, oficerów i podchorążych rezerwy saperów Wojska Polskiego w dążeniu do konsolidacji rezerw technicznych armii polskiej.
Siedziba ZIW mieściła się przy ul. 6 sierpnia 54/56 w Warszawie.
Pierwszym przewodniczącym ZIW został wybrany inż. Henryk Janczewski, a we władzach zasiedli inż. J. Domaniewski, inż. J.K. Puzyna, Z. Pickuth, inż. W. Pawłowski, J. Słaboszewicz, F. Pawłowski.

</doc>
<doc id="3723149" url="https://pl.wikipedia.org/wiki?curid=3723149" title="Le Creux ès Faïes">
Le Creux ès Faïes

Le Creux ès Faïes – neolityczny grobowiec korytarzowy położony w parafii Saint-Pierre-du-Bois na wyspie Guernsey.
Zorientowany w kierunku wschodnim grobowiec składa się z pojedynczej komory o długości 9 m, do której prowadzi wąskie wejście. Z nakrywających go kamieni stropowych zachowały się tylko dwa. Całość pierwotnie znajdowała się pod kurhanem o średnicy ok. 18 m, obecnie w większości zniwelowanym. W trakcie przeprowadzonych w 1840 roku przez F.C. Lukisa prac wykopaliskowych w grobowcu odkryto datowane na 2000-1800 p.n.e. kości ludzkie i zwierzęce, fragmenty ceramiki związanej z kulturą pucharów dzwonowatych oraz kamienne groty strzał, pochodzące z ostatniej fazy użytkowania obiektu.

</doc>
<doc id="3723151" url="https://pl.wikipedia.org/wiki?curid=3723151" title="Mistrzostwa Europy w Piłce Nożnej 2016/Grupa D">
Mistrzostwa Europy w Piłce Nożnej 2016/Grupa D

W grupie D Mistrzostw Europy w Piłce Nożnej 2016 znalazły się reprezentacje Turcji, Chorwacji, Hiszpanii i Czech. Mecze zostały rozegrane w dniach od 12 do 21 czerwca 2016.
Tabela.
Legenda:

</doc>
<doc id="3723153" url="https://pl.wikipedia.org/wiki?curid=3723153" title="Kościół Najświętszego Serca Pana Jezusa w Żarowie">
Kościół Najświętszego Serca Pana Jezusa w Żarowie

Kościół Najświętszego Serca Pana Jezusa w Żarowie – rzymskokatolicki kościół parafialny z 1909 roku w Żarowie, należący do dekanatu Żarów diecezji świdnickiej.
Historia.
Działka pod budowę została kupiona od spółki Silesia. W 1909 roku uzyskano odpowiednie zezwolenia od władz państwowych i kościelnych. Budowa rozpoczęła się w dniu 10 maja 1909 roku. budowę nadzorował ksiądz Herman Klimke, który był wcześniej wikariuszem w Pastuchowie. Kamień węgielny pod świątynię został położony w dniu 28 lipca 1909 roku. Świątynia została wzniesiona w dniu 22 października 1909 roku. Wieża o wysokości 44 metrów została ukończona w dniu 9 marca 1910 roku. W dniu 14 kwietnia 1910 roku zostały poświęcone dwa dzwony. Po zakończeniu prac wykończeniowych kościół został uroczyście poświęcony w dniu 29 września 1910 roku. Pierwszym duszpasterzem w świątyni został wspomniany wyżej ksiądz Klimke.
Architektura.
Kościół został zbudowany w stylu neogotyckim i zaprojektowany przez dwóch wrocławskich architektów: Overhoffa i Föhego. Do budowy świątyni została użyta czerwona, nieotynkowana cegła. Budowla jest halowa i posiada trzy nawy. Koszty budowy wyniosły 85 000 marek. W dniu 1 września 1915 roku duszpasterstwo w Żarowie otrzymało status kurateli, a w dniu 1 kwietnia 1920 roku została utworzona samodzielna parafia. Na wieży w 1927 roku zostały zawieszone trzy dzwony ufundowane przez małżeństwo Neugebauerów z Żarowa na miejscu wspomnianych wyżej dzwonów "ofiarowanych ojczyźnie" w 1917 roku.

</doc>
<doc id="3723158" url="https://pl.wikipedia.org/wiki?curid=3723158" title="Kuchnia boliwijska">
Kuchnia boliwijska

Kuchnia boliwijska – kuchnia regionalna, charakterystyczna dla obszaru Boliwii.
Charakterystyka.
Kuchnia boliwijska, z uwagi na historię kraju i jego położenie, łączy w sobie wpływy inkaskie, hiszpańskie i mauretańskie. Mieszają się w niej potrawy rodzime, europejskie i arabskie, jak również afrykańskie. Z uwagi na niską zamożność mieszkańców Boliwii kuchnia zwykłych obywateli nie jest zbyt wymyślna. Dominują w niej ziemniaki (zastępowane też juką), wołowina, ryby i ryż.
W rejonach tropikalnych i subtropikalnych, gdzie możliwe jest obfite wytwarzanie produktów żywnościowych, uprawia się soję, rzepak, trzcinę cukrową, cytrusy, zboża, owoce i warzywa, w tym charakterystyczny owoc amazoński – cupuaçu. Większość dań tropikalnej części Boliwii złożona jest z mięsa, ryżu, bananów, juki oraz "papas fritas", czyli frytek. Popularnym dodatkiem jest "llajua –" pikantny sos z locoto. 
Wybrane potrawy.
Do charakterystycznych dań kuchni lokalnej należą:
Napoje i owoce.
Do picia podaje się często ambrosíę, czyli świeże mleko krowie zaprawione niewielką ilością lokalnej brandy, czyli "singani", a także sucumbe – ciepłe mleko z cynamonem i cukrem. Bardzo popularnym napojem jest mate de coca, czyli herbata z liści krasnodrzewu pospolitego (koki).
Z uwagi na klimat spożywana jest duża ilość owoców i soków ("jugos"). Soki miksowane są na ulicznych straganach i podawane z dodatkiem wody lub mleka. 

</doc>
<doc id="3723161" url="https://pl.wikipedia.org/wiki?curid=3723161" title="Strażnica KOP „Czerwiaki”">
Strażnica KOP „Czerwiaki”

Strażnica KOP „Czerwiaki” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Czerwiaki” w latach 1928 – 1934 znajdowała się w strukturze 2 kompanii KOP „Bryckie”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Czerwiaki” w 1932 roku ochraniała pododcinek granicy państwowej szerokości 5 kilometrów 470 metrów od słupa granicznego nr 484 do 496.
Wydarzenia:
Sąsiednie strażnice:

</doc>
<doc id="3723162" url="https://pl.wikipedia.org/wiki?curid=3723162" title="Zespół Szkół nr 3 w Ostrowcu Świętokrzyskim">
Zespół Szkół nr 3 w Ostrowcu Świętokrzyskim

Zespół Szkół nr 3 w Ostrowcu Świętokrzyskim – publiczna szkoła średnia w Ostrowcu Świętokrzyskim, założona na początku lat 20. XX wieku. Przez wiele lat nosząca nazwę Technikum Hutniczo-Mechanicznego (THM). Szkoła kilkukrotnie zajmowała pierwsze miejsce w województwie świętokrzyskim w rankingu najlepszych techników.

</doc>
<doc id="3723165" url="https://pl.wikipedia.org/wiki?curid=3723165" title="Carlos Clark">
Carlos Clark

Carlos R. Clark (ur. 10 sierpnia 1960 w Somerville) – amerykański koszykarz, występujący na pozycji rzucającego obrońcy, mistrz NBA z 1984 roku.

</doc>
<doc id="3723166" url="https://pl.wikipedia.org/wiki?curid=3723166" title="Leszczków (przedsiębiorstwo)">
Leszczków (przedsiębiorstwo)

Leszczków – polskie przedsiębiorstwo branży tkackiej produkujące samodziały, zbudowane od podstaw w latach 1926–1937 około 1 km na zachód od wsi Leszczków, powiat sokalski, województwo lwowskie, obecnie na Ukrainie, działające do upaństwowienia w 1950 r.
Historia firmy.
II RP.
11 września 1919 roku Roman Żurowski wraz z żoną Karoliną z Kraińskich Żurowską kupili od grupy żydowskich finansistów były majątek Łomnickich Leszczków. Na terenie majątku ziemskiego znajdował się młyn, gorzelnia i XVIIIwieczny spichlerz.
W 1926 r. przy dworze w Leszczkowie Roman i Karolina rozpoczęli uruchamianie działalności włókienniczej. Mieli wolne budynki na folwarku, energię elektryczną z młyna, dostawy wełny od okolicznych chłopów hodujących owce, tanią siłę roboczą wśród miejscowej ludności wiejskiej cierpiącej na brak zatrudnienia i fachowców ze szkoły tkactwa w Sokalu. Z powodu braku kapitału płacili za wełnę kuponami, które można było następnie wymienić na gotowe produkty.
Dzięki wysokiej jakości tkanin z 100% wełny i artystycznym uzdolnieniom Karoliny Żurowskiej (tworzyła wzory i nadzorowała proces wykończenia) produkty zdobyły rynek wewnętrzny w Polsce jako ekskluzywne materiały ubraniowe. Na wystawach w Paryżu (1937) i w Nowym Jorku (1939) wyroby Leszczkowa zostały wyróżnione nagrodami. Po pożarze w wigilię Bożego Narodzenia 1934 r. Żurowscy wybudowali nową fabrykę, która została poświęcona 11 września 1937 r.
W 1932 r. Żurowscy nawiązali współpracę z Karolem Borysowiczem, kapitanem Wojska Polskiego w stanie spoczynku, który rozpoczął budowanie sieci sklepów i nawiązał współpracę z firmą Centralna Doświadczalna Stacja Jedwabnicza w Milanówku (Stanisław i Henryk Witaczek), by sprzedawać ich produkty (materiały z jedwabiu) w komisie, a następnie otwierać wspólnie sklepy. Do końca 1938 r. otwarto 13 sklepów stacjonarnych i jeden objazdowy. Pod koniec 1937 r. księstwo Kentu odwiedziło sklep na rynku w Katowicach, wyrażając się „z wielkim uznaniem o wysokim poziomie estetycznym samodziałów leszczkowskich i wytwornej ich prymitywności. ... specjalną uwagę księstwa zwróciły również słynne już w Polsce pledy podróżne wyrobu Leszczkowskiego”.
II wojna światowa.
Po wybuchu II wojny światowej Roman i Karolina Żurowscy przeprowadzili się wraz z córkami do Warszawy.
Na początku wojny fabryka była zajęta przez Armię Czerwoną. Był też przygotowany plan upaństwowienia fabryki przez władze radzieckie. Została przez Sowietów obrabowana z surowców, gotowych produktów i różnych części fabrycznych. Po kilku tygodniach Rosjanie wycofali się za Bug zgodnie z ustaleniami z Niemcami i Leszczków znalazł się po stronie niemieckiej.
Zarząd fabryki przejęli Niemcy (Treuhänder), którzy nie chcąc stracić intratnej posady, obronili fabrykę przed przeniesieniem do Łodzi, która wtedy była częścią „Reichu”. W 1944 r. wojska niemieckie, wycofując się przed nacierającą Armią Czerwoną, podpalili dwór. Zabudowania dworskie zostały doszczętnie zniszczone na skutek zgromadzonej tam wcześniej amunicji. Ocalała fabryka, XVIII-wieczny spichlerz i budynek gospodarczy tzw. oficyna południowa.
30 grudnia 1942 r. Roman i Karolina Żurowscy zostali, razem z trzema córkami, aresztowani w Warszawie w mieszkaniu przy ul. Brackiej 13. Donos złożył ksiądz greckokatolicki Josyp Kładoczny, konfident Gestapo, sekretarz arcybiskupa Andrzeja Szeptyckiego metropolity Lwowa. 17 stycznia 1943 r. Karolina wraz z córkami została przewieziona z Pawiaka do obozu koncentracyjnego Majdanek. Roman Żurowski został na Pawiaku i był przesłuchiwany w siedzibie Gestapo przy al. Szucha. Z przesłuchania 30 marca 1943 r. nie wrócił już na Pawiak. Ciało jego nie zostało odnalezione.
19 stycznia 1944 r. Karolina Żurowska z córkami, najstarszą Marią i najmłodszą Klementyną (Anna zmarła na Majdanku 19 sierpnia 1943 r.) zostały przewiezione do obozu Ravensbrück. Po wyzwoleniu obozu przez wojska radzieckie pod koniec kwietnia 1945 r., Karolina wróciła 29 czerwca 1945 r. do kraju.
PRL.
Jesienią 1945 r. Karolina Żurowska zaczęła organizować produkcję tkanin w Bielsku razem z Karolem Borysowiczem i swoim szwagrem Adamem Żurowskim, który objął stanowisko zarządcy firmy. Mieszcząca się przy ul. Nad Ścieżką 4 mała fabryczka działała pod nazwą Studio Artystyczne „Samodział” aż do 7 maja 1948 r., kiedy sąd rejonowy w Cieszynie zarejestrował przeniesienie siedziby Zakładów Przemysłowych Romana Żurowskiego „Leszczków” Sp. z o.o. z Leszczkowa do Bielska. W zakładzie tym znaleźli zatrudnienie dawni pracownicy z Leszczkowa. By połączyć wszystkie działy pod jednym dachem firma w 1948 r. została przeniesiona do Czechowic Południowych, obecnie część Gliwic, do dużego lokalu po drukarni biletów kolejowych.
Jednocześnie, 19 listopada 1946 r. Karolina Żurowska z Karolem Borysowiczem, dyrektorem ds. handlowych i przedwojennym wspólnikiem oraz z inż. Janem Szpunarem, dyrektorem ds. technicznych w Leszczkowie założyli firmę „Leszczków” Wytwórnia Tkanin Sp. z o.o. w Łowiczu. Karol Borysowicz objął stanowisko prezesa zarządu. W 1948 r. Karol Borysowicz i Jan Szpunar, pomimo niebezpieczeństwa ze strony grasujących na tamtych terenach oddziałów UPA, pojechali do Leszczkowa i przywieźli krosna i maszyny.
Po kilku latach dochodowej działalności firma została upaństwowiona 28 czerwca 1950 r. i przejęta przez Cepelię.
Podmioty prawa handlowego.
I
II
III
IV
Poglądy polityczne.
Roman i Karolina Żurowscy wpisywali się w idee pracy organicznej. Z entuzjazmem zaangażowali się w budowę gospodarczą II RP. Do pracy przyjmowali fachowców nie tylko pochodzenia polskiego, ale też Ukraińców i Żydów. Cechowała ich wrażliwość społeczna, więc troszczyli się o swoich pracowników i ubogą ludność Kresów. Planowali przeprowadzenie uwłaszczenia chłopów, którzy uprawiali ich ziemię. Wokół fabryki projektowali szpital, szkołę, kościół, plebanię, korty tenisowe, boisko sportowe, baseny kąpielowe i budynki mieszkalne dla pracowników. II wojna światowa uniemożliwiła realizację tych planów. W czasie II wojny światowej ukrywali w Leszczkowie przed Niemcami zaprzyjaźnionych Polaków pochodzenia żydowskiego, np. Józef Forma, który dobrowolnie pojechał do warszawskiego getta: „Nie mogę być w Leszczkowie. Chcę być tam gdzie są wszyscy moi.” Zginął bez śladu.

</doc>
<doc id="3723168" url="https://pl.wikipedia.org/wiki?curid=3723168" title="Strażnica KOP „Łukawiec”">
Strażnica KOP „Łukawiec”



</doc>
<doc id="3723169" url="https://pl.wikipedia.org/wiki?curid=3723169" title="Jerzy Krępeć">
Jerzy Krępeć

Jerzy Krępeć (ur. 1896, zm. 1981) – polski inżynier, Sprawiedliwy wśród Narodów Świata, odznaczony wraz z żoną Ireną Krępeć. Za bohaterstwo otrzymał Krzyż Walecznych.
Życiorys.
Z wykształcenia był inżynierem. Jego żoną była Irena Krępeć z domu Adamus (1906–1999), z którą przed wybuchem II wojny światowej mieszkał w posiadłości w okolicach Płocka. 
W wojnie bolszewickiej 1920 bronił Warszawy, za uratowanie kompana spod ognia wroga został odznaczony Krzyżem Walecznych.
W czasie okupacji został zmuszony wraz z rodziną opuścić dotychczasowe miejsce pobytu i przenieść się do domu rodziców żony (Henryk i Zofia Adamusowie) w Gołąbkach koło Warszawy. Niedaleko od tej miejscowości wraz z żoną wydzierżawili gospodarstwo rolne w miejscowości Osada. Tam też oraz w gospodarstwie teściów udzielali schronienia osobom ukrywającym się przed Niemcami. Ukrywali się tam Żydzi: Krystyna Izbicki, Anna Zofia Izbicki i jej syn Józef Ettinger, Krystyna Radziejewski, jej przybrana córka Larissa Sztorchan, Zofia Sidor, Eliza Temler i dr Tworkowski. Byli oni zatrudnieni w gospodarstwie, za co otrzymywali wynagrodzenie. Dzieci należące do grupy osób ukrywających się otrzymywały naukę szkolną prowadzoną przez Czesławę Konko i inną osobę wspólnie z dziećmi z okolicznych gospodarstw. Chronionym Żydom Jerzy Krępeć zorganizował fałszywe dokumenty tożsamości, co było możliwe dzięki jego kontaktom z organami państwa podziemnego. Rodzina Krępciów zapewniała ukrywającym się wszystkie potrzebne rzeczy, obok żywności i miejsca pobytu także ubranie i wsparcie psychiczne. Okoliczni mieszkańcy mieli świadomość, że w gospodarstwach Krępciów i Adamusów ukrywani są Żydzi. Mimo to nie doszło do żadnej denuncjacji i wszyscy Żydzi przetrwali wojnę.
Listem z 18 kwietnia 1994 Jad Waszem powiadomiło o nadaniu Jerzemu (pośmiertnie) i Irenie Krępciom tytułu Sprawiedliwi wśród Narodów Świata. Uroczystość z tej okazji odbyła się 12 grudnia 1995 w Konsulacie Generalnym RP w Montrealu. Odznaczenie w imieniu zmarłego męża odebrała Irena Krępeć.
Jerzy i Irena Krępeć mieli trójkę dzieci: Tadeusza (1928–1999), Krystynę i Marię.

</doc>
<doc id="3723172" url="https://pl.wikipedia.org/wiki?curid=3723172" title="Do Kościuszki (Keats)">
Do Kościuszki (Keats)

Do Kościuszki () – wiersz angielskiego romantyka Johna Keatsa, napisany w 1816 roku i ogłoszony w czasopiśmie "The Examiner" 16 lutego 1817 roku.
Informacje ogólne.
Wiersz "Do Kościuszki" jest rygorowym sonetem. Wpisuje się on w serię angielskich utworów poświęconych postaci naczelnika powstania z 1794 roku. Swoje liryki, tak samo ujęte w formę sonetu, poświęcili Kościuszce również inni romantycy brytyjscy Samuel Taylor Coleridge i Leigh Hunt.
Forma.
Utwór Keatsa realizuje model pięciorymowego sonetu włoskiego i rymuje się "abba abba cde dce". Jest napisany jambicznym pięciostopowcem, który jest najbardziej typowym tworzywem sonetów w literaturze angielskiej, na wzór włoskich utworów pisanych endecasillabo (jedenastozgłoskowcem).
Prawdopodobnie Keats wymawiał nazwisko Kościuszki jako Koskajusko, bo tak wskazuje rytm wiersza.
Treść.
Wiersz Keatsa jest bezpośrednim zwrotem do Kościuszki, którego wielkie imię ma być źródłem wyższych, szlachetniejszych uczuć. Poeta stwierdza, że w nieznanych krainach imiona bohaterów rozbrzmiewają pod niebo:
Keats zestawia Kościuszkę z Alfredem, najwybitniejszym królem anglosaskim, panującym w IX wieku. Wyraża przekonanie, że głos Kościuszki dołączy do wołania wielkich poprzedników i dotrze do Boga.
Wanda Krajewska stwierdza, że Keats mitologizuje postać Kościuszki, nie podając żadnych konkretów na temat jego życia, działalności, czy udziału w bitwach. Dla Keatsa Kościuszko jest bardziej uosobieniem idei wolnościowej niż człowiekiem z krwi i kości. Warto podkreślić, że Keatsowi zupełnie nie przeszkadza fakt, że Kościuszko walczył w imię niepodległości Stanów Zjednoczonych przeciwko Brytyjczykom.
Przekłady.
Wiersz przekładali Julian Ejsmond, Stanisław Baliński i Jerzy Pietrkiewicz

</doc>
<doc id="3723174" url="https://pl.wikipedia.org/wiki?curid=3723174" title="Polsko-Chińska Rada Biznesu">
Polsko-Chińska Rada Biznesu

Polsko-Chińska Rada Biznesu (chiń. 波中商务联合会, ang. Polish-Chinese Business Council) – stowarzyszenie podmiotów gospodarczych mające za zadanie promowanie wymiany handlowej i inwestycji między oboma krajami. 
Historia.
Patrz informacje zawarte pod Polsko-Chińska_Izba_Gospodarcza
Propolski samorząd gospodarczy w Chinach.
Patrz informacje zawarte pod Polsko-Chińska_Izba_Gospodarcza

</doc>
<doc id="3723177" url="https://pl.wikipedia.org/wiki?curid=3723177" title="Izabełła Szinikowa">
Izabełła Szinikowa

Izabełła Szinikowa (bułg. "Изабелла Шиникова", ur. 25 października 1991 w Sofii) – bułgarska tenisistka, reprezentantka kraju w Pucharze Federacji.
Kariera tenisowa.
W rozgrywkach zawodowych zadebiutowała we wrześniu 2008 w turnieju ITF w bułgarskim Ruse.
Na swoim koncie ma wygranych dwadzieścia dwa turnieje w grze pojedynczej i trzydzieści dwa w grze podwójnej rangi ITF.
W kwietniu 2016 zanotowała swój debiut w turnieju głównym cyklu WTA Tour w Katowicach, ale przegrała w pierwszej rundzie z Alizé Cornet.

</doc>
<doc id="3723178" url="https://pl.wikipedia.org/wiki?curid=3723178" title="Strażnica KOP „Baturyn”">
Strażnica KOP „Baturyn”

Strażnica KOP „Baturyn” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 1 batalion graniczny. W 1928 roku w skład batalionu wchodziło 18 strażnic. Strażnica KOP „Łukawiec” w latach 1928 – 1931 znajdowała się w strukturze 2 kompanii KOP „Bryckie”. W komunikacie dyslokacyjnym z 1932 roku nie występuje. W jej miejsce pojawia się strażnica KOP „Baturyn”. Strażnica w latach 1932 – 1934 znajdowała się w strukturze 2 kompanii KOP „Bryckie”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Baturyn” w 1932 roku ochraniała pododcinek granicy państwowej szerokości 5 kilometrów 750 metrów od słupa granicznego nr 497 do 505.
Wydarzenia:
Sąsiednie strażnice:

</doc>
<doc id="3723179" url="https://pl.wikipedia.org/wiki?curid=3723179" title="Endecasillabo">
Endecasillabo

Endecasillabo (wł. jedenastozgłoskowiec) – najpopularniejsza forma wiersza włoskiego, jedenastozgłoskowiec wykazujący tendencję do jambicznego uporządkowania akcentowego. Format ten stanowi tworzywo klasycznych włoskich form stroficznych tercyny, sekstyny, oktawy i sonetu. Używali go poeci włoscy, jak Dante Alighieri, Francesco Petrarca, Ludovico Ariosto i Torquato Tasso.
W wierszu włoskim nie wszystkie samogłoski się czyta - sąsiadujące samogłoski traktuje się jako pojedynczą sylabę.

</doc>
<doc id="3723180" url="https://pl.wikipedia.org/wiki?curid=3723180" title="Aleksandr Kołobiakow">
Aleksandr Kołobiakow

Aleksandr Fiłaretowicz Kołobiakow (ros. Александр Филаретович Колобяков, ur. we wsi Oznobilino w obwodzie jarosławskim, zm. 26 stycznia 1958 w Moskwie) – radziecki generał major.
Życiorys.
Jako młodszy podoficer rosyjskiej armii brał udział w I wojnie światowej, 1918 wstąpił do Armii Czerwonej, 1920 ukończył wojskowy kurs karabinów maszynowych i został dowódcą plutonu, a później dowódcą kompanii i batalionu. W 1930 ukończył kursy doskonalenia kadry politycznej Armii Czerwonej przy Wojskowej Akademii Politycznej, a 1938 Wyższe Kursy Wojskowo-Polityczne, był pracownikiem politycznym w pułku i dywizji, członkiem Rady Wojennej Okręgów Wojskowych i komisarzem korpusu. 13 czerwca 1940 uczestniczył w naradzie najwyższych władz wojskowo-politycznych na Kremlu (z udziałem m.in. Stalina, Mołotowa, Timoszenki, Szaposznikowa, Smorodinowa, Mechlisa i Żukowa) dotyczącej przygotowań do operacji wojskowej przeciwko Rumunii. 
W czasie wojny ZSRR z Niemcami był członkiem Rady Wojennej 9 Armii, 61 Armii i Frontu Briańskiego, a od lipca 1945 Zachodniosyberyjskiego Okręgu Wojskowego. W 1942 otrzymał stopień generała majora. W 1947 ukończył wyższe kursy doskonalenia kadry politycznej przy Wojskowej Akademii Politycznej im. W.I. Lenina, zajmował różne stanowiska dowódcze, 1953 zakończył służbę wojskową. 
Był odznaczony czterema orderami, a także medalami. Został pochowany na Cmentarzu Nowodziewiczym.

</doc>
<doc id="3723183" url="https://pl.wikipedia.org/wiki?curid=3723183" title="Stanisław Tęczyński (prawnik)">
Stanisław Tęczyński (prawnik)

Stanisław Tęczyński (ur. ok. 1887, zm. w kwietniu 1936 we Lwowie) – polski prawnik, urzędnik, oficer Wojska Polskiego.
Życiorys.
Ukończył studia prawnicze uzyskując tytuł magistra.
Po odzyskaniu przez Polskę niepodległości został przyjęty do Wojska Polskiego. Został awansowany do stopnia porucznika rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym do 2 pułku piechoty Legionów (garnizon Sandomierz).
W okresie II Rzeczypospolitej sprawował stanowisko naczelnika okręgowego urzędu miar we Lwowie.
Zmarł na początku kwietnia 1936 we Lwowie w wieku 48 lat.

</doc>
<doc id="3723185" url="https://pl.wikipedia.org/wiki?curid=3723185" title="Le Trépied">
Le Trépied

Le Trépied – neolityczny grobowiec korytarzowy położony w parafii Saint-Sauveur na wyspie Guernsey.
Grobowiec ma 5,5 m długości, wysokość 1,3 m i szerokość dochodzącą do 2 metrów. Składa się z komory grobowej o butelkowatym kształcie, nakrytej trzema głazami stropowymi wspartymi na kamieniach nośnych. W trakcie prac archeologicznych przeprowadzonych w 1840 roku przez F.C. Lukisa wewnątrz grobowca odkryto kości ludzkie, dwa krzemienne groty od strzał oraz ceramikę z okresu kultury pucharów dzwonowatych. Znaleziska te związane są z ostatnią fazą użytkowania obiektu, a sam grobowiec jest znacznie starszy i powstał ok. 3000-2000 p.n.e.

</doc>
<doc id="3723189" url="https://pl.wikipedia.org/wiki?curid=3723189" title="Władysław Mantura">
Władysław Mantura

Władysław Mantura (ur. 18 czerwca 1947) – polski inżynier i ekonomista, profesor nauk ekonomicznych. Specjalizuje się w marketingu, rachunkowości zarządczej, sterowaniu jakością produkcji, zarządzaniu przedsiębiorstwem oraz kwalitologii. Profesor nadzwyczajny i kierownik Katedry Marketingu i Sterowania Ekonomicznego Wydziału Inżynierii Zarządzania Politechniki Poznańskiej.
Życiorys.
Studia rozpoczął na Wojskowej Akademii Technicznej (pierwsze dwa lata) i kontynuował na Wydziale Mechaniczno-Technologicznym Politechniki Poznańskiej, gdzie uzyskał dyplom, a następnie został zatrudniony w Instytucie Organizacji i Zarządzania i zdobywał kolejne awanse akademickie. Habilitował się w 1990 w zakresie budowy i eksploatacji maszyn na podstawie dorobku naukowego i rozprawy pt. "Teoretyczne podstawy projektowania produkcyjnych systemów sterowania jakością". W okresie 1990-1996 sprawował funkcję prodziekana Wydziału Budowy Maszyn Politechniki Poznańskiej. Stanowisko profesora nadzwyczajnego uzyskał w 1993. Tytuł naukowy profesora nauk technicznych został mu nadany w 2007. Poza macierzystą Politechniką prowadził wykłady także m.in. na Uniwersytecie im. Adama Mickiewicza (1997-2008).
Wybrane publikacje.
W dorobku publikacyjnym W. Mantury znajdują się m.in.:

</doc>
<doc id="3723191" url="https://pl.wikipedia.org/wiki?curid=3723191" title="Jean-Jules-Antoine Lecomte du Nouy">
Jean-Jules-Antoine Lecomte du Nouy



</doc>
<doc id="3723193" url="https://pl.wikipedia.org/wiki?curid=3723193" title="Jeff Lamp">
Jeff Lamp

Jeffrey Alan Lamp (ur. 9 marca 1959 w Minneapolis) – amerykański koszykarz, występujący na pozycjach rzucającego obrońcy oraz niskiego skrzydłowego, mistrz NBA z 1988 roku.

</doc>
<doc id="3723198" url="https://pl.wikipedia.org/wiki?curid=3723198" title="Mięsień trójgłowy łydki">
Mięsień trójgłowy łydki

Mięsień trójgłowy łydki "(łac. triceps surae)" składa się z mięśnia brzuchatego łydki i mięśnia płaszczkowatego. Ich brzuśce tworzą uwypuklenie łydki.
Mięsień brzuchaty łydki (łac. "musculus gastrocnemius").
Jest to mięsień dwugłowy, który rozpoczyna się:
Obie głowy kierują się zbieżnie ku dołowi i w połowie podudzia przechodzą we wspólne ścięgno końcowe.
Mięsień kończy się na guzie piętowym przechodząc w ścięgno Achillesa.
Mięsień płaszczkowaty (łac. musculus soleus).
Położony jest pod mięśniem brzuchatym. Rozpoczyna się obejmując głowę i górną część trzonu strzałki oraz kresę mięśnia płaszczkowatego na tylnej powierzchni kości piszczelowej. Mięsień w swym przebiegu wytwarza łuk ścięgnisty wypukłością skierowany ku górze.
Ścięgno końcowe mięśnia dołącza do ścięgna Achillesa i dochodzi do guza piętowego.
Funkcja.
Jest to najsilniejszy zginacz podeszwowy stopy. Przyciska stopę do podłoża. W czasie ruchów lokomocyjnych odrywa piętę od podłoża i ustawia stopę na palcach.
Poza tym odwraca i przywodzi stopę. Mięsień brzuchaty działa na staw kolanowy wspomagając zginanie.

</doc>
<doc id="3723216" url="https://pl.wikipedia.org/wiki?curid=3723216" title="1W">
1W



</doc>
<doc id="3723218" url="https://pl.wikipedia.org/wiki?curid=3723218" title="2W (wagon)">
2W (wagon)



</doc>
<doc id="3723219" url="https://pl.wikipedia.org/wiki?curid=3723219" title="3W (wagon)">
3W (wagon)



</doc>
<doc id="3723221" url="https://pl.wikipedia.org/wiki?curid=3723221" title="10W">
10W



</doc>
<doc id="3723222" url="https://pl.wikipedia.org/wiki?curid=3723222" title="401Wk">
401Wk



</doc>
<doc id="3723223" url="https://pl.wikipedia.org/wiki?curid=3723223" title="14K (wagon)">
14K (wagon)



</doc>
<doc id="3723224" url="https://pl.wikipedia.org/wiki?curid=3723224" title="1L">
1L



</doc>
<doc id="3723225" url="https://pl.wikipedia.org/wiki?curid=3723225" title="1K">
1K



</doc>
<doc id="3723226" url="https://pl.wikipedia.org/wiki?curid=3723226" title="40WS">
40WS



</doc>
<doc id="3723227" url="https://pl.wikipedia.org/wiki?curid=3723227" title="408W">
408W



</doc>
<doc id="3723228" url="https://pl.wikipedia.org/wiki?curid=3723228" title="CVII">
CVII



</doc>
<doc id="3723229" url="https://pl.wikipedia.org/wiki?curid=3723229" title="1S">
1S



</doc>
<doc id="3723230" url="https://pl.wikipedia.org/wiki?curid=3723230" title="1R">
1R



</doc>
<doc id="3723232" url="https://pl.wikipedia.org/wiki?curid=3723232" title="4L (wagon)">
4L (wagon)



</doc>
<doc id="3723233" url="https://pl.wikipedia.org/wiki?curid=3723233" title="9W">
9W



</doc>
<doc id="3723235" url="https://pl.wikipedia.org/wiki?curid=3723235" title="3W/L">
3W/L



</doc>
<doc id="3723252" url="https://pl.wikipedia.org/wiki?curid=3723252" title="Tall Dżuma">
Tall Dżuma

Tall Dżuma (arab. تل جمعة) – miejscowość w Syrii, w muhafazie Al-Hasaka. W 2004 roku liczyła 1260 mieszkańców.

</doc>
<doc id="3723263" url="https://pl.wikipedia.org/wiki?curid=3723263" title="Tall Kafdżi">
Tall Kafdżi

Tall Kafdżi (arab. تل كيفجي) – wieś w Syrii, w muhafazie Al-Hasaka. W 2004 roku liczyła 181 mieszkańców.

</doc>
<doc id="3723267" url="https://pl.wikipedia.org/wiki?curid=3723267" title="PZL.23">
PZL.23



</doc>
<doc id="3723270" url="https://pl.wikipedia.org/wiki?curid=3723270" title="Umm al-Kajf">
Umm al-Kajf

Umm al-Kajf (arab. أم الكيف) – miejscowość w Syrii, w muhafazie Al-Hasaka. W 2004 roku liczyła 1072 mieszkańców.

</doc>
<doc id="3723271" url="https://pl.wikipedia.org/wiki?curid=3723271" title="Monika Lichodziejewska-Niemierko">
Monika Lichodziejewska-Niemierko

Monika Teresa Lichodziejewska-Niemierko – polski lekarz, profesor doktor habilitowany nauk medycznych, specjalistka z zakresu chorób wewnętrznych, nefrologii i hipertensjologii, kierownik Zakładu Medycyny Paliatywnej, Katedry Medycyny Rodzinnej, Gdańskiego Uniwersytetu Medycznego, ordynator Oddziału Dializy Otrzewnowej, Katedry i Kliniki Nefrologii Transplantologii i Chorób Wewnętrznych Uniwersyteckiego Centrum Klinicznego w Gdańsku, jest przewodniczącą Grupy Roboczej Polskiego Towarzystwa Nefrologicznego (PTN) ds. Dializoterapii Otrzewnowej, członkiem International Society for Peritoneal Dialysis oraz Polskiej Grupy Roboczej ds. Problemów Etycznych Końca Życia.
Życiorys.
W 1982 roku ukończyła studia medyczne w Akademii Medycznej w Gdańsku, w latach 1987–1990 i w 1992 roku odbyła staże naukowe na Uniwersytecie Walijskim w Cardiff.
Wraz z prof. Bolesławem Rutkowskim i dr. hab. Tomaszem Liberkiem rozwijała w Polsce dializę otrzewnową, a w 1993 roku utworzyli w Gdańsku ośrodek dializy otrzewnowej, który jest ośrodkiem referencyjnym. W roku 2015, a następnie 2017 wraz z prof. Władysławem Sulowiczem przewodniczyła 12 oraz 13 europejskiej konferencji EuroPD (12th European Peritoneal Dialysis Meeting - 'Knowledge in PD is the Key' 2-5 Oct 2015, Krakow, Poland 13th European Peritoneal Dialysis Meeting - Save the Date! 4-7 Oct 2017, Dublin, Ireland). Od 2016 roku jest członkiem Zarządu Międzynarodowego Towarzystwa Dializy Otrzewnowej, a od 2017 roku pełni funkcję wiceprezydenta Europejskiego Towarzystwa Dializy Otrzewnowej.
Odznaczenia.
Złoty Krzyż Zasługi - za zasługi w działalności na rzecz ochrony zdrowia (15 grudnia 2015 roku)

</doc>
<doc id="3723272" url="https://pl.wikipedia.org/wiki?curid=3723272" title="Tall Nasri">
Tall Nasri

Tall Nasri (arab. تل نصري) – wieś w Syrii, w muhafazie Al-Hasaka. W 2004 roku liczyła 650 mieszkańców.

</doc>
<doc id="3723277" url="https://pl.wikipedia.org/wiki?curid=3723277" title="Tall Tawil">
Tall Tawil

Tall Tail (arab. تل طويل) – wieś w Syrii, w muhafazie Al-Hasaka. W 2004 roku liczyła 669 mieszkańców.

</doc>
<doc id="3723279" url="https://pl.wikipedia.org/wiki?curid=3723279" title="Tall Hafjan">
Tall Hafjan

Tall Hafjan (arab. تل حفيان) – miejscowość w Syrii, w muhafazie Al-Hasaka. W 2004 roku liczyła 1132 mieszkańców.

</doc>
<doc id="3723281" url="https://pl.wikipedia.org/wiki?curid=3723281" title="CD Guijuelo">
CD Guijuelo

Club Deportivo Guijuelo – hiszpański klub piłkarski, grający w Segunda División B, mający siedzibę w mieście Guijuelo.

</doc>
<doc id="3723282" url="https://pl.wikipedia.org/wiki?curid=3723282" title="Tall Fuwajdat Dżazira">
Tall Fuwajdat Dżazira

Tall Fuwajdat Dżazira (arab. تل فويضات جزيرة) – wieś w Syrii, w muhafazie Al-Hasaka. W 2004 roku liczyła 439 mieszkańców.

</doc>
<doc id="3723284" url="https://pl.wikipedia.org/wiki?curid=3723284" title="Tall Baz">
Tall Baz

Tall Baz (arab. تل باز) – wieś w Syrii, w muhafazie Al-Hasaka. W 2004 roku liczyła 251 mieszkańców.

</doc>
<doc id="3723286" url="https://pl.wikipedia.org/wiki?curid=3723286" title="Tall Arbusz">
Tall Arbusz

Tall Arbusz (arab. تل عربوش) – miejscowość w Syrii, w muhafazie Al-Hasaka. W 2004 roku liczyła 229 mieszkańców.

</doc>
<doc id="3723287" url="https://pl.wikipedia.org/wiki?curid=3723287" title="Coipasa">
Coipasa

Coipasa – płytkie jezioro w zachodniej Boliwii w departamencie Oruro, położone na wysokości 3653 m n.p.m. w Andach Środkowych na płaskowyżu Altiplano, około 160 km na południowy zachód od miasta Oruro – stolicy departamentu, i około 30 km na południowy wschód od Sabayi, blisko granicy z Chile.
Do jeziora uchodzą: od północy rzeka Lauca, mająca swój początek na terytorium Chile, od wschodu Laca Jahuira, wypływająca z jeziora Poopó, oraz od północnego wschodu Chullpan Kkota. Dopływ wody może być jednak znacząco ograniczony lub całkowicie zatrzymany w okresie suszy. Jezioro otoczone jest przez Salar de Coipasa – rozległe solnisko o powierzchni 2218 km², drugie pod względem wielkości solnisko w Boliwii, tuż po leżącym na południowy wschód od jeziora solnisku Salar de Uyuni. U południowo-zachodniego brzegu jeziora wznosi się masyw wulkaniczny, którego najwyższy stożek Cerro Villa Pucarani położony jest na wysokości 4910 m n.p.m.
Jezioro jest pozostałością po plejstoceńskich rozległych jeziorach: Minchin, datowanym na lata 30 000–23 700 p.n.e., oraz Tauca, istniejącym w latach 16 000–11 790 p.n.e.
Woda w północno-wschodniej części jeziora, w miejscu ujścia Lauki, cechuje się ciemniejszym zabarwieniem niż w innych, co związane jest z sedymentacją osadów niesionych przez rzekę, głównie skał pochodzenia wulkanicznego, mających ciemną barwę.
Pobliskie osady, głównie Chipayę i Ayparavi, zamieszkują Indianie Uru z grupy Chipaya. Osada Chipaya pierwotnie położona była nad brzegiem Coipasy, jednak w wyniku stopniowego wysychania jeziora oddaliła się o kilka kilometrów. W podobnej odległości położone są również osady Coipasa i Villa Vitanila.
Na opracowaniach kartograficznych z 1830 Coipasa widnieje pod nazwą "Laguna Chipaya".

</doc>
<doc id="3723288" url="https://pl.wikipedia.org/wiki?curid=3723288" title="Tall Machada">
Tall Machada

Tall Machada (arab. تل مخاضة) – wieś w Syrii, w muhafazie Al-Hasaka. W 2004 roku liczyła 72 mieszkańców.

</doc>
<doc id="3723289" url="https://pl.wikipedia.org/wiki?curid=3723289" title="Askar Abildajew">
Askar Abildajew

Askar Abildajew (ros. "Аскар Абильдаев", ur. 16 czerwca 1971) – kazachski piłkarz grający na pozycji napastnika.
Kariera piłkarska.
Kariera klubowa.
Abildajew grał w kazachskich klubach takich jak Szachtior Karaganda, Kajrat Ałmaty i Ansat Pawłodar.
Kariera reprezentacyjna.
W reprezentacji Kazachstanu zadebiutował 1 czerwca 1992 roku w meczu Pucharu Azji Środkowej przeciwko Turkmenistanowi. 14 września 1992 roku zdobył bramkę w meczu z Turkmenistanem rozgrywanym w ramach Pucharu Azji Środkowej. W reprezentacji rozegrał 7 spotkań zdobywając jedną bramkę.

</doc>
<doc id="3723290" url="https://pl.wikipedia.org/wiki?curid=3723290" title="Tall Rumman">
Tall Rumman

Tall Rumman (arab. تل رمان) – wieś w Syrii, w muhafazie Al-Hasaka. W 2004 roku liczyła 354 mieszkańców.

</doc>
<doc id="3723291" url="https://pl.wikipedia.org/wiki?curid=3723291" title="CD Banyoles">
CD Banyoles

Club Deportiu Banyoles – hiszpański klub piłkarski, grający w Segona Catalana, mający siedzibę w mieście Banyoles.

</doc>
<doc id="3723294" url="https://pl.wikipedia.org/wiki?curid=3723294" title="Al-Churajta (Al-Hasaka)">
Al-Churajta (Al-Hasaka)

Al-Churajta (arab. الخريطة) – wieś w Syrii, w muhafazie Al-Hasaka. W 2004 roku liczyła 111 mieszkańców.

</doc>
<doc id="3723298" url="https://pl.wikipedia.org/wiki?curid=3723298" title="National Collegiate Basketball Hall of Fame">
National Collegiate Basketball Hall of Fame

National Collegiate Basketball Hall of Fame – Akademicka Galeria Sław Koszykówki w Stanach Zjednoczonych, założona w 2006 roku, posiadająca swoją siedzibę w Kansas City (Missouri). Galeria i muzeum są dedykowane najwybitniejszym koszykarzom, działaczom i trenerom w sporcie akademickim. Muzeum jest integralną częścią College Basketball Experience, stworzonej przez Narodowe Stowarzyszenie Trenerów Koszykówki (NABC), zlokalizowaną w Sprint Center. Jest ona uzupełnieniem Koszykarskiej Galerii Sław im. Jamesa Naismitha (Naismith Memorial Basketball Hall of Fame), z tą różnicą, iż skupia się wyłącznie na wybitnych koszykarzach, trenerach oraz działaczach koszykówki uczelnianej.
17 listopada 2006 roku NABC uhonorowało wyborem do galerii 180 zawodników, trenerów oraz działaczy, jako członków pierwszej klasy (pierwszego rocznika) galerii sław. Wśród wybranych znaleźli się m.in.: Oscar Robertson, Bill Russell, Dean Smith, John Wooden oraz twórca koszykówki doktor James Naismith.
Naismith Memorial Basketball Hall of Fame w Springfield (Massachusetts) zaoferowała swoją pomoc w wystawach. Pozostałe interaktywne części College Basketball Experience noszą nazwy „The Entry Experience”, „The Fan Experience”, „The Game”. NABC zmieniło nazwę turnieju akademickiego Guardians Classic na CBE Classic, aby pomóc w promocji.
Członkowie.
Co roku kilku członków I klasy inauguracyjnej zostaje dodatkowo uhonorowanych indywidualnie, podczas ceremonii:

</doc>
<doc id="3723300" url="https://pl.wikipedia.org/wiki?curid=3723300" title="Akademicka Galeria Sław Koszykówki">
Akademicka Galeria Sław Koszykówki



</doc>
<doc id="3723302" url="https://pl.wikipedia.org/wiki?curid=3723302" title="Uczelniana Galeria Sław Koszykówki">
Uczelniana Galeria Sław Koszykówki



</doc>
<doc id="3723322" url="https://pl.wikipedia.org/wiki?curid=3723322" title="Internetowa Baza Filmu Polskiego">
Internetowa Baza Filmu Polskiego



</doc>
<doc id="3723341" url="https://pl.wikipedia.org/wiki?curid=3723341" title="Sisomycyna">
Sisomycyna

Sisomycyna () – wielofunkcyjny organiczny związek chemiczny, bakteriobójczy antybiotyk aminoglikozydowy, produkt fermentacji "Micromonospora inyonensis". 
Mechanizm działania.
Sisomycyna jest antybiotykiem bakteriobójczym z grupy amiglikozydów, produktem fermentacji "Micromonospora inyonensis". Sisomycyna hamuję syntezę białek bakteryjnych poprzez nieodwracalne wiązanie się z podjednostką 30s i 50s rybosomu. 
Zastosowanie.
Zakażenia u dorosłych i dzieci spowodowane enterokokami ("Enterococcus"), gronkowcami ("Staphylococcus") i "Stenotrophomonas maltophilia" oraz zewnętrznie w leczeniu zmian ropnych na skórze.
W 2016 roku sisomycyna nie była dopuszczona do obrotu w Polsce.
Działania niepożądane.
Sisomycyna może powodować następujące działania niepożądane:

</doc>
<doc id="3723345" url="https://pl.wikipedia.org/wiki?curid=3723345" title="Sysomycyna">
Sysomycyna



</doc>
<doc id="3723353" url="https://pl.wikipedia.org/wiki?curid=3723353" title="Cuñapé">
Cuñapé

Cuñapé (l. mn. "cuñapés") – proste danie kuchni boliwijskiej. 
Danie to stanowią pieczone kulki wykonane z wymieszanych: mąki lub skrobi maniokowej, zmielonego lokalnego twardego sera i mleka. Praktykowane jest także nadziewanie kulki kawałkiem twardego sera lub kawałkiem ugotowanego manioku. Cuñapés są związane z długą boliwijską tradycją serowarską, bogatą zwłaszcza w okolicach Santa Cruz, gdzie osiedlali się mennonici.

</doc>
<doc id="3723354" url="https://pl.wikipedia.org/wiki?curid=3723354" title="Konwencje typograficzne">
Konwencje typograficzne

Konwencje typograficzne – różne sposoby korzystania ze wspólnego łacińskiego zestawu znaków. W zależności od tego w jakim języku składany jest tekst, różnią się od siebie reguły składu odstępów, zastosowanie interpunkcji, dobór znaków.
Język angielski amerykański a brytyjski.
Poza różnicą w pisowni oba te języki mają odmienne zasady stosowania interpunkcji oraz odstępów. W języku angielskim amerykańskim stosuje się podwójny cudzysłów do oznaczenia cytatu głównego, pojedynczy do cytatu w cytacie. W zapisie brytyjskim pojedynczy cudzysłów oznacza cytat główny, natomiast podwójny – cytat w cytacie. W języku angielskim amerykańskim cytat wewnętrzny obejmuje znaki interpunkcyjne, podczas gdy w brytyjskim składzie cytat wewnętrzny nie obejmuje znaków interpunkcyjnych, następują one po nim.
Zapis temperatury.
W języku angielskim amerykańskim temperaturę należy składać jako całe wyrażenie bez spacji. W zapisie brytyjskim należy łączyć znak stopnia i skali oraz oddzielić tę parę od liczby stopni chudą spacją lub niepodzielną spacją międzywyrazową.
Konwencje typograficzne w języku francuskim.
Interpunkcja.
Na końcu skrótów nie jest stawiana kropka. W miejscach, w których w języku angielskim stawia się pauzę, w języku francuskim stawiana jest półpauza rozdzielana spacjami międzywyrazowymi. W wyrażaniu przedziałów liczb i dat używa się dywizu. Trójkropek umieszcza się bezpośrednio po słowie, które go poprzedza, po nim wstawia się spację międzywyrazową.
Cytaty.
We francuskich tekstach stosuje się podwójny cudzysłów ostrokątny skierowany na zewnątrz. Oddziela się go od tekstu z obu stron chudą spacją lub niepodzielną spacją międzywyrazową. Kropkę lub przecinek składa się wewnątrz cudzysłowu tylko wtedy, gdy należą one do cytowanego tekstu, w przeciwnym razie ich miejsce znajduje się poza cudzysłowem. Cytaty w ramach cytatów rozróżnia się tymi samymi symbolami - podwójnymi cudzysłowami ostrokątnym. W dialogach pomija się cudzysłowy, a kwestie poszczególnych postaci wprowadza się za pomocą półpauzy.
Wielkie litery.
Nazwy miesięcy nie pisze się wielką literą, poza datami historycznymi. W adresach używa się wielkich liter jedynie w wypadku nazw własnych. Tytuły książek i magazynów składa się minuskułami z wyłączeniem pierwszych liter pisanych majuskułami.
Konwencje typograficzne w innych językach europejskich.
Język hiszpański.
Hiszpańskie zwyczaje typograficzne są podobne do francuskich. W cytatach stosowane są cudzysłowy ostrokątne. Tekst znajdujący się pomiędzy nimi oddziela się chudą spacją lub niepodzielną spacją międzywyrazową. Półpauzy, które wprowadzają kwestie wypowiadane przez postacie w dialogu składa się bez spacji. Zdania pytające i wykrzyknikowe rozpoczyna się odwróconymi znakami zapytania oraz wykrzyknienia.
Język włoski.
Cytaty składane są podobnie jak w języku francuskim i hiszpańskim. W dialogach stosuje się pauzy, po których występuje spacja międzywyrazowa. Do oznaczenia przerwy w myśli lub mowie stosuje się czterokropek. Po tym znaku stawiamy spację międzywyrazową.
Język niemiecki.
Skład niemiecki przypomina angielski. Jest jednak kilka wyjątków: wszystkie rzeczowniki oraz wyrazy występujące w roli rzeczowników pisze się wielką literą. W składzie niemieckim występują trzy rodzaje cudzysłowów - podwójny cudzysłów ostrokątny, podwójne znaki prim oraz cudzysłowy apostrofowe. W każdym wypadku znaki te składane są bez spacji. Przed i po pauzach występuje spacja międzywyrazowa.

</doc>
<doc id="3723355" url="https://pl.wikipedia.org/wiki?curid=3723355" title="Mabruka">
Mabruka

Mabruka (arab. مبروكة) – miasto w Syrii, w muhafazie Al-Hasaka. W 2004 roku liczyło 6325 mieszkańców.

</doc>
<doc id="3723362" url="https://pl.wikipedia.org/wiki?curid=3723362" title="Isabella Shinikova">
Isabella Shinikova



</doc>
<doc id="3723363" url="https://pl.wikipedia.org/wiki?curid=3723363" title="Piwnica na Wójtowskiej">
Piwnica na Wójtowskiej

Piwnica na Wójtowskiej – teatr i pracownia artystyczna aktora, reżysera i scenarzysty Ryszarda Waldeck-Ostromęckiego, w Warszawie na Nowym Mieście, powstała w latach 1978-1980.
Historia.
Budowa Piwnicy na Wójtowskiej była efektem pasji i pracy jednego człowieka, jego "inicjatywą prywatną". Powstała z ruin byłej osiedlowej kotłowni oraz oddanego na ten cel przez artystę jego mieszkania. Swoją działalność rozpoczęła 13 czerwca 1980 r.
W ciągu 30 lat działalności (1980-2010), pod artystycznym kierownictwem Ryszarda Ostromęckiego, przedstawiła ponad 750 wieczorów-koncertów, w tym 25 premier teatralnych (estradowych), 21 premier muzycznych, 35 specjalnie przygotowanych programów z udziałem czołówki wybitnych wykonawców polskich i zagranicznych, ogromną liczbę recitali wokalnych, instrumentalnych i monodramów cieszących się popularnością wśród mieszkańców stolicy i gości miasta.
Artyści Piwnicy na Wójtowskiej.
Listę uczestniczących w realizacji repertuaru Piwnicy przez 30 lat artystów tworzą między wieloma innymi:
Aktorzy
Artur Barciś, Daniel Bargiełowski, Grażyna Barszczewska, Włodzimierz Bednarski, Monika Biciunaite, Joanna Borowska, Iga Cembrzyńska, Anna Chodakowska, Maria Chwalibóg, Ewa Decówna, Bożena Dykiel, Anna Dymna, Jan Englert, Jolanta Fijałkowska, Gustaw Holoubek, Irena Jun, Aleksander Kalinowski, Emilian Kamiński, Joanna Kasperska, Ewa Kobus, Krzysztof Kolberger, Maja Komorowska, Krzysztof Kumor, Magdalena Kuta-Jastrzębska, Asja Łamtiugina, Tadeusz Łomnicki, Olgierd Łukaszewicz, Anna Majcher, Jan Matyjaszkiewicz, Małgorzata Niemirska, Jerzy Nowak, Marek Obertyn, Daniel Olbrychski, Maciej Orłoś, Piotr Pawłowski, Karol Radziwiłowicz, Pola Raksa, Anna Romantowska, Bogusław Sobczuk, Joanna Sobieska, Marcin Sosnowski, Dorota Stalińska, Tomasz Stockinger, Tadeusz Śliwiak, Henryk Talar, Krystyna Tkacz, Daria Trafankowska, Beata Tyszkiewicz, Anna Wesołowska, Wojciech Wysocki, Jerzy Zelnik, Joanna Żółkowska
Artyści estrady, poeci, autorzy tekstów piosenek
Elżbieta Adamiak, Grażyna Auguścik, Alosza Awdiejew, Hanna Banaszak, Ewa Bem, Jacek Cygan, Magda Czapińska, Maria Czubaszek, Andrzej Dąbrowski, Leszek Długosz, Edyta Geppert, Marek Grechuta, Justyna Holm, Kalina Jędrusik, Jacek Kaczmarski, Ewelina Lec, Wojciech Młynarski, André Ochodlo, Grażyna Orszt-Alber, Agnieszka Osiecka, Irena Pająkówna, Andrzej Poniedzielski, Krystyna Prońko, Łucja Prus, Jeremi Przybora, Sława Przybylska, Irena Santor, Stanisław Sojka, Jan Janga Tomaszewski, Magda Umer, Ewa Wanat, Wanda Warska, Elżbieta Wojnowska, Jan Wołek, Marianna Wróblewska
Pianiści, instrumentaliści, dyrygenci, kompozytorzy
Henryk Alber, Dorota Anderszewska, Mariusz Bogdanowicz, Tadeusz Czechak, Halina Czerny – Stefańska, Kaja Danczowska, Krzesimir Dębski, Andrzej Dutkiewicz, Szablocs Esztenyi, Anna Faber, Maria Gabryś, Elżbieta Gajewska, Maciej Grzybowski, Barbara Hesse-Bukowska, Andrzej Jagodziński, Julia Jakimowicz, Krzysztof Jakowicz, Tytus Jakubowski, Andrzej Jasiński, Wojciech Karolak, Jadwiga Kotonowska, Sławomir Kulpowicz, Andrzej Kurylewicz, Andrzej Łukasik, Miłosz Magin, Waldemar Malicki, Iwona Mironiuk, Alina Maria Mleczko, Włodzimierz Nahorny, Zbigniew Namysłowski, Maja Nosowska-Pasławska, Janusz Olejniczak, Maciej Paderewski, Włodzimierz Pawlik, Maciej Piotrowski, Krzysztof Przybyłowicz, Karol Radziwonowicz, Monika Rosca, Krzysztof Sadowski, Agata Sapiecha, Barbara Skorb-Stadnicka, Marek Stefankiewicz, Janusz Stokłosa, Tomasz Strahl, Janusz Strobel, Tomasz Szukalski, Jarosław Śmietana, Elżbieta Tarnawska, Zbigniew Wegehaupt, Edward Wolanin, Zbigniew Wrombel, Andrzej Wróbel, Krzysztof Zgraja, Roman Ziemlański
Śpiewacy
Joanna Borowska, Zdzisława Donat, Anna Karasińska, Urszula Kryger, Anna Malewicz Madej, Jolanta Radek, Dorota Radomska, Jadwiga Teresa Stępień, Monika Swarowska –Walawska, Olga Szwajgier, Jolanta Wrożyna, Elżbieta Zapolska, Leszek Zawadka
Artyści zagraniczni z Austrii, Niemiec, Argentyny, Litwy, Hiszpanii, Wielkiej Brytanii, Szwajcarii, Francji, Stanów Zjednoczonych, Japonii
Ingrida Armonaite, Rimantas Armonas, Angel Contopulos, Matias d’Huart, Roland Dyens, Mari Ebihara, Nami Ejri, Ruhm Felicitas, Ingrid Filter, Richard Jacobowsky, Yuko Kawai, Mike Knapp, Roy Kogan, Jerzy Kosmala, Adrian Kreda, Michael Langer, Judita Leitaité, Barber Llorenç, Zoe Martlew, Joseph Niederhammer, Mako Okamoto, Megumi Otsuka, Ina Pohorely, Sabine Roderburg, Penelope Roskell, Saskia Schneider, Adalbert Skocic, Katja Thost, Irena Uss, Alberto Zuckermann-Bello
Prowadzący
Janusz Cegiełła, Maria Czubaszek, Jolanta Fajkowska, Wojciech Michniewski, Piotr Orawski, Ewa Pawlik – Żmudzińska
Tancerki
Iliana Alvarado, Elżbieta Jaroń, Bożena Kociołkowska
Zespoły
String Connection, Kwartet Jorgi, Grupa Osjan, Kwartet Camerata
W Piwnicy nagrywano płyty (Stanisław Sojka, String Connection, Kwartet Jorgi), odbywały się tu także koncerty i spotkania z udziałem uczestników i jurorów XII, XIII i XIV Konkursów Międzynarodowych im. Fryderyka Chopina w latach 1990, 1995 i 2000.
Wieczory w Piwnicy to nie tylko występy artystów, ale także unikalne spotkania bez podziału na scenę i widownię. Tu właśnie występujący artyści odsłaniali tajemnicę warsztatu – gest, na jaki nie zdobyliby się nigdy w monumentalnych salach filharmonijnych czy teatralnych. Trudno uwierzyć, ale wszystko to odbywało się bez zapewniającej ciągłość działania dotacji dla Piwnicy, funkcjonującej często wyłącznie dzięki bezinteresownej pracy przyjaciół-artystów. Piwnica na Wójtowskiej zdobyła znaczącą pozycję na mapie kulturalnej Warszawy. Zdołała udowodnić, jak bardzo Miastu i jego kulturze potrzebne jest takie jedyne, niepowtarzalne miejsce.
Ryszard Waldeck-Ostromecki przekazał pieczę nad stworzoną przez siebie pracownią artystyczną Staromiejskiemu Dom Kultury w Warszawie w 2010 r.

</doc>
<doc id="3723367" url="https://pl.wikipedia.org/wiki?curid=3723367" title="Subwersja (sztuka)">
Subwersja (sztuka)

Subwersja – strategia używana głównie na polu sztuki zaangażowanej, dokonująca krytyki systemu i ujawniająca ukryte mechanizmy kontroli; związana z ingerencją w dotychczasową semantykę dzieła: polega na zastosowaniu powtórzenia względem pierwowzoru przy jednoczesnym przesunięciu znaczenia.
Definicja i historia pojęcia.
Strategie subwersywne związane są ze sztuką krytyczną, street artem, zjawiskami "culture jamming" czy "subvertising". Strategie te zaczęły zarysowywać się na początku XX wieku, w trakcie trwania Wielkiej Awangardy (będącej zespołem dążeń i kierunków artystycznych, takich jak futuryzm, ekspresjonizm, konstruktywizm, surrealizm, dekadentyzm czy abstrakcjonizm). Tradycja awangardowa, której cechą charakterystyczną było zaangażowanie społeczno-polityczne i chęć łączenia życia codziennego ze sztuką, uważana jest za źródło z gruntu subwersywnego street artu. Terminu subwersja zaczęto używać szczególnie często w latach 80. XX wieku w odniesieniu do praktyk artystycznego „zawłaszczenia” (ang. "appropriation") powiązanych ze strategiami sztuki krytycznej.
Subwersja „zawłaszcza” tworzywo i strukturę dzieła będącego przedmiotem krytyki w celu odwrócenia jego znaczenia lub też poddania go nowej, krytycznej ocenie i interpretacji. Etymologia słowa (ang. "subvert" – podkopywać, wywracać, obalać) eksponuje elementy krytycyzmu zawarte w pojęciu – źródłosłów wskazuje na specyficzne podejście do przedmiotu i wykonywanych na nim operacjach polegających na „obalaniu”, „podważaniu” „wywracaniu”, „transformowaniu”, a nawet „destrukcji” zastanych znaczeń „zawłaszczanych” w obszar działań subwersywnych. Dzieła i realizacje subwersywne, czerpiące z gotowych, zastanych materiałów, tworzone są na drodze przekształceń już istniejących obrazów i elementów, zazwyczaj pochodzących ze współczesnej, skomercjalizowanej kultury, co ma na celu zarazem podkreślenie indywidualności przez transformację cudzej pracy, a także zaakcentowanie świadomości wysokiego stopnia uwikłania jednostki w mechanizmy rynkowe i podlegania wpływom. Subwersja może być pojmowana jako pewna metodologia lub technika konstrukcji dzieła artystycznego oparta na dekontekstualizacji i rekontekstualizacji „gotowych” materiałów wizualnych (obrazów) przejętych ze sfery sztuki lub szerszej kultury wizualnej. W znaczeniu szerszym i bardziej powszechnym, termin ten związany jest z rodzajem pewnej postawy krytycznej (najczęściej w stosunku do kultury dominującej, popularnej).
Strategie subwersywne charakteryzuje dwuznaczność oraz brak bezpośredniości przekazu, gdyż wiążą się one z niewielkimi przesunięciami semantycznymi w obrębie krytykowanego dzieła. Według Grzegorza Dziamskiego subwersja:
„polega na naśladowaniu, na utożsamianiu się niemalże z przedmiotem krytyki, a następnie delikatnym przesunięciu znaczeń. Ten moment przesunięcia znaczeń nie zawsze jest uchwytny dla widza. To nie jest krytyka wprost, bezpośrednia, tylko krytyka pełna dwuznaczności”.
Krytycyzm strategii subwersywnych ma swoje źródło wewnątrz ocenianej rzeczywistości, dlatego też subwersja posługuje się metodą „zawłaszczania” istniejących już wytworów kultury i ich przekształcania.
Subwersja dąży do obalenia bezrefleksyjnie przyjmowanych symboli i przekazów, a dzięki zastosowaniu zabiegów przesunięcia lub odwrócenia znaczeń, działa również w celu ośmieszenia kultury popularnej – w tym języka reklam i mediów, tworząc antyreklamy i stojąc w opozycji do komercjalizacji życia codziennego (do opisu tak przekształconych reklam stosuje się termin "subvertising", pochodzący od słów "subvert" i "advertising" stanowiący „połączenie graffiti, sztuki współczesnej, punkowej filozofii „zrób to sam” [ang. "DIY" – "do it yourself"] i odwiecznej ludzkiej skłonności do robienia dowcipów”).
Przykładem zastosowania strategii subwersywnych jest cykl fotografii "Pozytywy" Zbigniewa Libery. Słynne zdjęcia, będące symbolami traumatycznych wydarzeń historii najnowszej (związane z wojną, śmiercią, zagładą), zostały przez artystę przekształcone i ukazane jako pozytywne – zachowując oryginalny schemat i kompozycję, Libera zmienił ich wydźwięk poprzez umieszczenie w ich centrum nowych bohaterów. Komentując "Pozytywy" dr Martin Maneke zauważył, że kompozycja dzieła nie polega jednak na zastosowaniu zwyczajnego odwrócenia, czy powtórzenia:
„Nie jest to [kompozycja "Pozytywów"] tylko proste odwrócenie, ale też śmiały manifest społecznej roli artysty, który [...] poprzez swoje przewrotne działanie przywraca właściwą wagę i znaczenie wypranym przez popkulturę obrazom historycznym”.
Praktyki subwersyjne przejawiają się także w interwencji w sferę życia publicznego i usankcjonowany dyskurs, jak ma to miejsce w działaniach brytyjskiego artysty street artu – Banksy’ego. Wśród polskich twórców wykorzystujących strategie subwersji i wpisujących się w nurt sztuki krytycznej wymienić należy m.in. Katarzynę Kozyrę, Zbigniewa Liberę, Artura Żmijewskiego, Monikę Strzępkę i Pawła Demirskiego.
Subwersja w sztuce "W imię Jakuba S." dramaturga Pawła Demirskiego.
Paweł Demirski w sztuce "W imię Jakuba S". (reżyserowanej przez Monikę Strzępkę) stosuje subwersję wyższego rzędu: polega ona nie tyle na wykorzystaniu pojedynczego elementu kultury, co na przepisaniu złożonej narracji historycznej – z dokonaniem istotnego przesunięcia, dzięki któremu możliwe staje się zobrazowanie współczesnych skomplikowanych mechanizmów społecznych i kulturowych.
Subwersji podlega u Demirskiego historia rzezi galicyjskiej z 1846 roku, a szczególnie związana z ówczesnymi wydarzeniami postać Jakuba Szeli. Dowódca wystąpień chłopów przeciwko polskiej szlachcie przybywa z przeszłości jako upiór. Jego rola jest podwójna: po pierwsze przypomina współczesnym o ich – postrzeganym negatywnie – chłopskim pochodzeniu; po drugie zaś występuje jako reprezentant buntu wobec pańszczyzny, która w praktyce była daleko idącym ograniczeniem wolności.
Pierwotne znaczenie narracji historycznej:
1. Pańszczyzna jako ograniczenie wolności
Pańszczyzna z czasów rzezi galicyjskiej postrzegana jako swego rodzaju ubezwłasnowolnienie – posiadanie ciała i biografii chłopa przez pana – charakteryzowała się następującymi cechami:
2. Chłopska tożsamość
Obecna w kulturze tendencja do deprecjacji związków z warstwami chłopskimi ma wielorakie źródła i przejawy, do których należą:
Subwersja – moment przesunięcia:
Kluczowym dla dramatu Demirskiego elementem jest pomysł włączenia postaci Szeli – upiora we współcześnie funkcjonujący świat kapitalizmu, którego przedstawicielami są przeciętni ludzie uwikłani w działanie systemu. W ten sposób dwa elementy historyczne – pańszczyzna oraz tożsamość chłopska – za pośrednictwem subwersji postaci stają się wyrażeniami wymiennymi z elementami współczesności: kapitalizmem i tożsamością przeciętnego człowieka. W ten sposób tworzy się nowe, przesunięte znaczenie.
Znaczenie przesunięte za pomocą subwersji:
1. Pańszczyźniany kapitalizm
Współcześnie kapitalizm przypomina pańszczyznę – jest formą ograniczenia wolności lub ubezwłasnowolnienia obywatela. Np.:
2. Tożsamość buntownicza
Jakub Szela powraca z przeszłości jako demon, przypomnienie wstydliwego chłopskiego pochodzenia bohaterów, wyrzut sumienia. Przywódca krwawego powstania jest uosobieniem potężnej siły chłopskiego buntu – przeciwko pańszczyźnie, pańszczyźnianemu kapitalizmowi.
Subwersja w działalności artystycznej Katarzyny Kozyry.
Katarzyna Kozyra, jedna z przedstawicielek nurtu sztuki krytycznej w Polsce, wykorzystuje techniki subwersywne m.in. w pracach: "Olimpia" (1996), "Łaźnia żeńska" (1997), "Święto wiosny" (1999-2002) oraz "Diwa. Reinkarnacja" (2005).
"Olimpia" to dzieło, które składa się z trzech fotografii przedstawiających kolejno: nagą artystkę leżącą na szpitalnym łóżku podczas chemioterapii, starą, obnażoną kobietę siedzącą na kanapie oraz artystkę upozowaną na słynną "Olimpię" Edouarda Maneta (1863). Całości towarzyszy projekcja filmu, na którym zarejestrowany został proces przyjmowania kroplówek z lekarstwem. Kozyra w swej pracy posługuje się subwersją – wykorzystuje motyw znany z dzieła sztuki, powtarza go, dokonując inwencji krytycznej i przesunięcia znaczenia. Artystka, wcielając się w rolę Olimpii, zwraca uwagę na kulturowe uprzedzenia odrzucające aprobatę dla kobiecej ułomności. Praca stanowi sprzeciw wobec oficjalnie kreowanego obrazu silnego i zdrowego ciała. "Olimpia" Kozyry dotyka także problemu społecznego projektowania ludzi schorowanych czy umierających jako niewidzialnych. Dzieło sztuki ukazujące odpoczywającą kurtyzanę, patrzącą wprost na widza, wywołało swego czasu skandal bezpruderyjnym sposobem prezentacji kobiety. Nawiązanie do obrazu Maneta przewiduje również współczesną reakcję publiczności i krytyki, która także (podobnie jak ta sprzed półtora wieku) może sprzeciwić się przedstawianiu wizerunku, którego społeczeństwo otwarcie nie akceptuje.
"Łaźnia żeńska" to wideoinstalacja, na której artystka przedstawia nagranie kobiecej łaźni tureckiej w Budapeszcie. Praca składa się z sześciu projekcji. Na głównej, na dużym ekranie, w sceny z łaźni wplecione zostały reprodukcje klasycznych dzieł: "Zuzanny i starców" Rembrandta i "Łaźni tureckiej" Ingresa. Artystka powtarza to, co w swych dziełach przedstawili malarze, jednak nie za pomocą własnej wyobraźni, a realnie przeprowadzonych działań. Dzieło Kozyry rejestruje za pomocą ukrytej kamery jak naprawdę wygląda łaźnia żeńska i w jaki sposób rzeczywisty wygląd kobiet odnosi się do wykreowanych kanonów piękna. Subwersja w tym wypadku polega na wykorzystaniu dzieł malarstwa, „odtworzeniu” ich w rzeczywistości, ale po to, by ukazać zakłamanie w ukazywaniu wizerunku kobiet. Łaźnia zwraca również uwagę na dużą rolę sztuki w tworzeniu kategorii kobiecego piękna.
"Święto wiosny" składa się z projekcji wyświetlanych na siedmiu ekranach, ukazujących starszych, nagich mężczyzn i kobiety tańczące do muzyki z baletu "Święto wiosny" Igora Strawińskiego. Zaprezentowany ruch powstał w wyniku animacji. Tancerzy sfotografowano we wszystkich pozach na leżąco. Każdy ich ruch składa się ze zdjęć zmontowanych tak, że wszelkie figury choreograficzne pokazane zostały w sposób całkowicie płynny. Balet Strawińskiego uchodzi za nowatorski, łamie wszelkie konwencje ruchowe i muzyczne (dominują dysonansowe współbrzmienia). Kozyra stosuje zabieg subwersywny, powtarza "Święto wiosny", ale stosując współczesną technologię i własną inwencję przesuwa znaczenie. Niezborność ruchów, charakterystyczna u Strawińskiego, w pracy Kozyry została dodatkowo wzmożona przez zastosowanie techniki filmu poklatkowego. Dzieło artystki przedstawia stare, zniekształcone ciała, wykonujące układ wymagający dużej sprawności fizycznej. Poprzez kontrast Kozyra ponownie zwraca uwagę na społeczny mechanizm wykluczania ludzkiej niedołężności i choroby jako kategorii niepożądanych. Przesunięcie znaczenia następuje również w płaszczyźnie tematycznej. W utworze Strawińskiego młoda dziewczyna tańczy aż do śmierci, by zachować ład i porządek przemian cyklicznych. W pracy artystki ruch oraz muzyka są zapętlone, co symbolizować może wizję ludzkiej egzystencji.
W latach 2003–2009 artystka prowadziła projekt "W sztuce marzenia stają się rzeczywistością", w którym wykorzystywała różnorodne formy sztuk wizualnych, muzyki i performance’u. W ramach tych prac Kozyra sięga po subwersję, wcielając się w role śpiewaczek operowych.
Podczas performance’u "Diva – Reinkarnacja" (w CSW Zamek Ujazdowski w Warszawie oraz Barbican Art Center w Londynie) Kozyra śpiewa arię operową Olimpii z "Opowieści Hoffmanna" Offenbacha przy akompaniamencie fortepianu w wykonaniu Maestro Grzegorza Pitułeja. Artystka występuje w metalowej klatce, mając na sobie kostium nagiej, otyłej kobiety, co znacznie utrudnia jej śpiewanie. Kozyra odchodzi od klasycznych zasad w odtwarzaniu roli śpiewaczki operowej. Przesunięcie w znaczeniu zasadza się na poziomie metaforycznego odczytania klatki. Kozyra jest zamknięta w podwójnej klatce – dosłownej i symbolicznej (cielesnej). Ciało nie występuje jako źródło głosu, ale staje się dla niego największą przeszkodą. Głos jest uwięziony, przedziera się z trudnością, traci klasycznie przypisaną główną rolę. Zmienia się również znaczenie samej diwy, która poprzez swoją nagość oraz powtarzający się gest trzymania za podbrzusze staje się „figurą qasi-autoerotyczną”.
Subwersja w twórczości Zbigniewa Libery.
U Libery subwersja dotyka w szczególności tematów ludzkiego ciała, przedstawienia przez współczesne media takich tematów, jak holocaust, sposobów wychowania dzieci i kształtowania ich płciowej tożsamości.
W filmie "Jak tresuje się dziewczynki" z 1997 subwersja wynika z rozdźwięku między treścią a tytułem. Film ukazuje kilkuletnią dziewczynkę, którą namawia się, by przymierzała kobiecą biżuterię i korzystała z kosmetyków. Osoba spoza kadru zachęca, by dziewczynka wzięła podawane przedmioty: korale, klipsy, szminkę. Wraz ze zmianą swego wyglądu, którą dziewczynka obserwuje w lustrze, rośnie aprobata dorosłych, która sprawia, że dziecko chętniej wchodzi w nową rolę. Na pozór niewinną zabawę, inicjację w kobiecość, czynność, którą prędzej czy później wykonuje większość dzieci, Libera tytułuje „tresurą”. Ujawnia tym, że dziecko wcale nie odkrywa swojej płciowości, lecz zostaje mu ona narzucona.
"Jak tresuje się dziewczynki" nie jest jedyną subwersywną pracą, której tematem jest dziecko. W 1996 roku, w Centrum Sztuki Współczesnej, Libera przedstawił "Urządzenia korekcyjne". Była to seria przyrządów skierowanych do chłopców i dziewczynek w wieku do 9 lat. Dla chłopców powstał "Body master," zestaw do ćwiczeń kulturystycznych rozmiarami oraz wagą ciężarów przystosowany dla chłopców poniżej 9 roku życia, o czym informował napis na plakacie przedstawiającym dziecko z kulturystyczną sylwetką. Wizerunek umięśnionego dziecka odwołuje się do poruszonego już w "Jak tresuje się dziewczynki" tematu narzucania dzieciom płciowej tożsamości. Dla dziewczynek, jako „urządzenie korekcyjne”, Libera zaprojektował "Łóżeczka porodowe" przeznaczone dla dzieci w wieku 7–9 lat. Ulotka załączona do trzech łóżeczek, w trzech językach, informuje o jego funkcjach. Instalacje Libery są często stylizowane na komercyjne produkty, gotowe do sprzedaży.
W 1994 roku Libera wyprodukował serię lalek zatytułowanych "Ciotka Kena". W przeciwieństwie do popularnych lalek dla dzieci z serii Barbie, które przedstawiają młode kobiety o odrealnionych kształtach, Ciotka Kena, prezentuje dojrzałą kobietę, o kształtach niewpisujących się w komercyjny wizerunek atrakcyjności.
Kolejne zabawki dla dzieci obejmowała seria "Możesz ogolić dzidziusia" (1996). Lalki przypominały niemowlęta i były przeznaczone do zabawy dla małych dziewczynek. W przeciwieństwie do zwykłych lalek, te Libery posiadały owłosienie w miejscach kojarzonych z okresem dojrzewania: pod pachami, w okolicach genitaliów.
Najbardziej znaną i kontrowersyjną pracą Libery jest "Lego. Obóz koncentracyjny" (1994). Z siedmiu pudełek powstał obóz koncentracyjny zbudowany z klocków Lego. Materiału dostarczyła Liberze sama firma produkująca klocki, z tego powodu na opakowaniu widnieje napis "This work of Zbigniew Libera has been sponsored by Lego". Po raz kolejny Libera tworzy rozdźwięk pomiędzy tematem swojej pracy a materiałem, jakim się posłużył do jej stworzenia. Z przeznaczonych dla dzieci klocków rekonstruuje symbol Holocaustu. Jak sam autor powiedział:
„Myśl, która doprowadziła mnie do zrobienia tej pracy, dotyczyła samej racjonalności, która jest podstawą systemu klocków lego, a która wydała mi się przerażająca: nie można z tych klocków zbudować nic, na co nie pozwala precyzyjny, racjonalny system”.
Podobnego przesunięcia dokonuje Libera we wcześniejszej pracy "Christus ist Mein Leben" (1990), która również odwołuje się do Shoah, tym razem jednak nawiązuje do ówczesnej sytuacji „aliansu religii z kapitalizmem”.
W 2005 roku, we współpracy z Darkiem Foksem Libera tworzy dzieło "Co robi łączniczka", będące książką dotyczącą powstania warszawskiego. Podzielona na 63 rozdziały odpowiadające 63 dniom powstania, lustrzana narracja opowiada o czynnościach „łączniczki” i zależności pomiędzy nią a „chłopcami”. Każdemu rozdziałowi towarzyszą fotomontaże autorstwa Libery przedstawiające łączniczki z twarzami gwiazd kina lat 50. i 60., m.in. Anitę Ekber, Sophię Loren. Praca porusza temat wizerunku bohaterów powstania, łącząc heroizm postaci z atrakcyjnością aktorek przedstawioną w kinie. Jak pisze Katarzyna Bojarska:
„Foksa i Libery nie interesuje sfera faktów związanych z powstaniem warszawskim, ale ich reprezentacji, a w nich obecności i nieobecności pewnych elementów. Proponują wizję jak najbardziej nieoficjalną, w opozycji do narodowej, oficjalnej pamięci powstania, jaką proponuje warszawskie Muzeum Powstania Warszawskiego”.
Subwersja w pracach Artura Żmijewskiego.
Subwersyjna relacja władzy i ciała jest dziedziną ciągłego zainteresowania Artura Żmijewskiego. Tę strategię podjął m.in. w filmie "KRWP" (2000) – w ramach jego realizacji Kompania Reprezentacyjna Wojska Polskiego w pełnym umundurowaniu zostaje przedstawiona na placu w czasie ćwiczeń defiladowych wraz z dowodzącym kapitanem, by w kolejnych kadrach – już w sali baletowej – powtórzyć defiladę nago.
Zamysł Żmijewskiego polegał na przedstawieniu zinstytucjonalizowanych ciał, których kreacja miała za zadanie uosobić męstwo i przewieść na myśl widza „wojenne maszyny”. Kontrast, który podejmuje nowa sceneria oraz obnażenie ciał maszerując żołnierzy obnaża także zabiegi systemu narzucającego ścisłą dyscyplinę i surowość oraz kodyfikującego zachowania właściwe i niewłaściwe. Zdaniem autora jedynie nagie ciało ma szansę oporu wobec instytucjonalnej opresji za sprawą swojej nieprzewidywalności, która w ujęciu systemowym sprawia wyłącznie komicznie wrażenie.
W późniejszym o cztery lata filmie Artur Żmijewski dokumentuje próby namówienia byłego więźnia obozu w Oświęcimiu – Józefa Tarnawy – do odnowienia wytatuowanego w tym czasie numeru "80064" (taki tytuł nosi również film). Na długi czas przed zabiegiem Tarnawa zgadza się na wszystko w zamian za nieznaczne wynagrodzenie, jednak w dniu pojawienia się tatuażysty wraz ze Żmijewskim nabiera wątpliwości i chce wycofać się z całej akcji. Artysta w tym czasie bardzo apodyktycznym tonem wywiera na Tarnawie presję i agresywną retoryką egzekwując od byłego więźnia ostateczną zgodę.
Intencją Żmijewskiego było w tym przypadku dokonanie subwersji za pomocą naruszenia reguł dyskursu i pamięci o Zagładzie. Józef Tarnawa zmuszony został do ponownego zetknięcia się z bolesnymi wspomnieniami z obozu za sprawą własnego konformizmu i podporządkowania powodowanego zarówno wiekiem, jak i uprzejmością, skutkiem czego dokonał profanacji zarówno własnego ciała naznaczonego obozem, jak i intymnej pamięci o wydarzeniach z Oświęcimia.
Żmijewski już po manifeście "Stosowane sztuki społeczne" (2007), w ramach realizacji postulatów estetyki zaangażowanej społecznie, w subewersywny sposób przedstawił wydarzenia związane z katastrofą polskiego samolotu TU-154, z prezydentem Lechem Kaczyńskim oraz 95 pasażerami i członkami załogi na pokładzie, w filmie "Katastrofa" (2010), w którym to nagrał ludzi zgromadzonych na Krakowskim Przedmieściu po wydarzeniach z 10 kwietnia. Żmijewski uchwycił spory i rytuały związane z zapalaniem zniczy i obroną symbolicznego krzyża – chłodnym, kronikarskim okiem kamery konfrontując je z wypowiedziami Rosjan, którzy byli bliżej katastrofy i nie wikłając się w polityczne oraz obyczajowe spory wyrażali współczucie ofiarom katastrofy.
Tym razem subwersyjna strategia Żmijewskiego została zrealizowana wyłącznie przez zaprezentowanie sposobu narastania nienawiści i idei spisku świadczące o znajomości społecznych i psychologicznych mechanizmów budzących destrukcyjne emocje. Pokazanie drugiego wariantu żałoby – bez zajmowania stanowiska i podejmowania komentarza, pozwoliło na skuteczną demaskację politycznych intencji stron toczących spór o obecność krzyża przed Pałacem Prezydenckim.
Przejawy subwersji w innych tekstach polskiej literatury najnowszej.
Poznański poeta i muzyk Szczepan Kopyt korzysta ze strategii subwersywnych w swoim antymaterialistycznym i antykonsumpcjonistycznym tomiku poezji "Buch". Dokonuje ironicznej krytyki materialistycznego podejścia do życia między innymi w utworze "Tag". W tekście pojawia się fraza: “yeah-ździłem po wioskach i miastach dla hajsu”, natomiast w teledysku do utworu można zaobserwować tak zwane "trademark parodies", czyli przekształcone loga znanych produktów. Wiele z nich pretenduje do symboli kultury popularnej – chociażby Red Bull, Coca-Cola czy Tic Tac. Nazwy produktów zastępują słowa z wiersza Kopyta. Parodie logo atakują widza w wielu momentach teledysku, ukazując w krzywym zwierciadle współczesną przestrzeń publiczną pełną znaków towarowych. Zmiana nazw pozwala zwrócić uwagę na skalę zjawiska.
Sławomir Shuty w powieści "Zwał" wykorzystuje natomiast język marketingu i reklamy, aby pokazać jego sztuczność oraz właściwości manipulacyjne. W języku pracowników banku zwracających się do klientów, kredyt to "kredycik", a przelew to "przelewik" – zdrobnienia mają na celu atrakcyjne przedstawienie produktów banku. Język prywatny postaci jest natomiast skrajnie wulgarny i agresywny, co obnaża język marketingu jako fasadowy oraz obłudny.
Subwersja a street art.
"Street art" jako forma wyrazu jest nierozerwalnie związany ze strategią subwersji. Często używa się jej w celu krytyki kapitalizmu – tak jest w przypadku brytyjskiego artysty Banksy’ego. Jego prace przekształcają wytwory popkultury, czego przykładem może być trawestacja "Stop Wars" nawiązująca do serii "Star Wars". Banksy wyraża myśl pacyfistyczną, korzystając z symbolu popkultury, która bazuje na historiach wojennych i związanych z rywalizacją. W ten sposób dokonuje odwrócenia, które umożliwia popkulturze krytykowanie samej siebie swoim własnym językiem, “przedrzeźniając ją za pomocą wyprodukowanej przez nią samą broni”.

</doc>
<doc id="3723368" url="https://pl.wikipedia.org/wiki?curid=3723368" title="Kawiarnia U Aktorek">
Kawiarnia U Aktorek

Kawiarnia „U Aktorek” – kawiarnia działająca w okupowanej Warszawie. Znajdowała się przy ulicy Piusa XI 12 a następnie przy ul. Mazowieckiej 5.
Opis.
Kawiarnia powstała w kwietniu 1940 roku. 22 kwietnia 1940 roku w czasopiśmie Nowy Kurier Warszawski ukazało się ogłoszenie: "Aktorki teatrów warszawskich, pracujące dotychczas w Café Bodo zapraszają na otwarcie własnej kawiarni u Aktorek w pałacyku na rogu Al. Ujazdowskich i Piusa XI w sobotę, 27 kwietnia b.r. "
Jedną z założycielek była Krystyna Zelwerowicz. Pracowali i występowali tam m.in. Zofia Lindorfówna, Jadwiga Kuryluk, Elżbieta Barszczewska, Jerzy Leszczyński, Maria Gorczyńska, Mieczysława Ćwiklińska, Witold Lutosławski, Mieczysław Fogg, Lucyna Messal i Ewa Bandrowska-Turska.
Kawiarnia działała do 15 sierpnia 1944 roku.

</doc>
<doc id="3723372" url="https://pl.wikipedia.org/wiki?curid=3723372" title="Wasilij Korolow">
Wasilij Korolow

Wasilij Nikołajewicz Korolow (ros. Василий Николаевич Королёв, ur. 23 grudnia 1902 we wsi Kwaszenki w guberni twerskiej, zm. we wrześniu 1983 w Moskwie) – funkcjonariusz radzieckich organów bezpieczeństwa, podpułkownik.
Życiorys.
Pracował na roli i jako rachmistrz w artelu kuśnierskim, od 1 września 1922 do 1 sierpnia 1925 służył w Armii Czerwonej, 1921-1925 należał do Komsomołu, a od lutego 1925 do RKP(b). Od sierpnia 1925 służył w wojskach OGPU/NKWD, od października 1934 do 1 stycznia 1936 był słuchaczem szkoły wojsk pogranicznych NKWD, od stycznia do listopada 1936 adiutantem dowódcy dywizjonu w 176 Pułku NKWD ds. ochrony przedsiębiorstw przemysłowych w Moskwie, a od listopada 1936 do maja 1938 dowódcą dywizjonu 75 Kolejowego Pułku NKWD w Moskwie, 1936 otrzymał stopień kapitana, a 1938 majora. Od maja 1938 do marca 1939 był starszym pomocnikiem naczelnika oddziału służby sztabowej wojsk NKWD Okręgu Moskiewskiego, od marca do 19 września 1939 starszym pomocnikiem naczelnika oddziału w Wydziale Kadr Głównego Zarządu Wojsk NKWD ds. ochrony przedsiębiorstw przemysłowych, a od 19 września 1939 do sierpnia 1941 naczelnikiem Zarządu Obozu NKWD dla jeńców wojennych w Kozielsku w stopniu starszego porucznika bezpieczeństwa państwowego, następnie kapitana bezpieczeństwa państwowego, a od 17 marca 1940 majora bezpieczeństwa państwowego. Od sierpnia 1941 do marca 1942 był zastępcą naczelnika Zarządu Obozu NKWD nr 100 dla jeńców wojennych w Maryjskiej ASRR, a od marca 1942 do września 1943 zastępcą naczelnika ds. ochrony i odbywania kary w Zarządzie Obozu Tiemnikowskiego NKWD nr 58 we wsi Jawas w Mordwińskiej ASRR, 11 lutego 1943 awansowany na majora bezpieczeństwa państwowego. Od września 1943 do lutego 1944 był zastępcą naczelnika Zarządu Obozu NKWD nr 173 (176) dla jeńców wojennych 1 Frontu Białoruskiego, a od lutego 1944 do 19 grudnia 1946 zastępcą naczelnika Zakładu Poprawczego Obozu Pracy NKWD nr 0308 w Tule, 29 maja 1943 mianowany podpułkownikiem bezpieczeństwa państwowego. Od 19 grudnia 1946 do 15 kwietnia 1947 był naczelnikiem oddziału obozowego nr 69 Zarządu ds. Jeńców Wojennych i Osób Internowanych (UPWI) Zarządu MWD obwodu moskiewskiego, od 15 kwietnia 1947 do 18 sierpnia 1948 naczelnikiem Oddziału 13 Poprawczego Obozu Pracy nr 435 MWD w obwodzie moskiewskim, od 18 sierpnia 1949 do 1950 zastępcą naczelnika Wydziału 1 Poprawczego Obozu Pracy MWD „Bieriegowoj” w Magadanie, a 1950 naczelnikiem wydziału odbywania kary tego obozu. Od 3 października do 15 grudnia 1950 był starszym inspektorem wydziału odbywania kary i nadzoru 3 Zarządu Głównego Zarządu Obozów (Gułagu) MWD ZSRR, od 19 grudnia 1950 do grudnia 1952 zastępcą naczelnika Oddziału 3 Obozowego Zarządu Poprawczego Obozu Pracy i Budownictwa nr 560 MWD w Moskwie, a od grudnia 1952 do października 1953 naczelnik Oddziału Obozowego Zarządu Budownictwa Rejonu Specjalnego Głównego Zarządu Obozów Budownictwa Przemysłowego (Gławpromstroju), następnie przeszedł na emeryturę. Był odznaczony Orderem Czerwonego Sztandaru (15 stycznia 1945), Odznaką „50 Lat Członkostwa w KPZR” (4 maja 1982) i sześcioma medalami.

</doc>
<doc id="3723393" url="https://pl.wikipedia.org/wiki?curid=3723393" title="Pawieł Borisowiec">
Pawieł Borisowiec

Pawieł Fiodorowicz Borisowiec (ros. Павел Фёдорович Борисовец, ur. 1891 we wsi Baranowo w guberni mińskiej, zm. 1950 w Moskwie) – funkcjonariusz radzieckich organów bezpieczeństwa, podpułkownik.
Życiorys.
Urodził się w biednej białoruskiej rodzinie chłopskiej. W 1912 ukończył seminarium nauczycielskie w Nieświeżu, od lipca 1914 do marca 1918 służył w rosyjskiej armii jako dowódca kompanii na Froncie Południowo-Zachodnim, 1916 został podporucznikiem, a od stycznia 1919 do września 1923 był żołnierzem Armii Czerwonej. Od lutego 1921 był kandydatem, a od kwietnia 1925 członkiem RKP(b). Od września 1923 do kwietnia 1924 był zastępcą komendanta szkoły batalionu wojsk pogranicznych OGPU w Białoruskiej SRR, od kwietnia do grudnia 1924 pomocnikiem oficera operacyjnego i oficerem operacyjnym komendantury 12 Oddziału Pogranicznego w Zasławiu, od grudnia 1924 do grudnia 1929 kolejno komendantem odcinka i dowódcą grupy manewrowej 15 Oddziału Pogranicznego w Zasławiu, a od grudnia 1929 do września 1932 adiutantem dowódcy 14 Oddziału Pogranicznego w Pleszczenicach w Białoruskiej SRR. Od września 1932 do lipca 1933 był szefem pionu naukowego 3 Szkoły Ochrony Pogranicza OGPU w Moskwie, od lipca 1933 do września 1934 szefem sztabu 3 Kolejowej Brygady Wojsk OGPU/NKWD w Moskwie, od września 1934 do maja 1937 inspektorem Wydziału Przygotowania Bojowego Zarządu Ochrony Wewnętrznej Zarządu NKWD obwodu moskiewskiego, następnie starszym pomocnikiem szefa tego wydziału w stopniu majora. Od 19 września 1939 do 1940 był szefem Zarządu Obozu NKWD dla jeńców wojennych w Ostaszkowie, a od 1941 do 6 lutego 1947 zastępcą szefa ds. ochrony i odbywania kary w obozie dla jeńców wojennych nr 150 w Griazowcu w stopniu podpułkownika, następnie zwolniony do rezerwy.

</doc>
<doc id="3723396" url="https://pl.wikipedia.org/wiki?curid=3723396" title="Anikon Tursunzoda">
Anikon Tursunzoda

Anikon Tursunzoda (tadż. Клуби футболи «Аникон» Турсунзода) – tadżycki klub piłkarski, mający siedzibę w mieście Tursunzoda, na zachodzie kraju.
Historia.
Chronologia nazw:
Piłkarski klub Anikon został założony w miejscowości Tursunzoda w 2002 roku. W 2002 zespół debiutował w rozgrywkach Wyższej Ligi Tadżykistanu. W debiutanckim sezonie zajął 8. miejsce w końcowej klasyfikacji. Jednak w następnym sezonie nie przystąpił do rozgrywek i potem klub został rozformowany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Metałłurg w Tursunzodzie, który może pomieścić 15 000 widzów.

</doc>
<doc id="3723405" url="https://pl.wikipedia.org/wiki?curid=3723405" title="Marc Ecko">
Marc Ecko



</doc>
<doc id="3723408" url="https://pl.wikipedia.org/wiki?curid=3723408" title="Związane oczy mam">
Związane oczy mam

Związane oczy mam – album zespołu Verba oraz wokalistki Sylwii Przybysz. Wydawnictwo ukazało się 29 lipca 2016 roku nakładem wytwórni muzycznej My Music. 
Płyta dotarła do 3. miejsca polskiej listy przebojów - OLiS.
Lista utworów.
Opracowano na podstawie materiału źródłowego.

</doc>
<doc id="3723409" url="https://pl.wikipedia.org/wiki?curid=3723409" title="Friedrich Albert Fallou">
Friedrich Albert Fallou

Friedrich Albert Fallou (ur. 11 listopada 1794 w Zörbig, zm. 6 września 1877 w Diedenmühle koło Waldheim) – niemiecki adwokat, geolog i gleboznawca, twórca nowoczesnego gleboznawstwa. Pracując jako adwokat i inspektor podatkowy, Fallou dał się poznać jako niezależny naukowiec, uznany autorytet w kwestiach badania gleb rolnych i leśnych. W 1862 r. wysunął ideę, że w naturze gleba nie jest tożsama z geologią. Postulując traktowanie badania gleb jako samodzielnej nauki Fallou wprowadził termin pedologia ().
Życiorys.
Friedrich Albert Fallou pochodził z francuskiej arystokratycznej rodziny hugenotów. Był synem urzędnika sądowego. Dzieciństwo spędził w Rochlitz i Grimmie, gdzie uczęszczał do szkoły książęcej. Nigdy się nie ożenił. W latach 1814–1817 Fallou studiował prawo na uniwersytecie w Lipsku. Między 1818 r. a 1824 r. pracował jako adwokat w Colditz. W 1825 r. został mianowany urzędnikiem miejskim w Waldheim, gdzie pracował jako pracownik administracyjny sądu miejskiego oraz rzeczoznawca w zakresie podatku gruntowego. Umiłowanie natury ukierunkowało jego uwagę na gleby, które zaczął badać jako niezależny naukowiec amator. Opisał geografię regionów i miast w Saksonii, którą pod pseudonimem „Baldwin z Eichberg” opublikował w czasopiśmie „Saxonia”. W 1833 r. zrezygnował ze stanowiska urzędnika miejskiego i powrócił do praktyki adwokackiej i pracy jako rzeczoznawca gruntowy, czym się zajmował do 1850 r. Po roku 1850 Fallou poświęcił się prawie wyłącznie badaniom geologicznym, mineralogicznym i gleboznawczym. W 1856 r. przeniósł się do Diedenmühle pod Waldheim w Saksonii, gdzie pracował jako niezależny naukowiec aż do śmierci.
Praca naukowa.
Fallou, który poświęcił większość swojego życia walidacji podatkowej gruntów, niepokoił się obniżaniem jakości gleb na obszarze jego pracy. W latach 30. Fallou rozpoczął niezależne badania geologiczne, petrologiczne i mineralogiczne. Szczególną uwagę poświęcił granulitom w pobliżu Prachatice na wschodnim skraju pasma Szumawy. Po 1840 r. poświęcił się badaniom rozwoju gleb rolnych i leśnych. Jego pierwsza większa publikacja z 1845 r. była opisem formacji skalnych Muldengaues i ich wpływu na roślinność. Otrzymał za nią nagrodę Towarzystwa Naukowego Jabłonowskich w Lipsku.
W 1853 r. opublikował książkę „Grunty rolne Królestwa Saksonii”, w 1855 r. ukazało się drugie wydanie. Poprzez liczne podróże po Saksonii i krajach sąsiednich Fallou zauważył potrzebę wykorzystywania wiedzy o glebach w praktyce rolnej i leśnej.
W swoich dwóch książkach: „Podstawy gleboznawstwa” (1857 i 1865) i „Pedologia lub gleboznawstwo ogólne i szczegółowe” (1862) zaprezentował rozwój od swoich obserwacji terenowych do systematycznego podejścia do gleb. Wyjaśnił, dlaczego warto badać powstawanie i rozwój gleb, i apelował o uznanie gleboznawstwa jako odrębnej dyscypliny naukowej. W drugiej z książek zaproponował sposób opisu profilu glebowego, omówił właściwości fizyczne i chemiczne gleb i zaproponował klasyfikacje gleb na podstawie właściwości mineralnych. Za przyczyną tych prac Fallou jest wymieniany jako pierwszy spośród założycieli nowoczesnego gleboznawstwa.
Kolejnymi pracami Fallou były „Grunty i gleby Królestwa Saksonii i wszystkich obszarów sąsiadujących...” (1869) i „Główne typy gleb północnych i bałtyckich krajów Cesarstwa Niemieckiego naukowo przemyślane” (1875). Dzięki nim oraz kilku artykułom opublikowanym w "Zeitschrift für deutsche Landwirthe" (Magazyn dla niemieckich rolników) Fallou zdobył uznanie za swoje osiągnięcia naukowe.
Wasilij Dokuczajew (1846-1903) jest dziś lepiej rozpoznawalny niż Friedrich Fallou, jednak pod koniec życia Dokuczajewa, to Fallou był uważany przez Konstantina Glinkę (1867-1927), ucznia Dokuczajewa, za ojca nowoczesnego gleboznawstwa. Status Fallou jako twórcy współczesnego gleboznawstwa potwierdza moskiewski gleboznawca i biograf rosyjskiego gleboznawstwa Arseniy Yarilov, redaktor naczelny czasopisma “Pochvovedenie”. Yarilov zatytułowany swój artykuł w “Pochvovedenie” z 1904 r. „"Friedrich Albert Fallou, założyciel gleboznawstwa”".

</doc>
<doc id="3723430" url="https://pl.wikipedia.org/wiki?curid=3723430" title="Aleksiej Bierieżkow">
Aleksiej Bierieżkow

Aleksiej Gieorgijewicz Bierieżkow (ros. Алексей Георгиевич Бережков, ur. w lutym 1885 we wsi Pielesze w powiecie gdowskim w guberni sankt-petersburskiej, zm. 1951 w Moskwie) – funkcjonariusz radzieckich organów bezpieczeństwa, pułkownik.
Życiorys.
Skończył szkołę parafialną w rodzinnej wsi i dwie klasy szkoły ludowej, pracował jako robotnik fabryczny w Petersburgu, od maja 1906 do grudnia 1909 służył w rosyjskiej armii, później był kontrolerem w fabryce, starszym pisarzem w punkcie poboru, pracownikiem biurowym i pomocnikiem naczelnika stacji w Piotrogrodzie. Od sierpnia 1918 należał do RKP(b), od lutego 1920 do maja 1922 był pełnomocnikiem oddziału Rejonowej Transportowej Czeki w Piotrogrodzie, później pracował w Wydziale Transportu GPU w Rostowie nad Donem i w organach transportowych i kolejowych GPU/OGPU/NKWD. Od 28 września 1935 do 14 stycznia 1936 był starszym inspektorem Wydziału Transportu GUGB NKWD ZSRR, od 14 grudnia 1935 w stopniu kapitana bezpieczeństwa państwowego, od 14 stycznia do 27 września 1936 był naczelnikiem Wydziału Transportu Zarządu Bezpieczeństwa Państwowego (UGB) Zarządu NKWD obwodu kirowskiego, od 27 września 1936 do 19 kwietnia 1937 szefem Miejskiego Oddziału NKWD w Wotkińsku, a od 3 czerwca do 9 września 1937 inspektorem przy szefie Zarządu NKWD obwodu iwanowskiego. Od 9 września 1937 do 2 marca 1938 był szefem Wydziału 11 UGB Zarządu Kadr NKWD obwodu iwanowskiego, od 2 marca do 28 maja 1938 szefem Wydziału Kadr Zarządu NKWD obwodu iwanowskiego, od 28 maja 1938 do 7 stycznia 1939 pomocnikiem szefa Zarządu NKWf obwodu iwanowskiego ds. wydziałów nieoperacyjnych, a od 7 stycznia do 25 kwietnia 1939 naczelnikiem budowy nr 211 i obozu NKWD (budowa magistrali drogowej Emilczyn-Mohylów Podolski). Od 19 września 1939 do 2 stycznia 1942 był komendantem obozu NKWD dla jeńców wojennych w Starobielsku, od 2 stycznia do 17 listopada 1942 szefem obozu specjalnego NKWD w Starobielsku, a od 17 listopada 1942 do 10 lipca 1943 szefem zarządu monietno-łosinowskiego obozu NKWD dla jeńców wojennych, 11 lutego 1943 mianowany podpułkownikiem bezpieczeństwa państwowego. W latach 1943-1945 był naczelnikiem obozu NKWD nr 201 w Lubiercach, 31 grudnia 1943 awansowany na pułkownika bezpieczeństwa państwowego, 1945-1945 był naczelnikiem zarządu obozu NKWD nr 0034 w Sieriebriannym Borze w obwodzie moskiewskim, a od 1 czerwca do 11 grudnia 1946 zastępcą szefa Zarządu Budownictwa Specjalnego Moskwy ds. obozów kontrolno-filtracyjnych, następnie został zwolniony do rezerwy.
Odznaczenia.
I medale.

</doc>
<doc id="3723434" url="https://pl.wikipedia.org/wiki?curid=3723434" title="Rok Rzeki Wisły">
Rok Rzeki Wisły

Rok Rzeki Wisły 2017 – inicjatywa organizacji obchodów 550. rocznicy pierwszego wolnego flisu na Wiśle, na które złożyły się liczne wydarzenia organizowane we wszystkich województwach położonych nad Wisłą. 
Uchwały.
Idea obchodów została zainicjowana przez Społeczny Komitet Obchodów Roku Rzeki Wisły w 2017 i zyskała poparcie szeregu instytucji i samorządów. W kwietniu 2016 projekt stosownej uchwały wpłynął do Sejmu Rzeczypospolitej. 22 czerwca 2016 Sejm przyjął uchwałę, w której ustanowił rok 2017 Rokiem Rzeki Wisły. Dodatkowo 19 grudnia 2016 Sejmik Województwa Mazowieckiego przyjął uchwałę ustanawiającą rok 2017 "Rokiem Rzeki Wisły na Mazowszu".
Obchody - wybrane inicjatywy.
Okazją do inauguracji obchodów Roku Rzeki Wisły była 550. rocznica zawarcia II pokoju toruńskiego, dzięki któremu Królestwo Polskie odzyskało m.in. Pomorze Gdańskie. Obchody rozpoczęto 19 października 2016 w Toruniu, gdzie miała miejsce m.in. uroczysta sesja w Dworze Artusa oraz rekonstrukcja bitwy morskiej (na Wiśle) i symboliczne podpisanie traktatu pokojowego. 1 stycznia 2017 rozpoczęcie Roku Rzeki Wisły obwieścił toruński dzwon Tuba Dei.
Rok Wisły na znaczku pocztowym.
Obchody Roku Rzeki Wisły zostały uwzględnione na znaczkach pocztowych, które Poczta Polska wyemitowała 30 stycznia 2017. Znaczki przedstawiają fale na rzece, w które wpisano informacje o rzece, np. "Najdłuższa rzeka uchodząca do Morza Bałtyckiego".
Muzea Szlaku Wisły.
W obchody włączyły się m.in. placówki muzealne położone nad Wisłą lub w jej bezpośrednim sąsiedztwie. Efektem współpracy jest rozpoczęcie tworzenia sieci "Muzea Szlaku Wisły".
Budowa wiślanej szkuty.
W ramach obchodów Roku rzeki Wisły zainicjowano projekt "Budowa jednostki pływającej: „Szkuta Wiślana”". Inwestorem budowy szkuty jest Muzeum Sportu i Turystyki w Warszawie. Drewniana jednostka o nazwie "Dar Mazowsza" została zwodowana w dniu 20 października 2017.
Obywatel Rzeki Wisły.
Projekt "Obywatel Rzeki Wisły" to akcja skierowana do lokalnych społeczności zainteresowanych podejmowaniem aktywności społecznej związanej z Wisłą. Elementem projektu jest m.in. "Flis Wiślany" od Sandomierza do Torunia.
Festiwal Wisły.
Festiwal Wisły to kilkudniowa impreza odbywająca się kolejno we Włocławku, Nieszawie, Ciechocinku i Toruniu. Zgromadziła kilkadziesiąt wiślanych jednostek pływających.
Fundacja.
W związku z inicjatywą Roku Rzeki Wisły działa także fundacja o tej samej nazwie. Jej prezes Robert Jankowski w 2018 za "organizację i koordynację wielkiej kulturotwórczo akcji promującej Wisłę - Królową Polskich Rzek" otrzymał Nagrodę Przyjaznego Brzegu, zaś organizacja jest laureatem nagrody "S3KTOR 2017" w kategorii "S3KTOR Aktywizujący". Fundacja kontynuuje działania dot. Wisły, np. lutym 2018 zorganizowała konferencję podsumowującą rok 2017 pod hasłem "Wisła dalej płynie".

</doc>
<doc id="3723436" url="https://pl.wikipedia.org/wiki?curid=3723436" title="Fedde Le Grand">
Fedde Le Grand



</doc>
<doc id="3723437" url="https://pl.wikipedia.org/wiki?curid=3723437" title="Pachtakor Kubodijon">
Pachtakor Kubodijon

Pachtakor Kubodijon (tadż. Клуби футболи «Пахтакор» Қубодиён) – tadżycki klub piłkarski, mający siedzibę w mieście Kubodijon, w południowo-zachodniej części kraju.
Historia.
Chronologia nazw:
Piłkarski klub Pachtakor został założony w stolicy Duszanbe w 1994 roku. W 1994 zespół debiutował w rozgrywkach Wyższej Ligi Tadżykistanu. W debiutanckim sezonie zajął 11. miejsce w końcowej klasyfikacji. W 1997 klub przeniósł się do miejscowości Kubodijon w wilajecie chatlońskim (198 km od Duszanbe). W sezonie 1997 zajął 11. miejsce (z 13 drużyn), ale w następnym sezonie nie przystąpił do rozgrywek. W 2011 klub startował w Pierwszej Lidze. 20 września 2012 klub został wykluczony z ligi i potem został rozformowany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Centralnym w Kubodijonie, który może pomieścić 1 000 widzów.

</doc>
<doc id="3723438" url="https://pl.wikipedia.org/wiki?curid=3723438" title="Pachtakor Kabadian">
Pachtakor Kabadian



</doc>
<doc id="3723439" url="https://pl.wikipedia.org/wiki?curid=3723439" title="Kanat Bozymbajew">
Kanat Bozymbajew

Kanat Ałdabergenuły Bozymbajew (kaz. "Қанат Алдабергенұлы Бозымбаев", rus. "Канат Алдабергенович Бозумбаев" (Kanat Ałdabiergienowicz Bozumbajew), ur. 8 stycznia 1969 w Ałma-Acie) – kazachski polityk, minister energetyki od 2016 roku.
Życiorys.
Absolwent Kazachskiej Państwowej Akademii Zarządzania. Początkowo pracował jako asystent akima Ałma-Aty. W 1997 roku został dyrektorem departamentu polityki regionalnej Ministerstwa Gospodarki i Handlu, w tym samym roku został zatrudniony w państwowym przedsiębiorstwie KazTransOil. W następnym roku został dyrektorem departamentu ropy i gazu Ministerstwa Energetyki, Przemysłu i Handlu, a w 2000 roku wiceministrem tegoż ministerstwa.
W kolejnych latach był zatrudniony w państwowych spółkach, m.in. KEGOC, Air Astana, Kazachstan Temir Żoły i KazMunayGas. W 2009 roku został akimem obwodu żambylskiego, a w 2013 roku obwodu pawłodarskiego. 25 marca 2016 roku zastąpił Władimira Szkolnika na stanowisku ministra energetyki.
Odznaczony m.in. Medalem 20-lecia niepodległości Republiki Kazachstanu (2011).

</doc>
<doc id="3723440" url="https://pl.wikipedia.org/wiki?curid=3723440" title="Hans Brandner">
Hans Brandner

Hans Brandner (ur. 19 lutego 1949 w Berchtesgaden) – niemiecki saneczkarz reprezentujący RFN, medalista igrzysk olimpijskich, mistrzostw świata i Europy.
Kariera.
Pierwszy sukces w karierze osiągnął w styczniu 1972 roku, kiedy w parze z Balthasarem Schwarmem zdobył srebrny medal w dwójkach podczas mistrzostw Europy w Königssee. W tym samym składzie Niemcy zdobyli też złoto na mistrzostwach Europy w Königssee (1977) oraz brąz podczas mistrzostw Europy w Königssee (1973) i mistrzostw Europy w Olang (1980). W 1976 roku wystartował na igrzyskach olimpijskich w Innsbrucku, gdzie wraz ze Schwarmem zdobył srebrny medal. Rok później wywalczyli brąz podczas mistrzostw świata w Igls, a na mistrzostwach świata w Königssee w 1979 roku zwyciężyli. Ponadto w sezonie 1977/1978 zajęli drugie miejsce w klasyfikacji generalnej Pucharu Świata, a w kolejnym sezonie zajęli trzecie miejsce.

</doc>
<doc id="3723441" url="https://pl.wikipedia.org/wiki?curid=3723441" title="Gieorgij Gegeszidze">
Gieorgij Gegeszidze

Gieorgij Andriejewicz Gegeszidze (ros. Георгий Андреевич Гегешидзе, gruz. გიორგი ანდრიას ძე გეგეშიძე, ur. 1924 w Chaszuri, zm. 1971) – radziecki działacz państwowy i partyjny.
Życiorys.
W latach 1940-1945 studiował w Tbiliskim Instytucie Politechnicznym im. Kirowa, 1945-1948 był II sekretarzem i I sekretarzem rejonowego komitetu Komsomołu Gruzji, od 1946 należał do WKP(b). W 1948 był sekretarzem komitetu WKP(b) zakładu remontu parowozów i wagonów im. Stalina w Tbilisi, później do listopada 1952 I sekretarzem Komitetu Miejskiego Komunistycznej Partii (bolszewików) Gruzji w Rustawi, od listopada 1952 do kwietnia 1953 zastępcą ministra bezpieczeństwa państwowego Gruzińskiej SRR ds. kadr, a od 28 kwietnia do 10 października 1953 przewodniczącym Komitetu Wykonawczego Rady Miejskiej Tbilisi. Od 2 października 1953 do grudnia 1955 był I sekretarzem Abchaskiego Komitetu Obwodowego Komunistycznej Partii Gruzji, 1955-1956 kierownikiem Wydziału Przemysłu i Transportu KC KPG, a 1956-1961 I sekretarzem Komitetu Miejskiego KPG w Tbilisi. Od 29 września 1961 do 9 kwietnia 1965 był sekretarzem KC KPG, od 19 grudnia 1962 do 24 listopada 1964 przewodniczącym Biura KC KPG ds. przemysłu, a od 1965 dyrektorem Naukowo-Badawczego Instytutu Budowy Przyrządów i Środków Automatyzacji Ministerstwa Budowy Przyrządów i Środków Automatyzacji ZSRR.

</doc>
<doc id="3723442" url="https://pl.wikipedia.org/wiki?curid=3723442" title="Blank verse">
Blank verse

Blank verse (także w spolszczonej wersji blankvers) – nierymowany pentametr jambiczny, będący najbardziej uniwersalnym rodzajem wiersza w literaturze angielskiej.
Zasadniczo blank verse jest dziesięciozgłoskowcem, w którym akcenty padają na parzyste sylaby wersu, jednak możliwe są drobne modyfikacje, jak hiperkataleksa, czyli dodatkowa sylaba dołączana na końcu schematu lub odwrócenie stopy, czyli akcentowanie pierwszej sylaby zamiast drugiej. Ponieważ wiersz angielski nie jest ściśle sylabiczny, możliwe jest okazjonalne występowanie wtrąconych sylab lub brak sylab przewidzianych wzorcem (synkopa).
Blank verse wprowadził do poezji angielskiej Henry Howard (3. hrabia Surrey), używając tej właśnie formy w przekładzie "Eneidy" Wergiliusza. Przekład pozostał fragmentaryczny, ponieważ tłumacz został ścięty na rozkaz króla Henryka VIII.
Epokową innowacją było zastosowanie blank verse'u w dramacie. Jako pierwsi zrobili to Thomas Sackville i Thomas Norton, pisząc tragedię "Gorboduc", wystawioną w sezonie 1561/1562. Później blank verse'u użył w sztuce Tragedia hiszpańska Thomas Kyd, a równocześnie Christopher Marlowe napisał nim tragedie Tamerlan Wielki i Tragiczne dzieje doktora Fausta. Po nim blank verse'em posługiwał się William Szekspir.
Na powrót w wielkiej epice blank verse wykorzystał John Milton, pisząc "Raj utracony". Dla Miltona bardzo charakterystyczne są niezwykle długie zdania, niespotykane w wierszu rymowanym. Tym samym rodzajem wiersza Milton posłużył się w poemacie "Raj odzyskany" i w tragedii "Samson walczący".
W czasach oświecenia blank verse ustąpił miejsca wierszowi parzyście rymowanemu (heroic couplet), którym po mistrzowsku posługiwał się Alexander Pope.
W okresie romantyzmu blank verse reaktywował William Wordsworth w obszernym poemacie autobiograficznym "Preludium". John Keats wykorzystał go w nieukończonym poemacie epickim "Hyperion".
Edwin Atherstone zastosował blank verse w swoich eposach historycznych, zaplanowanych z ogromnym rozmachem. Upadek Niniwy ma sześćset czterdzieści stron i około dwudziestu czterech tysięcy wersów.
William Ellis Wall białym wierszem napisał epos religijny "Christ Crucified".
W epoce wiktoriańskiej blank verse znalazł zastosowanie w monologach dramatycznych Alfreda Tennysona i Roberta Browninga. Browning blank verse'em napisał między innymi poemat "Pierścień i księga", który liczy około dwudziestu jeden tysięcy wersów. 
Za oceanem blank verse'em Emma Lazarus napisała tragedię "The Dance to Death".
Mormoński pisarz James Mulholland napisał wierszem białym epos "".
W dwudziestym wieku blank verse'em pisał swoje dialogi i monologi Robert Frost. Jednym z nich jest utwór "Naprawianie muru" z tomiku "North of Boston".
Blank verse jest z definicji nierymowany, ale może być aliterowany. Alfred Tennyson użył aliteracji w drugim wersie swojego monologu dramatycznego "Święty Szymon Słupnik ": Altho' I be the basest of mankind,/From scalp to sole one slough and crust of sin.
Na język polski blank verse przekłada się sylabicznym jedenastozgłoskowcem lub trzynastozgłoskowcem, oczywiście nierymowanym. Bardzo rzadko polscy tłumacze rymują swój przekład. Jan Kasprowicz przełożył Hyperiona Keatsa jedenastozgłoskowcem.
Określenie „blank verse” bardzo często występuje w podtytułach angielskich dzieł epickich i dramatycznych. Amerykański poeta Clinton Scollard użył go w tytule "Blank Verse Pastels".
Na wzór angielski blank verse'em zaczęto pisać w Niemczech i Skandynawii. Gotthold Ephraim Lessing użył blank verse'u w tragedii "Natan mędrzec".

</doc>
<doc id="3723443" url="https://pl.wikipedia.org/wiki?curid=3723443" title="Rodrigo Duterte">
Rodrigo Duterte

Rodrigo Roa Duterte (ur. 28 marca 1945 w Maasin) – filipiński polityk, trzykrotny burmistrz Davao w latach 1988–1998, 2001–2010 i 2013–2016, w latach 2016–2022 prezydent Filipin. Pełnił funkcję burmistrza miasta Davao oraz wiceburmistrza tego miasta w latach 1986–1987 i 2010–2013. Deputowany do filipińskiej Izby Reprezentantów z okręgu Davao w latach 1998–2001.
Biografia.
Dzieciństwo i młodość.
Rodrigo Duterte urodził się 28 marca 1945 roku w Maasin. Jest synem Vicentego G. Duterte, prawnika z ludu Visayan oraz Soledad Duterte, nauczycielki. Dziadek Rodrigo Duterte był z pochodzenia Chińczykiem. Według Duterte w wieku szesnastu lat miał dokonać zabójstwa za pomocą noża. Rodrigo został wyrzucony z dwóch liceów za złe zachowanie, jednak udało mu się dostać na studia prawnicze na Uniwersytecie San Beda. Przed obroną pracy na uczelni miał strzelić do człowieka, który dokuczał mu z powodu jego pochodzenia. Po ukończeniu studiów prawniczych rozpoczął praktyki w biurze prokuratora miejskiego w Davao i w ciągu dziesięciu lat awansował z czwartego na drugiego asystenta prokuratora.
W wieku czternastu lub piętnastu lat Duterte miał paść ofiarą molestowania seksualnego. Na wniosek Konferencji Biskupów Katolickich Filipin polityk wskazał na sprawcę ojca Marka Falveya, zmarłego w 1975 roku jezuitę. Duterte wcześniej nie mówił o napaści, gdyż był za młody i obawiał się, że nikt nie uwierzy w jego relację.
Burmistrz Davao.
W 1986 roku Rodrigo Duterte wybrano na burmistrza Davao. Jako burmistrz zasłynął z poprawy bezpieczeństwa w mieście. Rzeczywiści i domniemani przestępcy byli mordowani przez stworzone przez Duterte szwadrony śmierci. Przed wyborami prezydenckimi w 2016 roku media poinformowały, że Duterte osobiście mordował przestępców. W grudniu 2016 roku Duterte przyznał, że zabił trzy osoby. Według zeznań emerytowanego oficera policji Arturo Lascanasa członkowie szwadronów śmierci otrzymywali od 20 tys. do 100 tys. pesos za zamordowaną osobę, a sam Duterte osobiście zabił ok. 200 osób. Według relacji Edgara Matabato (byłego szefa jednego ze szwadronów śmierci) Duterte ukrywał się pod pseudonimem Charlie Mike i osobiście zabił za pomocą pistoletu maszynowego Uzi agenta służby bezpieczeństwa. Na rozkaz Duterte Edgar Matabato ćwiartował ciała ofiar i wrzucał je na pożarcie krokodylom lub do morza. W latach 1988–2013 szwadrony śmierci zabiły co najmniej 1000 osób. Według szacunków filipińskiego prawnika Jude Sabio Duterte jest odpowiedzialny za zamordowanie 9400 niewinnych osób.
13 sierpnia 1989 roku z więzienia Davao uciekło 16 przestępców. Osadzeni byli członkami gangu Wild Boys of DaPeCol. Liderzy gangu, Felipe Pugoya i Mohammad Nazir Samparani, wcześniej uciekli z więzienia. Uciekinierom udało się porwać 15 protestanckich misjonarzy w organizacji Radosne Zgromadzenie Boga. Rodrigo Duterte uczestniczył w dwudniowych negocjacjach. W tym czasie kryminaliści wielokrotnie zgwałcili, a następnie zabili australijską misjonarkę Jacqueline Hamill. Operacja zakończyła się wystrzeleniem przestępców. Podczas ataku zginęło także pięcioro zakładników. Przed wyborami prezydenckimi w 2016 roku ujawniono nagranie, w którym Duterte przyznał, że śmierć Hamill była stratą, gdyż nie mógł jako burmistrz mieć ją pierwszy.
Wybory prezydenckie w 2016 roku.
Przed wyborami prezydenckimi Duterte wielokrotnie przyznawał, że zabijał ludzi. Dzięki jego polityce wobec przestępców w Davao na Filipinach zaczął być postrzegany jako „bohater mas”. 9 maja 2016 roku Duterte jako kandydat socjalistów wygrał wybory prezydenckie, zdobywając 16 601 997 głosów (39%). 30 maja 2016 roku Rodrigo Duterte został zaprzysiężony na 16. Prezydenta Filipin.
Prezydent Filipin.
Wkrótce po objęciu urzędu prezydenta ogłosił kampanię antynarkotykową, w ramach której państwo zaczęło wypłacać po 5 tys. pesos za każdego zabitego narkomana i do 15 tys. pesos za każdego zabitego dilera. Według ujawnionych przez Senat informacji, do 22 sierpnia 2016 roku zabito 1779 osób oskarżonych o posiadanie lub handel narkotykami. 712 z nich straciło życie z rąk policji, a reszta to efekt samosądów i porachunków. 12 grudnia 2016 przyznał, iż zażywał fentanyl w celu uśmierzenia bólu powstałego po wypadku motocyklowym, lecz zaprzestał stosowania leku po namowie lekarza, który stwierdził u niego nadużywanie tego opioidu. Po tym oświadczeniu wielu filipińskich polityków wezwało prezydenta do przedstawienia informacji na temat stanu swojego zdrowia. W ramach walki z korupcją Duterte nakazał zniszczyć samochody odebrane urzędnikom. W październiku 2017 roku policja zakończyła walkę z narkomanią, zaś jej obowiązki przejęła specjalna agencja rządowa.
Pod koniec maja 2017 roku islamskie bojówki zaatakowały miasto Marawi. W odpowiedzi prezydent ogłosił stan wyjątkowy na wyspie Mindanao w celu wyeliminowania zagrożenia ze strony radykałów.
Rodrigo Duterte jest oskarżany o łamanie praw człowieka. W sierpniu 2017 roku Duterte stwierdził, że należy strzelać do osób, przeszkadzających w walce z przestępcami narkotykowymi. Deklaracja spotkała się z krytyką organizacji Human Rights Watch. W lutym 2018 roku Międzynarodowy Trybunał Karny (MTK) wszczął dochodzenie przeciwko prezydentowi Filipin. MTK oskarżyło prezydenta o śmierć prawie 4 tys. osób, zabitych w ramach antynarkotykowej kampanii. W odpowiedzi marcu 2018 roku Duterte zapowiedział, że nakarmi krokodyle przedstawicielami Międzynarodowego Trybunału Karnego, jeśli przyjadą do Filipin w celu zbadania stanu przestrzegania praw człowieka. Według Amnesty International działania Duterte mogą zostać uznane za zbrodnie przeciwko ludzkości.
Walka z narkotykowymi dilerami spotkała się z krytyką Kościoła katolickiego. W odpowiedzi prezydent Filipin oskarżył księży o korupcję, homoseksualizm i wykorzystywanie dzieci. Wypowiedź Duterte padła dzień po spotkaniu jego doradcy Jesusa Dureza i papieża Franciszka w Watykanie.

</doc>
<doc id="3723445" url="https://pl.wikipedia.org/wiki?curid=3723445" title="Park Narodowy Phrumsengla">
Park Narodowy Phrumsengla



</doc>
<doc id="3723452" url="https://pl.wikipedia.org/wiki?curid=3723452" title="Galeria Sław Koszykówki Akademickiej">
Galeria Sław Koszykówki Akademickiej



</doc>
<doc id="3723453" url="https://pl.wikipedia.org/wiki?curid=3723453" title="Galeria Sław Koszykówki Uczelnianej">
Galeria Sław Koszykówki Uczelnianej



</doc>
<doc id="3723455" url="https://pl.wikipedia.org/wiki?curid=3723455" title="Balthasar Schwarm">
Balthasar Schwarm

Balthasar Schwarm (ur. 11 września 1946 w Kirchdorf am Haunpold) – niemiecki saneczkarz reprezentujący RFN, medalista igrzysk olimpijskich, mistrzostw świata i Europy.
Kariera.
Pierwszy sukces w karierze osiągnął w styczniu 1972 roku, kiedy w parze z Hansem Brandnerem zdobył srebrny medal w dwójkach podczas mistrzostw Europy w Königssee. W tym samym składzie Niemcy zdobyli też złoto na mistrzostwach Europy w Königssee (1977) oraz brąz podczas mistrzostw Europy w Königssee (1973) i mistrzostw Europy w Olang (1980). W 1976 roku wystartował na igrzyskach olimpijskich w Innsbrucku, gdzie wspólnie z Brandnerem zdobył srebrny medal. Rok później wywalczyli brąz podczas mistrzostw świata w Igls, a na mistrzostwach świata w Königssee w 1979 roku zwyciężyli. Ponadto w sezonie 1977/1978 zajęli drugie miejsce w klasyfikacji generalnej Pucharu Świata, a w kolejnym sezonie zajęli trzecie miejsce.

</doc>
<doc id="3723463" url="https://pl.wikipedia.org/wiki?curid=3723463" title="Christopher Algieri">
Christopher Algieri



</doc>
<doc id="3723464" url="https://pl.wikipedia.org/wiki?curid=3723464" title="Alatage Mountain 040">
Alatage Mountain 040

Altage Mountain 040 (AM 040) – meteoryt kamienny należący do chondrytów oliwinowo-hiperstenowych L 5, znaleziony 1 maja 2013 roku w regionie autonomicznym Sinciang w Chinach. Meteoryt Altage Mountain 040 to okaz o masie 97,2 g i jest jednym czterdziestu dwóch meteorytów znalezionych na pustyni Gobi w czasie ekspedycji zorganizowanej między 30 kwietnia a 1 maja. 

</doc>
<doc id="3723467" url="https://pl.wikipedia.org/wiki?curid=3723467" title="Sanniki (rejon głębocki)">
Sanniki (rejon głębocki)

Sanniki (biał. Саннікі, tarasz. Саньнікі, ros. Санники) – wieś na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W okresie Rzeczypospolitej Obojga Narodów własność Korsaków, a następnie w całości lub częściowo należały do Aleksandra Kozaryna, burmistrza Dzisny (2 poł. XVI wieku); Ostrowskich (XVI/XVII w.); Starzyńskich i Szczytów (XVII/XVIII w.). 
W czasach zaborów miejscowości leżały w wołości (gminie) Prozoroki, w powiecie dziśnieńskim guberni wileńskiej Imperium Rosyjskiego.
W latach 1921–1945 wieś i majątek ziemski Sanniki leżały w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W okresie międzywojennym znajdowały się w granicach II Rzeczypospolitej, w gminie wiejskiej Prozoroki, w powiecie dziśnieńskim, w województwie wileńskim.
Po agresji ZSRR na Polskę w 1939 roku wieś znalazła się w granicach BSRR. Po ataku Niemiec na ZSRR wieś była pod okupacją hitlerowską w latach 1941-1944. Następnie leżała w BSRR. Od 1991 roku w Republice Białorusi.

</doc>
<doc id="3723470" url="https://pl.wikipedia.org/wiki?curid=3723470" title="Indian Oil Corporation">
Indian Oil Corporation

Indian Oil Corporation – indyjskie przedsiębiorstwo państwowe z siedzibą w Nowym Delhi, operujące w sektorze petrochemicznym. Przedsiębiorstwo kontroluje blisko połowę indyjskiego rynku produktów ropopochodnych, 71% krajowych rurociągów pod względem przepustowości, a także odpowiada za 35% krajowych mocy rafineryjnych. W 2015 roku firma zajęła 119 miejsce w rankingu Global 500 magazynu Fortune.
Firma dystrybuuje swoje produkty hurtowo oraz detalicznie, za pośrednictwem ponad 25 tys. stacji benzynowych.
Do gamy produktów ropopochodnych produkowanych przez Indian Oil należą paliwa lotnicze, paliwa żeglugowe, bitumy, lubrykanty, jak również inne, takie jak LPG, gaz ziemny, benzen, paraksylen, oczyszczony kwas tereftalowy, polipropylen, polietylen, politlenek etylenu, koks, parafina, mineralna terpentyna, toluen, siarka, materiały wybuchowe.
Historia.
Przedsiębiorstwo zostało założone w 1959 roku, jako firma zarządzająca dostawami produktów ropopochodnych do organizacji rządowych, w tym produktów pochodzących z rafinerii w Guwahati i Barauni, należących do innego państwowego przedsiębiorstwa pod firmą Indian Refineries. W 1964 roku Indian Refineries zostało rozwiązane i włączone do Indian Oil, która od tego momentu przejęła obowiązki produkcji i sprzedaży produktów naftowych.
W trakcie II wojny o Kaszmir Indian Oil zajmowało się dostawami paliwa dla wojska. Dodatkowa produkcja wynosiła wtedy drugie tyle, co cała pozostała sprzedaż w tamtym czasie.
Rafinerie.
Przedsiębiorstwo kontroluje 11 z 23 indyjskich rafinerii. Moce przerobowe firmy wynoszą 80,7 mln ton metrycznych rocznie. Do rafinerii firmy należą:
Rurociągi.
Do Indian Oil należy w sumie około 11 750 km rurociągów, o łącznej przepustowości 85,5 mln ton metrycznych ropy naftowej rocznie oraz 9,5 mln metrów sześciennych gazu na dobę. Przedsiębiorstwo planuje zwiększyć długość swoich rurociągów do około 17 tys. km, o przepustowości 102 ton rocznie. Do rurociągów ropy naftowej Indian Oil należą:
Do rurociągów produktów ropopochodnych firmy należą:

</doc>
<doc id="3723474" url="https://pl.wikipedia.org/wiki?curid=3723474" title="Order Zasługi dla Nauki">
Order Zasługi dla Nauki



</doc>
<doc id="3723479" url="https://pl.wikipedia.org/wiki?curid=3723479" title="Order Zasługi dla Kultury">
Order Zasługi dla Kultury



</doc>
<doc id="3723483" url="https://pl.wikipedia.org/wiki?curid=3723483" title="Matthias Schleiden">
Matthias Schleiden



</doc>
<doc id="3723484" url="https://pl.wikipedia.org/wiki?curid=3723484" title="Czaszma Szahrtuz">
Czaszma Szahrtuz

Czaszma Szahrtuz (tadż. Клуби футболи «Чашма» Шаҳртуз) – tadżycki klub piłkarski, mający siedzibę w mieście Szahrtuz, w południowo-zachodniej części kraju.
Historia.
Chronologia nazw:
Piłkarski klub Czaszma został założony w miejscowości Szahrtuz w 1980 roku. W 1993 zespół debiutował w rozgrywkach Wyższej Ligi Tadżykistanu. W debiutanckim sezonie zajął 14. miejsce w końcowej klasyfikacji. W następnym sezonie 1994 zajął ostatnie 16. miejsce i spadł do Pierwszej Ligi. W 1995 klub startował w Pucharze Tadżykistanu. Potem został rozformowany. Potem został reaktywowany i w sezonie 2015 przystąpił do rozgrywek w Pierwszej Lidze.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Centralnym w Szahrtuzie, który może pomieścić 1 000 widzów.
Piłkarze.
Znani piłkarze:

</doc>
<doc id="3723485" url="https://pl.wikipedia.org/wiki?curid=3723485" title="Agostino Trapè">
Agostino Trapè

Agostino Trapè (ur. 9 stycznia 1915, zm. 14 czerwca 1987) – włoski kapłan katolicki, patrolog, dogmatyk specjalizujący się w studiach nad nauczaniem Augustyna z Hippony, w latach 1965-1971 przełożony generalny Zakonu Św. Augustyna, profesor uczelni rzymskich i konsultor wielu kongregacji watykańskich. W czasie Soboru jeden z ekspertów przygotowujących konstytucję dogmatyczną "Lumen gentium".
Życie i działalność naukowa.
Urodził się Montegiorgio k. Fermo 9 stycznia 1915 r. Święcenia kapłańskie otrzymał w Rzymie, 25 lipca 1937 r. W 1938 r., w wieku 23 lat uzyskał dyplom z teologii dogmatycznej na Gregorianum. Jego teza została nagrodzona złotym medalem uczelni: "Boska interwencja w myśli Idziego rzymskiego" (" Il concorso divino nel pensiero di Egidio Romano").
Od 1939 r. był wykładowcą teologii dogmatycznej w "Collegio internazionale di S. Monica" w Rzymie, od 1960 do 1983 r. wykładał na "Lateranum", w 1964-1965 r. na "Gregorianie", od 1981 r. był rektorem "Instytutu Patrystycznego Augustinianum". Za jego staraniem powstał przegląd teologiczny "Augustinianum". Był też rektorem od samego początku, tj. od 1 listopada 1966 r. "Centrum teologicznego dla świeckich" ("Centro di teologia per i laici") diecezji Rzymu.
Był założycielem i dyrektorem "Nuova Biblioteca Agostiniana", wydającej "Opera Omnia" ("Dzieła wszystkie") św. Augustyna po włosku i łacinie (64 tomy). Był redaktorem serii "Caritas veritatis" z dziedziny duchowości augustiańskiej, oraz "Piccola Biblioteca Agostiniana".
Publikacje.
Był bardzo płodnym autorem. Wśród jego wydań książkowych, są m.in. następujące:

</doc>
<doc id="3723486" url="https://pl.wikipedia.org/wiki?curid=3723486" title="Order Zasługi dla Medycyny">
Order Zasługi dla Medycyny



</doc>
<doc id="3723488" url="https://pl.wikipedia.org/wiki?curid=3723488" title="Pachtakor Duszanbe">
Pachtakor Duszanbe



</doc>
<doc id="3723493" url="https://pl.wikipedia.org/wiki?curid=3723493" title="Order Zasługi dla Marynarki Wojennej (Brazylia)">
Order Zasługi dla Marynarki Wojennej (Brazylia)



</doc>
<doc id="3723496" url="https://pl.wikipedia.org/wiki?curid=3723496" title="Order Zasługi dla Lotnictwa">
Order Zasługi dla Lotnictwa



</doc>
<doc id="3723500" url="https://pl.wikipedia.org/wiki?curid=3723500" title="Order Zasługi dla Obronności">
Order Zasługi dla Obronności



</doc>
<doc id="3723506" url="https://pl.wikipedia.org/wiki?curid=3723506" title="Order Zasługi dla Sądownictwa Wojskowego">
Order Zasługi dla Sądownictwa Wojskowego



</doc>
<doc id="3723518" url="https://pl.wikipedia.org/wiki?curid=3723518" title="Order Zasługi dla Kartografii">
Order Zasługi dla Kartografii



</doc>
<doc id="3723525" url="https://pl.wikipedia.org/wiki?curid=3723525" title="Krvavi Most">
Krvavi Most



</doc>
<doc id="3723528" url="https://pl.wikipedia.org/wiki?curid=3723528" title="Dworzec autobusowy w Toruniu">
Dworzec autobusowy w Toruniu

Dworzec autobusowy w Toruniu – dworzec autobusowy obsługujący ruch międzymiastowy i międzynarodowy w Toruniu. Również siedziba centrali firmy Arriva Bus Transport Polska oraz Arriva RP.
Lokalizacja.
Dworzec autobusowy znajduje się w centrum miasta, tuż przy Parku Pamięci i stawu Kaszownik, w sąsiedztwie Zespołu Staromiejskiego. Część reprezentacyjna tego gmachu i główne wejście znajduje się od ulicy Dąbrowskiego 8-24.
Historia.
W 2004 roku PKS Toruń zostało przejęte przez francuską firmę Connex (późniejsza Veolia Transport), która w marcu 2006 ogłosiła przetarg na budowę nowego dworca. W kwietniu 2006 równolegle z przebudową ulicy Dąbrowskiego i jej połączenia z ulicami Uniwersytecką, Przy Kaszowniku i Odrodzenia, rozpoczęto budowę dworca, który w grudniu tego samego roku oddano dla podróżnych. Oficjalne otwarcie terminala nastąpiło w kwietniu 2007. W lipcu 2013 nastąpiło przejęcie grupy Veolia Transport Central Europe przez firmę Deutsche Bahn
Charakterystyka.
Dworzec autobusowy jest dwukondygnacyjnym budynkiem o niemal 43 metrach długości i 1361 m2 powierzchni użytkowej. Na parterze, w jego centralnej części, znajdują się: wysoki hol z antresolą przeznaczony dla 200 podróżnych, kasy biletowe oraz informacja pasażerska. W jego lewej części znajduje się wejście główne na perony, toalety, bar, kiosk i przechowalnia bagażu. Po prawej stronie oraz na drugiej kondygnacji umieszczono pomieszczenia administracji dworca.
Do dyspozycji pasażerów znajduje się 12 zadaszonych peronów, z których 7 przeznaczonych jest do połączeń lokalnych, natomiast 5 służy komunikacji dalekobieżnej i międzynarodowej.
Na terenie kompleksu dworcowego, oprócz terminalu i peronów, znajduje się także niewielki budynek warsztatowy do bieżących napraw autobusów, zadaszona stacja paliw, plac postojowy i manewrowy.
Połączenia.
Z dworca istnieją bezpośrednie połączenia do m.in.: Warszawy, Lublina, Białegostoku, Olsztyna, Ostrołęki, Gdańska, Gdyni, Sopotu, Koszalina, Słupska, Kołobrzegu, Ustki, Łeby, Szczecina, Piły, Poznania, Łodzi, Częstochowy, Katowic, Krakowa, Zakopanego, Rzeszowa a także do Hannoveru, Frankfurtu, Berlina czy Hamburga.

</doc>
<doc id="3723529" url="https://pl.wikipedia.org/wiki?curid=3723529" title="Tvrða">
Tvrða



</doc>
<doc id="3723536" url="https://pl.wikipedia.org/wiki?curid=3723536" title="Krzysztof Kozłowski (inżynier)">
Krzysztof Kozłowski (inżynier)

Krzysztof Roman Kozłowski (ur. 28 marca 1951 w Poznaniu, zm. 10 maja 2021) – polski matematyk oraz inżynier automatyki i robotyki, profesor nauk technicznych. Specjalista w zakresie robotyki. Profesor zwyczajny i kierownik w Katedrze Sterowania i Inżynierii Systemów Wydziału Informatyki Politechniki Poznańskiej. Od 2020 członek korespondent Polskiej Akademii Nauk.
Życiorys.
Studia z matematyki ukończył z wyróżnieniem na poznańskim Uniwersytecie im. Adama Mickiewicza w 1972, a rok później uzyskał także dyplom z elektrotechniki na Politechnice Poznańskiej, gdzie następnie został zatrudniony. Doktorat z elektrotechniki obronił na Politechnice w 1979. Staż podoktorski odbył na University of California w Los Angeles (1979–1980). W ramach Deutscher Akademischer Austauschdienst odbył z kolei staż naukowy w zakresie robotyki i sterowania procesami w niemieckim Brunszwiku (1991–1992). Habilitował się w 1992 na podstawie dorobku naukowego i rozprawy pt. "Modele matematyczne dynamiki robotów oraz identyfikacja parametrów tych modeli". Tytuł naukowy profesora nauk technicznych został mu nadany w 1998. Był szefem otwartego 22 maja 2019 r. obserwatorium astronomicznego SkyLab powstałego w roku stulecia Politechniki Poznańskiej.
Był członkiem szeregu polskich i zagranicznych towarzystw naukowych, m.in. European Mechanics Society oraz Poznańskiego Towarzystwa Przyjaciół Nauk. Jako profesor wizytujący pracował w Université de Nantes oraz w japońskim Kobe.
Wybrane publikacje.
W dorobku publikacyjnym K. Kozłowskiego znajdują się m.in.:

</doc>
<doc id="3723540" url="https://pl.wikipedia.org/wiki?curid=3723540" title="Kand Konibodom">
Kand Konibodom

Kand Konibodom (tadż. Клуби футболи «Канд» Конибодом) – tadżycki klub piłkarski, mający siedzibę w mieście Konibodom, na północy kraju.
Historia.
Chronologia nazw:
Piłkarski klub Irrigator został założony w miejscowości Konibodom w 1969 roku. Po uzyskaniu niepodległości przez Tadżykistan zmienił nazwę na Kand Konibodom. W 1993 zespół debiutował w rozgrywkach Wyższej Ligi Tadżykistanu. W debiutanckim sezonie zajął 13. miejsce w końcowej klasyfikacji. W następnym sezonie 1994 zajął przedostatnie 15. miejsce i spadł do Pierwszej Ligi. Ostatnio w 2015 klub występował w rozgrywkach Pierwszej Ligi i Pucharu Tadżykistanu.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Dżahongir w Konibodomie, który może pomieścić 3 000 widzów.

</doc>
<doc id="3723541" url="https://pl.wikipedia.org/wiki?curid=3723541" title="Kand Kanibadam">
Kand Kanibadam



</doc>
<doc id="3723542" url="https://pl.wikipedia.org/wiki?curid=3723542" title="Copa América Centenario">
Copa América Centenario



</doc>
<doc id="3723547" url="https://pl.wikipedia.org/wiki?curid=3723547" title="Däurenbek Täżimbetow">
Däurenbek Täżimbetow



</doc>
<doc id="3723549" url="https://pl.wikipedia.org/wiki?curid=3723549" title="Kanat Bozumbajew">
Kanat Bozumbajew



</doc>
<doc id="3723553" url="https://pl.wikipedia.org/wiki?curid=3723553" title="3. ceremonia wręczenia nagród Brytyjskiej Akademii Filmowej">
3. ceremonia wręczenia nagród Brytyjskiej Akademii Filmowej

3. ceremonia rozdania nagród Brytyjskiej Akademii Sztuk Filmowych i Telewizyjnych (1950 rok).
Laureaci.
Laureaci oznaczeni są wytłuszczeniem.

</doc>
<doc id="3723556" url="https://pl.wikipedia.org/wiki?curid=3723556" title="Dół jak rura... (Owen)">
Dół jak rura... (Owen)

Dół jak rura () – wiersz angielskiego poety z pokolenia I wojny światowej Wilfreda Owena, który zginął na kilka dni przed zawieszeniem broni.
Charakterystyka ogólna.
Wiersz "Cramped in that Funnelled Hole" jest krótkim utworem. Składa się z zaledwie dwóch strof i liczy dziewięć wersów. Stanowi poetycki zapis pobytu w okopie podczas artyleryjskiego ostrzału.
Forma.
Utwór jest napisany wierszem regularnym, konkretnie typowym dla poezji anglojęzycznej pentametrem jambicznym rymowanym według schematu "aabb cddcc". Poeta stosuje aliterację: "teeth of traps" i wyrazistą paronomazję: "Not seen of seers". Poza tym autor posługuje się ostrymi przerzutniami: "a yawn/Of death's jaws" oraz "only felt/As teeth of traps", które dynamizują utwór.
Treść.
Barry Spurr pisze: "„No discussion of Wilfred Owen's poetry can fail to take into account his personal experience of the First World War and his bitter analysis of it”". Wiersz Owena jest drastycznym w obrazowaniu opisem sytuacji panującej w okopie podczas wojny pozycyjnej na froncie zachodnim. Poeta nie pomija takich brutalnych szczegółów jak odór rozkładających się ciał i kwaśny zapach rozpryskujących się pocisków. W drugiej zwrotce autor odwołuje się do dantejskiej tradycji przedstawiania Piekła.
Użycie regularnej formy wersyfikacyjnej można odczytać jako próbę ocalenia jakiegokolwiek porządku w chaosie toczącej się walki.
Przekład.
Wiersz Owena przełożył na język polski na potrzeby swojej autorskiej antologii poezji angielskiej Jerzy Pietrkiewicz. Tłumacz zachował układ rymów, a dla oddania pentametru jambicznego zastosował tradycyjny polski trzynastozgłoskowiec.

</doc>
<doc id="3723557" url="https://pl.wikipedia.org/wiki?curid=3723557" title="Podział administracyjny Polski 1957–1975">
Podział administracyjny Polski 1957–1975



</doc>
<doc id="3723559" url="https://pl.wikipedia.org/wiki?curid=3723559" title="Podział administracyjny Polski 1950–1957">
Podział administracyjny Polski 1950–1957



</doc>
<doc id="3723564" url="https://pl.wikipedia.org/wiki?curid=3723564" title="Wojna o niepodległość Gwinei Bissau">
Wojna o niepodległość Gwinei Bissau

Wojna o niepodległość Gwinei Bissau – konflikt trwający od 1963 do 1974 w Gwinei Bissau (epizodycznie na Wyspach Zielonego Przylądka), zakończony wyparciem Portugalczyków, oraz niepodległością kraju. Z wojskami portugalskimi starły się oddziały Afrykańskiej Partii Niepodległości Gwinei i Wysp Zielonego Przylądka (PAIGC).
Dążenia niepodległościowe w Gwinei Bissau zaczęły rosnąć wraz z brakiem liberalizacji polityki kolonialnej w stosunku do ludności tubylczej. Główną siłą oporu była założona w 1956 roku PAIGC, działająca pod przewodnictwem Amílcara Cabrala i Aristidesa Pereiry. Celem tej lewicowej partii było wyzwolenie Gwinei Portugalskiej i Wysp Zielonego Przylądka, a następnie ich zjednoczenie w jedno państwo. Początkowo działacze niepodległościowi próbowali rozmawiać z Portugalczykami, po tym, gdy dialog okazał się bezowocny, rozpoczęli oni przygotowania do powstania. W 1960 roku PAIGC przeniosło swoje struktury do Konakry w niepodległej już Gwinei. Tam działacze przeszli przeszkolenie ideologiczno-militarne. Pierwsze grupy PAIGC uderzyły na wojska kolonialne w 1962 roku.
W 1963 roku wybuchła otwarta wojna pomiędzy PAIGC a Portugalią. W 1965 roku ruch niepodległościowy utworzył własną armię – Rewolucyjne Siły Zbrojne Ludu. Portugalia, obawiając się utraty kolonii, wysłała na ten obszar liczbę oddziały wojskowe, które w kluczowym momencie osiągnęły 35 tysięcy żołnierzy. Stale bombardowano tereny porośnięte dżunglą, która służyła partyzantce za schronienie. Do 1968 roku Rewolucyjna Siła Zbrojna Ludu objęła kontrolę nad niemal całą Gwineą Bissau. Walki krótkotrwale objęły Wyspy Zielonego Przylądka. Wojska portugalskie w 1970 roku przeprowadziły nieudany najazd na terytorium niepodległej Gwinei. Był on motywowany chęcią zemsty za wsparcie tego państwa dla PAIGC. W styczniu 1973 roku w zamachu zginął Amílcar Cabral, za zabójstwem prawdopodobnie stali Portugalczycy. Wpływy po polityku przejął jego brat Luís, a formalnym przywódcą PAIGC został Pereira.
24 września 1973 powstańcy jednostronnie ogłosili niepodległość Gwinei Bissau. Niepodległość uznało 34 państw, w tym większość państw Afryki, Związek Socjalistycznych Republik Radzieckich i Chiny. Zakończenie walk umożliwiła portugalska rewolucja goździków, do której doszło w kwietniu 1974 roku. W jej wyniku metropolia jeszcze we wrześniu zgodziła się uznać niepodległość Gwinei Bissau. W niepodległej republice władzę objęła PAIGC, a prezydentem został Luís Cabral. W 1975 roku Portugalia nadała niepodległość Wyspom Zielonego Przylądka, gdzie rządy analogicznie objęła PAIGC. Państwa prowadziły politykę współpracy i zapowiadały zjednoczenie. Sytuacja zmieniła się w 1980 roku, gdy w Gwinei-Bissau odbył się zamach stanu, wówczas wyspiarska sekcja PAIGC zerwała relacje z Gwineą Bissau, kończąc tym samym zjednoczeniowe plany partii.
PAIGC w trakcie konfliktu otrzymała różnorakie wsparcie Gwinei, Senegalu, Algierii, Libii, ZSRR, Chin, Kuby (która wysłała doradców wojskowych) czy krajów skandynawskich.

</doc>
<doc id="3723567" url="https://pl.wikipedia.org/wiki?curid=3723567" title="Bronka Nowicka">
Bronka Nowicka

Bronka Nowicka, właśc. Bronisława Nowicka (ur. 17 listopada 1974 w Radomsku) – polska reżyserka teatralna i telewizyjna, plastyczka oraz poetka nagrodzona Nagrodą Literacką „Nike”. Doktor sztuk plastycznych, adiunkt na Wydziale Reżyserii Filmowej i Telewizyjnej Państwowej Wyższej Szkoły Filmowej, Telewizyjnej i Teatralnej w Łodzi, prorektor tej uczelni ds. studentów i nauczania (kadencja 2020–2024).
Życiorys.
Absolwentka PWSFTViT w Łodzi (2004) oraz ASP w Krakowie. Jej etiuda filmowa "Tristis" (2001) była nagradzana na międzynarodowych festiwalach szkół filmowych. Nakręciła także etiudy: "Odbicia" (2000), "Dzieci" (2000), "Film o Piotrze Nowaku" (2001) "Pędzę, pędzę" (2002) i "Mantra" (2004). Reżyserowała spektakle teatralne w Teatrze im. Stefana Jaracza w Olsztynie, Teatrze Studio w Warszawie i Teatrze im. Adama Mickiewicza w Częstochowie. W telewizji TVN reżyserowała program "Superniania". Jej debiutancka książka poetycka "Nakarmić kamień" zdobyła Nagrodę Nike 2016. Otrzymała również III nagrodę w XII Ogólnopolskim Konkursie Literackim „Złoty Środek Poezji” 2016 za najlepszy poetycki debiut książkowy roku 2015. W dniu 29 września 2017 uzyskała na Wydziale Grafiki i Sztuki Mediów Akademii Sztuk Pięknych we Wrocławiu stopień doktora sztuk plastycznych. Promotorem jej doktoratu był Czesław Chwiszczuk.

</doc>
<doc id="3723568" url="https://pl.wikipedia.org/wiki?curid=3723568" title="Bronisława Nowicka">
Bronisława Nowicka



</doc>
<doc id="3723569" url="https://pl.wikipedia.org/wiki?curid=3723569" title="Gręplarnia">
Gręplarnia

Gręplarnia – zakład lub dział fabryki włókienniczej, w którym odbywa się gręplowanie. Gręplowanie, nazywane też czochraniem lub zgrzebleniem, pierwszy etap przy obróbce wełny, polegający na rozplątywaniu włókien wełny.

</doc>
<doc id="3723577" url="https://pl.wikipedia.org/wiki?curid=3723577" title="Krążowniki rakietowe projektu 1134A">
Krążowniki rakietowe projektu 1134A

Krążowniki rakietowe projektu 1134A – radzieckie krążowniki rakietowe, które weszły do służby w latach 1969–1977, klasyfikowane oficjalnie jako duże okręty przeciwpodwodne. Głównym ich przeznaczeniem było zwalczanie okrętów podwodnych. Projekt miał oznaczenie kodowe "Bierkut-A" ("Беркут-A"), natomiast są one znane także jako typ "Kronsztadt", a w kodzie NATO jako "Kresta II". Zbudowano 10 jednostek, z których ostatnią wycofano ze służby w 1993 roku. Ich następcami były okręty projektu 1134B.
Historia.
Wraz z pojawieniem się nowych amerykańskich okrętów podwodnych wyposażonych w pociski balistyczne "Polaris", pojawiła się pilna potrzeba przeciwdziałania zagrożeniu z ich strony. W tym celu były zaprojektowane krążowniki rakietowe projektu 1134 (ozn. NATO: "Kresta I"), lecz w czasie ich budowy nie były jeszcze gotowe nowe wzory uzbrojenia i w efekcie okręty te nadawały się głównie do zwalczania okrętów nawodnych przy użyciu pocisków kierowanych. Docelowym typem dużego okrętu do zwalczania okrętów podwodnych stały się okręty dopracowanego projektu 1134A. Były one klasyfikowane oficjalnie jako duże okręty przeciwpodwodne (ros. "bolszoj protiwołodocznyj korabl", BPK), niemniej na zachodzie powszechnie uznawane są za krążowniki. Zmiany polegały przede wszystkim na zastąpieniu rakiet przeciwokrętowych przez rakietotorpedy do zwalczania okrętów podwodnych na dużych odległościach, wyposażeniu okrętów w rakiety przeciwlotnicze systemu M-11 Sztorm o większym zasięgu i możliwości zwalczania celów nawodnych, oraz nowe radary i sonar Titan-2 o większych możliwościach. Zmiany w architekturze okrętów były niewielkie; między innymi dla polepszenia warunków użycia śmigłowca pokładowego, lądowisko podniesiono o jeden pokład wyżej.
Wszystkie okręty budowano na krytej pochylni w stoczni im. Żdanowa w Leningradzie, nosiły numery budowy od 721 do 730.
Opis.
Główne uzbrojenie stanowiło osiem wyrzutni KT-100 dla rakietotorped Mietiel (SS-N-14 Silex), z ośmioma pociskami 85R, w dwóch czterowyrzutniowych blokach po obu stronach nadbudówki. Podczas modernizacji w latach 80. wymieniano je następnie na uniwersalne rakietotorpedy 85RU systemu Rastrub-B, które dysponowały też ograniczoną możliwością zwalczania okrętów nawodnych. Dodatkowo posiadały dziesięć wyrzutni torped kalibru 533 mm, w dwóch pięciorurowych aparatach PTA-53-1134, z których można było wystrzeliwać torpedy przeciw okrętom podwodnym 53-65k i SET-65. Uzbrojenie przeciwpodwodne uzupełniały dwa dwunastoprowadnicowe miotacze rakietowych bomb głębinowych RBU-6000 (144 bomby kalibru 213 mm, na dziobie) i dwa sześcioprowadnicowe RBU-1000 (48 bomb kalibru 305 mm, na rufie). Możliwości w zakresie zwalczania okrętów rozszerzał jeden pokładowy śmigłowiec Ka-25PŁ, przechowywany w półzagłębionym hangarze. 
Uzbrojenie artyleryjskie stanowiły dwa podwójnie sprzężone działa uniwersalne kalibru 57 mm AK-725, umieszczone nietypowo w dwóch wieżach na burtach, w części rufowej okrętów, podobnie jak na wcześniejszym typie. Zapas amunicji wynosił 4400 nabojów. Uzupełniały je dwa zestawy artyleryjskie obrony bezpośredniej w postaci dwóch par sześciolufowych naprowadzanych radarowo działek 30 mm AK-630M umieszczonych na burtach na śródokręciu (łącznie cztery działka). Pierwsze okręty wchodziły do służby jeszcze bez radarów Wympieł dla działek 30 mm, które były później instalowane w trakcie modernizacji.
Uzbrojenie rakietowe stanowiły dwie dwuprowadnicowe wyrzutnie B-187 przeciwlotniczych pocisków rakietowych średniego zasięgu systemu Sztorm-M, na dziobie i na rufie, z zapasem 48 pocisków W-611 (ozn. NATO: SA-N-3A Goblet). Systemy te były uniwersalne i nadawały się także do zwalczania celów nawodnych w ograniczonym zakresie.
Okręty wyposażone były w odpowiednie środki obserwacji technicznej, w tym stacje radiolokacyjne dozoru ogólnego Woschod (MR-600) na piramidowym maszcie dziobowym i Angara-A (MR-310A) na rufowym masztokominie. Posiadały ponadto dwie stacje radiolokacyjne Grom-M naprowadzania pocisków rakietowych i rakietotorped, dwa radary artyleryjskie MR-103 Bars dla artylerii 57 mm i dwa Wympieł-A dla działek 30 mm oraz radary nawigacyjne Don-2 i Wołga. Do wykrywania okrętów podwodnych służył kompleks hydrolokacyjny Titan-2 (MG-332) z anteną w gruszce dziobowej. Z urządzeń walki radioelektronicznej, okręty miały stacje zakłóceń aktywnych Gurzuf-A i Gurzuf-B oraz dwie dwulufowe wyrzutnie celów pozornych PK-2.
Okręty projektu 1134A miały wyporność standardową 5600 ton i pełną 7535 ton. Długość kadłuba wynosiła 159 m, a na linii wodnej 152 m, zaś szerokość 16,8 m. Napęd stanowiły dwa zespoły turbin parowych TW-12 o łącznej mocy 90 000 KM, napędzające każdy po jednej śrubie. Parę zapewniały cztery kotły KWN-95/64. Napęd zapewniał osiągnięcie prędkości maksymalnej 33 węzły, a ekonomicznej 18 węzłów, przy której zasięg wynosił 5000 mil morskich. Załoga liczyła 343 osoby, w tym 33 oficerów.

</doc>
<doc id="3723607" url="https://pl.wikipedia.org/wiki?curid=3723607" title="Ninja Gaiden (2004)">
Ninja Gaiden (2004)

Ninja Gaiden – gra komputerowa z gatunku hack and slash wyprodukowana przez Team Ninja na konsolę Xbox. Została wydana przez Tecmo 2 marca 2004 roku, gra doczekała się dwóch remaków, Ninja Gaiden Black i Ninja Gaiden Sigma. Gra opowiada o historii Ryu Hayabusy, mistrza ninja, który chcę odzyskać skradziony miecz oraz pomścić zniszczenie swojego klanu.
Rozgrywka.
Gra jest typowym hack and slashem z widokiem trzecioosobowym, gracz kontrolujący głównego bohatera - Ryu, musi dotrzeć do końca poziomu niszcząc po drodze nacierające hordy wrogów. Oprócz zwykłych przeciwników występujących na etapach, co kilka pojawiają się również bossowie. Gra posiada także system rozwoju postaci - w miarę rozwoju akcji gry, Ryu poznaje nowe umiejętności, dzięki którym skuteczniej radzi sobie z przeciwnikami. 
W grze pojawiają się również elementy zręcznościowe, główny bohater musi wykonywać liczne, niebezpieczne skoki, a także omijać pojawiające się przeszkody.
Gracz ma do dyspozycji spory arsenał broni białej, którą można ulepszać, a także liczne śmiercionośne magiczne zaklęcia.
Fabuła.
Ryu szuka zemsty na Imperium Vigor, które doprowadziło do uśmiercenia całego jego klanu. Główny bohater walczy z wrogim imperium, okazuje się, że na końcu swojej walki musi pokonać dowodzącego wrogimi armiami Świętego Imperatora, a także zdobyć magiczny miecz Ryuken, który został skradziony przez wrogów.
Fabuła gry inspirowana jest, tą z gier Ninja Gaiden na konsolę Nintendo Entertainment System. Akcja gry toczy się przed wydarzeniami z tych gier i tworzy z nimi jednolitą całość.
Odbiór.
Gra została bardzo dobrze przyjęta, zarówno przez społeczność, jak i ekspertów z branży gier video, popularność gry spowodowała wydanie dwóch remaków, które również cieszyły się sporym uznaniem. Gracze cenili sobie przed wszystkim, nawiązanie do korzeni serii, ale także bardzo wymagający poziom trudności, ciekawy system walki, rozwoju postaci i oprawę audiowizualną.

</doc>
<doc id="3723610" url="https://pl.wikipedia.org/wiki?curid=3723610" title="Marissa Irvin">
Marissa Irvin



</doc>
<doc id="3723613" url="https://pl.wikipedia.org/wiki?curid=3723613" title="Tetanospazmina">
Tetanospazmina

Tetanospazmina – ciepłochwiejna (wrażliwa na wysoką temperaturę) neurotoksyna wytwarzana przez bakterie "Clostridium tetani" (laseczka tężca), stanowiąca główny czynnik patogenności wymienionej bakterii. Toksyna ta kodowana jest na plazmidzie i uwalniania jest podczas lizy komórki. Tetanospazmina blokuje neuroprzekaźniki (glicyna, kwas gamma-aminomasłowy), co prowadzi do porażenia spastycznego. Tetanospazmina jest toksyną typu A-B. Część A jest odpowiedzialna za właściwości toksyczne, tworzy ją lekki łańcuch polipeptydowy, a część B odpowiedzialna jest za wiązanie z polisialogangliozydami i glikoproteinami neuronów motorycznych i zbudowana jest z ciężkiego łańcucha polipetydowego.

</doc>
<doc id="3723615" url="https://pl.wikipedia.org/wiki?curid=3723615" title="Czesław Grabowski (chemik)">
Czesław Grabowski (chemik)

Czesław Emanuel Grabowski (ur. 20 czerwca 1873 w Częstochowie, zm. 3 marca 1945 tamże) – profesor zwyczajny Politechniki Warszawskiej, specjalista w zakresie inżynierii chemicznej.
Życiorys.
Urodził się 20 czerwca 1873 w Częstochowie, w rodzinie Bronisława i Marii z Krokowskich. W 1891 ukończył gimnazjum w Częstochowie i rozpoczął studia na Wydziale Chemicznym Instytutu Technologicznego w Charkowie, które ukończył w 1897 z tytułem inżyniera technologa. W 1898 rozpoczął pracę w rosyjskim przemyśle cukrowniczym. 2 września 1903 ożenił się ze Stefanią Ziemską. W 1918 powrócił do Polski, gdzie zajął się odbudową cukrowni Wożuczyn w powiecie tomaszowskim lubelskim. Rok później na podstawie wniosków nominacyjnych przedstawionych przez Komisję Stabilizacyjną, wszedł w pierwszy 38 - osobowy skład profesorów Politechniki Warszawskiej. W październiku 1919 otrzymał nominację na profesora nadzwyczajnego, a w czerwcu 1928 uzyskał stopień profesora zwyczajnego. W latach 1919–1939 sprawował funkcję kierownika Katedry i Zakładu Maszynoznawstwa Ogólnego i Chemicznego. W tym czasie był promotorem ok. 100 prac dyplomowych i kilku rozpraw doktorskich. Równocześnie w latach 1919–1926 był redaktorem działu mechanicznego Gazety Cukrowniczej. W czasie II wojny światowej początkowo nauczał w Państwowej Szkole Chemiczno-Ceramicznej w Warszawie, natomiast od 1942 wykładał maszynoznawstwo w Państwowej Wyższej Szkole Technicznej w Warszawie. W czasie całej okupacji, w swoim mieszkaniu potajemnie nauczał dawnych studentów maszynoznawstwa. Po upadku Powstania Warszawskiego trafił do pruszkowskiego obozu dla uchodźców, a następnie do Częstochowy, gdzie zmarł 3 marca 1945 po ciężkiej chorobie. Został pochowany na cmentarzu Kule w Częstochowie.

</doc>
<doc id="3723618" url="https://pl.wikipedia.org/wiki?curid=3723618" title="Strażnica KOP „Klimonty”">
Strażnica KOP „Klimonty”

Strażnica KOP „Klimonty” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 10 batalion graniczny. W 1928 roku w skład batalionu wchodziło 17 strażnic. Strażnica KOP „Klimonty” w latach 1928 – 1934 znajdowała się w strukturze 3 kompanii KOP „Bakszty Małe”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Klimonty” w 1932 roku ochraniała pododcinek granicy państwowej szerokości 6 kilometrów 464 metrów od słupa granicznego nr 532 do 545.
Wydarzenia:
Sąsiednie strażnice:

</doc>
<doc id="3723620" url="https://pl.wikipedia.org/wiki?curid=3723620" title="Czesław Grabowski">
Czesław Grabowski



</doc>
<doc id="3723622" url="https://pl.wikipedia.org/wiki?curid=3723622" title="Wanda Pawłowicz">
Wanda Pawłowicz

Wanda Maria Pawłowicz z domu Herbich (ur. 25 czerwca 1922 w Warszawie, zm. 6 marca 2016) – polska lekarka, żołnierz Armii Krajowej i uczestniczka powstania warszawskiego.
Życiorys.
Przed wybuchem II wojny światowej uczęszczała do Liceum Matematyczno-Przyrodniczego Kry­styny Mal­czew­skiej w Warszawie. Ukończyła również podinstruktorski kurs medyczny w ramach Przysposobienia Wojskowego Kobiet. We wrześniu 1939 pełniła funkcje sanitariuszki w warszawskim Szpitalu św. Łazarza. W październiku 1939 roku wstąpiła do Służby Zwycięstwu Polski, przekształconej następnie w Armię Krajową. Służyła w Oddziale Łączności Komendy Głównej AK. Podczas okupacji ukończyła dwa lata wydziału lekarskiego tajnego Uniwersytetu Ziem Zachodnich. W listopadzie 1943 została aresztowana i osadzona w więzieniu „Palace” w Zakopanem, skąd w lutym 1944 roku przewieziono ją do niemieckiego obozu pracy przymusowej w Krakowie-Płaszowie. Po wydostaniu się z obozu, od lipca 1944 roku została skierowana do Wojskowej Służby Ochrony Powstania. Podczas powstania warszawskiego była żołnierzem batalionu „Oaza” w stopniu strzelca, walcząc na warszawskiej Sadybie.
Po upadku powstania wyszła z Warszawy wraz z ludnością cywilną. Od października 1944 roku służyła w krakowskim Kedywie, będąc członkinią Samodzielnego Batalionu Partyzanckiego „Skała” aż do jego rozbrojenia przez Armię Czerwoną w styczniu 1945 roku.
Po zakończeniu wojny studiowała na wydziale lekarskim Uniwersytetu im. Adama Mickiewicza w Poznaniu, gdzie w 1948 roku uzyskała dyplom lekarski. Z uwagi na akowską przeszłość nie została przyjęta do pracy w służbie zdrowia. W latach 1957-1959 była rozpracowywana przez komunistyczne służby bezpieczeństwa m.in. z powodu kontaktów z Radiem Wolna Europa oraz prowadzonej korespondencji z gen. Michałem Karaszewiczem-Tokarzewskim (1958). Była działaczką NSZZ „Solidarność”, za co również spotkały ją represje (1983). Należała również do Związku Inwalidów Wojennych Rzeczypospolitej Polskiej.
Po śmierci została pochowana na cmentarzu Powązkowskim w Warszawie (kwatera 137-2-18).
Rodzina.
Jej matka Halina Herbichowa-Chojko ps. "Agnieszka" również była członkiem Armii Krajowej i żołnierzem powstania warszawskiego (Pułk Baszta). Zginęła 29 września 1944 roku podczas ewakuacji kanałami z Mokotowa. Jej ojciec, Kazimierz Herbich był po II wojnie światowej przez trzy lata więźniem służb bezpieczeństwa, w wyniku czego zmarł na zawał serca.
Odznaczenia.
Za swe zasługi była wielokrotnie odznaczana, m.in. Krzyżami: Oficerskim i Kawalerskim Orderu Odrodzenia Polski, Krzyżem Walecznych, Krzyżem Armii Krajowej, Srebrnym Krzyżem Zasługi z Mieczami, Krzyżem Partyzanckim, Warszawskim Krzyżem Powstańczym, Medalem Wojska i Medalem za Warszawę 1939-1945, a także Odznaką honorową „Za Zasługi dla Warszawy” oraz Odznaką Honorową Zasłużonego Działacza Związku Inwalidów Wojennych. Została również awansowana na stopień majora.

</doc>
<doc id="3723625" url="https://pl.wikipedia.org/wiki?curid=3723625" title="Strażnica KOP „Bakszty Wielkie”">
Strażnica KOP „Bakszty Wielkie”

Strażnica KOP „Bakszty Wielkie” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 10 batalion graniczny. W 1928 roku w skład batalionu wchodziło 17 strażnic. Strażnica KOP „Bakszty Wielkie” w latach 1928 – 1934 znajdowała się w strukturze 3 kompanii KOP „Bakszty Małe”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Bakszty Wielkie” w 1932 roku ochraniała pododcinek granicy państwowej szerokości 6 kilometrów 615 metrów od słupa granicznego nr 546 do 559.
Sąsiednie strażnice:

</doc>
<doc id="3723631" url="https://pl.wikipedia.org/wiki?curid=3723631" title="Zacinanie">
Zacinanie

Zacinanie – zespół czynności, które wykonuje wędkarz w odpowiedzi na branie ryby.
Zacinanie ma na celu doprowadzenie do wbicia haczyka lub kotwiczki w tkankę paszczy ryby. Zacięcie może następować natychmiast po braniu lub z różnym opóźnieniem, zależnie od gatunku ryby i sposobu jej żerowania. Skuteczność zacinania zależna jest od położenia zestawu pomiędzy szczytówką, a przynętą. Miarą prawidłowości zacięcia jest położenie haczyka w paszczy ryby - idealnie gdy haczyk lub kotwiczka tkwi w tkance głęboko i równolegle do jej powierzchni, nie zawadzając o kości.

</doc>
<doc id="3723634" url="https://pl.wikipedia.org/wiki?curid=3723634" title="Branie">
Branie

Branie – w wędkarstwie: atak ryby na przynętę, dla wędkarza sygnał do zacięcia.
Ryba po wzięciu przynęty do paszczy albo akceptuje ją jako pokarm i usiłuje połknąć, albo usiłuje wypluć. Branie sygnalizowane jest wędkarzowi wzrokowo (drganie spławika) lub dotykowo (szarpnięcie). W przypadku spinningowania branie sygnalizuje zatrzymanie ruchu przynęty. Braniem pustym określa się atak ryby na przynętę nie zakończony zacięciem lub po nieudanej próbie zacięcia.

</doc>
<doc id="3723636" url="https://pl.wikipedia.org/wiki?curid=3723636" title="Castlerigg">
Castlerigg

Castlerigg (także "Keswick Carles", "Carles", "Carsles", "Castle-rig") – neolityczny krąg kamienny, położony ok. 2 kilometrów na wschód od Keswick w hrabstwie Kumbria w Anglii.
Usytuowany na niewielkim wzgórzu niedaleko złączenia się rzek Naddle Beck i Greta krąg jest jednym z najstarszych tego typu obiektów na Wyspach Brytyjskich. Jego powstanie datowane jest na ok. 3200 p.n.e. Pierwsza pisemna wzmianka na temat kręgu, sporządzona przez Williama Stukeleya, pochodzi z 1725 roku. W trakcie przeprowadzonych w XIX wieku na stanowisku prac wykopaliskowych odkryto kilka kamiennych siekier.
Wzniesiona z lokalnych łupków metamorficznych konstrukcja ma kształt lekko spłaszczonego okręgu o wymiarach 32,6×29,5 m. Do jej budowy użyto 42 kamieni, z których do dziś zachowało się 38. Kamienie mają średnio między 1 a 1,5 m wysokości, największy z nich waży około 16 ton. Od strony północnej znajduje się szerokie na 5 m wejście do kręgu, flankowane dwoma dużymi głazami o wysokości 1,73 i 1,68 m. W północno-wschodniej części kręgu wzniesiona została przylegająca do niego od wewnętrznej strony prostokątna konstrukcja kamienna o wymiarach 8,8×4,6 m.

</doc>
<doc id="3723637" url="https://pl.wikipedia.org/wiki?curid=3723637" title="Brigitte Helbig-Mischewski">
Brigitte Helbig-Mischewski



</doc>
<doc id="3723638" url="https://pl.wikipedia.org/wiki?curid=3723638" title="Kotwica (wędkarstwo)">
Kotwica (wędkarstwo)

Kotwica ("kotwiczka") – podwójny, potrójny lub poczwórny (ten ostatni obecnie rzadziej spotykany) haczyk wędkarski.
Złożony jest z ramion w kształcie haczyków i oczka tworzonego najczęściej przez dwa ramiona wygięte z jednego kawałka drutu. Trzecie ramię jest zwykle dolutowane. Jedno z ramion tworzących oczko może być odginane, co przyspiesza wymianę kotwiczki na inną. Kotwice przystosowane do umieszczania żywej przynęty mogą mieć jedno z ramion krótsze - służy ono do wbijania w ciało rybki przynętowej.

</doc>
<doc id="3723639" url="https://pl.wikipedia.org/wiki?curid=3723639" title="Wincenty Gostkowski">
Wincenty Gostkowski

Wincenty Gostkowski (ur. 29 marca 1807 w Grzymkach, zm. 29 października 1884 w Genewie) – polski prawnik, przedsiębiorca oraz zegarmistrz, współpracownik polskiego przedsiębiorcy i zegarmistrza Antoniego Patka oraz Adriena Philippea z firmy Patek Philippe &amp; Co.
Życiorys.
Gostkowski urodził się w 1807 roku w Księstwie Warszawskim w miejscowości Grzymki w obecnym województwie podlaskim. Po upadku powstania listopadowego w 1831 roku udał się na emigrację do Francji i zamieszkał w Paryżu. Na zaproszenie Antoniego Patka przyjechał do Szwajcarii gdzie stał się głównym finansistą jego biznesowej działalności w Genewie, który w roku 1851 założył pierwszą firmę przemysłowo produkującą zegarki o nazwie Patek Philippe &amp; Co. Gostkowski zgromadził kapitał założycielski w wysokości 40 tys. franków, który umożliwił rozpoczęcie działalności spółki Patek–Phillippe.
30 czerwca 1847, w wieku lat 40 ożenił się z francuską Marie-Antoinette de Rabaudy pochodzącej z francuskiego miasta Brest. Świadkami na jego ślubie byli Antoni Norbert de Patek oraz Jean Adrien Philippe. Miał dwóch synów, z których jeden Wawrzyniec był również zegarmistrzem.
Wincenty Gostkowski odszedł z firmy Patek Philippe &amp; Co. 21 stycznia 1876 i założył własną firmę. Zmarł w Genewie w 1884, a jego żona Marie-Antoinette przeżyła go 24 lata.

</doc>
<doc id="3723645" url="https://pl.wikipedia.org/wiki?curid=3723645" title="Czaszma Szaartuz">
Czaszma Szaartuz



</doc>
<doc id="3723650" url="https://pl.wikipedia.org/wiki?curid=3723650" title="Strażnica KOP „Hurnowicze”">
Strażnica KOP „Hurnowicze”

Strażnica KOP „Hurnowicze” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 10 batalion graniczny. W 1928 roku w skład batalionu wchodziło 17 strażnic. Strażnica KOP „Hurnowicze” w latach 1928 – 1934 znajdowała się w strukturze 1 kompanii KOP „Dubrowa”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Hurnowicze” w 1932 roku ochraniała pododcinek granicy państwowej szerokości 4 kilometrów 146 metrów od słupa granicznego nr 587 do 595.
Wydarzenia:
Sąsiednie strażnice:

</doc>
<doc id="3723661" url="https://pl.wikipedia.org/wiki?curid=3723661" title="Sergio Marchionne">
Sergio Marchionne

Sergio Marchionne (ur. 17 czerwca 1952 w Chieti, zm. 25 lipca 2018 w Zurychu) – włosko-kanadyjski przedsiębiorca, dyrektor generalny Fiat Chrysler Automobiles oraz Ferrari, przewodniczący CNH Industrial oraz Société Générale de Surveillance, niewykonawczy wiceprzewodniczący oraz starszy dyrektor niezależny UBS w latach 2008–2010, a także przewodniczący European Automobile Manufacturers Association w 2012.
Życiorys.
Młodość.
Sergio Marchionne urodził się w 1952 w Chieti. W wieku 13 lat przeniósł się z Abruzji do Kanady.
Uzyskał licencjat ze sztuki na Uniwersytecie w Toronto oraz licencjat prawa w Osgoode Hall Law School i ukończył studia podyplomowe Master of Business Administration na York University. Na University of Windsor uzyskał licencjat handlu. Był adwokatem, radcą prawnym oraz biegłym rewidentem.
Kariera.
W latach 1983–1985 Marchionne pracował dla firmy Deloitte &amp; Touche. W latach 1989–1990 był niewykonawczym wiceprezydentem Glenex Industries. W latach 1990–1992 był dyrektorem finansowym w Acklands Ltd. W latach 1992–1994 był wiceprezydentem Legal and Corporate Development oraz dyrektorem finansowym Lawson Group. W latach 1994–2000 Marchionne pracował na różnych stanowiskach w Algroup, zanim został dyrektorem finansowym tamże. Stał się czołowym pracownikiem Lonza Group jako dyrektor generalny w latach 2000–2001, a także jako przewodniczący w 2000. W lutym 2002 został dyrektorem generalnym Société Générale de Surveillance. W marcu 2006 Marchionne został mianowany przewodniczącym tejże spółki. Od 2008 do kwietnia 2010 był niewykonawczym wiceprzewodniczącym oraz starszym dyrektorem niezależnym UBS. Od maja 2003 był członkiem zarządu Fiata, a od czerwca był dyrektorem generalnym tejże firmy. Był także przewodniczącym Fiat Industrial. W czerwcu 2009 został dyrektorem generalnym Chryslera, a we wrześniu objął stanowisko przewodniczącego. W maju 2010 dołączył do rady dyrektorów w Exor. Został wybrany na przewodniczącego rady dyrektorów European Automobile Manufacturers Association na 2012 rok. Był członkiem zarządu Philip Morris International oraz Peterson Institute for International Economics. Marchionne był także przewodniczącym oddziału włoskiej rady przeznaczonego dla Stanów Zjednoczonych oraz Włoch.
Zmarł 25 lipca 2018 w Zurychu.

</doc>
<doc id="3723682" url="https://pl.wikipedia.org/wiki?curid=3723682" title="Instytut Patrystyczny Augustinianum">
Instytut Patrystyczny Augustinianum

Instytut Patrystyczny Augustinianum – uczelnia z siedzibą w Rzymie, w zależności od Stolicy Apostolskiej, agregowana do Papieskiego Uniwersytetu Laterańskiego. Specjalizuje się w studiach nad Ojcami Kościoła, a w szczególności nauczaniem Augustyna z Hippony. Jest jedyną na świecie uczelnią nadającą stopień naukowy doktora z nauk patrystycznych (doctor in scientiis patristicis). Posiada jedną z lepszych bibliotek z tej dziedziny. Księgozbiór liczy ok. 60 tys. tomów i 500 tytułów czasopism. Wydaje czasopismo "Augustinianum" i serię wydawniczą "Studia Ephemeridis Augustinianum" (skrót: SEA). Od 2008 r. współpracuje z Uniwersytetem Rzymskim "La Sapienza".
Niektórzy byli profesorzy sławy światowej „Augustinianum”.
Carolo Alonso, O.S.A., Angelo Di Berardino, O.S.A., Robert De Simone, O.S.A., Nello Cipriani, O.S.A., Card. Prosper Grech, O.S.A., Reginaldo Grégoire, O.S.B., Jean Gribomont, O.S.B., Vittorino Grossi, O.S.A., Adalbert Hamman, O.F.M., Salvatore Lilla, Jean Malet, O.S.B., Maria Grazia Mara, Michael Mees, O.F.M. Conv., Tito Orlandi, Antonio Quacquarelli, Manlio Simonetti, Paolo Siniscalco, Marek Starowieyski, Basil Studer, O.S.B., Agostino Trapè, O.S.A.
Niektórzy polscy doktorzy teologii i nauk patrystycznych studiujący na uczelni.
Stanisław Longosz, Tomasz Kaczmarek, Henryk Pietras, Antoni Źurek, Wojciech Łazewski, Bazyli Degórski, Kazimierz Gurda, Ryszard Selejdak, Arkadiusz Baron, Leszek Misiarczyk, Krzysztof Modras, Adam Łuźniak, Bernard Jarosław Marciniak, Mirosław Mejzner, Tomasz Skibiński, Damian Mrugalski, Dariusz Kasprzak, Adam Tondera, Jan Słomka, Jarosław Woch, Dariusz Zalewski

</doc>
<doc id="3723686" url="https://pl.wikipedia.org/wiki?curid=3723686" title="Strażnica KOP „Polikszty”">
Strażnica KOP „Polikszty”

Strażnica KOP „Polikszty” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 10 batalion graniczny. W 1928 roku w skład batalionu wchodziło 17 strażnic. Strażnica KOP „Polikszty” w latach 1928 – 1934 znajdowała się w strukturze 1 kompanii KOP „Dubrowa”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Polikszty” w 1932 roku ochraniała pododcinek granicy państwowej szerokości 9 kilometrów 420 metrów od słupa granicznego nr 620 do 636.
Sąsiednie strażnice:
Walki o strażnicę w 1939.
17 września 1939 oddziały 42 pułku kawalerii mjr. Czalenki z 36 Dywizji Kawalerii zaatakowały i po dwugodzinnej walce zdobyły strażnicę „Peliksze”. Wspierali je pogranicznicy oraz bateria artylerii konnej.

</doc>
<doc id="3723688" url="https://pl.wikipedia.org/wiki?curid=3723688" title="Dżawonon Kulab">
Dżawonon Kulab

Dżawonon Kulob (tadż. Клуби футболи «Джавонон» Кўлоб) – tadżycki klub piłkarski, mający siedzibę w mieście Kulob, na południu kraju.
Historia.
Chronologia nazw:
Piłkarski klub Dżawonon został założony w miejscowości Kulob w 1996 roku. W tłumaczeniu słowo "dżawonon" oznacza "młodzież". W 1996 zespół debiutował w rozgrywkach Wyższej Ligi Tadżykistanu. W debiutanckim sezonie zajął ostatnie 16. miejsce w końcowej klasyfikacji i potem został rozformowany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Centralnym im. Langari Langarijewa w Kulabie, który może pomieścić 20 000 widzów.

</doc>
<doc id="3723690" url="https://pl.wikipedia.org/wiki?curid=3723690" title="FK Dżawonon">
FK Dżawonon



</doc>
<doc id="3723692" url="https://pl.wikipedia.org/wiki?curid=3723692" title="Suchołęka">
Suchołęka



</doc>
<doc id="3723695" url="https://pl.wikipedia.org/wiki?curid=3723695" title="Jean Bartik">
Jean Bartik

Jean Bartik (ur. 27 grudnia 1924 w Hrabstwie Gentry, Missouri, USA, zm. 23 marca 2011) – amerykańska matematyczka, jedna z sześciu programistek komputera ENIAC.
Życiorys.
Urodziła się w Hrabstwie Gentry w Missouri. Jej ojciec William Smith Jennings był nauczycielem i rolnikiem. W 1945 ukończyła studium nauczycielskie Northwest Missouri State University na kierunku matematyka. W 1945 została wybrana przez Armię, by zostać jedną z programistek komputera ENIAC, który miał zastąpić ręczne obliczenia. Oprócz niej zespół tworzyło pięć innych kobiet: Kathleen McNulty, Marlyn Wescoff, Betty Snyder, Frances Bilas i Ruth Teitelbaum. O ile mężczyźni, którzy budowali ENIACa, stali się bardzo znani, o programistkach szybko zapomniano.
W pracy poznała swojego męża Williama Bartika, który pracował nad wojskowymi projektami na University of Pennsylvania. Pobrali się w 1946 i rozwiedli w 1968.
W późniejszym okresie została członkiem zespołu, który przebudował ENIACa tak, by mógł zapamiętywać programy, podczas gdy pierwotnie był programowany poprzez połączenia kablowe. Po zakończeniu II wojny światowej współpracowała z twórcami ENIACa Johnem Eckertem i Johnem Mauchly przy tworzeniu komputerów BINAC i UNIVAC I. W 1951 zrezygnowała z pracy zawodowej, by zająć się wychowaniem trójki dzieci.
W 1967 została edytorem w wydawnictwie Auerbach Publishers, a następnie w firmie Data Decisions. Po wykupieniu przez McGraw-Hill wydawnictwo zostało zamknięte. Nie mogąc znaleźć pracy w informatyce, została agentem nieruchomości. Zmarła na atak serca 23 marca 2011 w domu opieki w Poughkeepsie.
Nagrody i wyróżnienia.
W 1997 roku została, wraz z innymi pierwszymi programistami ENIAC-a, uhonorowana w Hali Sław Women in Technology International. W 2010 ich praca została upamiętniona w filmie dokumentalnym "" w reżyserii LeAnn Erickson.
W 2008 została uhonorowana przez Computer History Museum

</doc>
<doc id="3723696" url="https://pl.wikipedia.org/wiki?curid=3723696" title="Betty Jean Jennings">
Betty Jean Jennings



</doc>
<doc id="3723697" url="https://pl.wikipedia.org/wiki?curid=3723697" title="Betty Jennings">
Betty Jennings



</doc>
<doc id="3723698" url="https://pl.wikipedia.org/wiki?curid=3723698" title="Cykl powieści o Tomku Wilmowskim">
Cykl powieści o Tomku Wilmowskim

Cykl powieści o Tomku Wilmowskim – cykl dziesięciu powieści przygodowo-podróżniczych dla młodzieży autorstwa Alfreda Szklarskiego, opowiadających o przygodach młodego podróżnika i łowcy zwierząt Tomka Wilmowskiego i jego przyjaciół. Akcja powieści toczy się na początku XX wieku w Australii, Azji, Afryce i obu Amerykach.
Pierwsze siedem tomów powieści ukazało się w latach 1957–1967, a ósmy – będący bezpośrednią kontynuacją siódmego – po dwudziestu latach przerwy, w 1987.Dziewiąty opublikowany tom przygód Tomka został dokończony przez ks. Adama Zelgę i wydany w 1995. W maju 2021 ukazał się dziesiąty tom "Tomek na Alasce" (napisany przez Macieja Dudziaka na podstawie notatek pozostawionych przez Alfreda Szklarskiego).
Książki były pierwotnie publikowane przez katowickie Wydawnictwo Śląsk, zaś w XXI wieku przez warszawskie wydawnictwo Muza.
W 1948 roku ukazała się książka "Tomek w tarapatach" wydana pod pseudonimem Fred Garland, opowiadająca o nastolatku podróżującym do Afryki i przeżywającym niezwykłe przygody.
Chronologia wydarzeń.
Orientacyjna chronologia najważniejszych wydarzeń w cyklu książek Alfreda Szklarskiego o Tomku Wilmowskim.
Główni bohaterowie.
Wykaz obejmuje osoby pojawiające się w więcej niż jednej książce.

</doc>
<doc id="3723699" url="https://pl.wikipedia.org/wiki?curid=3723699" title="Barakat Szahrinaw">
Barakat Szahrinaw

Barakat Szahrinaw (tadż. Клуби футболи «Баракат» Шаҳринав) – tadżycki klub piłkarski, mający siedzibę w mieście Szahrinaw, na południu kraju.
Historia.
Chronologia nazw:
Piłkarski klub Orzu został założony w miejscowości Szahrinaw w 1981 roku. W tłumaczeniu "orzu" oznacza "marzenie". W 1993 zespół debiutował w rozgrywkach Wyższej Ligi Tadżykistanu. W debiutanckim sezonie zajął przedostatnie 15. miejsce w końcowej klasyfikacji. W następnym sezonie zmienił nazwę na Szuhrat Szahrinaw i ponownie startował w Wyższej Lidze, gdzie był dziewiątym. W 1995 uplasował się na przedostatniej 14. pozycji i spadł do Pierwszej Ligi. W 2006 klub zmienił nazwę na Barakat Szahrinaw i startował w rozgrywkach Pucharu Tadżykistanu. Potem klub został rozformowany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie Centralnym w Szahrinawiu, który może pomieścić 1 000 widzów.
Piłkarze.
Znani piłkarze:

</doc>
<doc id="3723700" url="https://pl.wikipedia.org/wiki?curid=3723700" title="FK Szuchrat">
FK Szuchrat



</doc>
<doc id="3723701" url="https://pl.wikipedia.org/wiki?curid=3723701" title="Orzu Szachrinau">
Orzu Szachrinau



</doc>
<doc id="3723712" url="https://pl.wikipedia.org/wiki?curid=3723712" title="Höskuldur Gunnlaugsson">
Höskuldur Gunnlaugsson

Höskuldur Gunnlaugsson (ur. 26 września 1994 w Reykjavíku) – islandzki piłkarz grający na pozycji pomocnika, zawodnik Breiðablik UBK. Reprezentant reprezentacji Islandii.
Życiorys.
Kariera klubowa.
Karierę rozpoczął w islandzkim klubie Breiðablik UBK. W 2011 został włączony do pierwszej drużyny tego klubu. Sezony 2012 i 2013 spędził na wypożyczeniu w trzecioligowym Augnablik Kópavogur. W lutym 2015 podpisał nowy, pięcioletni kontrakt z klubem. W 2015 został wybrany najbardziej obiecującym piłkarzem roku w lidze islandzkiej. W lipcu 2017 podpisał trzyletni kontrakt ze szwedzkim klubem Halmstads BK. Zadebiutował w tym klubie 5 sierpnia 2017 w wygranym 6:1 meczu z Jönköpings Södra IF, w którym strzelił gola. W kwietniu 2019 został wypożyczony do Breiðablik UBK. 22 lutego 2020 podpisał trzyletni kontrakt z Breiðablik UBK.
Kariera reprezentacyjna.
W latach 2015–2016 był reprezentantem Islandii w kategorii wiekowej U-21, zagrał 7 meczów i strzelił 2 gole.
W seniorskiej reprezentacji Islandii zadebiutował 16 stycznia 2020 w Irvine w wygranym 1:0 meczu towarzyskim przeciwko reprezentacji Kanady.

</doc>
<doc id="3723721" url="https://pl.wikipedia.org/wiki?curid=3723721" title="Dżardżara">
Dżardżara

Dżardżara (arab. جرجرة) – wieś w Syrii, w muhafazie Hama. W 2004 roku liczyła 772 mieszkańców.

</doc>
<doc id="3723722" url="https://pl.wikipedia.org/wiki?curid=3723722" title="Otwornica zwyczajna">
Otwornica zwyczajna

Otwornica zwyczajna ("Lepra albescens" (Huds.) Hafellner) – gatunek grzybów z rodziny otwornicowatych ("Pertusariaceae"). Znany też jako otwornica biaława. Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Pertusaria, Pertusariaceae, Pertusariales, Ostropomycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten opisał w 1762 r. William Hudson jako "Lichen albescens". w 1932 r. Maurice Choisy i Roger-Guy Werner przenieśli go do rodzaju "Pertusaria", w 2016 r. Joseph Hafellner do rodzaju "Lepra"
Ma około 30 synonimów. Niektóre z nich:
Morfologia.
Plecha skorupiasta, zazwyczaj średnio gruba lub gruba, ciągła, ale czasami podzielona na poletka. Powierzchnia ma barwę od jasnoszarej do ciemnoszarej i pokryta jest brodawkowatymi soraliami o średnicy 0,5–4,5 mm. W smaku nie jest gorzka. W soraliach występują zagłębione owocniki typu apotecjum, są jednak bezpłodne. Pyknid brak.
Reakcje barwne: wszystkie negatywne. Kwasy porostowe: kwas allupertrusariowy i śladowe ilości kwasu dihydropertusariowego.
Występowanie i siedlisko.
Gatunek szeroko rozprzestrzeniony, głównie na półkuli północnej. Najliczniej notowany jest w Europie, gdzie na północy sięga po Islandię i północne rejony Półwyspu Skandynawskiego. W Ameryce Północnej występuje tylko w górach. Opisano jego występowanie także w Meksyku, Argentynie, Afryce Północnej i na niektórych wyspach. W Polsce jest pospolity i występuje na obszarze całego kraju.
Główne siedlisko jego występowania to kora drzew, zarówno liściastych, jak i iglastych, czasami (rzadko) występuje także na drewnie i skałach.
Gatunki podobne.
Najbardziej podobna jest również pospolita otwornica gorzka ("Pertusaria amara"). Otwornicę zwyczajną odróżnić jednak łatwo po większych soraliach, braku gorzkiego smaku oraz reakcjami chemicznymi.

</doc>
<doc id="3723723" url="https://pl.wikipedia.org/wiki?curid=3723723" title="Pertusaria albescens">
Pertusaria albescens



</doc>
<doc id="3723728" url="https://pl.wikipedia.org/wiki?curid=3723728" title="Umm at-Tujur (Hama)">
Umm at-Tujur (Hama)

Umm at-Tujur (arab. أم الطيور) – miejscowość w Syrii, w muhafazie Hama. W 2004 roku liczyła 2588 mieszkańców.

</doc>
<doc id="3723730" url="https://pl.wikipedia.org/wiki?curid=3723730" title="Corbières (góry)">
Corbières (góry)

Corbières (fr. "massif des Corbières") – masyw górski w południowej Francji, stanowi przedgórze Pirenejów. Położony jest prawie w całości na terenie departamentu Aude, tylko jego niewielka część znajduje się w departamencie Pireneje Wschodnie. Najwyższym wzniesieniem masywu jest szczyt Pic de Bugarach (1230 m n.p.m.). 
Masyw Corbières od zachodu i północy ograniczony jest przez dolinę rzeki Aude, od południa przez doliny rzek Boulzane, Maury i Agly, natomiast od wschodu przez Morze Śródziemne i jeziora przybrzeżne jakie jak Étang de Leucate czy Étang de Bages-Sigean. Na północny wschód od masywu usytuowany jest Massif de la Clape. Północno-wschodnia część Corbières znajduje się na terenie Parku Regionalnego Narbonnaise en Méditerranée. Obszar masywu w większości pokrywa się z regionem winiarskim o tej samej nazwie.

</doc>
<doc id="3723732" url="https://pl.wikipedia.org/wiki?curid=3723732" title="Philipp Malicsek">
Philipp Malicsek

Philipp Malicsek (ur. 3 czerwca 1997 w Wiedniu) – austriacki piłkarz grający na pozycji pomocnika w Rapidzie Wiedeń.
Kariera klubowa.
Malicsek rozpoczął karierę w ASC Götzendorf, skąd trafił do Admiry Wacker Mödling. W kwietniu 2014 podpisał trzyletni kontrakt z pierwszą drużyną tego klubu, w której zadebiutował 1 listopada 2014 w przegranym 0:2 meczu z Red Bullem Salzburg. W czerwcu 2016 podpisał trzyletni kontrakt z Rapidem Wiedeń. W klubie tym zadebiutował 26 października 2016 w wygranym 4:0 meczu ⅛ finału Pucharu Austrii z FC Blau-Weiß Linz. W grudniu 2017 został wypożyczony do końca sezonu do SKN St. Pölten. Po zakończeniu sezonu wrócił do Rapidu.
Kariera reprezentacyjna.
Grał w młodzieżowych reprezentacjach Austrii od U-16 do U-21.
Życie osobiste.
Jest kibicem klubu FC Barcelona, a jego ulubionymi piłkarzami są Toni Kroos i Eden Hazard. Jego brat Lukas również jest piłkarzem.

</doc>
<doc id="3723737" url="https://pl.wikipedia.org/wiki?curid=3723737" title="Angel Coulby">
Angel Coulby

Angel Coulby (ur. 30 sierpnia 1980 w Londynie) – angielska aktorka. Najbardziej znana z roli Ginewry w serialu BBC "Przygody Merlina".
Życie prywatne.
Aktorka spotyka się z Bradley James.

</doc>
<doc id="3723739" url="https://pl.wikipedia.org/wiki?curid=3723739" title="Strażnica KOP „Mińska”">
Strażnica KOP „Mińska”

Strażnica KOP „Mińska” im. mjr. Ignacego Oziewicza – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 6 batalion graniczny. W 1928 roku w skład batalionu wchodziło 12 strażnic. Strażnica KOP „Mińska” w latach 1928 – 1934 znajdowała się w strukturze 2 kompanii KOP „Raków”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1930 strażnicy nadano imię mjr. Ignacego Oziewicza.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Mińska” w 1932 roku ochraniała pododcinek granicy państwowej szerokości 4 kilometrów 365 metrów od słupa granicznego nr 647 do 654.
Sąsiednie strażnice:

</doc>
<doc id="3723741" url="https://pl.wikipedia.org/wiki?curid=3723741" title="Chora róża">
Chora róża

Chora róża () – wiersz angielskiego poety Williama Blake’a z cyklu Pieśni doświadczenia opublikowanego w 1794 roku. To jeden z najbardziej znanych utworów poety obok Tygrysa i Baranka.
Charakterystyka ogólna.
Utwór został zamieszczony - podobnie jak inne wiersze poety - na ręcznie ilustrowanej stronie. Jest on krótki - liczy tylko osiem wersów.
Forma.
Wiersz składa się z dwóch strof czterowersowych rymowanych xaxa xbxb (rymowanie niezupełne). Wersy są dwuakcentowe. Przeważa schemat sSssS.
Treść.
Treść utworu jest - jak zwykle u Blake’a - tajemnicza i wieloznaczna. Wiersz jest bezpośrednim zwrotem do róży, która choruje z powodu jakiegoś niewidzialnego robaka, który spoczął na jej płatkach. Jedną z możliwych interpretacji jest przesłanie o niszczącej sile miłości, która szkodzi obiektowi swojego zafascynowania.
Przekłady.
Wiersz Chora róża należy od najczęściej przekładanych utworów Williama Blake’a. Tłumaczyli go między innymi Jerzy Pietrkiewicz, Stanisław Barańczak, Jolanta Kozak, Adam Pomorski, Józef Waczków, Ewa Elżbieta Nowakowska i Wiktor Jarosław Darasz.

</doc>
<doc id="3723746" url="https://pl.wikipedia.org/wiki?curid=3723746" title="Oleg Szirinbekow">
Oleg Szirinbekow

Oleg Hakimbekowicz Szirinbekow, ros. Олег Хакимбекович Ширинбеков, "Oleg Chakimbiekowicz Szirinbiekow" (ur. 11 września 1963 w Szahrinaw, Tadżycka SRR) – tadżycki piłkarz, grający na pozycji obrońcy lub pomocnika, trener piłkarski. Posiada też obywatelstwo rosyjskie.
Kariera piłkarska.
Kariera klubowa.
Wychowanek klubów Orzu Szahrinaw i SKIF Duszanbe. W 1984 rozpoczął karierę piłkarską w klubie Pamir Duszanbe. W 1987 został zaproszony do Torpeda Moskwa. W 1991 roku wyjechał za granicę, gdzie potem bronił barw Vasasu Budapeszt. Latem 1994 wrócił do Torpeda Moskwa, w którym występował do 1995. Po dwóch latach przerwy w 1998 roku zasilił skład klubu Torpedo-ZiL Moskwa, w którym zakończył karierę piłkarza.
Kariera reprezentacyjna.
W 1988 bronił barw narodowej reprezentacji ZSRR. Ogółem rozegrał 3 mecze. W 1997 debiutował w reprezentacji Tadżykistanu w meczu towarzyskim z Koreą Południową.
Kariera trenerska.
Po zakończeniu kariery piłkarza rozpoczął pracę szkoleniowca. W latach 2001–2002 pracował w sztabie szkoleniowym klubu Torpedo-ZiL Moskwa. W 2003 pomagał trenować Saturn-REN TV. Od 2 lipca do końca 2013 roku prowadził Istiklol Duszanbe. 4 kwietnia 2016 został zaproszony na stanowisko głównego trenera drugiej drużyny rodzimego klubu LFK Torpedo Moskwa.

</doc>
<doc id="3723747" url="https://pl.wikipedia.org/wiki?curid=3723747" title="Orzu Szahrinaw">
Orzu Szahrinaw



</doc>
<doc id="3723752" url="https://pl.wikipedia.org/wiki?curid=3723752" title="Strażnica KOP „Duszków”">
Strażnica KOP „Duszków”

Strażnica KOP „Duszków” im. mjr. Stanisława Dąbrowskiego – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 6 batalion graniczny. W 1928 roku w skład batalionu wchodziło 12 strażnic. Strażnica KOP „Duszków” w latach 1928 – 1934 znajdowała się w strukturze 2 kompanii KOP „Raków”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1930 strażnicy nadano imię mjr. Stanisława Dąbrowskiego.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Duszków” w 1932 roku ochraniała pododcinek granicy państwowej szerokości 3 kilometrów 600 metrów od słupa granicznego nr 664 do 669.
Sąsiednie strażnice:

</doc>
<doc id="3723754" url="https://pl.wikipedia.org/wiki?curid=3723754" title="Max Bernuth">
Max Bernuth

Friedrich Albin Max Bernuth (ur. 26 lipca 1872 w Lipsku, zm. 1 kwietnia 1960 w Bayerisch Gmain, powiat Berchtesgadener Land, Oberbayern) – niemiecki malarz, ilustrator książek, profesor w szkole rzemiosł artystycznych w Elberfeld.
Życiorys.
Już w młodości doceniano jego talent malarski. Dzięki temu, po ukończeniu szkoły realnej w Lipsku, mógł rozpocząć naukę litografii. Dzięki pośrednictwu Maxa Klingera otrzymał stypendium lipskiej Akademii, znalazł się też mecenas, który umożliwił mu studia na monachijskiej Akademii Sztuk Pięknych u profesora Alexandra von Liezen-Mayera. Czas spędzony w Monachium i Innsbrucku w latach 1894–1902 był najważniejszym okresem w jego twórczości. Osiągnął też rozgłos jako współpracownik czasopisma "„Die Jugend”". Był to monachijski tygodnik dla sztuki i życia – "niem.: Münchner illustrierte Wochenschrift für Kunst und Leben", założony w 1896 i wydawany przez Georga Hirtha, popularyzujący nowe prądy i tendencje w sztuce. Od tytułu tego czasopisma pochodzi niemiecka nazwa secesji – „Jugendstil”. Bernuth publikował w tygodniku swoje prace z zakresu witrażu, rzeźby w drewnie oraz litografie i rysunki, które powstały w czasie jego podróży do Lasu Bawarskiego.
Następnie przeniósł się do Innsbrucka, gdzie 5 listopada poślubił Emilie Beate Elise Pötter – córkę stolarza Christopha Pöttera. Małżeństwo doczekało dwóch synów: Waltera – znanego malarza, który jak ojciec był później profesorem w szkole rzemiosła artystycznego w Elberfeld i Fritza – znanego rzeźbiarza.

</doc>
<doc id="3723756" url="https://pl.wikipedia.org/wiki?curid=3723756" title="Dżawonon Kulob">
Dżawonon Kulob



</doc>
<doc id="3723768" url="https://pl.wikipedia.org/wiki?curid=3723768" title="Fryderyk August II Oldenburg">
Fryderyk August II Oldenburg



</doc>
<doc id="3723770" url="https://pl.wikipedia.org/wiki?curid=3723770" title="Dżurajdżis">
Dżurajdżis

Dżurajdżis (arab. جريجس) – miejscowość w Syrii, w muhafazie Hama. W 2004 roku liczyła 1567 mieszkańców.

</doc>
<doc id="3723771" url="https://pl.wikipedia.org/wiki?curid=3723771" title="Al-Huwat">
Al-Huwat

Al-Huwat (arab. الهوات) – wieś w Syrii, w muhafazie Hama. W 2004 roku liczyła 128 mieszkańców.

</doc>
<doc id="3723772" url="https://pl.wikipedia.org/wiki?curid=3723772" title="William Henry Ireland">
William Henry Ireland

William Henry Ireland (ur. 2 sierpnia 1775, 17 kwietnia 1835) – angielski powieściopisarz i poeta, fałszerz literatury.
Życiorys.
W 1794 roku, chcąc zadowolić swojego ojca, admiratora twórczości Szekspira, zaczął fabrykować pisma poety. Wśród fałszerstw znalazły się rękopisy "Króla Leara" i "Hamleta", wiersze, listy miłosne i korespondencja (w tym list do Anne Hathaway wraz z puklem jej włosów), a także portrety Szekspira i dotyczące go dokumenty. Mistyfikacja odniosła skutek i wywołała wielkie poruszenie, a oszustwu dali się zwieść eksperci i czołowe autorytety literackie ówczesnej epoki, m.in. James Boswell i James Boaden. Sfałszowane pisma ukazały się drukiem w 1795 roku pod tytułem "Miscellaneous Papers". Żywot mistyfikacji okazał się jednak krótki, już w 1796 roku badacz twórczości Szekspira, Edmond Malone, w rozprawie "An Inquiry into the Authenticity of Certain Miscellaneous Papers" wykazał Irelandowi fałszerstwo. 2 kwietnia 1796 roku w Theatre Royal przy Drury Lane odbyła się premiera i jednocześnie jedyna inscenizacja sfabrykowanej sztuki "Vortigern", zakończona spektakularną klęską. Druga z napisanych przez Irelanda „szekspirowskich” sztuk, "Henryk II", w ogóle nie doczekała się swojej premiery. Jeszcze w tym samym roku autor wydał pamflet "An Authentic Account of the Shaksperian Manuscripts", w którym przyznał się do fałszerstwa.
Po ujawnieniu mistyfikacji Ireland kontynuował działalność pisarską, wydając pod własnym nazwiskiem kilka powieści gotyckich: "The Abbes" (1799), "Rimualdo" (1800), "Gondez the Monk" (1805) czy "The Catholic" (1807). Napisał także sztukę "Mutius Scaevola" (1801), która nie została jednak nigdy wystawiona.

</doc>
<doc id="3723774" url="https://pl.wikipedia.org/wiki?curid=3723774" title="Mistrzostwa Europy w Piłce Nożnej 2016/Grupa E">
Mistrzostwa Europy w Piłce Nożnej 2016/Grupa E

W grupie E Mistrzostw Europy w Piłce Nożnej 2016 znalazły się reprezentacje Włoch, Belgii, Irlandii i Szwecji. Mecze zostały rozegrane w dniach od 13 do 22 czerwca 2016.
Tabela.
Legenda:

</doc>
<doc id="3723778" url="https://pl.wikipedia.org/wiki?curid=3723778" title="Zallakijjat">
Zallakijjat

Zallakijjat (arab. زلاقيات) – miejscowość w Syrii, w muhafazie Hama. W 2004 roku liczyła 1071 mieszkańców.

</doc>
<doc id="3723779" url="https://pl.wikipedia.org/wiki?curid=3723779" title="Alien 3 (gra wideo)">
Alien 3 (gra wideo)



</doc>
<doc id="3723781" url="https://pl.wikipedia.org/wiki?curid=3723781" title="Reprezentacja Niemiec w piłce nożnej plażowej mężczyzn">
Reprezentacja Niemiec w piłce nożnej plażowej mężczyzn

Reprezentacja Niemiec w piłce nożnej plażowej – zespół piłkarski, biorący udział w imieniu Niemiec w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo niemieckie. Za jego funkcjonowanie odpowiedzialny jest Niemiecki Związek Piłki Nożnej (DFB). Zwycięzca Europejskiej Ligi Beach Soccera w 1998 roku.
Kadra.
"Stan na 23 czerwca 2016"

</doc>
<doc id="3723783" url="https://pl.wikipedia.org/wiki?curid=3723783" title="Marek Czarkowski">
Marek Czarkowski

Marek Czarkowski – polski lekarz i bioetyk, doktor habilitowany nauk medycznych, specjalista z zakresu chorób wewnętrznych, endokrynologii i kardiologii, jest inicjatorem powstania Ośrodka Bioetyki Naczelnej Rady Lekarskiej oraz Stowarzyszenia Członków i Pracowników Komisji Bioetycznych w Polsce, w obu jednostkach pełni funkcję przewodniczącego. Jest Członkiem Zarządu Polskiego Towarzystwa Bioetyczngo, Przewodniczącym Komisji Bioetycznej przy Okręgowej Izbie Lekarskiej w Warszawie oraz członkiem Polskiej Grupy Roboczej ds. Problemów Etycznych Końca Życia.
Życiorys.
W latach 2000–2002 odbył studia podyplomowe z zakresu bioetyki na Uniwersytecie Kardynała Stefana Wyszyńskiego w Warszawie w Centrum Ekologii Człowieka i Bioetyki, a w okresie od 2005 do 2007 roku studiował w Albany Mediacal College i The Graduate College of Union University – USA, gdzie uzyskał tytuł master of science in bioethics. Od 2007 roku pełni funkcję Przewodniczącego Ośrodka Bioetyki Naczelnej Rady Lekarskiej.

</doc>
<doc id="3723787" url="https://pl.wikipedia.org/wiki?curid=3723787" title="Uczelniany Koszykarz Roku Konferencji America East NCAA">
Uczelniany Koszykarz Roku Konferencji America East NCAA

Uczelniany Koszykarz Roku Konferencji America East NCAA (oficjalna nazwa: America East Conference Men's Basketball Player of the Year, inna nazwa Kevin Roberson America East Conference Men's Basketball Player of the Year) – koszykarska nagroda przyznawana co roku najlepszemu koszykarzowi konferencji America East NCAA. Zaczęto ją przyznawać od rozgrywek 1979–80, pierwszego sezonu istnienia konferencji (nazywanej wtedy ECAC North). Ośmiu zawodników otrzymało ją więcej niż jeden raz, trzech zostało laureatami trzykrotnie: Reggie Lewis z Northeastern (1985–1987), Taylor Coppenrath z Vermont (2003–2005) oraz Jameel Warney z Stony Brook (2014–2016).
Nagroda została nazwana w celu uhonorowania jednego z jej laureatów Kevina Robersona z Vermont po tym, jak został on zabity przez pijanego kierowcę w swoim rodzinnym mieście Buffalo (Nowy Jork), w maju 1993 roku.
W 2016 zawodnicy uczelni Vermont zdobyli najwięcej nagród w historii (8). Northeastern, Stony Brook, i Boston University (opuścił konferencję w 2013 roku) plasują się na drugiej pozycji z pięcioma statuetkami. Co najmniej dwa trofea uzyskali zawodnicy czterech różnych uczelni. Indywidualnie najwięcej laureatów pośród zawodników (po pięciu) mają na swoim koncie uczelnie z Vermont oraz Bostonu. Do tej pory (2016) tylko jedna para zawodników współdzieliła nagrodę, miało to miejsce podczas inauguracyjnych rozgrywek konferencji (1979/80).

</doc>
<doc id="3723788" url="https://pl.wikipedia.org/wiki?curid=3723788" title="Akademicki Koszykarz Roku Konferencji America East NCAA">
Akademicki Koszykarz Roku Konferencji America East NCAA



</doc>
<doc id="3723790" url="https://pl.wikipedia.org/wiki?curid=3723790" title="America East Conference Men's Basketball Player of the Year">
America East Conference Men's Basketball Player of the Year



</doc>
<doc id="3723791" url="https://pl.wikipedia.org/wiki?curid=3723791" title="Kevin Roberson America East Conference Men's Basketball Player of the Year">
Kevin Roberson America East Conference Men's Basketball Player of the Year



</doc>
<doc id="3723795" url="https://pl.wikipedia.org/wiki?curid=3723795" title="Strażnica KOP „Morgi”">
Strażnica KOP „Morgi”

Strażnica KOP „Morgi” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 3 Brygady Ochrony Pogranicza, został sformowany 6 batalion graniczny. W 1928 roku w skład batalionu wchodziło 12 strażnic. Strażnica KOP „Morgi” w latach 1928 – 1934 znajdowała się w strukturze 1 kompanii KOP „Żebrowszczyzna”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1930 nadano strażnicy imię Henryki Pustowójtówny.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Morgi” w 1932 roku ochraniała pododcinek granicy państwowej szerokości 3 kilometrów 150 metrów od słupa granicznego nr 695 do 698.

</doc>
<doc id="3723803" url="https://pl.wikipedia.org/wiki?curid=3723803" title="Enrique Triverio">
Enrique Triverio

Enrique Luis Triverio (ur. 31 grudnia 1988 w Aldao) – argentyński piłkarz występujący na pozycji napastnika, obecnie zawodnik meksykańskiej Toluki.
Kariera klubowa.
Triverio rozpoczynał swoją karierę piłkarską jako dziewiętnastolatek w trzecioligowym zespole Unión de Sunchales, którego barwy reprezentował bez większych sukcesów przez trzy sezony, bezskutecznie walcząc o promocję na zaplecze najwyższej klasy rozgrywkowej. W lipcu 2011, wskutek udanych występów, przeniósł się do drugoligowej ekipy Gimnasia y Esgrima de Jujuy, gdzie z kolei zanotował rozczarowujący sezon – mimo regularnej gry ani razu nie wpisał się na listę strzelców, po czym powrócił na trzeci poziom rozgrywek, zasilając klub Juventud Antoniana z miasta Salta. Tam również spędził rok, tym razem jako najskuteczniejszy gracz ekipy, co zaowocowało transferem do grającej w pierwszej lidze drużyny Argentinos Juniors ze stołecznego Buenos Aires. W argentyńskiej Primera División zadebiutował 2 sierpnia 2013 w przegranym 1:3 spotkaniu z Godoy Cruz, pierwszą bramkę strzelił natomiast 2 listopada tego samego roku w wygranej 4:0 konfrontacji z Olimpo. Wobec słabych występów opuścił jednak klub już po sześciu miesiącach.
Wiosną 2014 Triverio został zawodnikiem drugoligowego, stołecznego zespołu Defensa y Justicia, z którym na koniec sezonu 2013/2014 awansował do najwyższej klasy rozgrywkowej. Sam pełnił jednak raczej marginalną rolę w ekipie, wobec czego bezpośrednio po promocji dołączył do drugoligowego Uniónu de Santa Fe. Tam z kolei z miejsca został kluczowym graczem formacji ofensywnej i najlepszym strzelcem ekipy, tworząc skuteczny duet atakujących z Claudio Guerrą. Już w pierwszym sezonie – 2014 – zanotował z Uniónem awans do Primera División, a tam kontynuował świetną passę, dołączając do grona najskuteczniejszych zawodników ligi argentyńskiej. W lipcu 2015 przeszedł do meksykańskiego Deportivo Toluca, podpisując z nim trzyletnią umowę. W tamtejszej Liga MX zadebiutował 25 lipca 2015 w wygranym 1:0 meczu z Tigres UANL, kiedy to strzelił również gola.

</doc>
<doc id="3723804" url="https://pl.wikipedia.org/wiki?curid=3723804" title="Enrique Luis Triverio">
Enrique Luis Triverio



</doc>
<doc id="3723808" url="https://pl.wikipedia.org/wiki?curid=3723808" title="Omotka">
Omotka

Omotka – oplot z nici służący w wędkarstwie jako wzmocnienie klejnotek i wędzisk bambusowych w pobliżu kolanek lub jako umocowanie przelotki na wędzisku lub spławiku.

</doc>
<doc id="3723809" url="https://pl.wikipedia.org/wiki?curid=3723809" title="Betty Holberton">
Betty Holberton

Frances Elizabeth „Betty” Holberton (ur. 7 marca 1917 w Filadelfii, USA, zm. 8 grudnia 2001 w Rockville) – amerykańska matematyczka, jedna z sześciu programistek komputera ENIAC.
Życiorys.
Urodziła się jako Frances Elizabeth Snyder w Filadelfii. W latach 40. XX wieku studiowała najpierw matematykę, a później dziennikarstwo na University of Pennsylvania. W 1942 została zatrudniona w Moore School of Electrical Engineering na University of Pennsylvania do wykonywania obliczeń trajektorii balistycznych na potrzeby tablic strzelniczych dla artylerii. W 1945 została wybrana przez Armię, by zostać jedną z programistek komputera ENIAC, który miał zastąpić ręczne obliczenia. Oprócz niej zespół tworzyło pięć innych kobiet: Kathleen McNulty, Betty Jennings, Marlyn Wescoff, Frances Bilas i Ruth Lichterman. O ile mężczyźni, którzy budowali ENIACa, stali się bardzo znani, o programistkach szybko zapomniano.
Po II wojnie światowej pracowała w Remington Rand, a następnie w Narodowym Instytucie Standaryzacji i Technologii, gdzie pracowała nad standardem języka FORTRAN. Była szefem działu programowania laboratorium David Taylor Model Basin. Pracowała również w Eckert-Mauchly Computer Corporation nad komputerami BINAC i UNIVAC. Napisała pierwszy pakiet do analizy statystycznej wykorzystany przy Spisie powszechnym w USA w 1950.
Zmarła 8 grudnia 2001 w Rockville w stanie Maryland z powodu choroby serca
Nagrody i wyróżnienia.
W 1997 roku została, wraz z innymi pierwszymi programistami ENIAC-a, uhonorowana w Hali Sław Women in Technology International. W 2010 ich praca została upamiętniona w filmie dokumentalnym "" w reżyserii LeAnn Erickson.
W 1997 otrzymała nagrodę Ady Lovelace przyznawaną przez Association of Women in Computing jak również IEEE Computer Pioneer Award

</doc>
<doc id="3723810" url="https://pl.wikipedia.org/wiki?curid=3723810" title="Płaski stan naprężenia">
Płaski stan naprężenia

Płaski stan naprężenia – stan, w którym na wszystkich płaszczyznach przekrojów o tej samej normalnej zewnętrznej formula_1 naprężenia są równe zeru. Najprostszym przykładem takiego stanu jest cienka tarcza, o grubości h, obciążona na swym konturze siłami działającymi w jej płaszczyźnie środkowej formula_2 Powierzchnie ograniczające tarczę (formula_3 h/2) są wolne od naprężeń.
W płaskim stanie naprężenia niezmienniki tego stanu wyrażają się wzorami:
a równanie charakterystyczne, służące do obliczania wartości naprężeń głównych przybiera postać
Pierwiastkami tego równania są

</doc>
<doc id="3723817" url="https://pl.wikipedia.org/wiki?curid=3723817" title="Adam Dąbrowski (inżynier)">
Adam Dąbrowski (inżynier)

Adam Mirosław Dąbrowski (ur. 30 kwietnia 1953 w Łodzi) – polski matematyk oraz inżynier automatyki, informatyki, elektroniki i telekomunikacji, profesor nauk technicznych. Specjalizuje się w systemach multimedialnych i wizyjnych, biometrii oraz cyfrowym przetwarzaniu obrazów. Profesor zwyczajny w Zakładzie Układów Elektronicznych i Przetwarzania Sygnałów Wydziału Informatyki Politechniki Poznańskiej. Wicedyrektor Instytutu Automatyki i Robotyki na tym wydziale.
Życiorys.
Studia na kierunku elektrotechnika ukończył na Politechnice Poznańskiej w 1976, gdzie następnie został zatrudniony (1977) w Instytucie Elektroniki i Telekomunikacji. W 1977 uzyskał także dyplom z matematyki na poznańskim Uniwersytecie im. Adama Mickiewicza. Doktorat z elektroniki obronił na Politechnice w 1982. Habilitował się w zakresie telekomunikacji w 1989 na podstawie dorobku naukowego i rozprawy pt. "Odzysk pseudomocy użytecznej w wieloszybkościowym przetwarzaniu sygnałów". Tytuł naukowy profesora nauk technicznych został mu nadany w 1997. Poza macierzystą Politechniką pracował także jako profesor na Wydziale Fizyki w Uniwersytecie Adama Mickiewicza w Poznaniu (2001-2005), profesor w Wyższej Szkole Informatyki w Łodzi (w Oddziale w Bydgoszczy), profesor i dyrektor Instytutu Informatyki Stosowanej Wyższej Szkoły Gospodarki w Bydgoszczy, 
Jest członkiem szeregu polskich i zagranicznych towarzystw naukowych, m.in. Institute of Electrical and Electronics Engineers (IEEE), Stowarzyszenia Elektryków Polskich oraz New York Academy of Sciences. Staże badawcze odbył na Uniwersytecie w Oslo (1978) oraz na Politechnice Wiedeńskiej (1981-1982). Był stypendystą Fundacji im. Alexandra von Humboldta na Ruhr-Universität w niemieckim Bochum (1984-1986). Jako profesor wizytujący pracował w Eidgenössische Technische Hochschule w Zurychu (1987-1989). Członek i były szef poznańskiego oddziału filantropijnego Lions Club.
Publikacje.
W dorobku publikacyjnym A. Dąbrowskiego znajdują się m.in.:

</doc>
<doc id="3723818" url="https://pl.wikipedia.org/wiki?curid=3723818" title="5R">
5R



</doc>
<doc id="3723821" url="https://pl.wikipedia.org/wiki?curid=3723821" title="17W">
17W



</doc>
<doc id="3723824" url="https://pl.wikipedia.org/wiki?curid=3723824" title="Hidde Boswinkel">
Hidde Boswinkel

Hidde Boswinkel (ur. 30 marca 1995 w Ootmarsum) – holenderski siatkarz, reprezentant kraju, grający na pozycji atakującego. 

</doc>
<doc id="3723825" url="https://pl.wikipedia.org/wiki?curid=3723825" title="Przelotka (wędkarstwo)">
Przelotka (wędkarstwo)

Przelotka – metalowy lub wykonany z tworzywa sztucznego pierścień, który umożliwia swobodne przesuwanie się żyłki wzdłuż wędziska, zarówno podczas rzutu, jak i podczas holu. Jest ważnym elementem amortyzującym wędki, rozkładając obciążenia powstające podczas holowania ryby na całość wędziska.
W droższych modelach wędek wewnątrz przelotki montowany jest drugi pierścień, bardziej odporny na ścieranie, wykonany z agatu, szkła, porcelany lub innych materiałów. Wędzisko połączone jest z przelotką za pomocą nóżki lub mostka (tzw. "kobyłki"). W wędkach jednoczęściowych nóżki i mostki przymocowane są do wędziska omotkami. W wędkach teleskopowych przelotki mocowane są do pierścieni na końcówkach poszczególnych segmentów. Przelotki szczytowe przymocowuje się omotką, albo zakańcza rurką, do której wlepia się koniec szczytówki. Wyróżnia się przelotki:

</doc>
<doc id="3723826" url="https://pl.wikipedia.org/wiki?curid=3723826" title="Cmentarz Zličínski">
Cmentarz Zličínski

Cmentarz Zličínski "(czes. Zličínský hřbitov)" – cmentarz położony w stolicy Czech w dzielnicy Praga 17, w rejonie Zličín przy ulicy za Dolejšákem. Otwarcie cmentarza miało miejsce w dniu 31 maja 1932. Do tego czasu okoliczni mieszkańcy byli grzebani na cmentarzu położonym w sąsiedniej dzielnicy Řepy. Na cmentarzu znajduje się budynek kostnicy, na jego ścianie znajduje się tablica upamiętniająca ofiary I wojny światowej. Nekropolia ma kształt trapezu, od zachodu ogranicza ją ulica za Dolejšákem, od południa i zachodu linia kolejowa, a od północy teren dla cyklistów.

</doc>
<doc id="3723829" url="https://pl.wikipedia.org/wiki?curid=3723829" title="Mistrzostwa Europy w Piłce Nożnej 2016/Grupa F">
Mistrzostwa Europy w Piłce Nożnej 2016/Grupa F

W grupie F Mistrzostw Europy w Piłce Nożnej 2016 znalazły się reprezentacje Portugalii, Węgier, Islandii i Austrii. Mecze zostały rozegrane w dniach od 14 do 22 czerwca 2016.
Tabela.
Legenda:

</doc>
<doc id="3723831" url="https://pl.wikipedia.org/wiki?curid=3723831" title="Strażnica KOP „Suła”">
Strażnica KOP „Suła”

Strażnica KOP „Suła” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. Strażnica KOP „Suła” w latach 1928 – 1932 znajdowała się w strukturze 3 kompanii KOP „Stasiewszczyzna”. Strażnica „Suła” zlikwidowana została z dniem 1 grudnia 1934 roku, a jej odcinek rozdysponowany został pomiędzy sąsiednie strażnice. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1930 strażnicy nadano imię mjr. Waleriana Łukasińskiego.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Suła” w 1932 roku ochraniała pododcinek granicy państwowej szerokości 3 kilometrów 510 metrów od słupa granicznego nr 713 do 718.
Sąsiednie strażnice:

</doc>
<doc id="3723832" url="https://pl.wikipedia.org/wiki?curid=3723832" title="Alejandro Navarro">
Alejandro Navarro

Alejandro Navarro Gutiérrez (ur. 30 listopada 1993 w Guadalajarze) – meksykański piłkarz występujący na pozycji defensywnego pomocnika, obecnie zawodnik Toluki.
Kariera klubowa.
Navarro jest wychowankiem klubu Deportivo Toluca, do którego seniorskiej drużyny został włączony jako dwudziestolatek przez szkoleniowca José Cardozo. W Liga MX zadebiutował 13 kwietnia 2014 w wygranym 2:1 spotkaniu z Leónem.

</doc>
<doc id="3723833" url="https://pl.wikipedia.org/wiki?curid=3723833" title="Niebo – przystań">
Niebo – przystań

Niebo – przystań () – wiersz angielskiego poety katolickiego Gerarda Manleya Hopkinsa. Wiersze poety zostały ogłoszone pośmiertnie przez jego przyjaciela i utytułowanego literata Roberta Bridgesa.
Charakterystyka ogólna.
Omawiany wiersz jest krótki i liczy zaledwie osiem wersów w dwóch zwrotkach.
Forma.
Wiersz składa się z dwóch kwartyn z rymem okalającym "abba". Ten typ strofy, nazywany czasem zwrotką kopertową, został spopularyzowany przez Alfreda Tennysona cyklem In memoriam. Utwór jest napisany wierszem generalnie jambicznym o zmiennej liczbie stóp, która wynosi od dwóch do pięciu. Tylko ostatni wers jest anapestyczny: sSssSssS. Tytuł wiersza zawiera typową dla Hopkinsa paronomazję.
Treść.
w podtytule zawarta jest informacja o sytuacji, w której zostaje wypowiedziany wiersz ("A nun takes the veil"). Jest on wyznaniem siostry zakonnej, która wybiera życie za murem klasztornym, by się odciąć od zgiełku i niepokoju zwykłego, świeckiego świata.
Przekłady.
Utwór przekładali na język polski Jerzy Pietrkiewicz i Wiktor Jarosław Darasz.

</doc>
<doc id="3723834" url="https://pl.wikipedia.org/wiki?curid=3723834" title="Słojecznica mchowa">
Słojecznica mchowa

Słojecznica mchowa ("Diploschistes muscorum" (Scop.) R. Sant.) – gatunek grzybów należący do rodziny literakowatych ("Graphidaceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Diploschistes, Graphidaceae, Ostropales, Ostropomycetidae, Lecanoromycetes, Pezizomycotina, Ascomycota, Fungi ".
Po raz pierwszy gatunek ten zdiagnozował w 1772 r. Giovanni Antonio Scopoli jako "Lichen muscorum", do rodzaju "Diploschistes" przeniósł go Rolf Santesson w 1980 r. Synonimów ma 20.
Nazwa polska według "Krytycznej listy porostów i grzybów naporostowych Polski".
Morfologia.
Tworzy skorupiastą plechę o grubości do 2 mm, zbudowaną z areolek o średnicy 0,1–0,5 mm. Mają one jasno lub ciemnoszarą barwę, czasami z żółtym odcieniem. Areolki są okrągławe lub podłużnie kanciaste, gładkie, wypukłe, ziarenkowate lub pomarszczone. Okrągłe owocniki typu apotecjum mają średnicę do 1,8 mm, są siedzące, wgłębione w plechę i mają cienki i równy lub delikatnie ząbkowany brzeżek własny, oraz cienki i odstający brzeżek plechowy. Tarczki barwy szarobrunatnej, przyprószone lub nagie. W początkowym okresie rozwoju przysłonięte są przez brzeżek, później zostają w całości odsłonięte.
Brzeżek plechowy ma grubość do 70 μm, hymenium 80–120 μm i jest bezbarwne. W jednym worku powstają po 4 zarodniki o kształcie od wrzecionowatego do cylindrycznego i rozmiarach 8–32 × 6–15 μm. Mają po 4-6 poprzecznych i 1-2 podłużnych przegród. Początkowo są bezbarwne, później oliwkowe.
Występowanie i siedlisko.
Jest szeroko rozprzestrzeniony. Poza Antarktydą występuje na wszystkich kontynentach, a także na wielu wyspach. Na północy sięga po północne wybrzeża Grenlandii, Islandię i północne wybrzeża Półwyspu Skandynawskiego, na południu po południowe krańce Argentyny. W Polsce podano jego stanowiska na terenie niemal całego kraju. W górach jest dość częsty, na niżu znacznie rzadszy. W północnej i środkowej części Polski podawany był tylko na nielicznych stanowiskach, na których ostatnio nie potwierdzono jego obecności. Odkryto natomiast dwa nowe stanowiska: w rezerwacie przyrody Pamięcin nad Odrą i koło Drezdenka. 
Rośnie w miejscach suchych i słonecznych na mchach, szczątkach roślin, na piaszczystych i wapiennych glebach, a w młodości także na porostach z rodzaju "Cladonia" (chrobotek), zwłaszcza na chrobotku kubkowym ("Cladonia pyxidata").
Gatunki podobne.
Charakterystyczne dla słojecznicy mchowej cechy to: podłoże (mchy lub rośliny), 4-zarodnikowe worki i występowanie kwasu lekanorowego i diploschistesicu. Podobna jest słojecznica pospolita ("Diploschistes scruposus"), ale rośnie tylko na skałach.

</doc>
<doc id="3723835" url="https://pl.wikipedia.org/wiki?curid=3723835" title="Diploschistes muscorum">
Diploschistes muscorum



</doc>
<doc id="3723838" url="https://pl.wikipedia.org/wiki?curid=3723838" title="Jewgienij Sławinski">
Jewgienij Sławinski

Jewgienij Iosifowicz Sławinski (ros. Евгений Иосифович Слави́нский, ur. 1877, zm. 1950) – rosyjski i radziecki operator filmowy. Jeden z założycieli rosyjskiej szkoły operatorów filmowych. 
Życiorys.
Po II wojnie światowej pracował jako operator w studio "Mosfilm". Wykładowca WGIK. Wśród jego uczniów był m.in. Leonid Kosmatow. 

</doc>
<doc id="3723842" url="https://pl.wikipedia.org/wiki?curid=3723842" title="Gwizdek Rossby’ego">
Gwizdek Rossby’ego

Gwizdek Rossby’ego () – oscylacje poziomu morza i ciśnienia na dnie Morza Karaibskiego z dominującym okresem 120 dni wywołane przez specyficzny mechanizm oddziaływania tzw. fal Rossby’ego z linią brzegową. 
Oceanografowie z University of Liverpool przeanalizowali dane z lat 1958–2013, dotyczące poziomów powierzchni oceanu Morza Karaibskiego, ciśnienia na jego dnie oraz dane z mareografów i altymetrów (system AVISO) satelitarnych i satelitarnych pomiarów grawitacji. Rezultatem tych badań było odkrycie zjawiska nazwanego „gwizdkiem Rossby’ego”, które występuje, gdy fala Rossby’ego (długa fala oceaniczna ulegająca powolnej propagacji w kierunku zachodnim) oddziałuje z brzegiem i dyssypuje, a następnie pojawia się na wschodzie i tworzy oscylujący prąd brzegowy wokół akwenu. W efekcie wzdłuż wybrzeża kolumbijskiego i wenezuelskiego dochodzi do zmian poziomu morza sięgających 10 cm. Oscylacje poziomu morza zostały pośrednio zarejestrowane przez sondy kosmiczne projektu GRACE 500 km nad Ziemią, gdyż przemieszczające się masy wody zaburzają ziemskie pole grawitacyjne. 
Wyniki numeryczne.
Poza pomiarami bezpośrednimi, zjawiska zachodzące w Morzu Karaibskim można prześledzić za pomocą regionalnych modeli numerycznych oceanu opisujących prognozę różnych parametrów, takich jak prędkość przepływu, wysokość poziomu oceanu lub ciśnienie na dnie morza. Modele takie asymilują dane pomiarowe i są w stanie przewidzieć zachowanie się oceanu na całym jego obszarze, podczas gdy pomiary bezpośrednie są często ograniczone czasowo lub przestrzennie. W oparciu o te modele badacze skonstruowali czasową rekonstrukcję zmienności poziomu morza i ciśnienia na dnie morza. Wyniki te pokazują szczegóły oddziaływania fali Rossby’ego wewnątrz Morza Karaibskiego. 
Analogia do gwizdka.
Wiele ze zjawisk oceanicznych i atmosferycznych (dla przykładu pory roku) mają charakter periodyczny i zjawisko oscylacji w Morzu Karaibskim jest jednym z takich przykładów. Na podstawie pomiarów i wyników modeli numerycznych badacze zauważyli, że fala Rossby’ego dyssypując po zachodniej stronie akwenu wywołuje zjawisko rezonansu, które jest podobne do zjawiska rezonansu akustycznego w instrumentach muzycznych typu gwizdka. W gwizdku wiry powstające po napotkaniu przeszkody tworzą układ sprzężony z komorą rezonansową instrumentu, generując słyszalny dźwięk. Do gwizdka podczas dmuchania wpływa duża ilość powietrza i tyle same powietrza z niego wypływa, tworząc system otwarty (zjawisko to opisał w 1937 roku J. Jeans). Podobnie jest w Morzu Karaibskim. Transport wody w Morzu Karaibskim przez prąd morski (Prąd Karaibski) jest duży – wynosi około 20 Sv (tj. ok. 20 mln m3/s). Zjawiska rezonansowe zachodzące wewnątrz Morza Karaibskiego modulują nieznacznie ten transport (około 0,001 Sv), analogicznie jak to się dzieje w gwizdku. Podobieństwo zjawiska rezonansu wywołanego przez fale Rossby’ego do rezonansu akustycznego w klarnecie zauważył wcześniej (w roku 2000) John H. LaCasce. Ta analogia systemu dynamicznego, jakim jest Morze Karaibskie i działania instrumentu muzycznego skłoniła badaczy do nadania zjawisku nazwy „gwizdek Rossby’ego”. Oscylacje w Morzu Karaibskim zachodzą z dominującym okresem 120 dni. Gwizdek Rossby’ego nie emituje jednak słyszalnego dźwięku, ponieważ częstotliwość drgań jest znacznie poniżej granicy słyszalności człowieka.

</doc>
<doc id="3723851" url="https://pl.wikipedia.org/wiki?curid=3723851" title="Chińska Rada Promocji Handlu Zagranicznego">
Chińska Rada Promocji Handlu Zagranicznego

Chińska Rada Promocji Handlu Zagranicznego, 中国国际贸易促进委员会, "China Council for the Promotion of International Trade" – rada pełni rolę agencji rozwoju handlu zagranicznego, utworzoną w 1952. Od 1988 pełni też rolę/używa nazwy Chińskiej Izby Handlu Zagranicznego ("China Chamber of International Commerce" - CCOIC, 中国国际商会). W kraju koordynuje pracą 50 izb terytorialnych oraz 21 branżowych. Utrzymuje też sieć 19 przedstawicielstw zagranicznych, od 2016 również w Warszawie. Przedstawicielstwo mieściło się przy ul. Złotej 59 (2016-2017), obecnie przy ul. Królewskiej 18 (2017-).
Schemat organizacyjny.
Rada składa się z kilkudziesięciu wewnętrznych i zewnętrznych komórek organizacyjnych, m.in. z

</doc>
<doc id="3723873" url="https://pl.wikipedia.org/wiki?curid=3723873" title="Luis Gutiérrez Martín">
Luis Gutiérrez Martín

Luis Gutiérrez Martín CMF (ur. 26 listopada 1931 w Navalmanzano, zm. 22 czerwca 2016) – hiszpański duchowny katolicki, biskup Segowii 1995-2007.
Życiorys.
Święcenia kapłańskie otrzymał 8 września 1957.
15 września 1988 papież Jan Paweł II mianował go biskupem pomocniczym Madrytu ze stolicą tytularną "Tisedi". 23 października tego samego roku z rąk kardynała Ángela Suquía Goicoechea przyjął sakrę biskupią. 12 maja 1995 objął godność biskupa diecezjalnego Segowii. 3 listopada 2007 ze względu na wiek na ręce papieża Benedykta XVI złożył rezygnację z zajmowanej funkcji.
Zmarł 22 czerwca 2016.

</doc>
<doc id="3723900" url="https://pl.wikipedia.org/wiki?curid=3723900" title="Erbín Trejo">
Erbín Trejo

Erbín Alejandro Trejo Macías (ur. 3 czerwca 1990 w mieście Meksyk) – meksykański piłkarz występujący na pozycji środkowego pomocnika, obecnie zawodnik Toluki.
Kariera klubowa.
Trejo jest wychowankiem klubu Deportivo Toluca, do którego seniorskiej drużyny został włączony jako dziewiętnastolatek przez szkoleniowca José Manuela de la Torre, po kilkuletnich występach w czwartoligowych i trzecioligowych rezerwach, a także w drugoligowej filii zespołu – Atlético Mexiquense. W meksykańskiej Primera División zadebiutował 26 lipca 2009 w wygranym 4:3 spotkaniu z Guadalajarą, zaś w wiosennym sezonie Bicentenario 2010 zdobył z Tolucą tytuł mistrza Meksyku. Był jednak wówczas wyłącznie głębokim rezerwowym ekipy i ani razu nie pojawił się na boisku. W jesiennym sezonie Apertura 2012 zanotował ze swoim zespołem wicemistrzostwo kraju, zaś w 2014 roku dotarł do finału najbardziej prestiżowych rozgrywek Ameryki Północnej – Ligi Mistrzów CONCACAF. Premierowego gola w pierwszej lidze strzelił natomiast 26 października 2014 w przegranej 2:3 konfrontacji z Leónem, niezmiennie pełniąc jednak rolę rezerwowego.

</doc>
<doc id="3723907" url="https://pl.wikipedia.org/wiki?curid=3723907" title="Wołodymyr Utkin">
Wołodymyr Utkin

Wołodymyr Iwanowycz Utkin, ukr. Володимир Іванович Уткін, ros. Владимир Иванович Уткин, "Władimir Iwanowicz Utkin" (ur. 13 maja 1954 w Słonimiu, Białoruska SRR) – ukraiński piłkarz, grający na pozycji obrońcy, trener piłkarski.
Kariera piłkarska.
Wychowanek Dnipra Dniepropetrowsk, w barwach którego rozpoczął karierę piłkarską. Potem występował w klubach Zauralec Kurgan, Szachtior Ekibastuz, Trud Wołkowysk, Dźwina Nowopołock. Zakończył karierę w Chimiku Grodno.
Kariera trenerska.
Po zakończeniu kariery piłkarza rozpoczął pracę szkoleniowca. Ukończył Białoruski Instytut Wychowania Fizycznego. W 1997 roku ukończył Wyższą Szkołę Trenerów w Moskwie. Najpierw pracował jako asystent w klubach Dźwina Nowopołock, Chimik Siewierodonieck, Zoria Ługańsk, Spartak Joszkar-Oła i Wołga Twer. Trenował białoruski Nioman Mosty, a w lipcu 2002 stał na czele FK Smorgonie, którym kierował do 2004. Od kwietnia do maja 2005 prowadził ukraiński klub Olimpija FK AES Jużnoukraińsk. W 2008 stał na czele litewskiej Suduvy Mariampol. W 2009 pomagał trenować JK Sillamäe Kalev. W lutym 2011 dołączył do sztabu szkoleniowego tadżyckiego FK Chodżent, a w sierpniu 2011 roku został mianowany na stanowisko głównego trenera CSKA Pomir Duszanbe. W 2012 został zaproszony do prowadzenia uzbeckiego FK Buxoro.

</doc>
<doc id="3723913" url="https://pl.wikipedia.org/wiki?curid=3723913" title="FC Sachsen Lipsk">
FC Sachsen Lipsk



</doc>
<doc id="3723919" url="https://pl.wikipedia.org/wiki?curid=3723919" title="Aleksander Iskrzycki">
Aleksander Iskrzycki

Aleksander Iskrzycki (rus. Олександр Іскрицький – Ołeksandr Iskrycki/Iskryćkyj; ur. 1842, zm. w maju 1910 w Krakowie) – doktor praw, adwokat, działacz polityczny i społeczny.
Życiorys.
Z pochodzenia był Rusinem. Pochodził z Caryńskiego, gdzie jego ojciec był ruskim proboszczem wyznania greckokatolickiego. 
Ukończył studia prawnicze na Wydziale Prawa Uniwersytetu Lwowskiego uzyskując stopień naukowy doktora. W 1872 osiadł w Sanoku. Był adwokatem przy C. K. Sądzie Powiatowym w Sanoku, a po ustanowieniu w 1887, przy C. K. Sądzie Obwodowym w Sanoku. 31 maja 1879 został wybrany członkiem rady zawiadowczej stowarzyszenia urzędników w Sanoku. W 1884 założył kancelarię adwokacką w Sanoku i działał w mieście jako adwokat do ostatnich lat życia. Został wybrany przysięgłym głównym trzeciej kadencji Sądu Przysięgłych w Przemyślu trwającej od 24 sierpnia 1885 na okres trzech lat. Należał do Przemyskiej Izby Adwokatów. Był znanym i zasłużonym w Sanoku urzędnikiem w zawodzie adwokackim, w zawodzie występującym jako mecenas oraz przede wszystkim obrońca w sprawach karnych. Został określony mianem "nestora sanockich adwokatów".
Został członkiem Rady c. k. powiatu sanockiego, wybrany z grupy gmin miejskich i pełnił funkcję członka wydziału powiatowego (1882, 1883, 1884). Ponownie wybrany do Rady w 1903 w grupy gmin wiejskich, raz jeszcze wybrany w 1907 z grupy gmin wiejskich. Był wybierany radnym rady miejskiej w Sanoku: 1881 (wybory uzupełniające), 1884 – zostawał wówczas asesorem (12 lutego 1885 złożył rezygnację z urzędu radnego, asesora i syndyka gminnego, która nie została przyjęta przez Radę i został uproszony, by nadal pełnić te obowiązki)), potem pełnił mandat w kolejnych latach (1891, 1894), w późniejszych latach na przełomie XIX/XX wieku. W 1883 był w delegacji miasta na organizowane w Krakowie obchody 200. rocznicy bitwy pod Wiedniem (1683–1883). Od około 1893 był syndykiem w magistracie miasta Sanoka. W grudniu 1906 przed sądem toczyła się sprawa wytoczona przez Iskrzyckiego przeciw gminie miasta Sanoka o zapłacenie wynagrodzenia w wysokości 12 tys. koron.
W wyborach do Sejmu Krajowego Galicji kadencji V (1882-1889) uzyskał mandat w IV kurii okręgu Lisko-Baligród-Lutowiska, uzyskując niewielką przewagą głosów, po czym złożył mandat 27 września 1883 i uznano wybór Teofila Żurowskiego. Kandydował do Sejmu kadencji VI (1889-1895), w 1895 zadeklarował kandydowanie na kadencję VII (1895-1901) kooperując wówczas z ruchem ludowym i partią ruską (także rok później po zwolnieniu mandatu w wyborach uzupełniających w 1896), w 1900 został kandydatem do Sejmu Krajowego Galicji VIII kadencji (1901-1907) stając w gronie reprezentantów stronnictwa demokratycznego, w 1907 występował na wiecu ludowców przed wyborami na kadencję IX (1908-1913).
Brał aktywny udział w życiu politycznym, w tym podczas posiedzeń rad powiatowej i rady miejskiej w Sanoku. Jednocześnie pojawiały się zarzuty, iż zachowywał się wówczas w sposób niesubordynowany, prowadził obstrukcję oraz przeciągłe wywody i monologi. Wskazywano też inne zarzuty (np. że prowadził agitację wyborczą). W sposób niezdyscyplinowany zachowywał się 19 października 1896 na wiecu ks. Stanisława Stojałowskiego w Rymanowie. Po bulwersującym opinię publiczną aresztowaniu księdza w Sanoku w październiku 1896 Iskrzycki interpelował w tej sprawie u posła do Rady Państwa, Engelberta Pernerstorfera. Przed wyborami w 1895 deklarował się jako Rusin z pochodzenia, a z przekonań wieloletni demokrata (w czasach studiów miał być sekretarzem organizacji demokratów), odżegnujący się od ruchu moskalofilstwa. Według publikacji w dzienniku „Nowa Reforma” w 1895 Iskrzycki był Rusinem-moskalofilem. Działał w ruchu politycznym komitetu ruskiego na ziemi sanockiej. Wydanie „Kurjera Warszawskiego” z 1884 opisując "przywódców rusińskich" cytowało A. Iskrzyckiego. Wydania pism „Kuriera Lwowskiego” i „Nowej Reformy” w 1900 wskazały, iż jest to "ruski radykał", który kandyduje przy każdych wyborach, bo "ma to w swoim zwyczaju i uważa za konkurs". Sam Iskrzycki podczas wiecu Towarzystwa Szkoły Ludowej w Sanoku 4 grudnia 1905, w trakcie którego wyraził się jako zwolennik „międzynarodowej Polski”, przyznał, że "Polakiem być nie może, gdyż urodził się Rusinem; Rusinem nie jest, gdyż wzrósł wśród otoczenia i wpływów polskich – jest więc sobie Krajowym" (z tego względu w prasie został określony jako "krajowiec"). Według historyka Alojzego Zieleckiego Iskrzycki był działaczem ruchu narodowo-demokratycznego (wraz z nim m.in. Paweł Biedka, Adam Pytel, Wojciech Ślączka).
Aleksander Iskrzycki był czynny również na polu zarobkowym. Został prezesem rady założonego w 1884 w Sanoku stowarzyszenia zarobkowego pod nazwą Spółka Handlu Skór w Sanoku, prezesem rady zawiadowczej założonego w 1886 stowarzyszenia spożywczego pod nazwą Okrużnaja Narodnaja Torhowla (obszczestwo zarej. z ohran. porukoju). Działał także na polu społecznym. 8 września 1885 został wybrany prezesem zorganizowanego w Sanoku zjazdu podczas walnego zgromadzenia członków ruskiego Towarzystwa im. Michała Kaczkowskiego. Był członkiem sanockiego biura powiatowego Stowarzyszenia Czerwonego Krzyża mężczyzn i dam w Galicji. Należał do Towarzystwa Zaliczkowego w Sanoku. Został członkiem sanockiego gniazda Polskiego Towarzystwa Gimnastycznego „Sokół” (1890/1891). Był dietariuszem wiedeńskiego stowarzyszenia „Samopomoc”. Był zastępcą prezesa rady nadzorczej Towarzystwa Wzajemnego Kredytowego „Beskid” ("Obszczestwo Wzaimnoho Kredytu „Beskid”") działającego w budynku przy ul. Tadeusza Kościuszki.
Zmarł w maju 1910 w Krakowie w wieku 68 lat. Został pochowany w grobowcu rodzinnym na Cmentarzu Rakowickim w Krakowie (kwatera Fd); wraz z nim pochowani zostali tam także Maksymilian Iskrzycki (1837-1892, nauczyciel, profesor UJ) i Tadeusz Iskrzycki (1872-1913, adwokat).
Pod koniec 1910 toczyła się sprawa spadkowa po Aleksandrze Iskrzyckim, którą prowadził c. k. notariusz jako komisarz sądowy, Antoni Kokurewicz.

</doc>
<doc id="3723921" url="https://pl.wikipedia.org/wiki?curid=3723921" title="Strażnica KOP „Lichacze”">
Strażnica KOP „Lichacze”

Strażnica KOP „Lichacze” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. Strażnica KOP „Lichacze” w latach 1928 – 1934 znajdowała się w strukturze 4 kompanii KOP „Rubieżewicze”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1930 strażnicy nadano imię Marii Rodziewiczówny.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Lichacze” w 1932 roku ochraniała pododcinek granicy państwowej szerokości 4 kilometrów 750 metrów od słupa granicznego nr 734 do 743.
Sąsiednie strażnice:

</doc>
<doc id="3723922" url="https://pl.wikipedia.org/wiki?curid=3723922" title="Iskrzycki">
Iskrzycki



</doc>
<doc id="3723924" url="https://pl.wikipedia.org/wiki?curid=3723924" title="Isa (Jezus)">
Isa (Jezus)



</doc>
<doc id="3723929" url="https://pl.wikipedia.org/wiki?curid=3723929" title="UDA Gramenet">
UDA Gramenet

Unión Deportiva Atlético Gramenet Milán – hiszpański klub piłkarski, grający w Tercera División, mający siedzibę w mieście Santa Coloma de Gramenet.

</doc>
<doc id="3723933" url="https://pl.wikipedia.org/wiki?curid=3723933" title="Arena (stolica tytularna)">
Arena (stolica tytularna)

Arena (łac. "Diocesis Arenensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3723937" url="https://pl.wikipedia.org/wiki?curid=3723937" title="Podział administracyjny Polski 1944–1950">
Podział administracyjny Polski 1944–1950



</doc>
<doc id="3723939" url="https://pl.wikipedia.org/wiki?curid=3723939" title="RB Lipsk">
RB Lipsk



</doc>
<doc id="3723943" url="https://pl.wikipedia.org/wiki?curid=3723943" title="Unión Estepona CF">
Unión Estepona CF

Unión Estepona Club de Fútbol – hiszpański klub piłkarski, miał siedzibę w mieście Estepona.

</doc>
<doc id="3723944" url="https://pl.wikipedia.org/wiki?curid=3723944" title="Bremain">
Bremain



</doc>
<doc id="3723955" url="https://pl.wikipedia.org/wiki?curid=3723955" title="Ryfapentyna">
Ryfapentyna

Ryfapentyna () – wielofunkcyjny organiczny związek chemiczny, pochodna ryfamycyny, bakteriobójczy antybiotyk ansamycynowy, stosowany w leczeniu gruźlicy.
Mechanizm działania.
Ryfapentyna hamuje zależną od DNA polimeraze RNA prątków gruźlicy.
Zastosowanie.
Rifapentyna znajduje się na wzorcowej liście podstawowych leków Światowej Organizacji Zdrowia ("WHO Model Lists of Essential Medicines") (2015). 
Ryfapentyna nie jest dopuszczona do obrotu w Polsce (2016).
Działania niepożądane.
Ryfapentyna może powodować następujące istotne działania niepożądane:

</doc>
<doc id="3723961" url="https://pl.wikipedia.org/wiki?curid=3723961" title="Rugby 7 na Letnich Igrzyskach Olimpijskich 2016 – światowy turniej kwalifikacyjny mężczyzn">
Rugby 7 na Letnich Igrzyskach Olimpijskich 2016 – światowy turniej kwalifikacyjny mężczyzn

Światowy turniej kwalifikacyjny mężczyzn do olimpijskiego turnieju rugby 7 mężczyzn 2016 miał na celu wyłonienie jednej męskiej reprezentacji narodowej w rugby 7, która uzyskała awans na rozgrywane w Rio de Janeiro Letnie Igrzyska Olimpijskie 2016.
W turnieju ostatniej szansy Rugby Europe przydzielono cztery miejsca, Rugby Africa i Asia Rugby przyznano po trzy, zaś NACRA, Oceania Rugby i Sudamérica Rugby przypadły po dwa, a zawody zostały rozegrane na stadionie Ludwika II w Monako w dniach 18–19 czerwca 2016 roku.
Losowanie grup – zarówno turnieju męskiego, jak i żeńskiego – zostało zaplanowane na 23 maja 2016 roku w Monako, a przed nim zespoły zostały podzielone na cztery koszyki. Przeprowadziła je para książęca Albert II Grimaldi i Charlene Grimaldi, a w jego wyniku powstały cztery czterozespołowe grupy. Rozkład gier opublikowano 13 czerwca 2016 roku, bilety były dostępne w sprzedaży od początku tego miesiąca, mecze można było obejrzeć w telewizji bądź internecie. Zespoły rywalizowały w pierwszym dniu systemem kołowym w ramach grup, po czym czołowe dwie z każdej z grup awansowały do ćwierćfinałów, pozostałe drużyny zaś zagrały o "Challenge Trophy".
Za głównego pretendenta do końcowego triumfu upatrywana była reprezentacja Samoa, która miesiąc wcześniej zwyciężyła w France Sevens 2016. Najwyżej rozstawione Samoa i Kanada doznały w pierwszym dniu niespodziewanych porażek, a ich pogromcy – Irlandia i Niemcy – wraz z Rosją i Hongkongiem zakończyły fazę grupową na pierwszych miejscach. W turnieju sensacyjnie triumfowali Hiszpanie zyskując tym samym awans do turnieju rugby 7 na Letnich Igrzyskach Olimpijskich 2016.

</doc>
<doc id="3723964" url="https://pl.wikipedia.org/wiki?curid=3723964" title="Love Me Right">
Love Me Right

Love Me Right – singel grupy EXO, wydany cyfrowo 3 czerwca 2015 roku przez wytwórnię SM Entertainment. Singel ukazał się w dwóch wersjach językowych: edycji koreańskiej i mandaryńskiej. Utwór promował album "Love Me Right".
Teledyski do obu wersji utworu ukazały się 30 marca 2015 na oficjalnym kanale YouTube wytwórni.
Utwór został dobrze przyjęty przez krytyków i odniósł sukces komercyjny. Uplasował się na drugiej pozycji rankingu Gaon Chart w Korei Południowej. Koreańska wersja piosenki sprzedała się w Korei Południowej w nakładzie ponad egzemplarzy (stan na grudzień 2015 r.), a chińska – egzemplarzy (stan na czerwiec 2015 r.).
Singel japoński.
Utwór został nagrany ponownie w języku japońskim i wydany 4 listopada 2015 roku pod tytułem „Love Me Right ~romantic universe~”. Osiągnął 1 pozycję na liście Oricon i pozostał na niej przez 23 tygodnie, sprzedał się w nakładzie egzemplarzy. Singel ukazał się w trzynastu wersjach: limitowanej CD+DVD, dziewięciu limitowanych wersji CD (każda z innym członkiem zespołu), a także limitowanej CD+DVD EXO-L JAPAN.
Singel zdobył status platynowej płyty.

</doc>
<doc id="3723970" url="https://pl.wikipedia.org/wiki?curid=3723970" title="W tyle wizji">
W tyle wizji

W tyle wizji – polski program publicystyczno-satyryczny nadawany w TVP Info.
Program ma dwie części, główną (35-39 min.) i dodatkową o własnym tytule "W tyle wizji extra" (15-29 min.).
Historia.
Pierwszy odcinek został wyemitowany 1 kwietnia 2016 roku, wówczas jeszcze bez części dodatkowej "W tyle wizji extra". Program poprowadzili Wiktor Świetlik i Waldemar Ogiński, a rozpoczął i zakończył Marcin Wolski. 
Po rozpoczęciu inwazji Rosji na Ukrainę 24 lutego 2022 roku i nadawaniu na antenie stacji TVP Info wydania specjalnego, emisja programu została zawieszona. Ostatnie pełne wydanie programu zostało wyemitowane 24 lutego, a wznowienie nadawania nastąpiło 12 marca 2022 roku. Wydanie to poprowadzili Stanisław Janecki i Krzysztof Feusette.
Formuła programu.
Program jest podsumowaniem najważniejszych wydarzeń dnia (głównie politycznych) z Polski i ze świata. Ma on charakter humorystyczny, w którym prowadzący – dziennikarze i satyrycy – rozmawiają ze sobą w studiu, oglądają materiały przygotowane przez reporterów, wysłuchują telefonów od widzów i czytają wpisy na Twitterze. Szefem programu i jednym z prowadzących jest Marcin Wolski, który zawsze na początku wydania krótko komentuje najważniejsze wydarzenie (w zmienionej formule komentarz wstępny wygłasza jedna z osób prowadzących), a na końcu czyta swój własny wiersz satyryczny. Od 3 października 2016 po zakończeniu programu emitowany jest "W tyle wizji extra", w którym omawiany jest jeden temat. W tej części komentarze widzów mogą trwać nieco dłużej.
Oglądalność.
Od momentu powstania "W tyle wizji" konkuruje z nadawanym od 25 stycznia 2005 roku programem o podobnym charakterze "Szkło kontaktowe" emitowanym w TVN24. W badaniach całego roku 2017 "W tyle wizji" przegrało z konkurencyjnym programem pod względem oglądalności. Pierwszą część programu oglądało wówczas w telewizji średnio 577 tys. widzów, a drugą 598 tys., tymczasem "Szkło kontaktowe" obejrzało średnio 655 tys. widzów. Zgodnie z informacjami w 2018 r. w badaniach prowadzonych od 1 września do 8 października 2018 "W tyle wizji" znów przegrało z konkurencyjnym programem pod względem oglądalności, oglądało je wówczas średnio 482 tys. widzów, a "Szkło Kontaktowe" 529 tys. Natomiast według danych Nielsen Audience Measurement program od 1 stycznia do 6 marca 2019 r. oglądało średnio 512 tys. osób, a "Szkło Kontaktowe" 642 tys. Według danych Nielsen Audience Measurement dodatkową część programu "W tyle wizji Extra" od 1 stycznia do 6 marca 2019 r. oglądało 565 tys. osób.
Kontrowersje.
Skarga do Krajowej Rady Radiofonii i Telewizji.
W lutym 2019 Rzecznik Praw Obywatelskich Adam Bodnar złożył skargę do Krajowej Rady Radiofonii i Telewizji w związku z komentarzami Rafała Ziemkiewicza wygłoszonymi na antenie programu "W tyle wizji" (emisja 24 stycznia 2019), które ze względu na swą obraźliwą formę stanowiły według niego naruszenie dóbr osobistych Rafała Pankowskiego, współzałożyciela Stowarzyszenia „Nigdy Więcej”. W piśmie do KRRiT Rzecznik stwierdził: „Wypowiedź redaktora Rafała Ziemkiewicza, niepodparta żadnymi materiałami ani odwołaniami do możliwych do zidentyfikowania wypowiedzi dra hab. Rafała Pankowskiego, mogła zostać odebrana, jako dyskredytowanie jego działalności, a szerzej jako dyskredytowanie działań na rzecz walki z rasizmem i antysemityzmem w Polsce w ogóle. Słowa redaktora Ziemkiewicza w sposób budzący wątpliwości z punktu widzenia misji mediów publicznych bagatelizują również bardzo niebezpieczne dla życia społecznego zjawiska, jakimi są mowa nienawiści i antysemityzm”. Rzecznik Praw Obywatelskich oczekiwał na informację o podjętych w tej sprawie działaniach. 

</doc>
<doc id="3723972" url="https://pl.wikipedia.org/wiki?curid=3723972" title="Águilas CF">
Águilas CF

Águilas Club de Fútbol – hiszpański klub piłkarski, miał siedzibę w mieście Águilas.

</doc>
<doc id="3723975" url="https://pl.wikipedia.org/wiki?curid=3723975" title="Jakub Leszczkowski">
Jakub Leszczkowski

Jakub Leszczkowski herbu Prawdzic (zm. przed 25 maja 1640 roku) – podsędek bełski w latach 1613-1622, starosta grabowiecki w 1622 roku.
Życiorys.
Poseł na sejm 1624 i sejm zwyczajny 1629 roku z województwa bełskiego. Jako poseł na sejm zwyczajny 1629 roku był delegatem na Trybunał Skarbowy Koronny.
Był elektorem Władysława IV Wazy z województwa bełskiego w 1632 roku.

</doc>
<doc id="3723985" url="https://pl.wikipedia.org/wiki?curid=3723985" title="Ramachandran">
Ramachandran



</doc>
<doc id="3723993" url="https://pl.wikipedia.org/wiki?curid=3723993" title="Wohid Gulomhajdarow">
Wohid Gulomhajdarow

Wohid Aliszerowicz Gulomhajdarow, tadż. Воҳид Алишерович Ғуломҳайдаров ros. Владимир Алексеевич Гулямхайдаров, "Władimir Aleksiejewicz Gulamchajdarow" (ur. 26 lutego 1946 w Stalinabadzie, Tadżycka SRR) – tadżycki piłkarz, grający na pozycji napastnika lub pomocnika, trener piłkarski.
Kariera piłkarska.
Kariera klubowa.
Wychowanek Szkoły Sportowej w Duszanbe. W 1964 rozpoczął karierę piłkarską w klubie Energetik Duszanbe. W 1969 został zaproszony do Torpeda Moskwa. W 1971 wrócił do klubu z Duszanbe, który już nazywał się Pamir. W 1977 roku zakończył karierę piłkarza. Po 14 latach przerwy w 1991 roku rozegrał 2 mecze w klubie Wachsz Kurgonteppa, w którym pełnił funkcję trenera.
Kariera reprezentacyjna.
W latach 1968-1969 bronił barw olimpijskiej reprezentacji ZSRR. Ogółem rozegrał 8 meczów i strzelił 3 gole.
Kariera trenerska.
Po zakończeniu kariery piłkarza rozpoczął pracę szkoleniowca. W 1979 dołączył do sztabu szkoleniowego Pamiru Duszanbe. W lipcu 1981 stał na czele Pamiru, którym kierował do 1983. W 1984 oraz od 1987 do 1991 prowadził klub z Kurgonteppy, który nazywał się Pachtakor i Wachsz. Potem wrócił do Pamiru, gdzie pomagał trenować piłkarzy. W 1994 roku został zaproszony na stanowisko selekcjonera narodowej reprezentacji Tadżykistanu. W 1995 trenował Kristałł Smoleńsk. W 1996 roku wyjechał do Kazachstanu, gdzie potem pracował w klubach Batyr Ekibastuz, Kajrat Ałmaty, FK Taraz, Żetysu Tałdykorgan, Megasport Ałmaty i Łokomotiw Astana. W 2012 został zaproszony na stanowisko głównego trenera klubu Sungkar Kaskeleng.

</doc>
<doc id="3723995" url="https://pl.wikipedia.org/wiki?curid=3723995" title="Rozstanie o poranku (wiersz)">
Rozstanie o poranku (wiersz)

Rozstanie o poranku () – wiersz angielskiego poety Roberta Browninga stanowiący parę z utworem Spotkanie w nocy ("Meeting at Night"). Pierwotnie wiersz ten stanowił część dylogii "Night and Morning", dopiero w późniejszych wydaniach poeta zatytułował obie części "Meeting at Night" i "Parting at Morning"
Charakterystyka ogólna.
Wiersz Rozstanie o poranku jest czterowersowym epigramatem i tym samym najkrótszym ze znanych utworów poety. Zalicza się on jednak do najpopularniejszych liryków Browninga, przedrukowywanych w licznych antologiach poezji angielskiej, najczęściej tłumaczonych na języki obce i umieszczanych na prywatnych stronach internetowych. Jest on także chętnie recytowany przez zawodowych aktorów i amatorów.
Forma.
Utwór jest napisany wierszem tonicznym czteroakcentowym, podobnie jak Spotkanie w nocy, i rymuje się "abba". W pierwszym wersie można odnaleźć paronomazję cape : came i paralelizm aliteracji [c] [s] [c] [s]: cape : sudden : came : sea.
Treść.
Utwór, który należy odczytywać w kontekście Spotkania w nocy, opisuje pojawienie się słońca nad ranem, co stanowi sygnał do rozstania kochanków. Browning wyraża prawdę, że miłość nie wystarcza człowiekowi, który potrzebuje kontaktu ze światem i z innymi ludźmi, nie tylko z ukochaną osobą.
Przekłady.
Utwór tłumaczyli na język polski Jerzy Pietrkiewicz, Juliusz Żuławski, Stanisław Barańczak i Wiktor Jarosław Darasz.

</doc>
<doc id="3724000" url="https://pl.wikipedia.org/wiki?curid=3724000" title="Szota Getija">
Szota Getija

Szota Dmitrijewicz Getija (ros. Шота Дмитриевич Гетия, ur. 1904, zm. ?) – radziecki działacz partyjny, Bohater Pracy Socjalistycznej (1948).
Od 1938 kierował Wydziałem Propagandy i Agitacji Komitetu Miejskiego Komunistycznej Partii (bolszewików) Gruzji w Poti, potem był sekretarzem i do 1943 II sekretarzem tego komitetu, 1943 został sekretarzem rejonowego komitetu KP(b)G. Od października 1948 do 8 grudnia 1951 był II sekretarzem, a od 8 grudnia 1951 do 21 kwietnia 1953 I sekretarzem Abchaskiego Komitetu Obwodowego Komunistycznej Partii (bolszewików) Gruzji/Komunistycznej Partii Gruzji, jednocześnie do 14 kwietnia 1953 wchodził w skład Biura KC KP(b)G/KPG, w czerwcu 1953 został wykluczony z partii.

</doc>
<doc id="3724010" url="https://pl.wikipedia.org/wiki?curid=3724010" title="Grigorij Karczawa">
Grigorij Karczawa

Grigorij Zosimowicz Karczawa (ros. Григорий Зосимович Карчава, gruz. გრიგოლ ზოსიმეს ძე ქარჩავა ur. 1907 w rejonie czchorockuskim w Gruzji, zm. ?) – radziecki działacz partyjny.
Życiorys.
Od 1930 studiował w Gruzińskim Instytucie Rolniczym, należał do WKP(b), był zastępcą dziekana wydziału agromechanizacji i pracownikiem naukowym Zakaukaskiego Instytutu Mechanizacji i Elektryfikacji Gospodarki Rolnej, później inżynierem-mechanizatorem sowchozu i dyrektorem sowchozu i do 1939 zarządcą trustu. Od 1939 kierował Wydziałem Rolnym KC Komunistycznej Partii (bolszewików) Gruzji, od 1941 do sierpnia 1943 był I sekretarzem Czchorockuskiego Komitetu Rejonowego KP(b)G, a od sierpnia 1943 do listopada 1946 II sekretarzem Abchaskiego Komitetu Obwodowego KP(b)G. Od listopada 1946 kierował Wydziałem Handlu i Żywienia Zbiorowego KC KP(b)G, a 1949 Wydziałem Przemysłu Lekkiego KC KP(b)G, od 21 kwietnia do 2 października 1953 był I sekretarzem Abchaskiego Komitetu Obwodowego Komunistycznej Partii Gruzji.

</doc>
<doc id="3724013" url="https://pl.wikipedia.org/wiki?curid=3724013" title="Stade Matmut-Atlantique">
Stade Matmut-Atlantique

Nouveau Stade de Bordeaux, obecnie znany również jako Matmut Atlantique (nazwany tak w celach sponsorskich) – stadion piłkarski w Bordeaux we Francji.
Historia.
Budowę obiektu rozpoczęto w 2014 roku, a zakończono w kwietniu 2015 roku. Stadion został otwarty 18 maja 2015 roku. 
Pierwszym meczem na tym stadionie było spotkanie Girondins Bordeaux przeciw Montpellier HSC rozegrane 23 maja 2015 roku, w przedostatnim dniu sezonu Ligue 1. Żyrondyści wygrali to spotkanie 2-1 po trafieniach Diego Rolána. Honorową bramkę dla gości zdobył Djamel Bakar.
Stadion może pomieścić 43 000 widzów. Obiekt stał się areną domowych spotkań zespołu z Bordeaux. 
Na stadionie odbyły się także półfinały Top-14 sezonu 2014-15 w rugby, odbyło się na nim również 5 meczów Euro 2016, w tym jeden ćwierćfinał.
7 września 2015 roku odbył się tu mecz towarzyski reprezentacji Francji z reprezentacją Serbii, wygrany przez "Trójkolorowych" 2:1 po dwóch trafieniach Blaise'a Matuidiego. Jedynego gola dla gości zdobył Aleksandar Mitrović.

</doc>
<doc id="3724015" url="https://pl.wikipedia.org/wiki?curid=3724015" title="Walerian Kobachija">
Walerian Kobachija

Walerian Osmanowicz Kobachija (ros. Валериан Османович Кобахия, 1929-1992) – radziecki działacz państwowy i partyjny.
Życiorys.
W 1951 ukończył Suchumski Instytut Pedagogiczny i został nauczycielem, potem był sekretarzem rejonowego komitetu Komsomołu Gruzji i sekretarzem Abchaskiego Komitetu Obwodowego Komsomołu Gruzji. Od 1954 należał do KPZR, 1958 został przewodniczącym komitetu wykonawczego rady rejonowej w Abchaskiej ASRR, następnie do 1962 był słuchaczem Wyższej Szkoły Partyjnej przy KC KPZR, 1962 został I sekretarzem rejonowego komitetu Komunistycznej Partii Gruzji. Do 1965 był sekretarzem komitetu KPG produkcyjnego zarządu kołchozowo-sowchozoego, 1965-1975 I sekretarzem Abchaskiego Komitetu Obwodowego KPG, od 1975 do października 1978 sekretarzem Prezydium Rady Najwyższej Abchaskiej ASRR, a od października 1978 do 24 grudnia 1990 przewodniczącym Prezydium Rady Najwyższej Abchaskiej ASRR.

</doc>
<doc id="3724019" url="https://pl.wikipedia.org/wiki?curid=3724019" title="Władimir Ładarija">
Władimir Ładarija

Władimir Konstantinowicz Ładarija (ros. Владимир Константинович Ладария, ur. 1900, zm. 4 listopada 1937) – radziecki działacz partyjny.
Życiorys.
Służył w rosyjskiej armii jako oficer, 1921 został sekretarzem odpowiedzialnym Komitetu Powiatowego Komsomołu w Gudaucie, a 1923 sekretarzem odpowiedzialnym Abchaskiego Komitetu Komsomołu Gruzji. Od 1922 należał do RKP(b), 1925 był przewodniczącym Abchaskiej Obwodowej Rady Związków Zawodowych, a od 1930 do stycznia 1936 sekretarzem odpowiedzialnym/I sekretarzem Abchaskiego Komitetu Obwodowego Komunistycznej Partii (bolszewików) Gruzji. Podczas wielkiego terroru został rozstrzelany.

</doc>
<doc id="3724023" url="https://pl.wikipedia.org/wiki?curid=3724023" title="Artiemij Geurkow">
Artiemij Geurkow

Artiemij Grigorjewicz Geurkow (ros. Артемий Григорьевич Геурков, ur. 1901, zm. 29 września 1937) – radziecki działacz partyjny i państwowy.
Od 1919 należał do RKP(b), od 13 stycznia 1932 do 13 kwietnia 1937 był sekretarzem odpowiedzialnym/I sekretarzem Adżarskiego Komitetu Obwodowego Komunistycznej Partii (bolszewików) Gruzji i do 29 września 1937 zastępcą przewodniczącego Rady Komisarzy Ludowych Gruzińskiej SRR. 20 grudnia 1935 został odznaczony Orderem Lenina. Zmarł śmiercią samobójczą.

</doc>
<doc id="3724026" url="https://pl.wikipedia.org/wiki?curid=3724026" title="Uniwersytet Dalhousie">
Uniwersytet Dalhousie



</doc>
<doc id="3724027" url="https://pl.wikipedia.org/wiki?curid=3724027" title="Uniwersytet McMaster">
Uniwersytet McMaster



</doc>
<doc id="3724030" url="https://pl.wikipedia.org/wiki?curid=3724030" title="Marek Figlerowicz">
Marek Figlerowicz

Marek Marian Figlerowicz – polski inżynier chemik i biolog, profesor nauk biologicznych, członek korespondent PAN. Specjalizuje się w biologii molekularnej (m.in. biologii RNA). Profesor i dyrektor (od roku 2011) Instytutu Chemii Bioorganicznej PAN, gdzie kieruje także Zakładem Biologii Molekularnej i Systemowej. Ponadto jest profesorem zwyczajnym w Instytucie Informatyki Wydziału Informatyki Politechniki Poznańskiej.
Życiorys.
Studia z chemii ukończył na Politechnice Poznańskiej w 1985. Stopień doktorski (także z chemii) uzyskał na Uniwersytecie im. Adama Mickiewicza w 1991 na podstawie pracy pt. "Struktura i właściwości wybranych fosforanów magnezowych, nukleozydowych i poliaminowych w aspekcie ich funkcji biologicznych", przygotowanej pod kierunkiem prof. Macieja Wiewiórowskiego. Habilitował się w zakresie biologii w 2000 roku na podstawie rozprawy pt. "Strukturalne uwarunkowania genetycznej rekombinacji wirusa mozaiki stokłosy". Tytuł naukowy profesora nauk biologicznych został mu nadany w 2006. W 2022 r. został członkiem korespondentem PAN. Jest członkiem Komitetu Biotechnologii oraz Komitetu Biochemii i Biofizyki PAN. Od 2014 kieruje interdyscyplinarnym projektem badawczym finansowanym przez Narodowe Centrum Nauki pt. "Dynastia i społeczeństwo państwa Piastów w świetle zintegrowanych badań historycznych, antropologicznych i genomicznych".
W 2020, po dotarciu do Polski choroby COVID-19, zainicjował powstanie "Wirusowej Grupy Wsparcia ICHB PAN", mającej na celu wsparcie Wojewódzkiej Stacji Sanitarno-Epidemiologicznej w Poznaniu przy wykonywaniu testów obecność wirusa SARS-CoV-2. Grupa opracowała też technologię wytwarzania własnych testów jedno- i dwugenowych, których produkcja rozpoczęła się w pierwszej połowie 2020. Za tę działalność Prezydent RP nadał mu w czerwcu 2020 r. Krzyż Komandorski Orderu Odrodzenia Polski.
Artykuły publikował w takich czasopismach jak m.in. "FASEB Journal", "Journal of Hepatology", "Journal of Experimental Botany", "Medicinal Research Reviews", "Nucleic Acids Research", "PLOS One" i "Human Mutation".
Odznaczenia i wyróżnienia.
Odznaczony Krzyżem Kawalerskim (2013), Oficerskim (2020) i Komandorskim (2020) Orderu Odrodzenia Polski.

</doc>
<doc id="3724037" url="https://pl.wikipedia.org/wiki?curid=3724037" title="Ulica gen. Leopolda Okulickiego w Krakowie">
Ulica gen. Leopolda Okulickiego w Krakowie

Ulica gen. Leopolda Okulickiego – ulica w Krakowie przebiegająca przez dzielnice Mistrzejowice, Bieńczyce i Wzgórza Krzesławickie.
Przebieg.
Swój przebieg rozpoczyna na skrzyżowaniu z aleją gen. Andersa i aleją gen. Bora-Komorowskiego w trójkącie osiedli Strusia, Kombatantów i Dywizjonu 303. Na początku biegu od wspomnianego skrzyżowania aż do mostu na rzece Dłubni stanowi granicę pomiędzy dzielnicami Mistrzejowice i Bieńczyce. Za mostem do skrzyżowania z ulicą Nowolipki jest granicą pomiędzy dzielnicami Bieńczyce i Wzgórza Krzesławickie. Stamtąd ostatnie 150 metrów do skrzyżowania z ulicą Zesławicką jest położone w całości w dzielnicy Wzgórza Krzesławickie, gdzie jej przedłużeniem staje się ulica Karola Łowińskiego.
Historia.
Obecna ulica Okulickiego wiedzie śladem dawnego gościńca, który prowadził od głównego Traktu Warszawskiego, będącego przedłużeniem Ulicy Floriańskiej, a który to zaczynał się w miejscu obecnego skrzyżowania Alei 29 Listopada z Ulicą Dobrego Pasterza i prowadził do Bieńczyc, Mistrzejowic i Krzesławic. Pierwszą nazwą tej ulicy była nadana w czasach PRL imienia Ostapa Dłuskiego, komunistycznego działacza, działającego w Galicji, później w II RP i w PRL. Nazwa ta została zmieniona na obecną ku czci generała Leopolda Okulickiego w 1991 roku. Zanim wybudowano w latach 90. XX wieku szeroką aleję gen. Bora-Komorowskiego, obecna ulica Okulickiego była o 1/3 dłuższa niż obecnie i zaczynała się ok. 1 km wcześniej – na skrzyżowaniu z ulicą Bohomolca, jako realne przedłużenie ulicy Dobrego Pasterza. Dzisiaj ul. gen. Okulickiego jest przedłużeniem ul. Dobrego Pasterza tylko w sensie tradycyjnym.
Współczesność i planowana przyszłość.
Obecnie ulica gen. Okulickiego jest na całej długości drogą dwupasmową (po jednym pasie w każdym kierunku). Przewidziane jest jednak w planach długoterminowych rozszerzenie owej arterii do 4 pasów (po dwóch w każdym kierunku). Pod takie przedsięwzięcie został zaplanowany już 40 lat temu wiadukt z ul. Mikołajczyka, który posiada pod sobą rezerwę przewidzianą pod drugą jezdnię. Na ulicy znajduje się 5 przystanków autobusowych. Na prawie całej jej długości przemierza ulicę linia 138 (Azory – Kombinat), a od skrzyżowania z ulicą Kupały, dołącza do niej także linia 182 (Dworzec Główny Wschód – Os. Na Stoku)

</doc>
<doc id="3724043" url="https://pl.wikipedia.org/wiki?curid=3724043" title="Elżbieta Zofia Meklemburska">
Elżbieta Zofia Meklemburska



</doc>
<doc id="3724044" url="https://pl.wikipedia.org/wiki?curid=3724044" title="Mokronowski">
Mokronowski



</doc>
<doc id="3724046" url="https://pl.wikipedia.org/wiki?curid=3724046" title="Karol Duchiewicz">
Karol Duchiewicz

Karol Duchiewicz (ur. ok. 1832 w Niżankowicach, zm. 12 lipca 1903 w Sanoku) – polski urzędnik sądowy.
Życiorys.
Urodził się około 1832 roku w Niżankowicach. W okresie zaboru austriackiego w ramach autonomii galicyjskiej wstąpił do c. k. służby krajowej. Od około 1860 był pisarzem gminnym w gminnym urzędzie miejskim w Przemyślu. Następnie od około 1863 pracował jako kancelista w C. K. Sądzie Powiatowym w Sieniawie. Od około 1867/1868 był kancelistą w C. K. Sądzie Powiatowym w Niżankowicach. Następnie przeszedł do pracy w C. K. Sądzie Obwodowym w Samborze, gdzie od około 1874 był kancelistą w urzędzie pomocniczym. Od około 1878 był prowadzącym księgi gruntowe w urzędzie pomocniczym C. K. Sądu Obwodowego w Przemyślu. Ze stanowiska prowadzącego księgi gruntowe w Przemyślu w sierpniu 1887 został mianowany przełożonym urzędów pomocniczych dla Sanoka przy utworzonym w tym czasie tamtejszym C. K. Sądzie Obwodowym. W kolejnych latach sprawował stanowisko naczelnika sądów pomocniczych w Sanoku. W 1897 został mianowany dyrektorem kancelarii II klasy w Sanoku i w kolejnych latach pełnił stanowisko dyrektora kancelarii sądowej C. K. Sądu Obwodowego w Sanoku, od około 1901 w randze starszego naczelnika kancelarii z tytułem dyrektora kancelarii II klasy. Około 1903 został przeniesiony na emeryturę.
W 1898 został odznaczony Złotym Złotym Krzyżem Zasługi Cywilnej z koroną. Przed 1903 otrzymał także Medal Jubileuszowy Pamiątkowy dla Cywilnych Funkcjonariuszów Państwowych. Był członkiem zwyczajnym Macierzy Szkolnej dla Księstwa Cieszyńskiego.
Zmarł 12 lipca 1903 w Sanoku w wieku 71 lat. Został pochowany na cmentarzu przy ul. Rymanowskiej w Sanoku 14 lipca 1903 w pogrzebie pod przewodnictwem sanockiego proboszcza ks. Bronisława Stasickiego. Był żonaty z Ludwiką z domu Grosse.

</doc>
<doc id="3724047" url="https://pl.wikipedia.org/wiki?curid=3724047" title="Matt Reynolds">
Matt Reynolds

Matthew William Reynolds (ur. 3 grudnia 1990) – amerykański baseballista, który występuje na pozycji drugobazowego i trzeciobazowego w Washington Nationals.
College.
Reynolds studiował na University of Arkansas, gdzie w latach 2010–2012 grał w drużynie uczelnianej Arkansas Razorbacks. W 2011 zagrał w sześciu meczach uniwersyteckiej reprezentacji Stanów Zjednoczonych. W 2012 wraz z zespołem dotarł do półfinałów College World Series. W Razorbacks wystąpił w 141 meczach w podstawowym składzie, uzyskując średnią 0,275.
Kariera zawodowa.
New York Mets.
W czerwcu 2012 został wybrany w drugiej rundzie draftu przez New York Mets. Zawodową karierę rozpoczął od występów w Savannah Sand Gnats (poziom Rookie), następnie w 2013 grał w St. Lucie Mets (Class A) i Binghamton Mets (Double-A). 19 czerwca 2014 został przesunięty do Las Vegas 51s (Triple-A), a w październiku 2015 został powołany do składu New York Mets, na National League Division Series przeciwko Los Angeles Dodgers, jednak nie zagrał żadnego meczu.
Sezon 2016 rozpoczął od występów w Las Vegas 51s i po rozegraniu 35 spotkań, ze względu na kontuzję trzeciobazowego Davida Wrighta, 17 maja 2016 został przesunięty do 40-osobowego składu New York Mets i tego samego dnia zadebiutował w Major League Baseball w meczu przeciwko Washington Nationals. 22 czerwca 2016 w meczu z Kansas City Royals na Citi Field zdobył pierwszego home runa w MLB.
Washington Nationals.
W lutym 2018 został zawodnikiem Washington Nationals.

</doc>
<doc id="3724049" url="https://pl.wikipedia.org/wiki?curid=3724049" title="Kevin McKenna (koszykarz)">
Kevin McKenna (koszykarz)

Kevin Robert McKenna (ur. 8 stycznia 1959 w Saint Paul) – amerykański koszykarz, występujący na pozycji rzucającego obrońcy, mistrz NBA z 1982 roku, po zakończeniu kariery zawodniczej trener koszykarski.

</doc>
<doc id="3724050" url="https://pl.wikipedia.org/wiki?curid=3724050" title="Baldwin V Dziecię">
Baldwin V Dziecię



</doc>
<doc id="3724054" url="https://pl.wikipedia.org/wiki?curid=3724054" title="Drzewo genealogiczne królów Jerozolimy">
Drzewo genealogiczne królów Jerozolimy

Drzewo genealogiczne królów Jerozolimy przedstawia władców Królestwa Jerozolimy, od jego powstania w 1099 roku do upadku Akki w 1291 roku, i ich powiązania rodzinne. Nie obejmuje wobec tego tytularnych władców królestwa, którzy zgłaszali pretensje do władzy po utracie posiadłości przez łacinników w Palestynie. 

</doc>
<doc id="3724055" url="https://pl.wikipedia.org/wiki?curid=3724055" title="Kolcosterek miedziany">
Kolcosterek miedziany

Kolcosterek miedziany ("Discosura letitiae") – gatunek małego ptaka z rodziny kolibrowatych (Trochilidae), podrodziny paziaków (Lesbiinae). Znany jedynie z dwóch okazów mających pochodzić z Boliwii. W Czerwonej księdze gatunków zagrożonych IUCN ma status gatunku niedostatecznie rozpoznanego (DD, "Data Deficient").
Taksonomia.
Po raz pierwszy gatunek opisali Jules Bourcier i Étienne Mulsant. Opis ukazał się w 1852 na łamach "Annales des sciences physiques et naturelles, d'agriculture et d'industrie". Holotyp, tak jak i jeden paratyp, miał pochodzić z nieokreślonego siedliska w Boliwii. Zważywszy, iż informacje dotyczące pochodzenia XIX-wiecznych ptasich skórek mogą być błędne, oraz ze względu na historyczne zmiany granic (patrz: historia Boliwii), okazy te wcale nie musiały pochodzić z Boliwii. Według wyników badań opublikowanych w 1999 jedyne dwa znane okazy nie są spreparowanymi młodocianymi rakietnikami ("Discosura longicaudus") ani hybrydami, co wskazuje na ich przynależność do odrębnego gatunku.
Obydwa zabite ptaki musiały być samcami o w pełni rozwiniętym upierzeniu, na co wskazują: połyskujące gardło i wierzch głowy, wydłużone sterówki oraz budowa pochwy rogowej na górnej szczęce. Holotyp (według danych z 1999) znajduje się w Muzeum Historii Naturalnej w Londynie. Od Bourciera uzyskał go John Gould. Drugi okaz znajduje się w Amerykańskim Muzeum Historii Naturalnej.
Morfologia.
Autor podał następujące wymiary dla holotypu: długość dzioba 15 mm, długość skrzydeł 42 mm, długość środkowych sterówek 16 mm (zewnętrznych: 37 mm), całkowita długość: 90 mm. W przeciwieństwie do rakietnika u kolcosterka miedzianego brak jest czarnej plamki na gardle. Grzbiet ma barwę miedzianobrązową, podobnie jak i kuper, na którym występuje biały pasek. Niższą część piersi i brzuch porastają pióra matowe, zielonobrązowe. Zewnętrzne sterówki (O4 i O5) są wąskie i zaostrzone, nie występuje na nich rozszerzenie na kształt rakiet, jak u rakietnika.
Status.
Międzynarodowa Unia Ochrony Przyrody (IUCN) nadała kolcosterkowi miedzianemu status gatunku niedostatecznie rozpoznanego (DD, "Data Deficient"). Według danych z 2010 był to jeden z zaledwie 3 gatunków ptaków (z ogólnej liczby 63 o statusie DD), w przypadku których o nadaniu statusu zaważyła nie tylko niewielka liczba okazów (1 lub 2), ale i mała wiarygodność danych co do ich pochodzenia.

</doc>
<doc id="3724057" url="https://pl.wikipedia.org/wiki?curid=3724057" title="Wydawnictwa Polskiego Komitetu Olimpijskiego">
Wydawnictwa Polskiego Komitetu Olimpijskiego

Wydawnictwa Polskiego Komitetu Olimpijskiego
Czasopisma.
Źródło 
informacje uzupełniające.
W 2006 roku Polski Komitet Olimpijski przekazał Muzeum Sportu i Turystyki w Warszawie w wieloletni depozyt, swój księgozbiór liczący 1375 egzemplarzy książek oraz czasopisma z lat 1976-2005 (11 tytułów). Po opracowaniu i skatalogowaniu jest on dostępny dla Czytelników od stycznia 2007 roku.

</doc>
<doc id="3724058" url="https://pl.wikipedia.org/wiki?curid=3724058" title="Kościół św. Józefa Oblubieńca Najświętszej Maryi Panny w Bierutowie">
Kościół św. Józefa Oblubieńca Najświętszej Maryi Panny w Bierutowie

Kościół świętego Józefa Oblubieńca Najświętszej Maryi Panny w Bierutowie – rzymskokatolicki kościół parafialny należący do dekanatu Oleśnica Wschód archidiecezji wrocławskiej.
Historia i architektura.
Świątynia została wybudowana w latach 1891–1893 i reprezentuje styl neogotycki. Jest to budowla murowana wzniesiona z cegły licówki, posiada dwie nawy. Od strony północnej jest umieszczona wieża, u podstawy na planie prostokąta, powyżej na planie kwadratu, zwieńczona strzelistym ośmiobocznym dachem hełmowym. Dach jest pokryty dachówką z lukarnami. Okna są ozdobione ostrołukami i rozglifione uskokowo. Wejście do świątyni jest umieszczone w wieży, jest ono ozdobione ostrołukami. Nad wejściem jest umieszczone okrągłe okno.
Ołtarz główny i ołtarze boczne znajdujące się w kaplicach przy prezbiterium reprezentują styl neogotycki. Ze starszego wyposażenia zachował się jedynie kielich w stylu gotyckim wykonany w XVI wieku, na sześciobocznej stopie jest umieszczony posąg Chrystusa Ukrzyżowanego, pod stopą są umieszczone inicjały DVQ RQGVB oraz data 1656.

</doc>
<doc id="3724062" url="https://pl.wikipedia.org/wiki?curid=3724062" title="Seweryn Łukasik">
Seweryn Łukasik

Seweryn Łukasik (ur. 27 marca 1919 w Chwalibogowicach, zm. 28 kwietnia 2016 we Wrocławiu) – polski lekarz, specjalista w dziedzinie chorób wewnętrznych i medycyny sportowej, profesor Akademii Medycznej we Wrocławiu. Autor ponad 150 prac naukowych, głównie z zakresu kardiologii.

</doc>
<doc id="3724063" url="https://pl.wikipedia.org/wiki?curid=3724063" title="Chiusano d'Asti">
Chiusano d'Asti



</doc>
<doc id="3724064" url="https://pl.wikipedia.org/wiki?curid=3724064" title="Order Białego Słonia">
Order Białego Słonia



</doc>
<doc id="3724065" url="https://pl.wikipedia.org/wiki?curid=3724065" title="Dołhe Kałuskie">
Dołhe Kałuskie

Dołhe Kałuskie (ukr. Довге-Калуське) – wieś w rejonie kałuskim obwodu iwanofrankiwskiego, położona 2 km. na południe od drogi krajowej M10. Zajmuje obszar pomiędzy rzeką Łomnicą i uchodzącą do niej Czeczwą. 
Historia.
Data założenia wsi jest trudna do ustalenia ze względu na brak zapisów w kronikach, Dołhe Kałuskie jest zaliczane do najstarszych osad w Galicji. Pierwszy zapis pochodzi z 1387 gdy osada należała do dóbr królewskich, ale wiadomo, że osadnictwo w tym miejscu istniało dużo wcześniej. W 1565 wieś zamieszkiwało siedemnaście rodzin, w tym dziewięciu gospodarzy płacących podatki w naturze, kowal, kapłan i sześć rodzin chłopów nieposiadających własnej ziemi. W 1648 chłopi z Dołhego Kałuskiego walczyli w powstaniu Chmielnickiego, za co w późniejszym czasie dotknęły ich represje. W 1627 wieś zamieszkiwało dwadzieścia siedem rodzin, sześć lat później na Kałusz i pobliskie wsie najechali Tatarzy niszcząc zabudowę i mordując wielu mieszkańców. W 1720 wybudowano nową cerkiew, której patronem podobnie jak poprzedniej został św. Bazyli Wielki, spłonęła pod koniec XIX wieku. Na jej miejscu w latach 1911-1914 postawiono kolejną świątynię, jej wyposażenie m.in. tron, carskie wrota pochodziły z dawnej cerkwi pw. Michała Archistratega w Kałuszu. Konsekracja nowej świątyni miała miejsce 14 stycznia 1914. W 1904 we wsi powstała czytelnia Proswity, założył ją i prowadził Andriej Rebega, w którego domu działała. Od 1920 Dołhe Kałuskie znalazło się w granicach Polski, w województwie stanisławowskim i było siedzibą gminy, w 1934 po reformie administracyjnej zlikwidowano gminę Dołhe Kałuskie i wieś znalazła się w gminie Hołyń. W 1939 we wsi mieszkało 960 mieszkańców, 950 Ukraińców i 10 Żydów, rozpoczęto wówczas budowę szkoły, oddano ją do użytku w następnym roku. Od stycznia 1946 w Dołhem Kałuskim znajdował się posterunek NKWD, którego zadaniem była m.in. walka z UPA. Od 1950 wszystkich podejrzewanych o współpracę z UPA karano wysiedleniem do rejonu dołyńskiego, a pozostawione przez nich zabudowania niszczono. Części wysiedlonych pozwolono z czasem na powrót, odbudowywali swoje gospodarstwa, ale byli zmuszeni pracować w kołchozie za najniższe wynagrodzenie. W latach 1955-1959 wybudowano tzw. Dom Narodowy, w 1967 otworzono bibliotekę, która w 1979 przeniosła się do nowego budynku, gdzie zlokalizowano również przychodnię lekarską i izbę porodową. Do czasów obecnych przetrwała cerkiew, a na cmentarzu trzy dawne mogiły popów.

</doc>
<doc id="3724066" url="https://pl.wikipedia.org/wiki?curid=3724066" title="601W">
601W



</doc>
<doc id="3724067" url="https://pl.wikipedia.org/wiki?curid=3724067" title="Bitwa pod Legarde">
Bitwa pod Legarde



</doc>
<doc id="3724068" url="https://pl.wikipedia.org/wiki?curid=3724068" title="Bruno N'Gotty">
Bruno N'Gotty



</doc>
<doc id="3724070" url="https://pl.wikipedia.org/wiki?curid=3724070" title="Zdzisław Grzymirski">
Zdzisław Grzymirski

Zdzisław Tomasz Michał Grzymirski vel Zdzisław Gross (ur. 27 sierpnia 1895, zm. ?) – podpułkownik dyplomowany artylerii Wojska Polskiego.
Życiorys.
W czasie I wojny światowej walczył w szeregach c. i k. Armii. Na stopień chorążego został mianowany ze starszeństwem z 1 maja 1915 roku w korpusie oficerów artylerii polowej i górskiej. W 1918 roku jego oddziałem macierzystym był Pułk Artylerii Polowej Nr 112.
28 lutego 1921 roku został zatwierdzony z dniem 1 kwietnia 1920 roku w stopniu porucznika, w artylerii, w grupie oficerów byłej cesarskiej i królewskiej armii. 1 czerwca 1921 roku pełnił służbę w dowództwie VIII Brygadzie Artylerii, a jego oddziałem macierzystym był wówczas 8 pułk artylerii polowej. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 418. lokatą w korpusie oficerów artylerii. Przysługiwał mu wówczas tytuł „adiutant sztabowy”, a jego oddziałem macierzystym był 8 pułk artylerii polowej w Płocku. W 1923 roku pełnił służbę w Szefostwie Artylerii i Służby Uzbrojenia Dowództwa Okręgu Korpusu Nr VI we Lwowie, pozostając oficerem nadetatowym 8 pułku artylerii polowej. W następnym roku powrócił do macierzystego pułku w Płocku, po czym został przydzielony do Oddziału III Sztabu Generalnego.
Wojewoda lwowski rozporządzeniem L. 5517/24 z 15 maja 1924 roku zezwolił mu na zmianę nazwiska rodowego „Gross” na „Grzymirski”.
Z dniem 1 listopada 1924 roku został przeniesiony do macierzystego pułku z jednoczesnym odkomenderowaniem na roczny kurs doszkolenia w Wyższej Szkole Wojennej w Warszawie. Z dniem 15 października 1925 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Komendy Obszaru Warownego „Wilno” na stanowisko I oficera sztabu. W kwietniu 1928 został przeniesiony z 20 Dywizji Piechoty w Słonimiu do 9 dywizjonu artylerii konnej w Baranowiczach. Odbył w nim praktykę liniową na stanowisku dowódcy 3. baterii. 2 kwietnia 1929 roku został awansowany na majora ze starszeństwem z dniem 1 stycznia 1929 roku i 6. lokatą w korpusie oficerów artylerii. W tym samym roku uzyskał pozytywną opinię generała inspekcjonującego z ramienia Generalnego Inspektora Sił Zbrojnych, generała brygady Olgierda Pożerskiego. 23 sierpnia 1929 roku został przeniesiony do 20 pułku artylerii polowej w Baranowiczach na stanowisko dowódcy dywizjonu z pozostawieniem na kursie dowódców dywizjonów w Szkole Strzelania Artylerii w Toruniu.
20 września 1930 roku otrzymał przeniesienie do składu osobowego inspektora armii generała dywizji Edwarda Śmigły-Rydza w Wilnie na stanowisko oficera sztabu. 22 grudnia 1934 roku ogłoszono jego przeniesienie ze składu osobowego inspektora armii generała dywizji, generała dywizji Kazimierza Sosnkowskiego do dowództwa 25 Dywizji Piechoty w Kaliszu na stanowisko szefa sztabu.
Na podpułkownika został awansowany ze starszeństwem z dniem 1 stycznia 1936 roku i 15. lokatą w korpusie oficerów artylerii. Wiosną 1939 roku był szefem Wydziału Ogólno Organizacyjnego Departamentu Artylerii Ministerstwa Spraw Wojskowych w Warszawie.
W 1940 roku był oficerem sztabu dowódcy artylerii dywizyjnej 1 Dywizji Grenadierów.

</doc>
<doc id="3724072" url="https://pl.wikipedia.org/wiki?curid=3724072" title="Wędrowny wiatru wiew">
Wędrowny wiatru wiew

Wędrowny wiatru wiew (ang. "The way of the wind") – wiersz angielskiego poety Algernona Charlesa Swinburne'a pochodzący z cyklu Setka rondeli ("A Century of Roundels").
Informacja ogólna.
Wędrowny wiatru wiew jest roundelem, czyli utworem będącym autorską propozycją wersyfikacyjno-gatunkową Swinburne'a, stanowiącą skrzyżowanie rondelu i ronda.
Forma.
Omawiany utwór wykazuje wszystkie podstawowe cechy roundelu, czyli długość jedenastu linijek i podział na trzy zwrotki, jak też dwurymowość i obecność refrenu, który powtarza pierwsze słowa pierwszego wersu. Rymy są żeńskie: hollow : swallow : wallow : follow i męskie say : way : stay : slay : ray. Poza tym liryk Swinburne'a charakteryzuje się bogatą instrumentacją głoskową, a konkretnie użyciem wyrazistej aliteracji: Hope nor fear can avail to stay/Waves that whiten on wrecks that wallow. Posługiwanie się aliteracją jest indywidualną cechą poetyki Swinburne'a, o czym świadczy zwłaszcza tragedia Atalanta w Kalidonie, znana w Polsce z przekładu Jana Kasprowicza. Oto początkowa część otwierającego sztukę monologu głównego łowczego:
Treść.
Wędrowny wiatru wiew to oczywiście utwór napisany dla kunsztownej formy wersyfikacyjnej, ale to nie znaczy, że nie ma on w ogóle treści. W najogólniejszym wymiarze roundel Swinburne'e to stwierdzenie znikomego, albo zgoła żadnego wpływu człowieka na żywioły, rządzące jego życiem, co zawiera się w przytoczonych powyżej słowach: ani nadzieja, ani strach nie zdołają powstrzymać fal, które się rozpryskują na wrakach.
Przekłady.
Utwór Swinburne'a pod przytoczonym tytułem przełożył na język polski na potrzeby swojej autorskiej antologii angielskiej poezji lirycznej (Londyn 1958) Jerzy Pietrkiewicz. Wiele lat później (2014) analizowany wiersz, jako Nikt nam nie powie, skąd wicher przybywa... przetłumaczył Wiktor Jarosław Darasz. Jego wersja nie oddaje jednak cech stylistycznych oryginału tak dokładnie jak propozycja Pietrkiewicza, zwłaszcza jeśli chodzi o instrumentację głoskową tekstu.

</doc>
<doc id="3724075" url="https://pl.wikipedia.org/wiki?curid=3724075" title="Małgorzata Anhalcka">
Małgorzata Anhalcka

Małgorzata Anhalcka, niem. "Margarete von Anhalt" (ur. 12 listopada 1494 w Köthen, zm. 7 października 1521 w Weimarze) – księżniczka anhalcka z dynastii askańskiej, księżna elektorowa Saksonii.
Najmłodsza córka księcia Anhaltu Waldemara VI z dyn. Ascania i hrabianki Małgorzaty Schwarzburg. Należała do rodu, z którego wywodziła się późniejsza imperatorowa Rosji Katarzyna II Wielka.
13 listopada 1513 roku została wydana za mąż, uzyskując tym samym tytuł księżnej elektorowej, za owdowiałego księcia elektora Saksonii Jana Wettyna (z linii ernestyńskiej), któremu następnie urodziła czworo dzieci:

</doc>
<doc id="3724080" url="https://pl.wikipedia.org/wiki?curid=3724080" title="Mistrzostwa Polski w piłce nożnej plażowej mężczyzn 2015">
Mistrzostwa Polski w piłce nożnej plażowej mężczyzn 2015

Mistrzostwa Polski w piłce nożnej plażowej mężczyzn 2015 – 13. sezon mistrzostw Polski w piłce nożnej plażowej (4. sezon w dwufazowym formacie - faza zasadnicza oraz faza play-off) organizowany przez PZPN. Tytuł zdobył Grembach Łódź.
Pierwszą bramkę rozgrywek zdobył w 1. minucie meczu Futsal &amp; Beach Soccer Kolbudy – Boca Gdańsk zawodnik gości Tomasz Poźniak (mecz zakończył się wynikiem 4:5).
System rozgrywek.
Rozgrywki Mistrzostw Polski obejmują dwie fazy:
Podczas turnieju finałowego występuje także dodatkowa faza eliminacyjna play-off (Turniej barażowy) - dwie ostatnie drużyny grają baraż o utrzymanie w Ekstraklasie. Ich przeciwnikami są najlepsze drużyny I ligi (po dwie najlepsze drużyny z obydwóch grup).
Awans i spadek.
W Ekstraklasie po turnieju barażowym utrzymały się drużyny Detailking Tonio Sosnowiec oraz WIMA Sea Lions Team Słupsk.

</doc>
<doc id="3724081" url="https://pl.wikipedia.org/wiki?curid=3724081" title="Mistrzostwa Polski w piłce nożnej plażowej 2015">
Mistrzostwa Polski w piłce nożnej plażowej 2015



</doc>
<doc id="3724086" url="https://pl.wikipedia.org/wiki?curid=3724086" title="Literatura portugalska">
Literatura portugalska

Literatura portugalska – literatura piękna tworzona w języku portugalskim w Portugalii, w szerszym znaczeniu literatura portugalskojęzyczna tworzona na całym świecie, w tym zwłaszcza w Brazylii. Twórczości portugalskojęzycznej nie można ściśle rozdzielić między Portugalię i Brazylię, tak samo, jak nie można kategorycznie rozdzielić literatury brytyjskiej i amerykańskiej (czego najlepszym przykładem jest poezja T.S. Eliota). W każdym razie cała twórczość powstała przed uzyskaniem przez Brazylię niepodległości zalicza się jednocześnie do tradycji europejskiej i amerykańskiej języka portugalskiego. Po portugalsku piszą też autorzy pochodzący z dawnych kolonii portugalskich – a przypomnieć trzeba, że Portugalczycy zakładali faktorie handlowe, gdzie tylko się dało – między innymi z krajów afrykańskich.
Literatura portugalska wyodrębniła się spośród innych tradycji romańskich w średniowieczu wraz z uformowaniem się języka portugalskiego. Powstał on z północno-zachodnich dialektów Półwyspu Iberyjskiego, który – co należy podkreślić – w dużej części znajdował się pod władzą Arabów. Wbrew temu, co się powszechnie w Polsce sądzi, nigdy nie ustępowała sąsiedniej literaturze hiszpańskiej. Trzeba zaznaczyć, że żyła z nią w symbiozie, a poeci portugalscy pisywali swoje wiersze również po hiszpańsku.
W średniowieczu w Portugalii, podobnie jak w nieodległej Prowansji, działali trubadurzy, uprawiający głównie poezję miłosną. Wśród nich byli João Soares de Paiva i Paio Soares de Taveirós.
Wybitnym prozaikiem średniowiecznym był Fernão Lopes, autor dzieła "Kroniki królewskie". Innym ważnym dziełem dziejopisarskim jest renesansowa "Kronika wielce szczęśliwego króla Dom Manuela" ("Crónica do Felicíssimo Rei D. Manuel") której autorem jest Damião de Góis. Kolejnym ważnym dziełem historycznym są "Dekady Azji" autorstwa João de Barrosa, opisujące dokonywane przez Portugalczyków odkrycia i podboje we wschodniej i południowej Azji. Utwór ten dokończył po śmierci Barrosa Diogo do Couto. João de Barros jako jeden z pierwszych Europejczyków zainteresował się Indiami i Dalekim Wschodem. Jego monografia została oparta na świadectwach portugalskich żołnierzy, kupców i administratorów, którzy po zakończeniu służby powracali do ojczyzny, jak również na oficjalnych pismach, do których miał dostęp jako urzędnik państwowy.
Pierwszym renesansowym twórcą portugalskim był Francisco de Sá de Miranda (1481–1558). Autor ten przeszczepił na grunt literatury Portugalii włoskie formy wersyfikacyjne, w tym przede wszystkim sonet i oktawę. W ten sposób przygotował solidny fundament pod późniejsze wystąpienie Camõesa i wszystkich innych poetów. Najbardziej znanym utworem Francisca de Sá de Mirandy jest sonet "O sol é grande, caem co'a calma as aves".
Poeta Garcia de Resende (1470–1536) zapisał się w historii literatury portugalskiej nie tylko jako zdolny poeta, ale przede wszystkim jako redaktor antologii "Cancioneiro Geral", stanowiącej jedno z pomnikowych dzieł przełomu średniowiecza i renesansu. Zbiór ten można porównać do Antologii palatyńskiej, "Carmina burana" lub angielskiej "Songes and Sonettes (Tottel's Miscellany)".
Uczniem i następcą Francisca de Sá de Mirandy był António Ferreira (1528–1569). Autor ten był poetą i pierwszym liczącym się poważnym dramaturgiem, twórcą tragedii o Inês de Castro.
Z kolei Bernardim Ribeiro (1482–1552) jest znany jako autor poezji o modnej wtedy tematyce pasterskiej.
Dramatopisarzem i lirykiem był również Gil Vicente (ok.1465–ok.1536), który specjalizował się w komediach i tragikomediach.
Wszystkich swoich poprzedników i współczesnych przyćmił Luís Vaz de Camões (1524–1580), znany przede wszystkim jako autor narodowego eposu Portugalczyków, zatytułowanego "Os Lusíadas" ("Luzjady", albo w nowszym i bardziej klarownym tłumaczeniu "Luzytanie"). Dzieło to dorównało pod każdym względem włoskim epopejom Ludovica Ariosta i Torquata Tassa, stając się jednocześnie literackim dokumentem epoki wielkich odkryć geograficznych, w której Portugalia osiągnęła status światowego mocarstwa. Użycie oktawy było naśladowane przez wielu innych twórców, zwłaszcza w okresie baroku. Camões był również, a może przede wszystkim, wybitnym i subtelnym lirykiem, a w szczególności zręcznym sonetystą. Jego wiersze liryczne przemawiają mocniej do współczesnego czytelnika niż kunsztowne akapity "Luzjad". "Luzjady" zalicza się zazwyczaj do pierwszej setki najważniejszych utworów literatury światowej. Epos jest także ciągle tłumaczony na języki obce.
Wyrazem uznania dla Camõesa było przywołanie jego nazwiska przez Cypriana Kamila Norwida w wierszu "Coś ty Atenom zrobił, Sokratesie". Luzjady w swoim wierszu Glosa wspomina także wśród najwybitniejszych poetów i dzieł słoweński romantyk France Prešeren.
Na wzór Camõesa sonety pisało w Portugalii wielu autorów. Wśród nich był szesnastowieczny poeta Pedro de Andrade Caminha.
Sonety tworzył również Manuel Maria Barbosa du Bocage (1765–1805).
Tradycje epickie Camõesa podtrzymywał w siedemnastym wieku Francisco de Sá de Meneses (1600–1664), autor eposu "Malakka zdobyta" ("Malaca conquistada"). Do epiki Camõesa nawiązywał też Gabriel Pereira de Castro (1571–1632), znany jako twórca epopei "Ulisseia ou Lisboa Edificada" ("Ulisseja, czyli założenie Lizbony"). Ten sam motyw mitologii narodowej Portugalczyków - założenie Lizbony przez Ulissesa (Odyseusza) wykorzystał również António de Sousa de Macedo w eposie "Ulissipo". Epos oktawą kultywował Vasco Mouzinho de Quevedo (XVI/XVII wiek), autor dzieła "Afonso Africano". Brás Garcia de Mascarenhas zastosował oktawę w eposie wojennym "Viriato Trágico" traktującym o bohaterskim oporze, jaki Viriatus stawiał Rzymianom. Wielki poemat oktawą, zatytułowany "Prosopopéia" napisał działający w Brazylii Bento Teixeira Pinto (koniec XVI wieku). Jerónimo Corte-Real był autorem dzieł epickich jak "Katastrofa Sepúlvedy", w którym rozwinął do pełnowymiarowego eposu epizod z "Luzjad" i "Dzieje drugiego oblężenia Diu". Ważnym dziełem osiemnastowiecznej epiki był brazylijski poemat autorstwa José de Santa Rita Durão (1722–1784) zatytułowany "Caramuru". Jego bohaterem jest szesnastowieczny żeglarz i zdobywca Diogo Álvares Correia, nazywany też indiańskim imieniem Caramuru. Innym eposem jest "O Uraguai" pióra Basília da Gama (1740–1795), napisany wierszem białym.
W okresie baroku działał Frei Agostinho da Cruz (znany też jako Agostinho Pimenta, 1540–1619), który był poetą religijnym, elegikiem i sonetystą. W elegiach stosował dantejską tercynę.
Autorem pierwszego portugalskiego przekładu Pisma Świętego był protestancki pastor João Ferreira de Almeida (1628–1691). Biblia Almeidy po wielu latach pracy ukazała się etapami (NT – 1681, ST – 1751, w jednym tomie – 1819).
Siostra zakonna Mariana Alcoforado (1640–1723) uważana jest za autorkę listów, które ukazały się w tłumaczeniu francuskim i stały się jedną z najbardziej znanych książek początku osiemnastego wieku.
Wybitnym przedstawicielem oświecenia był António Diniz da Cruz e Silva (1731–1799). Kluczowe miejsce w jego dorobku zajmują sonety, choć autor wypowiadał się w różnych gatunkach i formach wersyfikacyjnych.
Najważniejszym portugalskim romantykiem był rówieśnik Adama Mickiewicza, João Baptista da Silva Leitão de Almeida Garrett, znany po prostu jako Almeida Garrett (1799–1854). Do jego najważniejszych dzieł zalicza się poemat "Camões", napisany białym wierszem.
Druga faza portugalskiego romantyzmu jest znana pod nazwą ultraromantyzmu. Jego przedstawicielami byli António Augusto Soares de Passos, João de Lemos i Casimiro de Abreu.
Wybitnym poetą drugiej połowy XIX wieku był Antero de Quental (1842–1891), autor między innymi tomu "Ody nowoczesne" ("Odes Modernas"). Pisał on poematy, jak "Do historii" i "Panteizm" ("Panteísmo"), jak też sonety. W tym samym czasie działał też poeta Guilherme de Azevedo (1839–1882). Innym twórcą kunsztownej liryki był João de Deus (1830–1896), autor zbioru "Campo de flores" (1893).
Najpopularniejszym prozaikiem drugiej połowy wieku dziewiętnastego był Camilo Castelo Branco (1825–1890). Za największego symbolistę uchodzi Camilo Pessanha, autor tomiku "Clepsidra", wydanego dopiero w 1922, który mocno wpłynął na poetów modernizmu. Wyrafinowaną formalnie lirykę pisała w tym czasie również Florbela Espanca.
W dwudziestym wieku największym twórcą był poeta i prozaik Fernando Pessoa, który – prawdopodobnie opierając się na wielogłosowej metodzie narracyjnej Roberta Browninga – powołał do życia kilkadziesiąt fikcyjnych osób, które nazwał heteronimami, wymyślając im profil psychologiczny i artystyczny, zwielokrotniając tym samym różnorodność swojej twórczości i stając się jednym z najoryginalniejszych autorów XX wieku, obok James Joyce’a i T.S. Eliota. Do jego najważniejszych dzieł należą tom "Przesłanie" ("Mensagem") z 1934 roku, "Poezje zebrane Alberta Caeiro" ("Poemas Completos de Alberto Caeiro") i "Księga niepokoju" ("Livro do Desassossego") spisana przez Bernarda Soaresa, pomocnika księgowego w Lizbonie, wszystkie wydane po polsku. Poemat "Przesłanie", będący w zamyśle autora współczesnym eposem narodowym Portugalczyków, wskrzesza mit króla Sebastiana i poświęcony jest refleksjom na temat sensu portugalskich dziejów.
Prozaik Manuel da Fonseca (1911–1993) był przedstawicielem neorealizmu i autorem powieści o tematyce chłopskiej, takich jak "Posiew wichru" ("Seara de Vento") (1958), jak również poezji.
Światową sławę zdobył José Saramago, laureat Nagrody Nobla z 1998 roku. Jest on najpopularniejszym obecnie i zarazem najwyżej cenionym prozaikiem portugalskim. Jego twórczość budzi jednak kontrowersje i stanowi obiekt ataków ze strony środowisk konserwatywnych. Powieść "Ewangelia według Jezusa Chrystusa" ("O Evangelho segundo Jesus Cristo") została uznana za obrazoburczą. Innym znanym utworem pisarza jest "Miasto ślepców" ("Ensaio sobre a cegueira").
Tradycyjną poezję w formie sonetu uprawiała Virgínia Victorino (1898–1967).

</doc>
<doc id="3724094" url="https://pl.wikipedia.org/wiki?curid=3724094" title="Acanthocyclops gigas">
Acanthocyclops gigas

Acanthocyclops gigas – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1857 roku przez niemieckiego zoologa Carla Clausa.

</doc>
<doc id="3724101" url="https://pl.wikipedia.org/wiki?curid=3724101" title="Acanthocyclops insectus">
Acanthocyclops insectus

Acanthocyclops insectus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1882 roku przez amerykańskiego zoologa Stephena Alfreda Forbesa.

</doc>
<doc id="3724102" url="https://pl.wikipedia.org/wiki?curid=3724102" title="Acanthocyclops thomasi">
Acanthocyclops thomasi

Acanthocyclops thomasi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1882 roku przez amerykańskiego zoologa Stephena Alfreda Forbesa.

</doc>
<doc id="3724103" url="https://pl.wikipedia.org/wiki?curid=3724103" title="Cyclops capilliferus">
Cyclops capilliferus

Cyclops capilliferus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1893 roku przez amerykańskiego zoologa Stephena Alfreda Forbesa.

</doc>
<doc id="3724105" url="https://pl.wikipedia.org/wiki?curid=3724105" title="Cyclops edax">
Cyclops edax

Cyclops edax – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1890 roku przez amerykańskiego zoologa Stephena Alfreda Forbesa.

</doc>
<doc id="3724106" url="https://pl.wikipedia.org/wiki?curid=3724106" title="Cyclops gyrinus">
Cyclops gyrinus

Cyclops gryinus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1890 roku przez amerykańskiego zoologa Stephena Alfreda Forbesa.

</doc>
<doc id="3724107" url="https://pl.wikipedia.org/wiki?curid=3724107" title="Cyclops insectus">
Cyclops insectus

Cyclops insectus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1882 roku przez amerykańskiego zoologa Stephena Alfreda Forbesa.

</doc>
<doc id="3724115" url="https://pl.wikipedia.org/wiki?curid=3724115" title="Cyclops minnilus">
Cyclops minnilus

Cyclops minnilus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1893 roku przez amerykańskiego zoologa Stephena Alfreda Forbesa.

</doc>
<doc id="3724116" url="https://pl.wikipedia.org/wiki?curid=3724116" title="Cyclops thomasi">
Cyclops thomasi

Cyclops thomasi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1882 roku przez amerykańskiego zoologa Stephena Alfreda Forbesa.

</doc>
<doc id="3724119" url="https://pl.wikipedia.org/wiki?curid=3724119" title="Czarenka skupiona">
Czarenka skupiona

Czarenka skupiona ("Trapelia coarctata" (Turner) M. Choisy) – gatunek grzybów należący do rodziny czarenkowatych ("Trapeliaceae"). Znany też jako czareczka skupiona. Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Trapelia, Trapeliaceae, Baeomycetales, Ostropomycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten zdiagnozowany został w 1799 r. przez D. Turnera jako "Lichen coartctatus", do rodzaju "Baeomyces" przeniósł go Maurice Choisy w 1932 r.
Synonimów nazwy naukowej ma 20:
Charakterystyka.
Tworzy skorupiastą, cienką lub średnio grubą plechę o barwie białawej, białoszarej, szarozielonawej lub żółtoszarej. Plecha jest zanikająca, czasami niewyraźna, zbudowana z areolek lub drobnych brodawek i zawiera glony protokokkoidalne. Brak wyraźnego obrzeża; na zewnętrznym obwodzie plecha przechodzi stopniowo w białawe przedplesze. Apotecja mają średnicę 0,2-0,8 mm (wyjątkowo do 2 mm), są okrągłe, siedzące lub nieco zanurzone w plesze. Mają czerwonobrązowe lub brązowo-czarne tarczki i białawy brzeżek plechowy, który początkowo zasłania całą tarczkę, oraz cienki i zanikający brzeżek własny. Niedojrzałe apotecja, zasłonięte przez brzeżek są widoczne jako drobne, białe punkty. 
Hypotecjum bezbarwne lub żółtawobrązowe, hymenium o grubości 90–140 μm. Zarodniki bezbarwne, jednokomórkowe, o rozmiarach 14–25 × 7–13 μm.
Reakcje barwne: plecha K–, C + czerwonawy, KC + czerwonawy. Kwasy porostowe: plecha zawiera kwas gyroforowy. 
Występowanie i siedlisko.
Gatunek szeroko rozprzestrzeniony; poza Antarktydą występuje na wszystkich kontynentach , a także na wielu wyspach. W Europie na północy sięga po Islandię i archipelag Svalbard. W Polsce występuje na obszarze całego kraju. 
Rośnie głównie na skałach niewapiennych, na cegle, płytkach betonowych, czasami nawet na małych kamykach, wyjątkowo na glebie i na drewnie.

</doc>
<doc id="3724120" url="https://pl.wikipedia.org/wiki?curid=3724120" title="Trapelia coarctata">
Trapelia coarctata



</doc>
<doc id="3724123" url="https://pl.wikipedia.org/wiki?curid=3724123" title="Cyclops bogoriensis">
Cyclops bogoriensis

Cyclops bogoriensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1926 roku przez niemieckiego paleobotanika Paula Menzela.

</doc>
<doc id="3724124" url="https://pl.wikipedia.org/wiki?curid=3724124" title="Cyclops muscicola">
Cyclops muscicola

Cyclops muscicola – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1926 roku przez niemieckiego paleobotanika Paula Menzela.

</doc>
<doc id="3724125" url="https://pl.wikipedia.org/wiki?curid=3724125" title="Prywatna wojna Murphy’ego">
Prywatna wojna Murphy’ego

Prywatna wojna Murphy’ego (ang. "Murphy's War") – brytyjski dramat wojenny z 1971 roku w reżyserii Petera Yatesa. Ekranizacja powieści Maksa Catto z 1969 roku pod tym samym tytułem. Jeden z czołowych obrazów nurtu kina antywojennego.
Fabuła.
Wybrzeże Wenezueli w ostatnich dniach II wojny światowej. Irlandczyk nazwiskiem Murphy jest jedynym ocalałym marynarzem z brytyjskiego okrętu „Mount Kyle” zatopionego przez niemieckiego U-Boota. Jego towarzysze, nawet jeśli zdołali opuścić tonący statek, polegli od ognia broni pokładowej niemieckiej jednostki. Wyczerpany i wyrzucony na brzeg marynarz znajduje schronienie w niedużej chrześcijańskiej misji prowadzonej u ujścia Orinoko przez dr Hayden. Murphy zapamiętał, że U-Boot wpłynął do ujścia rzeki i jest przekonany, że niemiecka jednostka wciąż się tam znajduje. Po odzyskaniu sił, pałając żądzą zemsty za śmierć kolegów, czyni wszystko, aby ją odnaleźć.
Wkrótce, odnaleziony przez tubylców, na teren misji trafia również por. Ellis – ranny pilot wodnosamolotu z „Mount Kyle”, który został zestrzelony przez załogę tego samego U-Boota. Wyjawia on Murphy'emu, gdzie znajduje się uszkodzony wodnopłat. Kiedy Murphy udaje się wraz z miejscowym, francuskim osadnikiem Louisem na odnalezienie samolotu, do misji przybywa desant z U-Boota – Niemcy wiedzą z nasłuchu radiowego o ocalałym Murphym i o tym, że ich obecność w ujściu rzeki nie jest już tajemnicą. Zdając sobie sprawę z grożącego niebezpieczeństwa, ich dowódca postanawia zniszczyć misyjny nadajnik, a przede wszystkim odnaleźć i zabić ocalałego marynarza. Niemcy, przekonani, że odnaleziony przez nich por. Ellis jest jedynym ocalałym z masakry „Mount Kyle” Brytyjczykiem, zabijają go i odpływają. Murphy jest już teraz absolutnie przekonany, że za wszelką cenę musi zniszczyć niemiecki okręt. Do tego celu postanawia użyć odnaleziony wodnopłat Ellisa – za pomocą metody „prób i błędów” opanowuje podstawy jego pilotażu i podczas pierwszego lotu rzeczywiście udaje mu się odnaleźć U-Boota zakotwiczonego w górze rzeki.
Podczas drugiego lotu dokonuje na niego nalotu przy pomocy prymitywnych bomb zapalających. Trafiony okręt nie ponosi większego uszczerbku, jednak odwet jego dowódcy jest straszliwy – kolejny desant niemieckich marynarzy na misję przynosi śmierć i zniszczenie. Niemiecki okręt podpływa do misji, domostwa Indian zostają spalone, wielu z nich ginie zastrzelonych. Samemu Murphy'emu po raz kolejny udaje się ocaleć. Walka z U-Bootem od dawna ma już dla niego wymiar czysto osobisty i nawet radiowa wiadomość, że wojna się skończyła, nie ma dla niego znaczenia. Prowadzi bowiem z niemieckim okrętem własną, jak głosi tytuł filmu, „prywatną” wojnę.
Po raz kolejny postanawia zaatakować (najprawdopodobniej staranować) U-Boota przy pomocy barki należącej uprzednio do Louisa. Zakotwiczony niedaleko misji niemiecki okręt, widząc zbliżającą się w jego kierunku jednostkę Murphy’ego, dokonuje jej nieskutecznego ostrzału z broni maszynowej i torped, a następnie zanurza się. U-Boot operuje jednak już na tyle płytkich wodach rzecznych, że osiada na dnie, a bezskuteczne próby uwolnienia się zdradzają jego pozycję. Murphy, wykorzystując wystrzeloną wcześniej w kierunku jego barki torpedę, którą odnajduje na pobliskiej plaży, po umocowaniu jej na pokładowym żurawiu, podpływa nad miejsce, gdzie znajduje się unieruchomiony przeciwnik i spuszcza ją w dół. Eksplozja torpedy i trafionego nią U-Boota jest na tyle silna, że niszczy nie tylko niemiecki okręt, ale również posyła na dno znajdującą się nad nim barkę oraz samego Murphy’ego, który nie jest w stanie uwolnić się spod przygniatającego go, zwalonego siłą eksplozji, żurawia.
Obsada aktorska.
i inni.
O filmie.
Film był amerykańsko-brytyjską koprodukcją, w której amerykańska wytwórnia Paramount Pictures, w zamian za prawa do dystrybucji filmu na całym świecie, zgodziła się pokryć połowę kosztów produkcji. Za plenery filmu posłużyły tereny ujścia Orinoko w Wenezueli oraz Malta (pierwsze sceny filmu przedstawiające storpedowanie brytyjskiego okrętu). Zdjęcia do filmu rozpoczęto 23 lutego w Wenezueli, a zakończono na Malcie 5 lipca 1970 roku. Jako niemieckiego U-Boota użyto ex-amerykański okręt podwodny USS „Tilefish”, który w owym czasie (od 1960 roku) był już jednostką wenezuelską, pełniącą służbę pod nazwą ARV „Carite”. Barka, za pomocą której Murphy atakuje niemieckiego U-Boota, to amerykańska amfibia desantowa typu TLC („Tank Landing Craft”). Wodnosamolot użyty w filmie to amerykański Grumman J2F Duck, na planie pilotowany przez pilota-akrobatę Franka Tallamana. Egzemplarz ten jest obecnie eksponowany w filii National Museum of the United States Air Force w bazie lotniczej Wright-Patterson w Dayton.

</doc>
<doc id="3724126" url="https://pl.wikipedia.org/wiki?curid=3724126" title="Strażnica KOP „Ługowate”">
Strażnica KOP „Ługowate”

Strażnica KOP „Ługowate” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. 69 strażnica KOP „Ługowate” w latach 1928 – 1934 znajdowała się w strukturze 1 kompanii KOP „Mikołajewszczyzna”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Ługowate” w 1932 roku ochraniała pododcinek granicy państwowej szerokości 5 kilometrów 325 metrów od słupa granicznego nr 800 do 807.
Sąsiednie strażnice:

</doc>
<doc id="3724127" url="https://pl.wikipedia.org/wiki?curid=3724127" title="Acanthocyclops ekmani">
Acanthocyclops ekmani

Acanthocyclops ekamni – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1950 roku przez szwedzkiego entomologa Knuta Lindberga.

</doc>
<doc id="3724131" url="https://pl.wikipedia.org/wiki?curid=3724131" title="Acanthocyclops skottsbergi">
Acanthocyclops skottsbergi

Acanthocyclops skottsbergi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1949 roku przez szwedzkiego entomologa Knuta Lindberga.

</doc>
<doc id="3724132" url="https://pl.wikipedia.org/wiki?curid=3724132" title="Az-Zaka">
Az-Zaka

Az-Zaka (arab. الزكاة) – miejscowość w Syrii, w muhafazie Hama. W 2004 roku liczyła 1771 mieszkańców.

</doc>
<doc id="3724133" url="https://pl.wikipedia.org/wiki?curid=3724133" title="Wiesław Krawczyński">
Wiesław Krawczyński

Wiesław Kazimierz Krawczyński (ur. 25 kwietnia 1884 w Lisku, zm. 17 kwietnia 1962 w Krakowie) – polski inżynier leśnictwa, działacz łowiecki, wykładowca.
Życiorys.
Urodził się 25 kwietnia 1884 w Lisku. Był synem Kazimierza (urzędnik podatkowy) i Olgi z domu Nawratil (1855-1898). Miał brata Aleksandra Feliksa (ur. 1889 lub 1891, zm. 1971, wydawca, antykwariusz). W Sanoku zamieszkiwali przy ulicy Rymanowskiej 109. 
W 1902 zdał egzamin dojrzałości w C. K. Gimnazjum Męskim w Sanoku (w jego klasie byli m.in. Bolesław Keim, Gustaw Kieszkowski, Tadeusz Miękisz, Mieczysław Wygrzywalski, Jan Zakrzewski). Ukończył Akademię Ziemiaństwa (Hochschule für Bodenkultur) w Wiedniu i uzyskał tytuł naukowy inżyniera leśnictwa.
Pełnił funkcję dyrektora lasów i dóbr hr. Romana Potockiego w Pomorzanach. Sprawował stanowisko nadleśniczego Lasów Państwowych w Zielonce i dyrektora Lasów Ordynacji Łańcuckiej hr. Alfreda Potockiego od 1923 do 1939. Był wykładowcą leśnictwa m.in. na Wydziale Leśnym Uniwersytetu im. Adama Mickiewicza w Poznaniu, na Wydziale Leśnym Politechniki Lwowskiej, jako adiunkt na Wydziale Rolnym i Leśnym Uniwersytetu Jagiellońskiego. Publikował prace dotyczące leśnictwa i łowiectwa. Napisał podręcznik "Łowiectwo" (1924). Był autorem słów i muzyki do „Hymnu Leśników” z lat 30. Został odznaczony najwyższymi odznaczeniami Polskiego Związku Łowieckiego.
Zmarł 17 kwietnia 1962 w Krakowie i został pochowany na Cmentarzu Rakowickim w Krakowie 20 kwietnia 1962 (kwatera LXXIII, rząd 16, miejsce 4).
Jego żoną została Jadwiga z domu Kowalska. Ich synem był Wiesław, więzień sowieckich łagrów, opisany w książce pt. "Przez tundrę i tajgę po sowieckich łagrach".
W 2012 ukazała się publikacja wspomnieniowa pt. "Wiesław Krawczyński 1884-1963 leśnik i myśliwy", której autorką była Aldona Cholewianka-Kruszyńska, a 12 maja 2012 została odsłonięta tablica upamiętniająca W. Krawczyńskiego w Muzeum-Zamku w Łańcucie.

</doc>
<doc id="3724134" url="https://pl.wikipedia.org/wiki?curid=3724134" title="Rudnicko">
Rudnicko



</doc>
<doc id="3724135" url="https://pl.wikipedia.org/wiki?curid=3724135" title="Strażnica KOP „Iłowo”">
Strażnica KOP „Iłowo”

Strażnica KOP „Iłowo” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. 70 strażnica KOP „Iłowo” w latach 1928 – 1934 znajdowała się w strukturze 1 kompanii KOP „Mikołajewszczyzna”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Ługowate” w 1932 roku ochraniała pododcinek granicy państwowej szerokości 6 kilometrów 579 metrów od słupa granicznego nr 808 do 815.
Sąsiednie strażnice:

</doc>
<doc id="3724136" url="https://pl.wikipedia.org/wiki?curid=3724136" title="Kazimierz Krawczyński (urzędnik)">
Kazimierz Krawczyński (urzędnik)

Kazimierz Jan Krawczyński (ur. 7 maja 1853 w Tarnowie) – polski urzędnik.
Życiorys.
Kazimierz Jan Krawczyński urodził się 7 maja 1853 w Tarnowie. Był synem Feliksa Krawczyńskiego (profesor C. K. Gimnazjum w Tarnowie) i Danieli z domu Mazaraki.
W okresie zaboru austriackiego w ramach autonomii galicyjskiej wstąpił do c. k. służby państwowej. Od około 1879 był praktykującym koncepistą skarbowym w oddziale podatkowym starostwa c. k. powiatu pilzneńskiego. Następnie pracował w oddziale podatkowym starostwa c. k. powiatu liskiego, gdzie od około 1883 był koncepistą skarbowym, od około 1889 inspektorem podatkowym. Od około 1892 do około 1895 był członkiem Rady powiatowej w Lisku, wybrany z grupy gmin miejskich. W uznaniu zasług obywatelskich w 1897 gmina miasta Lisko nadała Krawczyńskiemu honorowe obywatelstwo miasta Lisko. W charakterze starszego inspektora podatkowego w 1897 był przeniesiony do Sanoka. Od około 1897 do około 1905 był starszym inspektorem podatkowym urzędu podatkowego w urzędzie starostwa c. k. powiatu sanockiego. Około 1905/1906 był starszym inspektorem podatkowym urzędu podatkowego w urzędzie starostwa c. k. powiatu trembowelskiego. Od około 1906 był sekretarzem Magistratu w Trembowli. Równolegle od około 1908 był jednym z zastępców c. k. prokuratorii państwa do pełnienia funkcji oskarżycieli publicznych dla przestępstw w okręgu C. K. Sądu Obwodowego w Tarnopolu.
Jego żoną była Olga z domu Nawratil (1855-1898). Miał z nią synów Wiesława (1884-1962, inżynier leśnictwa), Aleksandra Feliksa (ur. 1889 lub 1891, zm. 1971, wydawca, antykwariusz). Jako wdowiec 20 czerwca 1899 w Sanoku poślubił Natalię Józefę Szomek (ur. 1861, córka Wenzela wzgl. Wacława Schomka – w połowie XIX wieku inspektora oddziału podatkowego cyrkułu sanockiego, siostra Wacława, Wilhelma, Bolesława Szomków). Na początku XX wieku rodzina Krawczyńskich zamieszkiwała w Sanoku przy ulicy Rymanowskiej w domu pod numerem konskrypcyjnym 109.
Odznaczenia.
austro-węgierskie

</doc>
<doc id="3724137" url="https://pl.wikipedia.org/wiki?curid=3724137" title="Al-Arba’in (Syria)">
Al-Arba’in (Syria)

Al-Arba’in (arab. الأربعين) – miejscowość w Syrii, w muhafazie Hama. W 2004 roku liczyła 1400 mieszkańców.

</doc>
<doc id="3724138" url="https://pl.wikipedia.org/wiki?curid=3724138" title="Nosno">
Nosno



</doc>
<doc id="3724140" url="https://pl.wikipedia.org/wiki?curid=3724140" title="Kazimierz Krawczyński">
Kazimierz Krawczyński



</doc>
<doc id="3724141" url="https://pl.wikipedia.org/wiki?curid=3724141" title="Strażnica KOP „Panie Kochanku”">
Strażnica KOP „Panie Kochanku”



</doc>
<doc id="3724143" url="https://pl.wikipedia.org/wiki?curid=3724143" title="Marat Daudow">
Marat Daudow

Marat Mahomedowycz Daudow, ukr. Марат Магомедович Даудов (ur. 3 sierpnia 1989 w Ługańsku) – ukraiński piłkarz, grający na pozycji pomocnika.
Kariera piłkarska.
Wychowanek Szkoły Sportowej Ukraina Ługańsk, barwy której bronił w juniorskich mistrzostwach Ukrainy (DJuFL). W lipcu 2006 rozpoczął karierę piłkarską w drużynie rezerw Zorii Ługańsk. W sierpniu 2007 został wypożyczony na pół roku do Stali Ałczewsk. W 2008 przeszedł do Heliosu Charków. W lutym 2012 zasilił skład klubu Naftowyk-Ukrnafta Ochtyrka. W następnym roku przeniósł się do PFK Sumy. Wiosną 2014 został piłkarzem FK Połtawa. Latem 2014 wyjechał do Armenii, gdzie podpisał kontrakt z Gandzasarem Kapan. Na początku 2015 wrócił do Ukrainy, gdzie został piłkarzem klubu Hirnyk-Sport Komsomolsk. 23 czerwca 2016 wrócił do Armenii, tym razem do klubu Alaszkert Erywań. 20 września 2018 został piłkarzem Weresu Równe.

</doc>
<doc id="3724145" url="https://pl.wikipedia.org/wiki?curid=3724145" title="Kulistka pełna">
Kulistka pełna

Kulistka pełna ("Protoblastenia calva" (Dicks.) Zahlbr.) – gatunek grzybów z rodziny łuszczakowatych ("Psoraceae"). Ze względu na symbiozę z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Protoblastenia, Psoraceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w 1790 r. J. Dickson, nadając mu nazwę "Lichen calvus" (porost skalny). Później przez różnych mykologów zaliczany był do różnych rodzajów. Obecną, uznaną przez Index Fungorum nazwę nadał mu w 1911 r. A. Zahlbruckner, przenosząc go do nowo utworzonego rodzaju "Protoblastenia". 
Synonimy nazwy naukowej:
Nazwa polska według W. Fałtynowicza. 
Morfologia.
Endolit. Plecha skorupiasta, niepozorna, częściowo lub całkowicie zanurzona w podłożu, ciągła lub popękana. Jej górna powierzchnia ma barwę białawą, białoszarą lub szarą. Zazwyczaj dość licznie występują siedzące na wytrawionych w skale wgłębieniach apotecja. Mają średnicę 0,6-2 mm, barwę od żółtopomarańczowej przez czerwoną do brązowej, kształt lekko wypukły, wypukły, półkulisty lub kulisty. Brzeżek plechowy zanikający, o barwie żółtej, żółtopomarańczowej. Zarodniki elipsoidalne, o rozmiarach 8–10 × 12,9–13,5 (15) × 5–8 μm, bez przegród, bezbarwne. Fotobionty występują tylko w cefalodiach. Mazaedium brązowe, płowe, cynamonowe. 
Występowanie i siedlisko.
Kulistka pełna występuje tylko na półkuli północnej w Ameryce Północnej i Eurazji. W Ameryce Północnej występuje wyłącznie na Alasce, w Azji jest szeroko rozprzestrzeniona, ale tylko na północnych obszarach Rosji. Najliczniejsze stanowiska tego gatunku podano w Europie, na północy sięga tutaj po północne wybrzeża Grenlandii i archipelag Svalbard. W piśmiennictwie naukowym w latach 1958-2003 na terenie Polski znany był tylko z kilku stanowisk w Pieninach, Tatrach i na Wyżynie Krakowsko-Częstochowskiej. Podane w 1879 r. przez Steina stanowisko w Sudetach wymaga potwierdzenia. W Polsce jest gatunkiem rzadkim. Znajduje się na "Czerwonej liście roślin i grzybów Polski". Ma status DD – gatunek, co do którego brak informacji, aby określić stopień zagrożenia wymarciem. 
Rozwija się na skałach, zarówno krzemianowych, jak i wapiennych

</doc>
<doc id="3724175" url="https://pl.wikipedia.org/wiki?curid=3724175" title="Strażnica KOP „Folwark Truss”">
Strażnica KOP „Folwark Truss”

Strażnica KOP „Folwark Truss” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. Strażnica KOP „Folwark Truss” w 1928 roku znajdowała się w strukturze 1 kompanii KOP „Mikołajewszczyzna”. W komunikacie dyslokacyjnym z 1929 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3724182" url="https://pl.wikipedia.org/wiki?curid=3724182" title="Protoblastenia calva">
Protoblastenia calva



</doc>
<doc id="3724190" url="https://pl.wikipedia.org/wiki?curid=3724190" title="Najjaśniejsza galaktyka klastra">
Najjaśniejsza galaktyka klastra

Najjaśniejsza galaktyka klastra () jest zdefiniowana jako najjaśniejsza galaktyka w danej gromadzie galaktyk. Należą do nich najmasywniejsze galaktyki we Wszechświecie. Przeważnie są to galaktyki eliptyczne, które leżą blisko geometrycznego i kinematycznego centrum swojej gromady – tym samym znajdują się na dnie studni potencjału tejże gromady. Ponadto tego typu obiekty są przeważnie powiązane ze szczytową emisją promieniowania X występującego w gromadzie.
Istnieją trzy prawdopodobne przyczyny formowania się BCG:
Istnieje możliwość rozróżnienia dwóch modeli: galaktycznego kanibalizmu oraz zderzenia galaktyk, analizując czas formowania się BCG. W modelu kanibalizmu w gromadzie występują liczne, niewielkie galaktyki, podczas gdy w modelu zderzeniowym – ze względu na zapadanie się gromady – spodziewany jest hierarchiczny model kosmologiczny. Wykazano, że rozpad orbity gromady galaktyk nie jest wystarczająco skuteczny, aby wyjaśnić rozrastanie się BCG. Model zderzeniowy obecnie funkcjonuje jako najbardziej prawdopodobna teoria, lecz w wyniku obecnych obserwacji niektóre z przewidywań modelu okazują się być nieprawdziwe. Przykładowo wykazano, że masa gwiezdna BCG była zgromadzona dużo wcześniej, niż sugeruje to model zderzeniowy.
Galaktyki BCG są podzielone na różne klasy: gigantyczne galaktyki eliptyczne (gE), galaktyki typu D oraz typu cD. W typach cD oraz D widoczna jest szeroka, rozproszona powłoka, otaczająca jądro o kształcie zbliżonym do eliptycznego, podobnego do typowych galaktyk eliptycznych. Profil światła tych galaktyk często jest opisywany przez prawo jasności powierzchni Sersica, przez tzw. podwójny profil Sersica lub też przez prawo de Vaucouleursa. Różne parametryzacje profilu światła galaktyk BCG – podobnie jak słaby blask rozproszonej powłoki – są powodem nieścisłości w odnotowanych wartościach rozmiarów tego typu obiektów.

</doc>
<doc id="3724225" url="https://pl.wikipedia.org/wiki?curid=3724225" title="Carmelo Zammit">
Carmelo Zammit

Carmelo Zammit (ur. 19 grudnia 1949 w Gudji) – maltański duchowny katolicki, biskup Gibraltaru od 2016.
Życiorys.
Święcenia kapłańskie otrzymał 20 lipca 1974 i został inkardynowany do archidiecezji maltańskiej. Po święceniach został wysłany do Gibraltaru i pełnił funkcje m.in. wikariusza sądowego, delegata biskupiego ds. edukacji katolickiej oraz proboszcza kilku miejscowych parafii. W 1998 powrócił na Maltę i został kanclerzem kurii oraz sędzią sądu biskupiego. Od 2005 wikariusz sądowy archidiecezji.
24 czerwca 2016 papież Franciszek mianował go ordynariuszem diecezji Gibraltaru. Sakry udzielił mu 8 września 2016 metropolita Westminsteru - kardynał Vincent Nichols.

</doc>
<doc id="3724226" url="https://pl.wikipedia.org/wiki?curid=3724226" title="Angel Gelmi Bertocchi">
Angel Gelmi Bertocchi

Angel Gelmi Bertocchi (ur. 24 kwietnia 1938 w Gandino, zm. 17 czerwca 2016) – włoski duchowny katolicki posługujący w Boliwii, biskup pomocniczy Cochabamba 1985-2013.
Życiorys.
Święcenia kapłańskie otrzymał 28 czerwca 1968.
4 kwietnia 1985 papież Jan Paweł II mianował go biskupem pomocniczym Cochabamba ze stolicą tytularną "Forum Clodii". 29 czerwca tego samego roku z rąk arcybiskupa Gennaro Prata Vuolo przyjął sakrę biskupią. 31 maja 2013 ze względu na wiek, złożył na ręce papieża Benedykta XVI rezygnację z zajmowanej funkcji.
Zmarł 17 czerwca 2016.

</doc>
<doc id="3724227" url="https://pl.wikipedia.org/wiki?curid=3724227" title="Partie polityczne Wielkiej Brytanii">
Partie polityczne Wielkiej Brytanii



</doc>
<doc id="3724229" url="https://pl.wikipedia.org/wiki?curid=3724229" title="Strażnica KOP „Kul”">
Strażnica KOP „Kul”

Strażnica KOP „Kul” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. 73 strażnica KOP „Kul” w 1928 roku znajdowała się w strukturze 2 kompanii KOP „Siejłowicze”. W komunikacie dyslokacyjnym z 1929 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3724231" url="https://pl.wikipedia.org/wiki?curid=3724231" title="Domenico Battaglia">
Domenico Battaglia

Domenico Battaglia (ur. 20 stycznia 1963 w Satriano) – włoski duchowny rzymskokatolicki, arcybiskup metropolita Neapolu od 2021.
Życiorys.
Święcenia kapłańskie otrzymał 6 lutego 1988 i został inkardynowany do archidiecezji Catanzaro-Squillace. Pracował głównie jako duszpasterz parafialny, był także m.in. rektorem niższego seminarium w Catanzaro, dyrektorem centrum terapeutycznego oraz przewodniczącym krajowej federacji terapeutów katolickich.
24 czerwca 2016 papież Franciszek mianował go ordynariuszem diecezji Cerreto Sannita-Telese-Sant’Agata de’ Goti. Sakry udzielił mu 3 września 2016 metropolita Catanzaro - arcybiskup Vincenzo Bertolone.
12 grudnia 2020 papież Franciszek przeniósł go na urząd arcybiskupa metropolity Neapolu. Ingres do katedry w Neapolu odbył 2 lutego 2021.

</doc>
<doc id="3724239" url="https://pl.wikipedia.org/wiki?curid=3724239" title="Strażnica KOP „Żurawy”">
Strażnica KOP „Żurawy”

Strażnica KOP „Żurawy” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. Strażnica KOP „Cegielnia I” w 1929 roku znajdowała się w strukturze 2 kompanii KOP „Siejłowicze”. W komunikacie dyslokacyjnym z 1928 i 1932 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej. 
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. 74 strażnica KOP „Żurawy” w latach 1928 – 1934 znajdowała się w strukturze 2 kompanii KOP „Siejłowicze”. W komunikacie dyslokacyjnym z 1929 roku występuje pod nazwą strażnica KOP „Cegielnia”.
W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Żurawy” w 1932 roku ochraniała pododcinek granicy państwowej szerokości 4 kilometrów 649 metrów od słupa granicznego nr 841 do 850.
Wydarzenia:
Sąsiednie strażnice:

</doc>
<doc id="3724241" url="https://pl.wikipedia.org/wiki?curid=3724241" title="Seweryn Bańkowski">
Seweryn Bańkowski

Seweryn Bańkowski (ur. 1845 w Kołomyi, zm. 1928 we Lwowie) – c. k. urzędnik, starosta, radca namiestnictwa.
Życiorys.
Urodził się w 1845 w Kołomyi. Był synem księdza greckokatolickiego w Płonnej, a jego bratem był Włodzimierz Bańkowski (1851-1940, profesor gimnazjalny). Rodzina Bańkowskich wychowywała się w języku polskim, wspierała fundusz na powstanie styczniowe, stryj Seweryna walczył w szeregach Legionu Polskiego gen. Józefa Bema, zaś trzy siostry kształciły się w polskiej szkole.
W okresie zaboru austriackiego w ramach autonomii galicyjskiej wstąpił do c. k. służby państwowej. W 1879 był komisarzem powiatowym w starostwie c. k. powiatu mościskiego i w tym charakterze był zastępcą prezydującego c. k. powiatową komisją szacunkową w Mościskach. W 1882 był komisarzem powiatowym w starostwie c. k. powiatu rohatyńskiego i w tym charakterze był zastępcą prezydującego c. k. powiatową komisją szacunkową w Rohatynie. W sierpniu 1888 jako sekretarz Namiestnictwa został mianowany starostą. W marcu 1891 został przeniesiony z urzędu starosty c. k. powiatu gorlickiego na urząd starosty c. k. powiatu kołomyjskiego i pełnił go w kolejnych latach. Stanowisko pełnił z tytułem i w charakterze c. k. radcy namiestnictwa. W Kołomyi był przewodniczącym Rady Szkolnej Okręgowej w Kołomyi, jako komisarz rządowy zasiadał w kasie oszczędności, był członkiem wydziału oddziału kołomyjskiego Towarzystwa Tatrzańskiego w Krakowie. Ze stanowiska starosty kołomyjskiego odszedł we wrześniu 1899, gdy w randze radcy namiestnictwa przeszedł do służby w Namiestnictwie. Z tej okazji rada miejska w Kołomyi w uznaniu jego imieniem nazwała jedną z ulic w mieście. W 1907 jako radca namiestnictwa otrzymał tytuł radcy dworu. W 1909 był członkiem rady zawiadowczej Towarzystwa Akcyjnego Kolei Żelaznej. Przed 1918 został przeniesiony w stan spoczynku.
Zmarł w 1928 we Lwowie. Jego żoną była Maria z domu Kopystyńska (zm. 1912 we Lwowie). Ich dziećmi byli Zenon Bańkowski (1877-1947, sędzia Sądu Najwyższego), Leszek Bańkowski (1879-1940, oficer Wojska Polskiego, ofiara zbrodni katyńskiej) i Maria Bańkowska (1891-1924, powieściopisarka).

</doc>
<doc id="3724243" url="https://pl.wikipedia.org/wiki?curid=3724243" title="Ryan Jimenez">
Ryan Jimenez

Ryan Pagente Jimenez (ur. 18 grudnia 1971 w Dumaguete City) – filipiński duchowny katolicki, biskup Chalan Kanoa na Marianach Północnych od 2016.
Życiorys.
Święcenia kapłańskie otrzymał 8 grudnia 2003 i został inkardynowany do diecezji Chalan Kanoa. Był m.in. sekretarzem biskupim, rektorem kościoła katedralnego oraz kanclerzem kurii. Od 2010 administrator diecezji.
24 czerwca 2016 papież Franciszek mianował go ordynariuszem diecezji Chalan Kanoa. Sakry udzielił mu 14 sierpnia 2016 arcybiskup Savio Hon Tai-Fai.

</doc>
<doc id="3724245" url="https://pl.wikipedia.org/wiki?curid=3724245" title="Strażnica KOP „Cegielnia I”">
Strażnica KOP „Cegielnia I”



</doc>
<doc id="3724248" url="https://pl.wikipedia.org/wiki?curid=3724248" title="Wersolog">
Wersolog

Wersolog – uczony zajmujący się wersologią, czyli teorią wiersza. Ponieważ wersologia znajduje się na styku językoznawstwa i literaturoznawstwa, wersolog powinien być kompetentny w obu dziedzinach. Podstawowa dla wersologa jest znajomość prozodii określonego języka lub języków.
Z racji zajmowania się rymem i instrumentacją głoskową wersolodzy są przeważnie eufonologami.
Uczeni zajmujący się wersologią porównawczą są często równocześnie translatologami, czyli teoretykami przekładu.
W odniesieniu do wersologa używa się również określeń metryk i prozodysta.
Najwybitniejszymi polskimi wersologami byli Kazimierz Wóycicki, Jan Łoś, Maria Dłuska, Karol Wiktor Zawodziński, Maria Renata Mayenowa, Zbigniew Siatkowski, Jerzy Kuryłowicz, Lucylla Pszczołowska, Adam Kulawik. Współcześnie wersologią zajmują się Witold Sadowski, Jacek Baluch, Arkadiusz Sylwester Mastalski, Cecylia Galilej, Katarzyna Lesiak (filologia klasyczna), Monika Opalińska, Sławomir Studniarz, Paweł Siwiec (filologia orientalna).

</doc>
<doc id="3724249" url="https://pl.wikipedia.org/wiki?curid=3724249" title="Anthony Randazzo">
Anthony Randazzo

Anthony Randazzo (ur. 7 października 1966 w Sydney) – australijski duchowny katolicki, biskup Broken Bay od 2019.
Życiorys.
Święcenia kapłańskie przyjął 29 listopada 1991 i uzyskał inkardynację do archidiecezji Brisbane. Był m.in. dyrektorem wydziału ds. powołań, pomocniczym wikariuszem sądowym, sędzią regionalnego sądu kościelnego oraz krajowego sądu apelacyjnego, a także arcybiskupim asystentem.
24 czerwca 2016 papież Franciszek mianował go biskupem pomocniczym archidiecezji Sydney oraz biskupem tytularnym "Quiza". Sakry udzielił mu 24 sierpnia 2016 arcybiskup Anthony Fisher.
7 października 2019 został mianowany biskupem ordynariuszem diecezji Broken Bay.

</doc>
<doc id="3724251" url="https://pl.wikipedia.org/wiki?curid=3724251" title="Richard Umbers">
Richard Umbers

Richard James Umbers (ur. 17 marca 1971 w Auckland) – australijski duchowny katolicki, biskup pomocniczy Sydney od 2016.
Życiorys.
Święcenia kapłańskie przyjął 1 września 2002 w prałaturze Opus Dei. Pracował głównie jako kapelan kolegiów na terenie Australii, był też m.in. wykładowcą na uniwersytecie "Notre Dame" w Sydney, ojcem duchownym seminarium w Strathfield oraz reprezentantem arcybiskupa Sydney przy Radzie Kapłańskiej.
24 czerwca 2016 papież Franciszek mianował go biskupem pomocniczym archidiecezji Sydney oraz biskupem tytularnym "Thala". Sakry udzielił mu 24 sierpnia 2016 arcybiskup Anthony Fisher.

</doc>
<doc id="3724255" url="https://pl.wikipedia.org/wiki?curid=3724255" title="Strażnica KOP „Lesuny”">
Strażnica KOP „Lesuny”

Strażnica KOP „Lesuny” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. 75a strażnica KOP „Lesuny” w latach 1928 – 1934 znajdowała się w strukturze 2 kompanii KOP „Siejłowicze”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Lesuny” w 1932 roku ochraniała pododcinek granicy państwowej szerokości 1 kilometrów 972 metrów od słupa granicznego nr 860 do 861.
Sąsiednie strażnice:

</doc>
<doc id="3724269" url="https://pl.wikipedia.org/wiki?curid=3724269" title="Richard James Umbers">
Richard James Umbers



</doc>
<doc id="3724270" url="https://pl.wikipedia.org/wiki?curid=3724270" title="Kościół św. Katarzyny Aleksandryjskiej w Bierutowie">
Kościół św. Katarzyny Aleksandryjskiej w Bierutowie

Kościół świętej Katarzyny Aleksandryjskiej – rzymskokatolicki kościół pomocniczy należący do parafii św. Józefa Oblubieńca Najświętszej Maryi Panny w Bierutowie.
Historia.
Jest to świątynia wybudowana w pierwszej połowie XIII wieku, lub wcześniej w stylu gotyckim. Już w 1300 roku pojawia się wzmianka o proboszczu Janie. W 1337 roku proboszcz Stefan Aleksandrowicz, kanonik krakowski kupił ołtarz do świątyni.
W 1603 roku wnętrze świątyni zostało zniszczone pożarem, jednak w następnych latach zostało odbudowane, w 1630 roku została wybudowana nowa krypta. W 1659 roku w pożarze Bierutowa ponownie zostało spalone wnętrze świątyni, zawaliła się część sklepień oraz wieża i ściana szczytowa dachu. Odbudowa rozpoczęła się w 1661 roku dzięki środkom finansowym od księcia Sylwiusza Nimroda wirtemberskiego. Dzięki jego wsparciu powstała znaczna część wyposażenia świątyni, została naprawiona Krypta Książęca w 1674 roku, w latach 1679 – 1680 została odbudowana zachodnia ściana szczytowa i wieża, natomiast w 1684 roku dach został przykryty dachówką. W 1686 roku zostały wybite okna nad nawami bocznymi, w 1687 roku została wykonana chrzcielnica, organy wykonane w 1688 – 1689 roku przez Andrzeja Teusnera z Quedlinburga, zostały zastąpione nowym instrumentem, wykonanym przez Wilhelma Schefflera w 1753 roku.
W 1765 roku następny pożar zniszczył górną część wieży i dzwony; po odbudowie wieża otrzymała dach mansardowy, natomiast w 1821 roku zostały wyremontowane organy. W 1934 roku firma SAUER z Frankfurtu nad Odrą wykonała nowe 44-głosowe organy o numerze opusowym 1498. Był to instrument koncertowy, składający się z czterech sekcji, każda po 11 głosów. Został wbudowany w istniejącą barokową szafę składającą się z instrumentu głównego i pozytywu zawieszonego w emporze chóru muzycznego. Był chlubą kościoła i całego Bierutowa, z którego Bierutowianie byli bardzo dumni. Niestety w tajemniczych okolicznościach został w 1949 roku zdemontowany i wywieziony do Inowrocławia, gdzie w niezbyt szczęśliwy sposób, nadając mu zupełnie inny wygląd zmontowano go w kościele św. Mikołaja.
Po 1945 roku świątynia została zdewastowana i ograbiona, została wywieziona duża część wyposażenia, razem z organami. Została zniszczona przybudówka znajdująca się między nawą południową a zakrystią, pełniąca funkcję magazynu.
W 1982 roku budowla została ponownie przejęta przez parafię rzymskokatolicką w Bierutowie, kiedy to 26 sierpnia miało miejsce pierwsze wejście do tego kościoła, a pierwszą mszą była pasterka odprawiona przez ks. Jana Gabora w tymże samym 1982 roku. Obecnie w dalszym ciągu trwają prace remontowe oraz odtwarzanie wyposażenia. Nowe organy o 8 głosach zostały wykonane w 1986 roku przez firmę Marcina Białkowskiego z Świeradowa-Zdroju.
Architektura i wyposażenie.
Jest to budowla orientowana, w stylu gotyckim, posiadająca barokowe wyposażenie, murowana, wzniesiona z cegły o układzie gotyckim, oszkarpowana, składająca się z trzynawowego, bazylikowego korpusu oraz węższego prostokątnego prezbiterium. W północno-zachodnim narożniku jest umieszczona kwadratowa wieża, w południowo-wschodniej części przy prezbiterium znajduje się zakrystia. Korpus jest nakryty sklepieniami kolebkowo – krzyżowymi i kolebkowymi z lunetami, o ostrołukowym przekroju. Pod prezbiterium Jest umieszczona krypta, jednak niedostępna, wzniesiona w XVI wieku. W zachodnim przęśle nawy głównej znajduje się chór muzyczny o dwóch kondygnacjach, w nawie północnej są umieszczone: loża książęca z 1679 roku i empora z 1689 roku, w stylu manierystycznym, wzniesione z drewna. Parapety są podzielone kolumnami i ozdobione snycerką, w płycinach z uszakami są umieszczone herby księcia Kristiana Ulryka wirtemberskiego i jego małżonki Anny Elżbiety von Anhalt – Bernburg oraz obrazy: "Hołd Trzech Króli", "Ofiarowanie Jezusa", "Chrystus Ukrzyżowany", "Matka Boska" i "Zwiastowanie". Na emporze są umieszczone obrazy 11 apostołów, dwunastego brak. Otwory wejściowe w zachodniej ścianie nawy głównej i w nawach bocznych są ozdobione ostrołukami, wejście z prezbiterium do zakrystii jest w formie portalu ostrołukowego profilowanego w XIV wieku. Okna są także ostrołukowe rozglifione w nawie głównej uskokowo, z kolei w ścianie południowej nawy głównej są umieszczone dwa okna owalne.
Ołtarz główny, reprezentujący styl barokowy powstał w 1661 roku i został ufundowany przez księcia Sylwiusza Nimroda wirtemberskiego; posiada formę architektoniczną i dwie kondygnacje, w dolnej kondygnacji jest ozdobiony kolumnami oplecionymi winoroślą i uszakami z półfigurami aniołów. Obraz w ołtarzu głównym przedstawia Ostatnią Wieczerzę, w górnej kondygnacji przedstawia Ukrzyżowanie, a w zwieńczeniu tondo przedstawia Zmartwychwstanie. Przy ołtarzu jest umieszczone epitafium nadochmistrza dworu książęcego Rudolfa von Crausse. Do nowego wyposażenia należy tryptyk krakowskiego artysty Tadeusza Boruty, przedstawiający Matkę Boską Brzemienną, św. Maksymiliana Kolbe oraz św. Edytę Stein.
Organy.
Pierwsze historyczne wzmianki o organach w kościele św. Katarzyny w Bierutowie pochodzą z XVII w., lecz historycy przypuszczają, że świątynia posiadała instrument dużo wcześniej. Pierwsza znana informacja datowana jest na 1659. Organy o których w niej mowa spłonęły w pożarze kościoła w 1659. W 1689 nowy instrument wybudował organmistrz Andreas Teusner z Quedlinburga. Ich fundatorem był książę Christian Ulrich von Württemberg-Bernstadt, ponoszący koszty odbudowy świątyni, która była także kościołem zamkowym. Osiadła w 1745 w Bierutowie para książęca: Carl Christian Erdmann książę von Württemberg-Oels i Maria Sophia Wilhelmina hrabina zu Solms-Laubach postanowiła wznieść nowy instrument w nowej barokowej szafie z Glorią w osi szafy organowej, która jest charakterystyczna dla śląskich organów kościelnych. Na pamiątkę fundacji na zewnętrznych wieżach piszczałkowych umieszczono herby: na lewej Carla Christiana, a na prawej Marii Sophii. Instrument ten wykonał organmistrz Scheffler z Brzegu. W 1753 wzniósł organy składające się z Rückpositivu, który znalazł się w balustradzie empory organowej oraz manuału głównego (Hauptmanual) i pedału umieszczonych w szafie głównej. Był to instrument 25-głosowy. Służył wiernym przez ponad 100 lat. W 1879 część muzyczna instrumentu została przebudowana przez Gottlieba Andersa z Oleśnicy, i uzyskała brzmienie romantyczne. W 1934 firma Sauer z Frankfurtu nad Odrą w ramach Orgelbewegung wybudowała całkowicie nowy instrument, który podobnie jak ten z 1879 umieszczony został w dotychczasowej barokowej szafie z 1753. Liczyły one 44 głosów podzielonych na cztery sekcje: I manuał (Hauptwerk) – 11 głosów, II manuał (Rückpositiv)- 11 głosów, III manuał (Oberwerk w żaluzji) – 11 głosów oraz Pedał – 11 głosów. Zastosowano w nich elektro-pneumatyczną trakturę rejestracji i gry, która była bardzo nowatorskim przedsięwzięciem w ówczesnym czasie. Poświęcenia dokonano 25 grudnia 1934. Nowy instrument miał charakter koncertowy. Otrzymał opus 1498. Wraz z barokową szafą przetrwał w nienaruszonym stanie II wojnę światową, zachowując sprawność techniczną, co poświadczały osoby, które miały okazję go słuchać już po 1945, kiedy grywał na nim organista kościoła parafii rzymskokatolickiej św.Józefa. W lutym 1949 organy (część muzyczna z 1934 i barokowa szafa organowa z 1753) zostały zdemontowane i wywiezione do Inowrocławia przez Mariana Śliwińskiego. W październiku 1950 ukończony został ich montaż w kościele św. Mikołaja w Inowrocławiu. Wszystkie cztery sekcje zostały umieszczone w niearchitektonicznym prospekcie (piszczałki wolnostojące). Losy barokowej szafy organowej z 1753 nie są pewne po dziś dzień, w Bierutowie nie zachowały się żadne jej elementy, natomiast w archiwum parafii w Inowrocławiu jeszcze kilka lat temu znajdowało się wiele detalów snycerskich z tego zabytku. Kościół św. Katarzyny, pozbawiony instrumentu służył za magazyn do 1982, kiedy został przekazany parafii rzymskokatolickiej św.Józefa. W 1985 podjęto decyzję o budowie organów, a zadanie ich wzniesienia zlecono firmie organmistrza Marcina Białkowskiego ze Świeradowa-Zdroju. W celu obniżenia kosztów budowy zdecydowano o częściowym wykorzystaniu elementów używanych z innych instrumentów. Miech pozyskano z okolic Kutna,a szafę organową z Rybarzowic. Podobnie używany jest kontuar, który w założeniach miał pełnić funkcję tymczasową i być zastąpiony nowym po dalszej rozbudowie instrumentu. Część muzyczna, w tym wiatrownice, kondukty, piszczałki itp. wykonana została od podstaw przez Białkowskiego. Instrument został oficjalnie poświęcony w 1987r, jednak jego użytkowanie zapoczątkowano już wcześniej koncertem inauguracyjnym w wykonaniu Grzegorza Michalaka (późniejszego Burmistrza Bierutowa), który miał miejsce 25.11.1986 po mszy odpustowej patronki kościoła św.Katarzyny. W porównaniu do instrumentu przedwojennego jest bardzo mały – zaledwie 8-głosowy (6 głosów w manuale i 2 w pedale), o nieporównywalnie mniej imponującej szafie organowej, która w założeniach miała umożliwiać jego dalszą rozbudowę.
Dyspozycja organów z lat 1934-1949.
POŁĄCZENIA: RP/HW, OW/HW, OW/RP, HW/P, RP/P, OW/P
INSTRUMENT POSIADAŁ 4 WOLNE KOMBINACJE, WAŁEK CRESCENDO ORAZ PEDAŁ ŻALUZJI

</doc>
<doc id="3724271" url="https://pl.wikipedia.org/wiki?curid=3724271" title="Szajch Hadid">
Szajch Hadid

Szajch Hadid (arab. شيخ حديد) – miejscowość w Syrii, w muhafazie Hama. W 2004 roku liczyła 1958 mieszkańców.

</doc>
<doc id="3724272" url="https://pl.wikipedia.org/wiki?curid=3724272" title="Asz-Szajch Hadid">
Asz-Szajch Hadid



</doc>
<doc id="3724273" url="https://pl.wikipedia.org/wiki?curid=3724273" title="Strażnica KOP „Taranowa Góra”">
Strażnica KOP „Taranowa Góra”

Strażnica KOP „Taranowa Góra” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 8 batalion graniczny. W 1928 roku w skład batalionu wchodziło 13 strażnic. 75 strażnica KOP „Taranowa Góra” w 1928 roku znajdowała się w strukturze 2 kompanii KOP „Siejłowicze”. W komunikacie dyslokacyjnym z 1929 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Sąsiednie strażnice:

</doc>
<doc id="3724279" url="https://pl.wikipedia.org/wiki?curid=3724279" title="As-Sajjad">
As-Sajjad

As-Sajjad (arab. الصياد) – wieś w Syrii, w muhafazie Hama. W 2004 roku liczyła 394 mieszkańców.

</doc>
<doc id="3724285" url="https://pl.wikipedia.org/wiki?curid=3724285" title="Szajzar">
Szajzar

Szajzar (arab. شيزر) – miasto w Syrii, w muhafazie Hama. W 2004 roku liczyło 5953 mieszkańców.

</doc>
<doc id="3724286" url="https://pl.wikipedia.org/wiki?curid=3724286" title="Abu Rubajs">
Abu Rubajs

Abu Rubajs (arab. أبو ربيص) – wieś w Syrii, w muhafazie Hama. W 2004 roku liczyła 619 mieszkańców.

</doc>
<doc id="3724287" url="https://pl.wikipedia.org/wiki?curid=3724287" title="Tasaccora">
Tasaccora

Tasaccora (łac. "Diocesis Tasaccorensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3724288" url="https://pl.wikipedia.org/wiki?curid=3724288" title="Szir">
Szir

Szir (arab. شير) – wieś w Syrii, w muhafazie Hama. W 2004 roku liczyła 793 mieszkańców.

</doc>
<doc id="3724289" url="https://pl.wikipedia.org/wiki?curid=3724289" title="Chirbat Subin">
Chirbat Subin

Chirbat Subin (arab. خربة سوبين) – wieś w Syrii, w muhafazie Hama. W 2004 roku liczyła 310 mieszkańców.

</doc>
<doc id="3724291" url="https://pl.wikipedia.org/wiki?curid=3724291" title="Abu Ubajda al-Dżarrah">
Abu Ubajda al-Dżarrah

Abu Ubajda al-Dżarrah (arab. أبو عبيدة الجراح) – wieś w Syrii, w muhafazie Hama. W 2004 roku liczyła 745 mieszkańców.

</doc>
<doc id="3724292" url="https://pl.wikipedia.org/wiki?curid=3724292" title="Charles C. Steidel">
Charles C. Steidel

Charles C. Steidel (ur. 14 października 1962 w Ithaca (Nowy Jork)) – amerykański astronom, profesor astronomii w California Institute of Technology. W 2000 roku jako pierwszy zaobserwował obiekt, nazywany Bańką Lyman-alfa.
Życiorys.
Ukończył studia na Uniwersytecie Princeton na wydziale astrofizyki, a w 1990 roku uzyskał tytuł doktora astronomii na California Institute of Technology.
7 listopada 1987 ożenił się z Sarah Nichols Hoyt.

</doc>
<doc id="3724293" url="https://pl.wikipedia.org/wiki?curid=3724293" title="Al-Buwajda (Hama)">
Al-Buwajda (Hama)

Al-Buwajda (arab. البويضة) – wieś w Syrii, w muhafazie Hama. W 2004 roku liczyła 174 mieszkańców.

</doc>
<doc id="3724304" url="https://pl.wikipedia.org/wiki?curid=3724304" title="Sumna">
Sumna

Sumna (arab. سمنة) – wieś w Syrii, w muhafazie Hama. W 2004 roku liczyła 392 mieszkańców.

</doc>
<doc id="3724307" url="https://pl.wikipedia.org/wiki?curid=3724307" title="Innoryżak wytworny">
Innoryżak wytworny

Innoryżak wytworny ("Euryoryzomys nitidus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Innoryżak wytworny występuje w południowo-zachodniej części dorzecza Amazonki, w tym wschodnim i południowo-wschodnim Peru, południowo-zachodniej Brazylii oraz północnej i wschodniej Boliwii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1884 roku brytyjski zoolog Oldfield Thomas nadając mu nazwę "Hesperomys laticeps" var. "nitidus". Holotyp pochodził z Amable María, małej społeczności w dolinie rzeki Tulumayo około 10 km na południe od San Ramón, w Regionie Junín, w Peru. 
W 2006 roku dokonano rewizji podziału systematycznego, wyłączając z rodzaju "Oryzomys" niespokrewnione bliżej gryzonie i tworząc m.in. rodzaj "Euryoryzomys". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 108–163 mm, długość ogona 113–160 mm; brak szczegółowych danych dotyczących masy ciała. 
Biologia.
Jest spotykany od wysokości 50 do 2000 m n.p.m. Większość stanowisk znajduje się na wschodnich stokach i u podnóża Andów. Żyje w subtropikalnych i tropikalnych lasach deszczowych. Bywa spotykany w lasach pierwotnych i we wtórnych, jest odporny na zmiany środowiska leśnego. Nie występuje tylko na terenach trawiastych. Prowadzi naziemny, samotny tryb życia.
Populacja.
Innoryżak wytworny jest lokalnie liczny. Populacja jest stabilna, nie są znane zagrożenia dla gatunku. Jest uznawany za gatunek najmniejszej troski.

</doc>
<doc id="3724312" url="https://pl.wikipedia.org/wiki?curid=3724312" title="Tall Ada">
Tall Ada

Tall Ada (arab. تل عدا) – miejscowość w Syrii, w muhafazie Hama. W 2004 roku liczyła 1597 mieszkańców.

</doc>
<doc id="3724317" url="https://pl.wikipedia.org/wiki?curid=3724317" title="Tall Zahab (Hama)">
Tall Zahab (Hama)

Tall Zahab (arab. تل ذهب) – wieś w Syrii, w muhafazie Hama. W 2004 roku liczyła 660 mieszkańców.

</doc>
<doc id="3724332" url="https://pl.wikipedia.org/wiki?curid=3724332" title="Tall Dirra">
Tall Dirra

Tall Dirra (arab. تل درة) – miejscowość w Syrii, w muhafazie Hama. W 2004 roku liczyła 5986 mieszkańców.

</doc>
<doc id="3724347" url="https://pl.wikipedia.org/wiki?curid=3724347" title="Park Shin-hye">
Park Shin-hye

Park Shin-hye (hangul: 박신혜; ur. 18 lutego 1990) – południowokoreańska aktorka, piosenkarka i modelka. W 2015 roku znalazła się w rankingu Forbes "40 najbardziej wpływowych gwiazd" w Korei Południowej. Prowadzi także działalność charytatywną.
Życiorys.
Urodziła się w Paju, a wychowywała się w Seulu. Zadebiutowała występując w teledysku Lee Sung-hwana do piosenki „Flower”. Potem uzyskała formalne wykształcenie artystyczne. 15 lutego 2016 ukończyła studia na Uniwersytecie Chung-Ang odbierając dyplom z teatru i filmu, oraz nagrodę za całokształt pracy jako honorowy ambasador szkoły.
Park Shin-hye zadebiutowała aktorsko w 2003 roku rolą młodej Han Jung-suh w popularnej koreańskiej dramie "Stairway to Heaven". Zagrała również w dramie "Tree of Heaven", która ukazała się na antenie SBS, w której grała główną rolę, a jej partnerem był Lee Wan. Serial emitowany był również w Japonii, dając Shin-hye większą sławę za granicą. Od tego czasu zagrała ona w wielu reklamach i była modelką dla wielu firm azjatyckich.
Przez jej role i ich wymagania, Park wykazała instynktowny talent do tańca i sztuk walki. Wydała też singiel „Modlitwa”, piosenkę, którą śpiewała w dramie "Tree of Heaven". Jednak utwór nie został wydany w oficjalnej ścieżce dźwiękowej.
Na wielkim ekranie zadebiutowała w filmie "Jeonseol-ui gohyang", letnim horrorze, gdzie grała dwie role: główną bohaterkę i ducha siostry głównej bohaterki, który po śmierci poluje na siostrę. W styczniu 2007 roku Shin-hye wcielała się w jedną z głównych bohaterów w serialu "Goong S", spin-offie bardzo udanej dramy "Goong". Serial nie osiągnął sukcesu oryginału i otrzymał niskie oceny. Jednak był najczęściej oglądanym i powtarzanym serialem w pierwszej połowie 2007 roku, zyskując sławę po pierwszym odtworzeniu.
Później zdobyła światową popularność dzięki serialowi "Minam-isine-yo" z Jang Geun-sukiem. Śpiewała także piosenki "Lovely Day" i "Without the Words" do ścieżki dźwiękowej serialu. W 2010 roku zagrała w niskobudżetowej komedii romantycznej "". Film stał się niespodziewanym hitem i komercyjnym sukcesem, przyniósł 2,7 mln dochodu ogólnokrajowego, stając się 8. najlepiej sprzedającym się filmem roku W 2011 r. zagrała główną rolę w dramie "Neon naege banhaess-eo" u boku Jung Yong-hwa, który wcześniej grał również w "Minam-isine-yo".
W 2012 roku Shin-Hye została przedstawiona w pierwszych trzech odcinkach show "Music and Lyrics" razem z Yoon Gunem (윤건) z koreańskiego duetu R&amp;B Brown Eyes (브라운아이즈). "Music and Lyrics" polega na współpracy znanej aktorki i wspaniałego autora tekstów piosenek w napisaniu jedynej w swoim rodzaju piosenki w trzydzieści dni. Wspólnymi siłami stworzyli oni piosenkę „I Think of You”, która nigdy nie została oficjalnie wydana.
Dołączyła do obsady 3. sezonu drama special, "Geokjungmaseyo, gwishinibnida" z kanału KBS, która była nagrywana 15 lipca. Zagrała ducha Kim Yeon-hwa, który został zamordowany przy kradzieży. Yeon-hwa nawiedzała Moon-ki, który wskutek wypadku samochodowego stracił wspomnienia. Dzięki roli w tym filmie Park otrzymała nagrodę w kategorii "najlepsza aktorka w krótkiej dramie" na 2012 KBS Drama Awards.
31 października 2012 ogłoszono, że Park Shin-hye będzie gwiazdą trzeciej części serii „Oh! Boy” na kanale tvN pt. "Iutjip kkonminam", razem z aktorem Yoon Shi-yoon. Serial ten był emitowany od 7 stycznia do 25 lutego 2013 roku.
Park Shin-hye wystąpiła w filmie "Miracle in Cell No. 7" wspólnie z weteranami koreańskiego aktorstwa, jak Ryu Seung-ryong, Oh Dal-su, i Jung Jin-young. 15 marca 2013 roku, 52 dni po premierze filmu, sprzedaż biletów przekroczyła 12.32 milionów, sprawiając, że film stał się trzecim najbardziej kasowym koreańskim filmem wszech czasów. Wystąpiła także w teledysku aktora i piosenkarza So Ji-suba do jego albumu "Six o’clock… Playground".
Dla uczczenia jej 10. rocznicy pracy aktorskiej, zorganizowała "2013 Park Shin-hye Asia Tour: Kiss Of Angel", trasę do czterech krajów w Azji. Park Shin-hye jest pierwszą aktorką, która podjęła taką podróż. Udowodniła swój potencjał wywierając wrażenie na wielu widzach i fanach z jej wymownym mówieniem, śpiewaniem i tańczeniem na różnych imprezach.
Wystąpiła razem z Lee Min-ho w dramie "The Heirs", która miała premierę 9 października 2013 roku. "The Heirs" osiągnęła oglądalność 25.6% jako jedna z najczęściej oglądanych dram codziennych w 2013 roku. Wydała także piosenkę do ścieżki dźwiękowej serialu pt. „Story”. Ponadto prawa wydawnicza dramy sprzedano do 13 krajów z największym przychodem z Japonii. "The Heirs" zgromadziła też miliard wyświetleń na Youku.com, popularnej chińskiej stronie do oglądania filmów.
Park Shin-hye jest pierwszą koreańską aktorką która zgromadziła ponad pięć milionów obserwujących na Weibo, dowodząc jej popularności w Chinach. Została również uznana „Popularną Aktorką Zagraniczną” w Chińskiej Anhui TV Drama Awards za dramę "The Heirs". Śpiewała tam też utwór „Story” ze ścieżki dźwiękowej serialu.
W 2014 roku Shin-hye zagrała rolę królowej w filmie historycznym pt. "Królewski krawiec" razem z Go Soo, Han Suk-kyu i Yoo Yeon-seok. "Królewski krawiec" miał swoją premierę w styczniu 2015 roku. 4 września 2014 aktorka potwierdziła, że będzie bohaterką nowego serialu telewizyjnego pt. "Pinocchio" na kanale SBS. Nadawca ostatecznie potwierdził, że zagra ona Choi In-ha u boku Lee Jong-suka. Serial nadawany był od listopada 2014 do stycznia 2015 w środy i czwartki.
Wzrost popularności Park Shin-hye dzięki serialom "Spadkobiercy" w końcu 2013 roku i "Pinocchio" w 2014 roku sprawił, że zadebiutowała w rankingu „Top 40 najbardziej wpływowych gwiazd Korei”, który został oficjalnie zaprezentowany przez Forbes Korea w marcu 2015 roku. Zajęła w nim 36. miejsce w zarobkach, 19. w ekspozycji prasowej, 14. w ekspozycji telewizyjnej i 31. w kryteriach profesjonalizmu, w ogóle umieszczono ją na 33. miejscu tego rankingu.
Niedawno zakończyła ona zdjęcia do nowego filmu pt.: "Older Brother" z Do Kyung-soo z Exo i Jo Jung-sukiem, gdzie będzie grała trenerkę judo. 29 marca 2016 roku potwierdzono, że Shin-hye zagra Hye-Jung, gangsterkę, która została lekarzem w serialu "Doctors" na kanale SBS. Będzie to jej powrót na mały ekran po półtorarocznej przerwie.
Ambasador dobrej woli.
Park Shin-hye uczestniczy w promowaniu koreańskiego dziedzictwa i jest znana jako ambasador organizacji i imprez. Oprócz tego aktywnie uczestniczy w niskoprofilowej działalności charytatywnej, która nie jest publikowana w mediach.

</doc>
<doc id="3724348" url="https://pl.wikipedia.org/wiki?curid=3724348" title="As-Saura-Umm Kalak">
As-Saura-Umm Kalak

As-Saura-Umm Kalak (arab. الثورة-أم قلق) – wieś w Syrii, w muhafazie Hama. W 2004 roku liczyła 272 mieszkańców.

</doc>
<doc id="3724357" url="https://pl.wikipedia.org/wiki?curid=3724357" title="Umm Tuwajna">
Umm Tuwajna

Umm Tuwajna (arab. أم توينة) – wieś w Syrii, w muhafazie Hama. W 2004 roku liczyła 566 mieszkańców.

</doc>
<doc id="3724358" url="https://pl.wikipedia.org/wiki?curid=3724358" title="Al-Uwajr">
Al-Uwajr

Al-Uwajr (arab. العوير) – wieś w Syrii, w muhafazie Hama. W 2004 roku liczyła 843 mieszkańców.

</doc>
<doc id="3724377" url="https://pl.wikipedia.org/wiki?curid=3724377" title="Arszuna">
Arszuna

Arszuna (arab. عرشونة) – wieś w Syrii, w muhafazie Hama. W 2004 roku liczyła 865 mieszkańców.

</doc>
<doc id="3724389" url="https://pl.wikipedia.org/wiki?curid=3724389" title="Aleksiej Łobanow-Rostowski">
Aleksiej Łobanow-Rostowski

Aleksiej Borisowicz Łobanow-Rostowski, ros. Алексей Борисович Лобанов-Ростовский (ur. , zm. ) – rosyjski dyplomata okresu Imperium Rosyjskiego.
Odznaczenia.
W 1895 został odznaczony Krzyżem Wielkim Legii Honorowej.

</doc>
<doc id="3724398" url="https://pl.wikipedia.org/wiki?curid=3724398" title="Furajtan">
Furajtan

Furajtan (arab. فريتان) – wieś w Syrii, w muhafazie Hama. W 2004 roku liczyła 186 mieszkańców.

</doc>
<doc id="3724416" url="https://pl.wikipedia.org/wiki?curid=3724416" title="Salam Gharbi">
Salam Gharbi

Salam Gharbi (arab. سلام غربي) – wieś w Syrii, w muhafazie Hama. W 2004 roku liczyła 134 mieszkańców.

</doc>
<doc id="3724428" url="https://pl.wikipedia.org/wiki?curid=3724428" title="Akarib">
Akarib

Akarib (arab. عقارب) – miasto w Syrii, w muhafazie Hama. W 2004 roku liczyło 3830 mieszkańców.

</doc>
<doc id="3724430" url="https://pl.wikipedia.org/wiki?curid=3724430" title="Zbigniew Nowakowski">
Zbigniew Nowakowski

Zbigniew Nowakowski (ur. 8 maja 1937, zm. 23 października 2010 w Mielcu) – polski pilot doświadczalny, instruktor lotniczy.
Lotnicza droga.
Lotniczą drogę rozpoczął w 1957 r. – szkolenie samolotowe u instruktora Zbigniewa Wróblewskiego. Przeszedł też szkolenie szybowcowe oraz spadochronowe. Już po roku od rozpoczęcia szkolenia lotniczego wystartował w IV samolotowych Mistrzostwach Polski Juniorów uzyskując 6 miejsce na 27 startujących. Zafascynowała go właśnie akrobacja lotnicza - startował w wielu zawodach zajmując czołowe miejsca. Był członkiem kadry narodowej w akrobacji samolotowej. W 1962 r. rozpoczął pracę jako instruktor lotniczy - uczniem był m.in. późniejszy pilot doświadczalny inż. Henryk Bronowicki. W 1958 r. uzyskał tytuł i medal „Mistrza Sportu”. 
W kwietniu 1969 rozpoczął pracę w PZL Mielec jako pilot transportowy. Uzyskał Złotą Odznakę Szybowcową z trzema diamentami – w tym za przewyższenie 5000 m nie na fali, a w Mielcu w locie w chmurze burzowej.
Pilot doświadczalny.
Po 6 latach pracy jako zawodowy pilot transportowy w 1975 r. uzyskał uprawnienia jako pilot doświadczalny II klasy. Miał też uprawnienia na samoloty wielosilnikowe. 
Brał udział w badaniach prototypów samolotów: PZL M18 Dromader (różne wersje), An-28 PZL M28, PZL M-20 Mewa, PZL M-15 (Belphegor), PZL M-21 Dromader Mini. Odbył też przeszkolenie na samolotach odrzutowych Lim-2, LiM-5. Wszedł w skład 4 osobowego zespołu pilotów (inż. Ludwik Natkaniec, inż. Henryk Bronowicki, major pil. Jerzy Bachta) dokonujących lotów na samolocie PZL I-22 Iryda - w tym najbardziej ryzykownych prób flatterowych. Dokonywał też seryjnych oblotów TS-11 Iskra. 
Znany był z prezentacji samolotów na pokazach - w tym na PZL I-22 Iryda na Air Show w Poznaniu w 1991 r.
Latał szczęśliwie, choć miał kilka przesłanek wypadku lotniczego – np. rozpięcie się pasów w locie plecowym na TS-11 Iskra w Farnborough w Anglii. Los był dla niego też łaskawy w 1987 roku w próbach flatterowych – lecący po nim mjr Jerzy Bachta zginął śmiercią lotnika. 
Łącznie wykonał 1708 lotów na 23 typach szybowców, 17529 lotów na 48 typach samolotów w ogólnym nalocie 9681 godzin. 
Posiadał odznaczenia: Złoty Krzyż Zasługi, brązowy medal Medal „Za zasługi dla obronności kraju”, Zasłużony Działacz Lotnictwa Sportowego, Odznaka 100-lecie Lotnictwa Polskiego. 
Zmarł 23 października 2010 r. w Mielcu i jest pochowany w rodzinnym grobie w Buszkowicach pod Przemyślem. 

</doc>
<doc id="3724439" url="https://pl.wikipedia.org/wiki?curid=3724439" title="Herb gminy Słupia Konecka">
Herb gminy Słupia Konecka

Herb gminy Słupia Konecka przedstawia w polu czerwonym wieżę srebrną z dachem czarnym, takimi dwoma oknami i wejściem podwyższonym oraz pół koła wodnego srebrnego o dwóch dzwonach, w słup.
Symbolika.
Koło wodne nawiązuje do przemysłu, który rozwijał się na terenie dzisiejszej gminy w ramach Zagłębia Staropolskiego. Jednocześnie nawiązano do herbu powiatu koneckiego, na którego terenie leży gmina. Wieża jest godłem mówiącym, nawiązującym do nazwy siedziby władz gminy, Słupi, która wywodzi się od słowa "słup - stołp = wieża".
Historia herbu.
Przyjęty Uchwałą Nr XX/122/2016 Rady Gminy w Słupi Koneckiej z dnia 14 czerwca 2016 r. Uchwałę podjęto w wyniku uzyskania pozytywnej opinii Komisji Heraldycznej po około rocznych pracach, w toku których zmodyfikowano projekt pierwotny, zakwestionowany przez Komisję. Herb opracował heraldyk Krzysztof Dorcz.

</doc>
<doc id="3724440" url="https://pl.wikipedia.org/wiki?curid=3724440" title="Al-Dżadida (As-Salamijja)">
Al-Dżadida (As-Salamijja)

Al-Dżadida (arab. الجديدة) – wieś w Syrii, w muhafazie Hama. W 2004 roku liczyła 177 mieszkańców.

</doc>
<doc id="3724452" url="https://pl.wikipedia.org/wiki?curid=3724452" title="Iosif Koczłamazaszwili">
Iosif Koczłamazaszwili

Iosif Dmitrijewicz Koczłamazaszwili (ros. Иосиф Дмитриевич Кочламазашвили, ur. 1906, zm. ?) – radziecki działacz partyjny i państwowy.
Życiorys.
Od 1924 należał do RKP(b), był funkcjonariuszem Komsomołu w Adżarskiej ASRR i działaczem związkowym w Adżarskiej ASRR i Gruzińskiej SRR, później funkcjonariuszem partyjnym. Od 13 kwietnia 1937 był p.o. I sekretarza, a od 1937 do 23 lutego 1938 I sekretarzem Adżarskiego Komitetu Obwodowego Komunistycznej Partii (bolszewików) Gruzji, do 31 sierpnia 1938 II sekretarzem KC KP(b)G, a od 8 lipca 1938 do 24 marca 1947 przewodniczącym Rady Najwyżej Gruzińskiej SRR. Jednocześnie od września 1938 do 11 maja 1943 był przewodniczącym Komitetu Wykonawczego Rady Miejskiej Tbilisi, od 12 maja 1943 do 10 kwietnia 1946 zastępcą przewodniczącego Rady Komisarzy Ludowych Gruzińskiej SRR ds. hodowli, od 10 kwietnia 1946 do 18 marca 1947 ministrem hodowli Gruzińskiej SRR i do 13 stycznia 1949 ministrem przemysłu mięsnego i mleczarskiego Gruzińskiej SRR. Od listopada 1948 do 16 kwietnia 1953 był przewodniczącym Gruzińskiej Republikańskiej Rady Związków Zawodowych, jednocześnie do 14 kwietnia 1953 członkiem Biura KC KP(b)G/Komunistycznej Partii Gruzji, od 14 kwietnia do 20 września 1953 zastępcą członka Biura KC KPG, a od 15 kwietnia 1953 ministrem handlu Gruzińskiej SRR.

</doc>
<doc id="3724461" url="https://pl.wikipedia.org/wiki?curid=3724461" title="Autogram">
Autogram

Autogram – szesnasty studyjny album serbskiej piosenkarki Svetlany Cecy Ražnatović. Album został wydany 25 czerwca 2016 roku nakładem wytwórni Ceca Music.
24 czerwca 2016 swoją radiową premierę miały piosenki "Autogram" oraz "Cigani." Piosenka "Autogram" została wyemitowana w stacji Radio Pink, natomiast utwór "Cigani" w stacji Radio S3.

</doc>
<doc id="3724472" url="https://pl.wikipedia.org/wiki?curid=3724472" title="Tall ad-Daman">
Tall ad-Daman

Tall ad-Daman (arab. تل الضمان) – miasto w Syrii, w muhafazie Aleppo. W 2004 roku liczyło 872 mieszkańców.

</doc>
<doc id="3724484" url="https://pl.wikipedia.org/wiki?curid=3724484" title="Sycyliana (strofa)">
Sycyliana (strofa)

Sycyliana () – strofa ośmiowersowa, rymowana "abababab", występująca we włoskiej poezji średniowiecznej, poprzedniczka oktawy. Sycyliana legła u podstaw sonetu ("abababab cdcdcd"). W poezji polskiej występuje rzadko. Algernon Charles Swinburne użył jej w wierszu "The Statue of Victor Hugo":

</doc>
<doc id="3724509" url="https://pl.wikipedia.org/wiki?curid=3724509" title="Kafr Naha">
Kafr Naha

Kafr Naha (arab. كفر ناها) – miejscowość w Syrii, w muhafazie Aleppo. W 2004 roku liczyła 3438 mieszkańców.

</doc>
<doc id="3724520" url="https://pl.wikipedia.org/wiki?curid=3724520" title="Gieorgij Twałczrelidze">
Gieorgij Twałczrelidze

Gieorgij Grigorjewicz Twałczrelidze (ros. Георгий Григорьевич Твалчрелидзе, gruz. გიორგი თვალჭრელიძე, ur. 20 sierpnia 1896, zm. 13 kwietnia 1968) – radziecki działacz partyjny i państwowy.
Życiorys.
Od 1915 służył w rosyjskiej armii, w lipcu 1917 wstąpił do SDPRR(b), został aresztowany, 1921 został przewodniczącym wiejskiego komitetu rewolucyjnego. W latach 1921-1928 studiował na Komunistycznym Uniwersytecie im. Swierdłowa, jednocześnie do 1924 pracował w Centralnej Komisji ds. Czystki RKP(b), od 1928 był funkcjonariuszem partyjnym w Gruzińskiej SRR, a 1930-1934 członkiem Centralnej Komisji Kontrolnej Komunistycznej Partii (bolszewików) Gruzji. Od 1931 do kwietnia 1937 był I sekretarzem Lenińskiego Komitetu Rejonowego KP(b)G w Tbilisi, potem I sekretarzem Komitetu Rejonowego KP(b)G w Gurdżaani i w Macharadze (obecnie Ozurgeti), a 1940-1944 I sekretarzem Adżarskiego Komitetu Obwodowego KP(b)G. W latach 1944-1952 był sekretarzem Kolegium Partyjnego przy KC KP(b)G/KPG,a od 5 marca 1954 do 1956 ministrem kontroli państwowej Gruzińskiej SRR, 1957 przeszedł na emeryturę.

</doc>
<doc id="3724521" url="https://pl.wikipedia.org/wiki?curid=3724521" title="Hol (wędkarstwo)">
Hol (wędkarstwo)

Hol ("holowanie") – faza łowienia ryb w wędkarstwie, rozpoczynająca się zacięciem, a kończąca lądowaniem.
Holowanie polega na przyciągnięciu ryby z zachowaniem w miarę stałego napięcia żyłki (utrzymaniu nieprzerwanego kontaktu ze zwierzęciem) i na prowadzeniu ryby z dala od wszelkich przeszkód, co zapobiega zerwaniu lub zaplątaniu żyłki. Hol może odbywać się w głębi wody (dotyczy to zwłaszcza łososiowatych) lub przy jej powierzchni (np. węgorz lub mniejsze karpiowate). Holowanie dzielone jest także na siłowe (intensywne) lub z uchodzeniem (zmęczeniem) ryby, aż do momentu kiedy może ona lądować bez szkody dla zestawu wędkarskiego.

</doc>
<doc id="3724523" url="https://pl.wikipedia.org/wiki?curid=3724523" title="Al-Ibizmu">
Al-Ibizmu

Al-Ibizmu (arab. الابزمو) – miejscowość w Syrii, w muhafazie Aleppo. W 2004 roku liczyła 4545 mieszkańców.

</doc>
<doc id="3724537" url="https://pl.wikipedia.org/wiki?curid=3724537" title="Lądowanie (wędkarstwo)">
Lądowanie (wędkarstwo)

Lądowanie – termin używany w wędkarstwie odnoszący się do ostatniej fazy holu ryby.
Faza ta polega na wyciąganiu przyholowanej ryby na ląd. Możliwe są różne metody lądowania:

</doc>
<doc id="3724540" url="https://pl.wikipedia.org/wiki?curid=3724540" title="Kafr Nasih al-Atarib">
Kafr Nasih al-Atarib

Kafr Nasih al-Atarib (arab. كفر ناصح الاتارب) – miejscowość w Syrii, w muhafazie Aleppo. W 2004 roku liczyła 2509 mieszkańców.

</doc>
<doc id="3724541" url="https://pl.wikipedia.org/wiki?curid=3724541" title="Dawid Chantadze">
Dawid Chantadze

Dawid Gieorgijewicz Chantadze (ros. Давид Георгиевич Хантадзе, gruz. დავით ხანთაძე, ur. 1905 w Kutaisi, zm. ?) – radziecki działacz państwowy i partyjny.
Życiorys.
Od 1924 studiował na Tyfliskim Uniwersytecie Państwowym, był dyrektorem i wykładowcą szkoły średniej w Gori, kierownikiem rejonowego oddziału edukacji narodowej w Gori, od 1937 należał do WKP(b). Był instruktorem wydziału KC Komunistycznej Partii (bolszewików) Gruzji, do 1940 kierował sektorem KC KP(b)G, od 1940 do grudnia 1953 był I sekretarzem Komitetu Rejonowego KP(b)G im. Ł. Berii KP(b)G w Tbilisi, a od 24 grudnia 1943 do lutego 1946 I sekretarzem Komitetu Rejonowego KP(b)G w Bolnisi. Od 16 lutego 1946 był pełnomocnikiem Ludowego Komisariatu/Ministerstwa Zapasów ZSRR na Gruzińskiej SRR, od 1951 do 12 lipca 1952 I sekretarzem Adżarskiego Komitetu Obwodowego KP(b)G, a od 11 lipca 1952 do 15 kwietnia 1953 ministrem handlu Gruzińskiej SRR.

</doc>
<doc id="3724544" url="https://pl.wikipedia.org/wiki?curid=3724544" title="Uwajdżil">
Uwajdżil

Uwajdżil (arab. عويجل) – miejscowość w Syrii, w muhafazie Aleppo. W 2004 roku liczyła 2407 mieszkańców.

</doc>
<doc id="3724545" url="https://pl.wikipedia.org/wiki?curid=3724545" title="Mistrzostwa Europy w Piłce Nożnej 2016/Faza pucharowa">
Mistrzostwa Europy w Piłce Nożnej 2016/Faza pucharowa

Do fazy pucharowej Mistrzostw Europy w Piłce Nożnej 2016 awansowały drużyny, które zajęły dwa pierwsze miejsca w każdej grupie oraz cztery najlepsze zespoły z trzecich miejsc. Od tej fazy gra toczyła się systemem pucharowym (przegrany odpadał). W przypadku remisu została rozegrana dogrywka, gdy i ona nie wyłoniła zwycięzcy, następowała seria rzutów karnych.

</doc>
<doc id="3724546" url="https://pl.wikipedia.org/wiki?curid=3724546" title="Uchodzenie">
Uchodzenie

Uchodzenie – w wędkarstwie: zmęczenie ryby odpowiednio długim holowaniem, do stanu, w którym leży ona na boku na powierzchni wody i możliwe jest jej lądowanie (wyciągnięcie z wody ręką lub podbierakiem) bez narażania żyłki na zerwanie.

</doc>
<doc id="3724547" url="https://pl.wikipedia.org/wiki?curid=3724547" title="Aram Hakopian">
Aram Hakopian

Aram Chaczaturowicz Hakopian, orm. Արամ Խաչատուրի Հակոբյան, ros. Арам Хачатурович Акопян, "Aram Chaczaturowicz Akopian" (ur. 15 sierpnia 1979 w Erywaniu, Armeńska SRR) – ormiański piłkarz, grający na pozycji napastnika.
Kariera piłkarska.
Kariera klubowa.
W 1996 rozpoczął karierę piłkarską w klubie wojskowym CSKA Erywań, skąd w 1997 trafił do Pjunika Erywań. W 1998 razem z młodszym bratem Arą został piłkarzem Dwinu Artaszat. Latem 1999 przeszedł do Cementu Ararat, który później nazywał się Araks Ararat, a w 2000 przeniósł swoją siedzibę do stolicy, a po roku przyjął nazwę Spartak Erywań. W lipcu 2000 wyjechał do Ukrainy, gdzie występował w drugoligowej Stali Ałczewsk, ale już w sierpniu opuścił Ukrainę i wrócił do Spartaka Erywań, który po fuzji w 2003 otrzymał nazwę Bananc Erywań. W grudniu powrócił do Ukrainy, gdzie był na testach z bratem w Metałurhu Donieck, ale został piłkarzem Stali Ałczewsk. W czerwcu 2004 został wypożyczony do farm-klubu Stali Dnieprodzierżyńsk. W lipcu 2004 trafił do Metałurha Donieck, ale po 4 meczach w drużynie rezerw postanowił dalej grac dla Stali Dnieprodzierżyńsk. Latem 2005 wrócił do Bananca Erywań. Na początku 2007 został wypożyczony na pół roku do ukraińskiego Illicziwca Mariupol, a na początku 2008 na pół roku do rosyjskiej Wołgi Uljanowsk. Latem 2008 odszedł do Ulissu Erywań. Na początku 2009 podpisał kontrakt z pierwszoligowym Impulsem Diliżan, z którym zdobył awans do Premier-ligi. Na początku 2010 doznał kontuzji i potem nie potrafił wrócić w pełni do zdrowia. W 2011 ogłosił o zakończeniu kariery piłkarza, ale na początku 2012 został piłkarzem reaktywowanego Alaszkertu Erywań. Jednak nie rozegrał żadnego meczu i zakończył karierę piłkarza.
Kariera reprezentacyjna.
Najpierw był powoływany do młodzieżowej reprezentacji Armenii. 2 lutego 2000 zadebiutował w seniorskiej kadrze w wygranym 2:1 meczu z Mołdawią.

</doc>
<doc id="3724549" url="https://pl.wikipedia.org/wiki?curid=3724549" title="Sylabizm czysty">
Sylabizm czysty

Sylabizm czysty – system wersyfikacyjny oparty wyłącznie na liczeniu sylab w wersach i segmentach wierszowych. W literaturze polskiej prawdopodobnie występował na początku szesnastego wieku, o czym może świadczyć twórczość Mikołaja Reja. Rej, jak widać, miesza klauzule męskie i żeńskie, a nawet rymuje oksytony i paroksytony (pleban : pan).
Od czasów Jana Kochanowskiego sylabizm polski nie jest sylabizmem czystym z uwagi na paroksytonezę wersu, czyli stały akcent na sylabie przedostatniej.
Istnienie sylabizmu względnego było obiektem dyskusji. O sylabizmie czystym pisał między innymi Karol Wiktor Zawodziński.
Sylabizm czysty występował w literaturze słowackiej. Romantyczny poeta Ľudovít Štúr, piszący po czesku i słowacku, stosował jedenastozgłoskowiec ze średniówką po sylabie piątej, ale bez stabilizacji akcentu. Przykładów dostarcza poemat Matúš z Trenčína napisany po słowacku. W poniższym cytacie klauzule są paroksytoniczne (Ss) - albo proparoksytoniczne (Sss). Klauzule typu (Ssss) liczą się po czesku jako (Ss).
Po czesku (łatwo rozpoznać po literze ř) Štúr napisał wiersz Ku Křiváni:
W szesnastym wieku Bartosz Paprocki wierszem czysto sylabicznym tłumaczył na czeski poezje Jana Kochanowskiego.
W ten sam sposób pieśń Kochanowskiego Czego chcesz od nas, Panie, za twe hojne dary przełożył Jan Amos Komenský:

</doc>
<doc id="3724551" url="https://pl.wikipedia.org/wiki?curid=3724551" title="Pantofelek (wędkarstwo)">
Pantofelek (wędkarstwo)

Pantofelek – zakończenie nóżki w przelotce rozbieralnej, umocowane na stałe do wędziska. Najczęściej jest to kilkumilimetrowa płaska płytka metalowa o spłaszczonych końcówkach, posiadająca w środku gwintowane gniazdo przeznaczone do wkręcenia nóżki.

</doc>
<doc id="3724553" url="https://pl.wikipedia.org/wiki?curid=3724553" title="Asz-Szajch Ali (Aleppo)">
Asz-Szajch Ali (Aleppo)

Asz-Szajch Ali (arab. الشيخ علي) – miejscowość w Syrii, w muhafazie Aleppo. W 2004 roku liczyła 3139 mieszkańców.

</doc>
<doc id="3724555" url="https://pl.wikipedia.org/wiki?curid=3724555" title="Kafr Nuran">
Kafr Nuran

Kafr Nuran (arab. كفر نوران) – miejscowość w Syrii, w muhafazie Aleppo. W 2004 roku liczyła 3729 mieszkańców.

</doc>
<doc id="3724561" url="https://pl.wikipedia.org/wiki?curid=3724561" title="Maksim Baławadze">
Maksim Baławadze

Maksim Konstantinowicz Baławadze (ros. Максим Константинович Балавадзе, ur. 1910 we wsi Ganir-Kwitiri w Gruzji, zm. ?) – radziecki działacz partyjny.
Życiorys.
W 1934 ukończył Zakaukaski Instytut Inżynierów Komunikacji Drogowej, 1937 został kierownikiem szkoły w Tbilisi, potem do 1939 kierował Wydziałem Przygotowania Kadr Zakładu Remontu Parowozów i Wagonów im. Stalina, 1939 został członkiem WKP(b). Od 1939 kierował Sektorem Kadr Przemysłu Spożywczego Wydziału Kadr KC Komunistycznej Partii (bolszewików) Gruzji, potem kierował Wydziałem Przemysłowym Komitetu Miejskiego KP(b)G w Tbilisi i (do 1941) Wydziałem Transportowym KC KP(b)G, od 1941 służył w Armii Czerwonej. Do sierpnia 1943 był szefem wydziału politycznego dywizji, od sierpnia 1943 do 1946 I sekretarzem KC Komsomołu Gruzji, od 1946 ponownie kierował Wydziałem Transportowym KC KP(b)G, a od 1946 do listopada 1948 był zastępcą sekretarza KC KP(b)G ds. transportu i jednocześnie do listopada 1948 kierownikiem Wydziału Przemysłu i Transportu KC KP(b)G. Od listopada 1948 do 1950 ponownie kierował Wydziałem Transportowym KC KP(b)G, od 1951 do 2 kwietnia 1952 był sekretarzem KC KP(b)G, od kwietnia 1952 do maja 1953 był I sekretarzem Komitetu Obwodowego KP(b)G/KPG w Kutaisi, jednocześnie do 14 kwietnia 1953 był członkiem Biura KC KP(b)G/KPG.

</doc>
<doc id="3724565" url="https://pl.wikipedia.org/wiki?curid=3724565" title="Nóżka (wędkarstwo)">
Nóżka (wędkarstwo)

Nóżka – część przelotki znajdująca się pomiędzy wędką (ewentualnie pantofelkiem), a pierścieniem przez który przechodzi żyłka wędkarska.

</doc>
<doc id="3724567" url="https://pl.wikipedia.org/wiki?curid=3724567" title="Jakid al-Adas">
Jakid al-Adas

Jakid al-Adas (arab. ياقد العدس) – miejscowość w Syrii, w muhafazie Aleppo. W 2004 roku liczyła 2117 mieszkańców.

</doc>
<doc id="3724570" url="https://pl.wikipedia.org/wiki?curid=3724570" title="Same Old Love">
Same Old Love

Same Old Love – singiel amerykańskiej piosenkarki Seleny Gomez, promujący jej drugi solowy album "Revival". Utwór został napisany głównie przez Charli XCX oraz Rossa Gollana. Wspomniana Charli, postanowiła urozmaicić piosenkę dogrywając parę dźwięków swoim wokalem. Singel odgrywa bardzo ważną rolę, ponieważ pokazuje różne etapy w różnych związkach. Dzięki tej piosence Selena pozbyła się toksycznych zdarzeń w swoim życiu i poprawiła swoje relacje z ojcem.
Teledysk.
Teledysk wyreżyserował Michael Haussman a głównym jego zadaniem było zinterpretowanie słów w miły dla oka sposób. Singel był nagrywany w teatrze Broadway, który znajduje się w Los Angeles. Reżyser miał w planie nagrać tylko jedną scenę – Selenę w samochodzie, ale został zainspirowany Tonym Bennettem, który jest znany z teledysków „koncertowych”. Piosenkarka zaprosiła fanów na specjalny Revival Event. Wszyscy zostali zaskoczeni nieświadomym udziałem w końcowej scenie filmu. Ta część jest bardzo wyjątkowa dla artystki, ponieważ pokazuje jej motywację i inspirację do życia. W wywiadzie dla magazynu Billboard powiedziała „Najważniejsi są w teledysku fani, chcieliśmy zakończyć w naprawdę fajny sposób”. Haussman planował pominąć także scenę z fanami, ale po dłuższym czasie spodobała mu się wersja z wielbicielami artystki. Teledysk miał swoją premierę 22 września 2015 na platformie Apple Music. Nieco później opublikowano go także na YouTube – 7 października 2015.

</doc>
<doc id="3724574" url="https://pl.wikipedia.org/wiki?curid=3724574" title="Jasyn Chamid">
Jasyn Chamid

Jasyn Sułejmanowycz Chamid, ukr. Ясин Сулейманович Хамід (ur. 10 stycznia 1993 w Charkowie) – ukraiński piłkarz pochodzenia egipskiego, grający na pozycji napastnika.
Kariera piłkarska.
Kariera klubowa.
Wychowanek Szkoły Piłkarskiej w Charkowie oraz Metałurha Donieck, barwy których bronił w juniorskich mistrzostwach Ukrainy (DJuFL). W listopadzie 2008 rozpoczął karierę piłkarską w drużynie rezerw FK Charków. Latem 2009 przeniósł się do Metałurha Donieck. Latem 2014 został wypożyczony na pół roku do Stali Ałczewsk. Na początku 2015 wyjechał do Azerbejdżanu, gdzie został piłkarzem AZAL PFK Baku. Na początku 2016 zasilił skład Rəvanu Baku. 24 czerwca 2016 podpisał kontrakt z Zirə Baku.
Kariera reprezentacyjna.
Występował w juniorskich reprezentacjach U-16, U-17 i U-18.

</doc>
<doc id="3724575" url="https://pl.wikipedia.org/wiki?curid=3724575" title="Jasin Chamid">
Jasin Chamid



</doc>
<doc id="3724580" url="https://pl.wikipedia.org/wiki?curid=3724580" title="Katherine Maher">
Katherine Maher

Katherine Maher (ur. 18 kwietnia 1983) – amerykańska specjalistka z zakresu komunikacji i Internetu, menedżerka, dyrektorka wykonawcza Wikimedia Foundation (WMF) w latach 2016–2021. Wcześniej pracowała na rzecz wolności słowa, dostępu do informacji i praw cyfrowych.
Życiorys.
Pracowała w UNICEF, National Democratic Institute for International Affairs i w Banku Światowym. Bezpośrednio przed przejściem do WMF pracowała w Access, międzynarodowej organizacji działającej w obszarze praw cyfrowych, gdzie była odpowiedzialna za komunikację z mediami oraz za komunikację między 350 tys. członkami Access. Zajmowała się także globalnymi zagrożeniami dla praw cyfrowych oraz opracowywaniem strategii Access. Ponadto była zaangażowana w organizację RightsCon, serii konferencji poświęconej wolnemu i otwartemu internetowi wspierającemu prawa cyfrowe i wolność słowa.
Od marca 2014 do marca 2016 była szefową działu komunikacji w Wikimedia Foundation. Została zatrudniona na tym stanowisku ze względu na „doświadczenie w orędownictwie na rzecz praw zwykłych użytkowników Internetu i zaangażowanie w dużej międzynarodowej społeczności”. Następnie, do czerwca 2016, piastowała stanowisko p.o. dyrektor wykonawczej WMF, które objęła po rezygnacji Lili Tretikov. Kierowała konsultacjami w sprawie utworzenia wieloletniej strategii Wikimedia. 4 lutego 2021 roku ogłosiła swoją rezygnację z pracy.
Maher współpracuje z Truman National Security Project i Atlantic Council, jest członkinią rady doradczej przy Open Technology Fund i członkinią zarządu Sunlight Foundation.

</doc>
<doc id="3724631" url="https://pl.wikipedia.org/wiki?curid=3724631" title="Strażnica KOP „Lecieszyn”">
Strażnica KOP „Lecieszyn”

Strażnica KOP „Lecieszyn” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 9 batalion graniczny. W 1928 roku w skład batalionu wchodziło 13 strażnic. 80a strażnica KOP „Lecieszyn” w latach 1928 – 1934 znajdowała się w strukturze 3 kompanii KOP „Smolicze”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku prywatnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Cyckowicze” w 1932 roku ochraniała pododcinek granicy państwowej szerokości 4 kilometrów 881 metrów od słupa granicznego nr 890 do 898.
Sąsiednie strażnice:

</doc>
<doc id="3724632" url="https://pl.wikipedia.org/wiki?curid=3724632" title="Sprawa Tichborne’a">
Sprawa Tichborne’a

Sprawa Tichborne’a – próba zawłaszczenia tytułu baroneta Tichborne przez londyńskiego rzeźnika Arthura Ortona, jeden z najgłośniejszych publicznych skandali w wiktoriańskiej Anglii.
Roger Tichborne.
Szczycący się tytułem baronetów Tichbornowie, z korzeniami sięgającymi czasów sprzed inwazji normańskiej w 1066 roku, byli jedną z najbogatszych angielskich katolickich rodzin arystokratycznych. Po śmierci siódmego baroneta Henry’ego Tichborne’a w 1821 roku ród stanął w obliczu wymarcia: z jego siedmiu synów dwóch zmarło jako nastolatkowie, Benjamin Edward (1780-1810) zmarł bezżennie jeszcze za życia ojca, a najmłodszy Robert nie doczekał się potomstwa. Najstarszy syn i spadkobierca tytułu, Henry Joseph, umarł w 1845 roku doczekując się tylko siedmiu córek. Jego sukcesorem został młodszy brat Edward (1782-1854), który odziedziczył spadek po kuzynce i przyjął nazwisko Doughty. Pozostawił po sobie wyłącznie córkę Katherine, jego jedyny syn zmarł bowiem w wieku sześciu lat. Po nim tytuł odziedziczył ostatni pozostały przy życiu z braci, James Francis. Żonaty od 1827 roku z Francuzką Henriettą Felicite Seymour miał dwóch synów: urodzonego w 1829 roku Rogera Charlesa i urodzonego w 1834 roku Alfreda Josepha.
Roger Tichborne wczesne dzieciństwo spędził we Francji. W latach 1845-1848 pobierał naukę w Stonyhurst College. Do końca życia mówił jednak z wyraźnym francuskim akcentem. Po ukończeniu szkoły przez trzy lata służył w 6. pułku dragonów, często goszcząc w posiadłości swojego wuja Edwarda, gdzie zakochał się z wzajemnością w swojej kuzynce Katherine. Ze względu na bliski stopień pokrewieństwa oraz opinię hulaki, jaką cieszył się Roger, kochankowie zostali rozdzieleni. Zrozpaczony Roger wypłynął w 1853 roku do Ameryki Południowej. Na wieść o śmierci wuja postanowił wrócić do kraju. 20 kwietnia 1854 roku zaokrętował się w Rio de Janeiro na pokład statku płynącego do Kingston na Jamajce. Cztery dni później morze wyrzuciło u brzegów Brazylii pustą szalupę ratunkową i elementy wyposażenia okrętu, który wraz z pasażerami zaginął bez wieści. W lipcu 1855 roku arystokrata został prawnie uznany za zmarłego.
Po zaginięciu Rogera spadkobiercą tytułu został jego młodszy brat Alfred, alkoholik i lekkoduch, który zmarł w 1866 roku. Doczekał się syna, Henry'ego Alfreda, urodzonego już jako pogrobowiec. Nie wierząca w śmierć syna lady Tichborne szukała wszelkich wieści mogących świadczyć o jego uratowaniu się ze statku, zamieszczając liczne ogłoszenia w prasie. W 1865 roku skontaktowała się z Arthurem Cubittem, szefującym działającej w Sydney agencji „Zaginieni Przyjaciele”, który w jej imieniu zamieścił w lokalnej gazecie komunikat o poszukiwaniu Rogera Tichborne’a.
Pretendent.
9 października 1865 roku z Cubittem skontaktował się znajomy adwokat z Wagga Wagga w Nowej Południowej Walii, z informacją, że rozpoznał Tichborne’a w zbankrutowanym rzeźniku posługującym się nazwiskiem Thomas Castro. Twierdził on, że jest Anglikiem z pozostawionym w kraju tytułem do posiadłości, a w Australii znalazł się jako rozbitek ze statku. Cubitt powiadomił o sprawie lady Tichborne, a niedługo potem napisał do niej także rzekomo cudownie odnaleziony syn. Po wymianie listów, z których zaczerpnął kilka szczegółów z życia zaginionego spadkobiercy tytułu, Castro udał się do Sydney, gdzie zaciągnął w banku pożyczkę na podróż i wziął powtórny ślub w obrządku katolickim ze swoją australijską żoną, która wkrótce powiła córkę. Został także rozpoznany jako Roger Tichborne przez mieszkającego w Sydney dawnego służącego jego wuja Edwarda. We wrześniu 1866 wraz z nim oraz żoną i córką wyruszył do Londynu.
Castro-Tichborne przybył do Anglii na Boże Narodzenie 1866 roku. Chorobliwie otyły, ważący ponad dwukrotnie więcej niż zaginiony baronet, został jednak „rozpoznany” przez radcę prawnego rodziny Edwarda Hopkinsa. 10 stycznia 1867 roku pretendent udał się do Paryża na spotkanie z rzekomą matką. Zaakceptowany przez nią jako syn, otrzymał wkrótce roczną pensję w wysokości tysiąca funtów.
Rzekomy Roger Tichborn zamieszkał w Essex Lodge w Croydon, prowadząc dostatnie życie dzięki przyznanej przez matkę pensji. Szybko zaczęły mnożyć się wątpliwości co do jego tożsamości. Lady Tichborne była uparcie przekonana o odnalezieniu syna, pozostali krewni dostrzegali jednak coraz więcej rozbieżności – „Roger” nie znał ani słowa po francusku, nie pamiętał o wielu wydarzeniach, mylił imiona członków rodziny, a podczas spotkania nie rozpoznał swojej ukochanej Katherine. Krewni oszusta wynajęli prawników, którzy szybko ustalili, że pierwszego wieczora po przyjeździe do Londynu samozwańczy Roger udał się do Wapping, gdzie jako „znajomy” rozpytywał się o rodzinę niejakiego Arthura Ortona.
Tożsamość.
Podszywający się pod Rogera Tichborne’a oszust naprawdę nazywał się Arthur Orton. Urodził się 20 marca 1834 roku w wielodzietnej rodzinie rzeźnika z Wapping. Chorował na pląsawicę Sydenhama, przez co nie mógł uczęszczać do szkoły. Jako piętnastolatek wysłany przez ojca za morze, zszedł ze statku w 1849 roku w chilijskim Valparaíso i przez kilkanaście miesięcy mieszkał w Melipilli. W 1851 roku powrócił do Anglii, pracując najpierw w sklepie ojca, a rok później zaokrętował się na okręt płynący do Tasmanii. W maju 1853 roku dotarł do Hobart, imając się różnych zawodów. Stracił kontakt z pozostawioną w Anglii rodziną, zaczął wieść życie kryminalisty. Ostatecznie zatrudnił się jako rzeźnik w Wagga Wagga pod przybranym nazwiskiem Thomas Castro.
Sprawa sądowa.
12 marca 1868 lady Tichborne zmarła. Obawiający się utraty środków finansowych pretendent oskarżył swoich nowych krewnych o jej otrucie. Prawnicy wynajęci przez szykujących się do wytoczenia procesu o oszustwo Tichborne’ów zaczęli znajdować coraz więcej dowodów na fałszywość tożsamości Rogera. W Australii dotarli do osób, które rozpoznały go ze zdjęcia jako Arthura Ortona. Okazało się także, że fałszywy arystokrata posyłał potajemnie pieniądze swoim biologicznym siostrom i został odszukany przez swojego brata Charlesa Ortona, który szantażował go, aż za sowitym wynagrodzeniem został nakłoniony do przeprowadzki i zmiany nazwiska.
Fałszywy Roger Tichborne zaczął się coraz bardziej zadłużać, a swoją sytuację finansową próbował ratować wypuszczaniem obligacji, które zamierzał spłacić po uzyskaniu rodowego majątku. Zdecydował się także podać do sądu pułkownika Lushingtona, wynajmującego posiadłość Tichborne, by po jego wyeksmitowaniu samemu ją przejąć. Jednocześnie chciał w ten sposób potwierdzić swoją rzekomą tożsamość i tytuł do majątku. Sprawa, tocząca się od 10 maja 1871 do 7 marca 1872 roku, zakończyła się jednak dla oszusta całkowitą klęską. Pomimo powołania przez powoda ponad stu świadków potwierdzających jego tożsamość jako Rogera Tichborne’a, zastępca prokuratora generalnego sir John Coleridge udowodnił w toku postępowania dowodowego, że pretendent nie przypomina zaginionego Rogera pod względem wyglądu, charakteru, manier i wykształcenia, a także mylił lub w ogóle nie pamiętał licznych faktów ze „swojego” życia (jak nazwiska panieńskiego matki czy przebiegu służby wojskowej). Ława przysięgłych oddaliła pozew, a sam Orton został zdemaskowany i uznany winnym krzywoprzysięstwa. Wkrótce po ogłoszeniu wyroku został aresztowany.
W dniach 23 kwietnia 1873–28 lutego 1874 w Westminster Hall odbył się proces oskarżonego o krzywoprzysięstwo i fałszerstwo Ortona pod przewodnictwem sir Alexandra Cockburna. Sprowadzeni przez stronę oskarżającą świadkowie z Australii i Chile potwierdzili prawdziwą tożsamość oskarżonego. Ten utrzymywał, że Arthur Orton to imię jego przyjaciela poznanego w Australii, a jako Roger Tichborne utrzymywał w młodości intymne stosunki z zamężną obecnie Katherine, przez co naraził się na zarzut uchybienia czci damy. Jego sprawie nie dopomógł w żaden sposób obrońca Edward Kenealy, który wyłącznie znieważał Tichborne’ów, a całą sprawę przedstawiał jako wynik jezuickiego spisku. Ostatecznie został uznany winnym i skazany na 14 lat więzienia oraz ciężkich robót.
Epilog.
Orton został osadzony w więzieniu Millbank, jeszcze pod koniec roku przeniesiono go do więzienia Dartmoor. Wyczerpany ciężką pracą gwałtownie stracił na wadze i zaczął chorować. W kwietniu 1877 roku po raz kolejny przeniesiono go, tym razem do więzienia o lżejszym rygorze Portsea Prison w Portsmouth. W międzyczasie powstało liczne grono jego zwolenników organizujących demonstracje w obronie Tichborne’a, przekonanych że cała sprawa była spiskiem kręgów rządowych i establishmentu wymierzonym w osobę będącą symbolem prostego, uczciwego człowieka. Na całej sprawie zbił polityczny kapitał obrońca Ortona, Edward Kenealy, który założył czasopismo "The Englishman", a w 1875 roku dostał się do parlamentu jako kandydat niezależny.
Orton został zwolniony przedterminowo 11 listopada 1884 roku. Zarabiał na życie występami w teatrach i cyrkach, bezskutecznie licząc na zainteresowanie prasy swoją osobą i wytoczenie ponownego procesu, który miałby doprowadzić do rewizji wyroku. W 1886 roku wyjechał do Nowego Jorku, licząc na zdobycie poparcia amerykańskiej opinii publicznej. Planowane tournée okazało się jednak fiaskiem, a sam Orton skończył ostatecznie jako barman w jednym z pubów. W 1887 roku wrócił do Anglii, gdzie poślubił aktorkę teatru muzycznego Lily Enever. W 1895 roku za kwotę 4 tys. funtów sprzedał swoje wydawane w odcinkach wspomnienia magazynowi "The People". Z uzyskanych pieniędzy założył sklep z tytoniem, który jednak szybko zbankrutował. Zmarł w biedzie 1 kwietnia 1898 roku. Pochowano go na cmentarzu w Paddington.
W 1998 roku historia Ortona stała się kanwą filmu "The Tichborne Claimant" z Johnem Kani i Robertem Pugh w rolach głównych.

</doc>
<doc id="3724633" url="https://pl.wikipedia.org/wiki?curid=3724633" title="Władysław Dulęba (polityk)">
Władysław Dulęba (polityk)

Władysław Dulęba (ur. 24 września 1851 w Krakowie, zm. 17 czerwca 1930 w Kosowie) – polski polityk i adwokat, działacz Polskiego Stronnictwa Demokratycznego.
Życiorys.
Po ukończeniu gimnazjum ­studiował prawo we Lwowie i Wiedniu, potem otworzył kancelarię adwokacką we Lwowie. Był członkiem Rady miasta Lwowa. W 1897 roku został wybrany posłem IX kadencji Rady Państwa z kurii miejskiej Lwowa (1897-1900).
Był posłem IX kadencji Sejmu Krajowego Galicji (trwającej w latach 1908-1913) – w III kurii okręgu 14 Stryj 3 września 1909 objął mandat po zmarłym Filipie Fruchtmanie, zaś w 1913 mandat ten objął Marceli Misiński. Z ramienia demokratów w maju 1907 wybrany posłem do austriackiej Rady Państwa w Wiedniu kadencji XI (1907-1911) z okręgu Brzeżany-Chodorów z ramienia demokratów. Od 3 marca 1909 do 9 stycznia 1911 minister ds. Galicji. Był ministrem bez teki w rządzie Richarda Bienertha od 15 listopada 1908 do 28 czerwca 1911. Od 1911 członek dożywotni Izby Panów.
We wrześniu 1910 otrzymał tytuł obywatelstwa honorowego miasta Łańcut.
Żonaty z Karoliną Kiselka. Pochowany na Cmentarzu Łyczakowskim we Lwowie.

</doc>
<doc id="3724636" url="https://pl.wikipedia.org/wiki?curid=3724636" title="Władysław Dulęba">
Władysław Dulęba



</doc>
<doc id="3724650" url="https://pl.wikipedia.org/wiki?curid=3724650" title="Ignacy Dembowski (polityk)">
Ignacy Dembowski (polityk)

Ignacy Dembowski h. Jelita (ur. 26 października 1861 w Krakowie, zm. 26 listopada 1942) – polski polityk.
Życiorys.
Urodził się 26 października 1981 w rodzinie Zygmunta i jego pierwszej żony Heleny hr. Humnickiej h. Gozdawa (zm. 1879). Miał siostrę Eugenię (1863–1957).
W 1908 został posłem IX kadencji Sejmu Krajowego Galicji w III kurii obwód przemyski. Od 1908 do 1916 sprawował stanowisko wiceprezydenta c. k. Krajowej Rady Szkolnej.
We wrześniu 1910 otrzymał tytuł honorowego obywatela miasta Łańcut, oraz przed 1916 został honorowym obywatelem miast: Mościska, Tłumacz, Bursztyn, Kałusz. Był protektorem, a potem prezesem Towarzystwa Domu Młodzieży. W 1923 był zastępcą kuratora Zakładu Narodowego im. Ossolińskich.
Zmarł 26 listopada 1942. Pochowany 30 listopada 1942 na Cmentarzu Rakowickim w Krakowie.

</doc>
<doc id="3724651" url="https://pl.wikipedia.org/wiki?curid=3724651" title="Ignacy Dembowski">
Ignacy Dembowski



</doc>
<doc id="3724659" url="https://pl.wikipedia.org/wiki?curid=3724659" title="Węzeł przesiadkowy w Alei Solidarności w Toruniu">
Węzeł przesiadkowy w Alei Solidarności w Toruniu



</doc>
<doc id="3724668" url="https://pl.wikipedia.org/wiki?curid=3724668" title="Strażnica KOP „Jodczyce”">
Strażnica KOP „Jodczyce”

Strażnica KOP „Jodczyce” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 2 Brygady Ochrony Pogranicza, został sformowany 9 batalion graniczny. W 1928 roku w skład batalionu wchodziło 13 strażnic. 83 strażnica KOP „Jodczyce” w latach 1928 – 1934 znajdowała się w strukturze 1 kompanii KOP „Lubieniec”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Jodczyce” w 1932 roku ochraniała pododcinek granicy państwowej szerokości 2 kilometrów 761 metrów od słupa granicznego nr 914 do 921.
Sąsiednie strażnice:

</doc>
<doc id="3724671" url="https://pl.wikipedia.org/wiki?curid=3724671" title="Walenty Zieliński (zm. 1646)">
Walenty Zieliński (zm. 1646)

Walenty Zieliński herbu Świnka (ur. przed 1602, zm. w 1646 roku) – kasztelan płocki w 1618 roku, kasztelan ciechanowski w 1617 roku, chorąży ciechanowski.
Jako senator był obecny na sejmach: 1620, 1623, 1625, 1632 (III), 1635 (I) i 1638 roku.
Był elektorem Władysława IV Wazy z województwa płockiego w 1632 roku, podpisał jego "pacta conventa".
Miał dwie żony:

</doc>
<doc id="3724672" url="https://pl.wikipedia.org/wiki?curid=3724672" title="Walenty Zieliński">
Walenty Zieliński



</doc>
<doc id="3724682" url="https://pl.wikipedia.org/wiki?curid=3724682" title="Wimbledon 2016 (gra pojedyncza kobiet)">
Wimbledon 2016 (gra pojedyncza kobiet)

Wimbledon 2016 – gra pojedyncza kobiet – zawody singlowe kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 27 czerwca–9 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.

</doc>
<doc id="3724686" url="https://pl.wikipedia.org/wiki?curid=3724686" title="P.S. I Love U">
P.S. I Love U

„P.S. I LOVE U” – czterdziesty czwarty singel japońskiego artysty Gackta, wydany 12 lutego 2014 roku. Limitowana edycja CD+DVD zawierała dodatkowo teledysk do utworu tytułowego. Singel osiągnął 12 pozycję w rankingu Oricon i pozostawał na liście przez 3 tygodnie.
Utwór tytułowy został wykorzystany w reklamie VARTIX, a utwór „RIDE OR DIE” został wykorzystany w reklamie Rouge et Noir GACKTxKISSMARK.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="3724690" url="https://pl.wikipedia.org/wiki?curid=3724690" title="Witosza (Kotlina Jeleniogórska)">
Witosza (Kotlina Jeleniogórska)

Witosza (484 m n.p.m.) – wzniesienie w południowo-zachodniej Polsce, w południowej części Wzgórz Łomnickich, w środkowej części Kotliny Jeleniogórskiej.
Położenie.
Wzniesienie położone w środkowej części Kotliny Jeleniogórskiej, w południowej części Wzgórz Łomnickich, na wschodnich obrzeżach miejscowości Staniszów.
Opis.
Niewielkie wyróżniające się skaliste wzgórze, jest drugim pod względem wysokości wzniesieniem Wzgórz Łomnickich, górującym około 100 m od wschodniej strony nad środkową częścią miejscowości- Staniszów. Wyrasta w kształcie niewielkiej, wyraźnie zaznaczonej kopuły, z lekko stromymi zboczami. Na zboczach występują liczne granitowe formy skalne, pieczary oraz jaskinie powstałe pod wpływem mechanicznego odspajania i przemieszczania się po stromym stoku bloków skalnych. Formy skalne i niewielkie jaskinie typu szczelinowo-osuwiskowego w wyniku procesu wietrzeniowego przybrały rozmaite kształty tworząc niezwykłą atrakcję wzniesienia: Są to: "Skalna Komora" obszerna komora przykryta jedną olbrzymią granitową płytą, "Ucho Igielne" wąska około 8 m długości jama, "Pustelnia" wąska 15 metrowej długości szczelina kończąca się skalnym oknem, "Skalna Uliczka". Położenie wzniesienia, kształt i wyraźnie podkreślona część szczytowa, czynią wzniesienie rozpoznawalnym w terenie.
U podnóża wzniesienia, po zachodniej stronie, położona miejscowość Staniszów.
Budowa geologiczna.
Podłoże wzniesienia zbudowane z granitów karkonoskiego i uformowane w wyniku ich selektywnego wietrzenia. Na zachodnim zboczu poniżej szczytu występują okazałe granitowe skałki o kilkumetrowej wysokości oraz liczne bloki skalne (tzw. boludery) pokryte kociołkami wietrzeniowymi.
Roślinność.
Całą powierzchnię szczytową oraz górne partie zboczy porasta las liściasty z domieszką drzew iglastych. Pozostałą część zboczy wzniesienia zajmują zabudowania Staniszowa.
Turystyka.
Przez szczyt wzniesienia prowadzi szlak turystyczny.
Podnóżem wzniesienia prowadzi:

</doc>
<doc id="3724694" url="https://pl.wikipedia.org/wiki?curid=3724694" title="Profesjonalna Liga Piłki Siatkowej SA">
Profesjonalna Liga Piłki Siatkowej SA



</doc>
<doc id="3724697" url="https://pl.wikipedia.org/wiki?curid=3724697" title="Jan Jerzy Schwabe">
Jan Jerzy Schwabe

Jan Jerzy Schwabe, "niem. Johann Georg Schwabe" (ur. 1588, zm. 1660) – medyk i fizyk gdański; notowany w 1618 roku. Pochowany w bazylice Najświętszej Marii Panny w Gdańsku; w rok po pogrzebie wydrukowano kazanie pastora Dilingera, wygłoszone na pogrzebie Schwabego; do druku dołączona była podobizna zmarłego autorstwa Johanna Bensheimera wg wzoru J. S. Emmela.

</doc>
<doc id="3724704" url="https://pl.wikipedia.org/wiki?curid=3724704" title="Dwaj świadkowie">
Dwaj świadkowie

Dwa świadkowie (język hebrajski: שני העדים) – postacie pojawiające się w Apokalipsie świętego Jana w jedenastym rozdziale, pomiędzy trzecim, a jedenastym wersetem.
Dwaj świadkowie są różnie identyfikowani przez teologów: jako dosłownie dwie osoby, dwie grupy ludzi, lub jako dwie koncepcje. Dyspensacjonalistyczni chrześcijanie wierzą, że wydarzenia opisane w Apokalipsie świętego Jana nastąpią przed i w czasie powtórnego przyjścia Chrystusa i próbują oni powiązać odniesienia w niej zawarte, do wydarzeń historycznych lub bieżących, oraz konkretnych ludzi.
Opis postaci.
Tekst oryginału:
Tłumaczenie na polski:
Interpretacje.
Podstawowa analiza biblistów.
Zgodnie z treścią Apokalipsy świętego Jana, dwaj świadkowie są symbolizowani jako „dwa drzewa oliwne i dwa świeczniki”, które posiadają moc niszczenia swoich wrogów, kontroli nad pogodą i zsyłania plag. Ich przedstawienie jako drzew, lub świeczników może być symboliczne, alegoryczne, bądź też dosłowne.
Przystępując do egzegezy jedenastego rozdziału Apokalipsy, komentatorzy, posługujący się tak zwaną eschatologią premilenijną, na ogół interpretują dwóch świadków na jeden z trzech sposobów:
Identyfikacja personalna.
Pierwsi chrześcijanie, tacy jak Tertulian, Ireneusz z Lyonu i Hipolit Rzymski, doszli do wniosku, że dwoma świadkami byli Enoch i Eliasz, czyli prorocy, którzy nigdy nie umarli, ponieważ Bóg „zabrał” ich do siebie. Na jednego ze świadków proponowano też Mojżesza, ze względu na jego zdolność do przemiany wody w krew i moc zsyłania plag na ziemi. Współcześni teologowie, tacy jak John Walvoord, porównali „dwa świeczniki” i „dwa drzewa oliwne” z jedenastego rozdziału Apokalipsy, do złotego świecznika i dwóch drzew oliwnych z czwartego rozdziału Księgi Zachariasza. Poprzez identyfikację dwóch gałązek oliwnych jako „dwóch pomazańców” lub „dwóch synów oliwy”, w Księdze Zachariasza, poparta zostaje dosłowna interpretacja, wedle której dwaj świadkowie są konkretnymi dwiema osobami. Tak uważał między innymi szkocki teolog, William Barclay. John Walvoord wskazał, że przez wzgląd na brak imion świadków, byłoby bezpieczniej stwierdzić, że nie są oni związani z żadnymi poprzednimi biblijnymi bohaterami. Zwolennicy dosłownej interpretacji Apokalipsy wierzą w dyspensacjonalistyczną i futurystyczną interpretację, która zakłada pojawienie się dwóch świadków w dniach ostatecznych.
Symbolika w ujęciu wczesnoprotestanckim.
Dwaj świadkowie byli także interpretowani jako reprezentanci Kościoła. Biblia genewska z 1599 podaje, że dwaj świadkowie przynależą wyłącznie do Kościoła. Z kolei brytyjski pisarz, Matthew Henry w swoim dziele zatytułowanym "Complete Commentary on the Whole Bible" podał interpretację, wedle której reprezentują oni Żydów i pogan. Anglikański kaznodzieja John Wesley, w swoim komentarzu do jedenastego rozdziału Apokalipsy, zasugerował bardziej duchowe i dwuznaczne wyjaśnienie. Teolog i pastor Kościoła baptystów, John Gill, w swoim "Exposition of the Bible" zinterpretował dwóch świadków jako prawdziwy Kościół i przeciwieństwo dla sił katolickiego Antychrysta. Bardzo podobnie do koncepcji Henry'ego, dwaj świadkowie bywają interpretowani jako postacie symbolizujące Izrael i Kościół chrześcijański. Liczbę dwa niekiedy wiązano ze świadkiem Izraela, wysłanym do pogańskich narodów w czasie siedemdziesięciu tygodni, wspomnianych w proroctwie proroka Daniela. Z kolei drzewo oliwne oznaczałoby naród Izraela. Proponowano również bardziej ogólną interpretację, sugerującą, że te dwie postacie są po prostu świadkami Kościoła, ponieważ Jezus zawsze wysyłał swoich uczniów, po dwóch.
Interpretacje adwentystów i mormonów.
W interpretacji Adwentystów Dnia Siódmego, Uriah Smith i Ellen G. White dwaj świadkowie mieli przedstawiać Stary i Nowy Testament. Smith i White wierzyli, że Wielka Rewolucja Francuska była czasem, gdy właśnie zabito dwóch świadków. Z kolei Kościół Jezusa Chrystusa Świętych w Dniach Ostatnich naucza, że dwaj świadkowie będą prorokami, wysłanymi na misję w celu nawrócenia Żydów we współczesnym narodzie Izraela, lub ewentualnie dwoma członkami ich Kworum Dwunastu Apostołów (jest to drugi najwyższy organ, zarządzający Kościołem mormonów), lub ich Pierwszej Prezydencji, którzy są uznawani za proroków przez wiernych Kościoła mormonów.
Wersja katolicka.
Według komentarza, umieszczonego w przypisie do Biblii Tysiąclecia z 1990, wydawnictwa Pallotinum: „Dwaj świadkowie to symbol apostołów Chrystusa, rekrutujących się spośród hierarchii i laikatu, wzrorowany na wielu postaciach Starego Testamentu [...] Działalność ich trwa przez całą doczesność”.
Wersja Świadków Jehowy.
Świadkowie Jehowy uważają, że dwaj świadkowie są to „namaszczeni bracia, którzy zapewniali przewodnictwo, gdy w roku 1914 ustanowiono w niebie Królestwo Boże”. W roku 1919 znaleźli się wśród wyznaczonych do usługiwania w charakterze „niewolnika wiernego i roztropnego”, aby troszczyć się o duchowe potrzeby ludu Bożego w dniach ostatnich.

</doc>
<doc id="3724705" url="https://pl.wikipedia.org/wiki?curid=3724705" title="Acanthocyclops magistridussarti">
Acanthocyclops magistridussarti

Acanthocyclops magistridussarti – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2011 roku przez włoskich botaników Fabio Stocha i Marię Cristinę Bruno.

</doc>
<doc id="3724707" url="https://pl.wikipedia.org/wiki?curid=3724707" title="Mazaedium">
Mazaedium

Mazaedium – u niektórych grzybów jest to pylista masa zawierająca zarodniki, występująca w miejscu hymenium i powstająca z rozpadających się worków i parafiz. Występuje u przedstawicieli rzędu "Caliciales" Bessey 1907. W obecnej klasyfikacji grzybów według Index Fungorum rząd ten zaliczany jest do klasy miseczników ("Lecanoromycetes").

</doc>
<doc id="3724710" url="https://pl.wikipedia.org/wiki?curid=3724710" title="Playdia">
Playdia

 znana także jako BA-X – konsola gier wideo wydana wyłącznie w Japonii w 1994 roku w dniu premiery konsola kosztowała 24 800¥. Przeznaczona była dla młodszych odbiorców i jak w przypadku wielu innych konsol piątej generacji (np. 3DO Interactive Multiplayer), była reklamowana bardziej jako multimedialny sprzęt rozrywkowy niż konsola gier wideo.
Większość oprogramowania dostępnego dla konsoli stanowiły interaktywne quizy w stylu anime i gry edukacyjne. Playdia do sterowania używała jednego, bardzo prostego bezprzewodowego kontrolera. Bandai, producent konsoli Playdia, to jedyna firma produkująca oprogramowanie dla tej konsoli.
Wszystkie tytuły.
Poniżej znajdują się wszystkie tytuły dostępne na konsolę Playdia, pogrupowane według lat wydania, w sumie powstało ich 39, w tym 33 było dostępnych w sprzedaży.

</doc>
<doc id="3724720" url="https://pl.wikipedia.org/wiki?curid=3724720" title="Jedność dzięki Królestwu">
Jedność dzięki Królestwu

Jedność dzięki Królestwu – ogólnoświatowa seria zgromadzeń religijnych o charakterze międzynarodowym, zorganizowanych przez Świadków Jehowy. Kongresy rozpoczęły się latem 1983 roku na półkuli północnej, a zakończyły na początku 1984 roku na półkuli południowej. Uczestniczyły w nich co najmniej 3 276 942 osoby, a ochrzczono 38 832 osoby.
Myśl przewodnia kongresu.
W programie kongresu podkreślono znaczenie jedności panującej wśród Świadków Jehowy dzięki Królestwu Bożemu.
Kongresy w Polsce.
Świadkowie Jehowy w Polsce jednodniowe kongresy zorganizowali przeważnie w wynajętych halach oraz po raz pierwszy również na stadionach. Pomimo niezalegalizowanej jeszcze działalności w Polsce, przybyły na nie delegacje z krajów Europy Zachodniej oraz z Czechosłowacji. Uczestniczyło w nich 114 166 osób, a 2388 ochrzczono.
13 sierpnia 1983 roku na stadionie Korony w Krakowie odbyło się zgromadzenie okręgowe m.in. z udziałem delegacji Świadków Jehowy z Czechosłowacji (gdzie działalność podlegała ograniczeniom prawnym), Francji, RFN. 
Zgromadzenia odbyły się również m.in. w katowickim Spodku (w którym brał udział Theodore Jaracz, członek Ciała Kierowniczego), Domu Kultury Kolejarza w Nowym Sączu, Operze Leśnej w Sopocie, hali Gwardii Warszawa (6 sierpnia), Amfiteatrze Tysiąclecia w Opolu (31 lipca), poznańskiej Arenie, Hali Sportowej w Łodzi oraz w Lublinie i we Wrocławiu.
Kongresy na świecie.
Afryka.
Kongresy odbyły się w większości państw afrykańskich. W Zambii, w której działało 57 034 głosicieli zebrało się na 24 zgromadzeniach w sumie 417 122 uczestników – co 15 mieszkaniec tego kraju. W kongresie we Freetown w Sierra Leone, uczestniczyli delegaci z Gwinei, Liberii i Sierra Leone.
Ameryka Południowa.
Kongresy zostały zorganizowane we wszystkich krajach kontynentu.
Ameryka Północna.
W dniach od 7 do 10 lipca 1983 roku 48 zgromadzeń – w Stanach Zjednoczonych (37), Kanadzie, (17) na Bermudach (1) i na Hawajach (3) – połączono telefonicznie z głównymi miastami kongresowymi.
W kongresach w Ameryce Północnej uczestniczyło 1 247 617, a ochrzczono 12 092 osoby.
Australia i Oceania.
W Nowej Zelandii w kongresach uczestniczyło 13 408 osób, a 167 zostało ochrzczonych. Trzy zgromadzenia były połączone telefonicznie z sześcioma kongresami w Australii. W kongresie w Auckland w Nowej Zelandii, obecna była 120-osobowa grupa Świadków Jehowy z Wysp Cooka, dzięki pomocy finansowej nowozelandzkich współwyznawców.
Azja.
W kongresach w Azji – głównie na Dalekim Wschodzie – uczestniczyło 246 358 osób, a ochrzczono 4664 osoby.
W 20 kongresach na Filipinach uczestniczyło 149 219 osób, 1858 zostało ochrzczonych. Chociaż działalność Świadków Jehowy w Indonezji podlegała zakazowi, to pod pretekstem jednoczesnego ślubu kilku par na stadionie w Dżakarcie przedstawiono część programu zgromadzenia. Uczestniczyło w nim blisko 4 tysiące osób, a przed programem potajemnie ochrzczono 125 osób.
Kongresy odbyły się również m.in. w Birmie, Indiach, Japonii, Korei Południowej, Pakistanie.
Europa.
W Europie w kongresach uczestniczyło 709 765 osób, 10 620 zostało ochrzczonych.
W kongresie, który odbył się w Londynie wzięło udział 52 misjonarzy z 19 krajów.
Kongres międzynarodowy odbył się w Messukeskus w Helsinkach.
W Niemczech odbyło się 16 kongresów w 9 językach. W Austrii zorganizowano kongres w Wiedniu, którego program przedstawiono w 3 językach, a w Szwajcarii zgromadzenia odbyły się w Bazylei, Genewie i Zurychu.
Z okazji kongresu Świadkowie Jehowy w Grecji po raz pierwszy zaczęli głosić na ulicy. Wytoczono im 38 spraw, z czego 35 wygrali od razu, a w trzech odwołali się do sądu apelacyjnego.
Publikacje wydane z okazji kongresu.
Oprócz tego wydano "Chrześcijańskie Pisma Greckie w Przekładzie Nowego Świata" w języku angielskim w alfabecie Braille’a, w języku szwedzkim oraz "Pismo Święte w Przekładzie Nowego Świata" w języku portugalskim (Brazylia). Ogłoszono również wydanie w języku francuskim broszury "Przykładaj się do czytania i pisania".
Niektóre punkty programu.
Wykład publiczny.
W przemówieniu: „Osiągnięcia Szkoły Gilead w latach 1943–1983”, nawiązującym do jej czterdziestoletniej działalności, brali udział zaproszeni misjonarze Szkoły Gilead. Większość kongresów było połączona telefonicznie z głównymi miastami kongresowymi, dzięki czemu obecni mogli wysłuchać niektórych wykładów wygłaszanych tam przez członków Ciała Kierowniczego Świadków Jehowy. Na zgromadzeniach Ciało Kierownicze przedstawiło wprowadzenie w czyn zasady z Listu 2 do Koryntian 8:14, 15, gdzie zachęcono mających nadmiar do zrekompensowania nim niedoborów u innych, „by nastąpiło wyrównanie”. W związku z tym w Salach Królestwa wprowadzono skrzynki z napisem „Datki na Fundusz Sal Królestwa”. Dzięki wolnym datkom zebranym w ten sposób w danym kraju można było pomóc zborom w krajach uboższych, które pilnie potrzebowały Sali Królestwa. Uczestnicy kongresów przyjęli specjalne oświadczenie "Deklaracja jedności".
Kampania informacyjna.
Czwartkowe wieczory międzynarodowych kongresów przeznaczone były na działalność kaznodziejską.

</doc>
<doc id="3724723" url="https://pl.wikipedia.org/wiki?curid=3724723" title="Artiemjew">
Artiemjew

Artiemjew () – rosyjskie nazwisko

</doc>
<doc id="3724725" url="https://pl.wikipedia.org/wiki?curid=3724725" title="Bojańczyk">
Bojańczyk

Osoby o tym nazwisku:

</doc>
<doc id="3724726" url="https://pl.wikipedia.org/wiki?curid=3724726" title="Lietz">
Lietz

Osoby o tym nazwisku:

</doc>
<doc id="3724728" url="https://pl.wikipedia.org/wiki?curid=3724728" title="Parkhurst">
Parkhurst

Osoby o tym nazwisku:

</doc>
<doc id="3724729" url="https://pl.wikipedia.org/wiki?curid=3724729" title="Polsko-Bułgarska Izba Handlowa">
Polsko-Bułgarska Izba Handlowa

Polsko-Bułgarska Izba Handlowa (buł. "Полско–Българска Търговска Камара") jest organizacją, której celem jest wspomaganie rozwoju stosunków gospodarczych i handlowych pomiędzy polskimi i bułgarskimi podmiotami gospodarczymi.
Formalnie Izba zarejestrowana jest jako spółka z o.o.
Siedziba.
Izba mieściła się przy ul. Bobrowieckiej 4a (2006-2016), obecnie przy ul. Kołobrzeskiej 2 (2016-).
Propolski samorząd gospodarczy w Bułgarii.
Patrz informacje zawarte pod
Polsko-Bułgarska Izba Przemysłowo-Handlowa

</doc>
<doc id="3724731" url="https://pl.wikipedia.org/wiki?curid=3724731" title="Cheetwood">
Cheetwood

Osoby o tym nazwisku:

</doc>
<doc id="3724734" url="https://pl.wikipedia.org/wiki?curid=3724734" title="Marek Wodyński">
Marek Wodyński

Marek Wodyński herbu Kościesza (zm. przed 19 kwietnia 1646 roku) – kasztelan podlaski w latach 1634-1646, podkomorzy drohicki w latach 1628-1634, starosta nurski w latach 1643-1646, starosta drohicki w 1643 roku.
Poseł na sejm 1628 roku. Jako senator wziął udział w sejmach: 1635 (I), 1635 (II) i 1642 roku.
Był elektorem Władysława IV Wazy z województwa podlaskiego w 1632 roku.
Marek był synem Jana, wnukiem Mikołaja. Z małżeństwa z Heleną Zamoyską miał czworo dzieci.

</doc>
<doc id="3724736" url="https://pl.wikipedia.org/wiki?curid=3724736" title="Skąpski">
Skąpski

Osoby o tym nazwisku:

</doc>
<doc id="3724738" url="https://pl.wikipedia.org/wiki?curid=3724738" title="Ostatnia przejażdżka we dwoje">
Ostatnia przejażdżka we dwoje

Ostatnia przejażdżka we dwoje () – wiersz dziewiętnastowiecznego angielskiego poety Roberta Browninga, tworzącego w epoce wiktoriańskiej.
Charakterystyka ogólna.
Wiersz składa się z dziesięciu strof jedenastowersowych. Zalicza się on tym samym od najdłuższych stroficznych wierszy poety, który chętniej wypowiadał się w wierszu nierymowanym ("blankvers").
Forma.
Utwór wykazuje bardzo kunsztowną budowę wersyfikacyjną. Został on napisany przy użyciu skomplikowanej strofy rymowanej aabbcddeeec. W roli tworzywa występuje jambiczny czterostopowiec.
Treść.
Wiersz zalicza się do liryki miłosnej. Utwór opisuje ostatnią wspólną przejażdżkę dwojga kochanków. Odrzucony mężczyzna proponuje swojej wybrance jeszcze jedną pożegnalną konną wycieczkę. Podróż ta stanowi ukoronowanie ich związku, a zarazem jest okazją do snucia dygresji o sztuce i muzyce. Tematem wiersza jest nietrwałość ludzkich relacji i ulotność ludzkich nadziei. Kluczowe jest tu sformułowanie Past hopes already lay behind. Browning podkreśla niemożność wprowadzenia w życie wszystkich marzeń i planów.
Przewrotnie Ostatnia przejażdżka we dwoje mówi najwięcej o miłości między dwojgiem ludzi, opisując ich rozstanie. Równocześnie poeta zadaje pytanie o możliwość przedstawienia życiowej prawdy w sztuce.
Przekład.
Omawiany wiersz Browninga przełożył na język polski Zenon Przesmycki-Miriam, z niezwykłą pieczołowitością odwzorowując we wszystkich niuansach metrum oryginału. Polski poeta zachował schemat rymowy strofy oryginału, konsekwentnie stosując wyłącznie rymy męskie, rzadkie w poezji polskiej, choć chętnie stosowane przez twórców młodopolskich, co samo w sobie jest kwestia mocno dyskusyjną.

</doc>
<doc id="3724739" url="https://pl.wikipedia.org/wiki?curid=3724739" title="Pajączkowski">
Pajączkowski

Osoby o tym nazwisku:

</doc>
<doc id="3724740" url="https://pl.wikipedia.org/wiki?curid=3724740" title="Pałecznik brązowy">
Pałecznik brązowy

Pałecznik brązowy ("Calicium salicinum" Pers.) – gatunek grzybów należący do rodziny pałecznikowatych ("Caliciaceae"). Ze względu na współżycie z glonami zaliczany jest do grupy porostów &gt;.
Systematyka i nazewnictwo.
Pozycja w klasyfikacji według Index Fungorum: "Calicium, Caliciaceae, Caliciales, Lecanoromycetidae, Lecanoromycetes, Pezizomycotina, Ascomycota, Fungi".
Synonimów ma 17.
Nazwa polska według W. Fałtynowicza.
Morfologia.
Na podłożu tworzy cienką, skorupiastą plechę i owocniki. Plecha jest jednolita lub delikatnie spękana, czasami słabo widoczna, ma pomarszczoną lub ziarenkowatą powierzchnię i białawą lub szarawą barwę. Zawiera glony protokokkoidalne. Owocniki typu mazaediowego składają się z trzonka i główki. Trzonek ma wysokość 1-2, rzadko do 4 mm i lśniącą lub matową powierzchnię o barwie czarnej, tylko pod główką brązowej. Główka ma średnicę 0,3-0,6 mm, początkowo jest kulista, później kieliszkowata. Jej powierzchnia jest czarna, na bokach i dolnej części rdzawo lub ciemnobrązowo przyprószona. Mazaedium czarne, lekko wypukłe lub płaskie, nagie lub szarawo przyprószone. Ekscypulum czarne. Askospory dwukomórkowe, elipsoidalne, o rozmiarach 8–14 × 4–7 μm. Dojrzałe mają barwę od szarozielonej do ciemnobrunatnej, mają siateczkowate zgrubienia i są na przegrodzie przewężone.
Występowanie i siedlisko.
Gatunek kosmopolityczny, rozprzestrzeniony na całej kuli ziemskiej. Poza Antarktydą występuje na wszystkich kontynentach oraz na wielu wyspach. W Europie na północy występuje po 69 stopień szerokości geograficznej na Półwyspie Skandynawskim. W Polsce występuje na obszarze całego kraju. W górach jest częsty, na niżu rzadki.
Rośnie głównie na korze drzew, rzadziej na drewnie. Zasiedla drzewa liściaste, rzadziej iglaste, rosnące w świetlistych siedliskach, zwłaszcza w luźnych starodrzewach.

</doc>
<doc id="3724741" url="https://pl.wikipedia.org/wiki?curid=3724741" title="Calicium salicinum">
Calicium salicinum



</doc>
<doc id="3724742" url="https://pl.wikipedia.org/wiki?curid=3724742" title="Ślusarczyk">
Ślusarczyk

Osoby o tym nazwisku:

</doc>
<doc id="3724743" url="https://pl.wikipedia.org/wiki?curid=3724743" title="Szymaniuk">
Szymaniuk

Osoby o tym nazwisku:

</doc>
<doc id="3724744" url="https://pl.wikipedia.org/wiki?curid=3724744" title="Tom Holland (aktor)">
Tom Holland (aktor)

Thomas Stanley Holland (ur. 1 czerwca 1996 w Kingston upon Thames) – brytyjski aktor, odtwórca m.in. roli Spider-Mana.
Tom Holland grał rolę Petera Parkera / Spider-Mana w filmach należących do Filmowego Uniwersum Marvela: ' (2016), ' (2017), "" (2018) i ich kontynuacjach.
Życiorys.
Rodzina i edukacja.
Urodził się w Kingston upon Thames w Londynie, jako syn Nicoli „Nikki” Elizabeth (z domu Frost) i Dominica Anthony’ego Hollanda. Jego matka była fotografką, a ojciec – komikiem i autorem. Jego dziadkowie ze strony ojca urodzili się odpowiednio na wyspie Man i Tipperary w Irlandii. Ma trzech młodszych braci: bliźniaków – Harry’ego i Sama (ur. 1999) oraz Patricka „Paddy’ego” (ur. 2004).
Uczęszczał do rzymskokatolickiej szkoły dla chłopców Donhead Preparatory School w Wimbledonie w południowo-zachodnim Londynie. Uczył się tańca na zajęciach hip-hopu w Nifty Feet Dance School w Wimbledonie. W grudniu 2012 ukończył jezuicki Wimbledon College, w szkole był nękany za bycie tancerzem. Następnie uczęszczał do BRIT School w Croydon.
Wczesne role.
Jego potencjał dostrzegła choreografka Lynne Page, kiedy w 2006 występował ze swoją szkołą tańca w ramach "Richmond Dance Festival". Przez kolejne dwa lata wziął udział w ośmiu castingach, ostatecznie zadebiutował na West Endzie w Victoria Palace Theatre w widowisku "Billy Elliot the Musical" jako Michael, najlepszy przyjaciel tytułowego bohatera. Od 8 września 2008 do 2010 grał tytułową rolę Billy’ego Elliota, za którą zbierał pozytywne recenzje. Użyczył głosu Shō w angielskiej wersji pełnometrażowym filmie anime "Tajemniczy świat Arrietty" (2010).
Uwagę amerykańskiej krytyki zwrócił rolą Lucasa Bennetta w dramacie katastroficznym Juana Antonio Bayony "Niemożliwe" ("Lo imposible", 2012) zdobywając wiele nagród filmowych, w tym Young Artist Award, a także był nominowany do nagrody Goya dla najlepszego nowego aktora i Nagrody Saturna w dla najlepszego młodego aktora. Rola chłopaka okrętowego Thomasa Nickersona w historycznym dramacie przygodowym Rona Howarda "W samym sercu morza" (2015) przyniosła mu nominację do Young Artist Award.
Role w MCU.
Jako Peter Parker / Spider-Man w fantastycznonaukowym filmie akcji ' (2016) został uhonorowany nagrodą Saturna dla najlepszego młodego aktora i był nominowany do Teen Choice Awards. Za rolę Petera Parkera / Spider-Mana w filmie ' (2019) otrzymał nagrodę dla najlepszego superbohatera na gali Nickelodeon Kids’ Choice Awards 2020.
Życie prywatne.
Holland mieszkał w 2017 roku w Kingston upon Thames, w południowo-zachodnim Londynie, w pobliżu domu swoich rodziców i młodszych braci. Kibicował Tottenhamowi Hotspur.
W listopadzie 2021 w wywiadzie dla „GQ” poinformował, że pozostaje w nieformalnym związku z aktorką i piosenkarką Zendayą.

</doc>
<doc id="3724746" url="https://pl.wikipedia.org/wiki?curid=3724746" title="Kuźma">
Kuźma

Osoby o tym nazwisku:
Inne:

</doc>
<doc id="3724747" url="https://pl.wikipedia.org/wiki?curid=3724747" title="Acanthocyclops formosanus">
Acanthocyclops formosanus

Acanthocyclops formosanus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1931 roku przez japońskiego zoologa Isokiti Haradę. Występuje endemicznie w niewielkich zbiornikach wodnych na wyspie Tajwan.

</doc>
<doc id="3724748" url="https://pl.wikipedia.org/wiki?curid=3724748" title="Behnke">
Behnke

Osoby o tym nazwisku:

</doc>
<doc id="3724749" url="https://pl.wikipedia.org/wiki?curid=3724749" title="Olkiewicz">
Olkiewicz

Osoby o tym nazwisku:

</doc>
<doc id="3724750" url="https://pl.wikipedia.org/wiki?curid=3724750" title="Dunikowski">
Dunikowski

Osoby o tym nazwisku:

</doc>
<doc id="3724751" url="https://pl.wikipedia.org/wiki?curid=3724751" title="Cendrowski">
Cendrowski

Osoby o tym nazwisku:

</doc>
<doc id="3724752" url="https://pl.wikipedia.org/wiki?curid=3724752" title="Puchow (ujednoznacznienie)">
Puchow (ujednoznacznienie)

Niemcy:
Osoby:

</doc>
<doc id="3724754" url="https://pl.wikipedia.org/wiki?curid=3724754" title="Arkadjew">
Arkadjew

Osoby o tym nazwisku:

</doc>
<doc id="3724755" url="https://pl.wikipedia.org/wiki?curid=3724755" title="Mordel">
Mordel

Osoby o tym nazwisku:

</doc>
<doc id="3724757" url="https://pl.wikipedia.org/wiki?curid=3724757" title="Filipenko">
Filipenko

Osoby o tym nazwisku:
Inne:

</doc>
<doc id="3724759" url="https://pl.wikipedia.org/wiki?curid=3724759" title="Kalumba">
Kalumba

Osoby o tym nazwisku:

</doc>
<doc id="3724760" url="https://pl.wikipedia.org/wiki?curid=3724760" title="Takad">
Takad

Takad (arab. تقاد) – miejscowość w Syrii, w muhafazie Aleppo. W 2004 roku liczyła 2503 mieszkańców.

</doc>
<doc id="3724762" url="https://pl.wikipedia.org/wiki?curid=3724762" title="Besta">
Besta

Osoby o tym nazwisku:

</doc>
<doc id="3724763" url="https://pl.wikipedia.org/wiki?curid=3724763" title="Seif">
Seif

Miasta w USA:
Osoby o tym nazwisku:

</doc>
<doc id="3724765" url="https://pl.wikipedia.org/wiki?curid=3724765" title="Rutherfurd">
Rutherfurd

Osoby o tym nazwisku:

</doc>
<doc id="3724768" url="https://pl.wikipedia.org/wiki?curid=3724768" title="Charkiewicz">
Charkiewicz

Osoby o tym nazwisku:

</doc>
<doc id="3724769" url="https://pl.wikipedia.org/wiki?curid=3724769" title="Demon's Souls">
Demon's Souls



</doc>
<doc id="3724771" url="https://pl.wikipedia.org/wiki?curid=3724771" title="Stamenković">
Stamenković

Osoby o tym nazwisku:

</doc>
<doc id="3724772" url="https://pl.wikipedia.org/wiki?curid=3724772" title="Beverly Allitt">
Beverly Allitt



</doc>
<doc id="3724773" url="https://pl.wikipedia.org/wiki?curid=3724773" title="Dżazraja">
Dżazraja

Dżazraja (arab. جزرايا) – miejscowość w Syrii, w muhafazie Aleppo. W 2004 roku liczyła 4943 mieszkańców.

</doc>
<doc id="3724774" url="https://pl.wikipedia.org/wiki?curid=3724774" title="Hofmokl">
Hofmokl

Osoby o tym nazwisku:

</doc>
<doc id="3724776" url="https://pl.wikipedia.org/wiki?curid=3724776" title="Yıldırım">
Yıldırım

Osoby o tym nazwisku:

</doc>
<doc id="3724777" url="https://pl.wikipedia.org/wiki?curid=3724777" title="Aszyk (ujednoznacznienie)">
Aszyk (ujednoznacznienie)



</doc>
<doc id="3724778" url="https://pl.wikipedia.org/wiki?curid=3724778" title="Krępeć">
Krępeć

Osoby o tym nazwisku:

</doc>
<doc id="3724779" url="https://pl.wikipedia.org/wiki?curid=3724779" title="Kabtan al-Dżabal">
Kabtan al-Dżabal

Kabtan al-Dżabal (arab. قبتان الجبل) – miejscowość w Syrii, w muhafazie Aleppo. W 2004 roku liczyła 5285 mieszkańców.

</doc>
<doc id="3724780" url="https://pl.wikipedia.org/wiki?curid=3724780" title="Ożga">
Ożga

Osoby o tym nazwisku:

</doc>
<doc id="3724781" url="https://pl.wikipedia.org/wiki?curid=3724781" title="Baasch">
Baasch

Baasch, właściwie Bartosz Schmidt – polski producent, kompozytor i wokalista pochodzący z Warszawy, reprezentujący styl muzyki alternatywnej, głównie w nurtach indie popu i synth popu. Lider zespołu Miennta, członek grupy Plazmatikon. 
W 2013 r. skomponował muzykę do filmu "Płynące wieżowce". Przedtem wydał EP-kę "Simple Dark Romantic Songs". W 2014 roku Baasch podpisał kontrakt z wytwórnią Nextpop Songwriters’ Label. W marcu 2015 roku, pod szyldem tej wytwórni ukazał się długogrający debiutancki krążek Baascha pt. "Corridors". Z płyty tej pochodzi singiel "Crowded Love", z gościnnym udziałem wokalistki zespołu BOKKA. W 2016 roku Nextpop wydał cyfrowy album Baascha pt. "Re_Corr". Znalazły się na nim remiksy piosenek z płyty "Corridors". Utwory Baascha zremiksowali m.in. Zamilska, Agim, czy Mooryc. 21 kwietnia 2017 roku odbyła się premiera trzeciego autorskiego albumu Baascha pod tytułem "Grizzly Bear With A Million Eyes", z którego pochodzą single "Kind of Coma" i "Dare To Take". W 2020 roku ukazał się pierwszy polskojęzyczny a zarazem trzeci studyjny album "Noc".
Baasch otwierał koncerty Tricky’ego i Bloodgroup. Występował w Niemczech, we Francji, na Islandii, Węgrzech, Litwie, w Czechach, Rumunii, a także w Chinach. Od 2017 roku Baasch koncertuje z zespołem w składzie: Robert Alabrudziński – perkusja, Alek Żurowski – synth, Tomasz Mreńca – skrzypce.
Dyskografia.
Inne

</doc>
<doc id="3724783" url="https://pl.wikipedia.org/wiki?curid=3724783" title="Mistrzostwa Polski w piłce nożnej plażowej mężczyzn 2016">
Mistrzostwa Polski w piłce nożnej plażowej mężczyzn 2016

Mistrzostwa Polski w piłce nożnej plażowej mężczyzn 2016 – 14. sezon mistrzostw Polski w piłce nożnej plażowej (5. sezon w dwufazowym formacie - faza zasadnicza oraz faza play-off) organizowany przez PZPN. Tytuł obronił Grembach Łódź.
System rozgrywek.
Rozgrywki Mistrzostw Polski obejmują dwie fazy:
Podczas turnieju finałowego występuje także dodatkowa faza eliminacyjna play-off (Turniej barażowy) - dwie ostatnie drużyny grają baraż o utrzymanie w Ekstraklasie. Ich przeciwnikami są najlepsze drużyny I ligi (po dwie najlepsze drużyny z obydwóch grup).
Awans i spadek.
W Ekstraklasie po turnieju barażowym utrzymała się drużyna Team Słupsk. W miejsce Zdrowia Garwolin awansował BSCC SAN AZS Łódź.

</doc>
<doc id="3724784" url="https://pl.wikipedia.org/wiki?curid=3724784" title="Bierieżkow">
Bierieżkow

Osoby o tym nazwisku:

</doc>
<doc id="3724785" url="https://pl.wikipedia.org/wiki?curid=3724785" title="Brandner">
Brandner

Osoby o tym nazwisku:

</doc>
<doc id="3724787" url="https://pl.wikipedia.org/wiki?curid=3724787" title="Fritz Fleischer KG">
Fritz Fleischer KG

Fritz Fleischer KG ("Geraer Karosserie und Fahrzeugfabrik Fritz Fleischer)" – nieistniejący wschodnioniemiecki producent autobusów, który swoją siedzibę miał w Gerze w Turyngii. 
Historia i opis przedsiębiorstwa.
Przedsiębiorstwo Fritz Fleischer KG powstało w 1927 roku w mieście Gera i początkowo zajmowało się remontem nadwozi i produkcją przyczep. W 1945 roku w wyniku nalotów na III Rzeszę zakład został zniszczony, a sam właściciel Fritz Fleischer został poważnie ranny. Powstanie Niemieckiej Republiki Demokratycznej odmieniło niekorzystnie położenie prywatnych zakładów, a w wyniku „stalinowskich porządków” w maju 1953 roku skonfiskowano majątek, a samego Fleischera aresztowano na dwa miesiące. Po wyjściu z aresztu starał się odnaleźć w socjalistycznej gospodarce NRD. W 1958 roku zbudowano modele autobusów S1 i S2, a rok później rozpoczęła się ich produkcja seryjna. Pod koniec lat 50. RWPG zadecydowała, że w produkcji autobusów specjalizować będą się Węgry (Ikarus) w efekcie czego NRD zaprzestała produkcji autobusów własnej konstrukcji kończąc w 1959 roku produkcję modelu IFA H6B. Pozostałe komponenty po produkcji modelu H6B jak np. elementy podwozia użyto do montażu autobusów w zakładzie Fleischera, który w celu obejścia ustaleń RWPG budował lub przebudowywał pojazdy na podstawie starych autobusów (np. model S2 RU). W 1962 roku zbudowano model S3 dla przedsiębiorstwa transportowego z Berlina Wschodniego. W 1970 roku rozpoczęła się produkcja modelu S4, który był następcą modelu S1. W 1972 roku rozpoczęto z kolei produkcję modelu S5, który powstał w oparciu o model S2 i w niezmienionej formie produkowany był do 1990 roku. W 1972 roku zakład Fleischera został znacjonalizowany w ramach ostatniej wielkiej fali nacjonalizacji prywatnych zakładów w NRD i od tej pory funkcjonował jako VEB Karosseriebau Gera wchodząc w skład zjednoczenia motoryzacyjnego IFA, zmieniając przy tym profil produkcji na dostarczanie części samochodowych, zaś produkcja autobusów ograniczyła się do niewielkiego stopnia. W 1990 roku w wyniku zjednoczenia Niemiec przedsiębiorstwo zaprzestało produkcji i zostało zlikwidowane. Zakład wyprodukował łącznie od 500 do 1000 autobusów.
Autobusy Fleischer posiadały konstrukcję samonośną, a silnik był umieszczony z tyłu. Początkowo montowano jednostki wysokoprężne, chłodzone cieczą typu Horch EM 6-20 o mocy 120 KM, które stosowano m.in. w autobusach IFA H6B. Następnie montowano silniki z VEB Motorenwerk Schönebeck o mocy 150 KM. Do montażu autokarów Fleischer używano też części z autobusów marki Ikarus.

</doc>
<doc id="3724788" url="https://pl.wikipedia.org/wiki?curid=3724788" title="Trapè">
Trapè

Osoby o tym nazwisku:

</doc>
<doc id="3724789" url="https://pl.wikipedia.org/wiki?curid=3724789" title="Bartik">
Bartik

Osoby o tym nazwisku:

</doc>
<doc id="3724790" url="https://pl.wikipedia.org/wiki?curid=3724790" title="Sławinski">
Sławinski

Osoby o tym nazwisku:

</doc>
<doc id="3724791" url="https://pl.wikipedia.org/wiki?curid=3724791" title="Acanthocyclops exilis">
Acanthocyclops exilis

Acanthocyclops exilis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1934 roku przez amerykańskiego zoologa Williama Chambersa Cokera. Gatunek ten został ujęty w Katalogu Życia

</doc>
<doc id="3724792" url="https://pl.wikipedia.org/wiki?curid=3724792" title="Trejo">
Trejo

Osoby o tym nazwisku:

</doc>
<doc id="3724793" url="https://pl.wikipedia.org/wiki?curid=3724793" title="Elmer Livingston MacRae">
Elmer Livingston MacRae

Elmer Livingston MacRae (ur. 16 lipca 1875 w Nowym Jorku, zm. 2 kwietnia 1953 w Greenwich) – amerykański malarz i rysownik, znany najbardziej jako czołowy członek kolonii artystycznej Cos Cob Art Colony w Greenwich (stan Connecticut), założonej przez amerykańskich malarzy impresjonistycznych Johna Henry’ego Twachtmana i Juliana Aldena Weira. Kolonia stała się polem doświadczalnym dla nowych stylów artystycznych. Sam MacRae założył The American Pastel Society oraz Greenwich Society of Artists. Był skarbnikiem i jednym z organizatorów oraz uczestników przełomowej wystawy Armory Show w 1913 roku.
Życiorys.
Początki.
Elmer Livingston MacRae studiował w nowojorskiej Art Students League pod kierunkiem takich artystów jak: James Carroll Beckwith, John Henry Twachtman, Robert Frederick Blum i Harry Siddons Mowbray. Uczęszczał na zajęcia z malarstwa plenerowego. W latach 90. XIX wieku przyjeżdżał go Greenwich, do kolonii artystów Cos Cob, mieszczącej się w Holley House. Jako student letnich kursów zapoznawał się z impresjonizmem. Poznał wówczas Constant Holley, córkę właściciela Holley House i w 1900 roku ożenił się z nią. W Holley House mieszkał przez cały okres swojej kariery, a po śmierci Twachtmana został kierownikiem kolonii.
Okres dojrzały.
Na początku XX wieku był związany z nowojorską galerią Williama Macbetha. Wystawiała ona prace Roberta Henriego, Williama Glackensa i innych artystów, którzy później stali się znani jako ugrupowanie The Eight. MacRae odegrał kluczową rolę w zorganizowaniu międzynarodowej wystawy Armory Show w 1913 roku. Wziął też w niej udział, wystawiając 6 swoich pasteli i 4 obrazy olejne. Był członkiem założycielem oraz sekretarzem-skarbnikiem stowarzyszenia pastelistów, które w latach 1910–1914 zorganizowało 4 wystawy w Nowym Jorku, a w 1915 roku rozwiązało się. Pomysł Armory Show był przypuszczalnie dyskutowany w trakcie drugiej wystawy pastelistów, otwartej w grudniu 1911 roku i prezentującej prace takich artystów jak: MacRae, Mary Cassatt, Arthur Bowen Davies, William Glackens, Robert Henri i John Henry Twachtman. W 1915 roku MacRae zaprzestał malowania i zaczął tworzyć rzeźbione i dekorowane panele i parawany, które zaprezentował na wystawie w nowojorskiej Montross Gallery w 1926 roku. W 1957 roku wdowa po artyście sprzedała dom Towarzystwu Historycznemu Miasta Greenwich. W czasie prac remontowych w 1958 roku odkryto w jednym z budynków gospodarczych rysunki i pastele nieżyjącego artysty. Zaprezentowano je w 1959 roku na poświęconej mu wystawie pośmiertnej w Milch Galleries w Nowym Jorku.
Twórczość.
Wczesne prace MacRae zdradzają wpływ formalny i tematyczny sztuki japońskiej, w tym również wpływ jego kolegi ze studiów, Genjiro Yeto. Stałym motywem jego obrazów, pasteli i szkiców była jego żona oraz ich córki-bliźniaczki, Constant i Clarissa, urodzone 31 października 1904 roku. MacRae największe osiągnięcia zanotował w dziedzinie malarstwa pastelowego. Według pewnego krytyka sztuki w Boston Globe z 1911 roku miał on rzadkie wyczucie nastrojowych głębi i tajemniczości kolorów, za pomocą których przedstawiał widoki portu, rzeki czy miasta.

</doc>
<doc id="3724794" url="https://pl.wikipedia.org/wiki?curid=3724794" title="Utkin">
Utkin

Osoby o tym nazwisku:

</doc>
<doc id="3724798" url="https://pl.wikipedia.org/wiki?curid=3724798" title="Acanthocyclops venustoides">
Acanthocyclops venustoides

Acanthocyclops venustoides – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1934 roku przez amerykańskiego zoologa Williama Chambersa Cokera. 
Podgatunki.
Gatunek ten jest podzielony na następujące gatunki:

</doc>
<doc id="3724800" url="https://pl.wikipedia.org/wiki?curid=3724800" title="Hakopian">
Hakopian

Osoby o tym nazwisku:

</doc>
<doc id="3724804" url="https://pl.wikipedia.org/wiki?curid=3724804" title="Maher">
Maher

Osoby o tym nazwisku:

</doc>
<doc id="3724807" url="https://pl.wikipedia.org/wiki?curid=3724807" title="Dulęba">
Dulęba



</doc>
<doc id="3724808" url="https://pl.wikipedia.org/wiki?curid=3724808" title="Schwabe">
Schwabe

Osoby o tym nazwisku:
Inne.
Odlewnia dzwonów Karol Schwabe – odlewnia dzwonów Karola Schwabe z Białej

</doc>
<doc id="3724809" url="https://pl.wikipedia.org/wiki?curid=3724809" title="Wodyński">
Wodyński

Osoby o tym nazwisku:

</doc>
<doc id="3724814" url="https://pl.wikipedia.org/wiki?curid=3724814" title="Acanthocyclops similis">
Acanthocyclops similis

Acanthocyclops similis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1984 roku przez niemieckiego zoologa Dietricha Flössnera.

</doc>
<doc id="3724817" url="https://pl.wikipedia.org/wiki?curid=3724817" title="Zygmunt Nawratil (sędzia)">
Zygmunt Nawratil (sędzia)

Zygmunt Nawratil – doktor praw, sędzia.
Życiorys.
Ukończył studia prawnicze uzyskując tytuł naukowy doktora obojga praw. W okresie zaboru austriackiego w ramach autonomii galicyjskiej wstąpił do c. k. służby sądowniczej. Sprawował stanowisko aktuariusza w C. K. Sądzie Powiatowym w Lubaczowie ("K. K. Bezirksgericht in Lubaczów"), po czym w 1868 jako został mianowany adjunktem (sędzia dla spraw drobnych) i został przeniesiony do C. K. Sądu Powiatowego w Sieniawie. Z tego powodu uchwałą rady gminy miasta Lubaczowa 22 sierpnia 1868 "w dowód wysokiej czci i poważania" otrzymał honorowe obywatelstwo Lubaczowa. Ponadto władze miasta Lubaczowa czyniły starania o pozostawienie Nawratila przy urzędzie w ich mieście. W kolejnych latach był sędzią ww. sądu w Sieniawie}•. Następnie od około 1874 jako adjunkt pracował w C. K. Sądzie Powiatowym w Kulikowie. Od około 1876 był adjunktem w C. K. Sądzie Obwodowym w Samborze, a od około 1878 pracował jako sędzia w C. K. Sądzie Obwodowym w Komarnie. Wówczas był autorem artykułu pt. "Spostrzeżenia o działaniu ustaw lipcowych", drukowanych w „Przeglądzie Sądowym i Administracyjnym”. Od około 1882 był sędzią w C. K. Sądzie Obwodowym w Brodach, około 1885 z tytułem i charakterem radcy sądu krajowego. W listopadzie 1885 został mianowany radcą C. K. Sądu Krajowego przy C. K. Sądzie Obwodowym w Przemyślu, a w sierpniu 1887 w tej randze został przeniesiony z Przemyśla do Sanoka, gdzie w tym czasie został utworzony C. K. Sąd Obwodowy i tam pozostawał sędzią w kolejnych latach do około 1889. Około 1890/1891 był jeszcze grupie radców C. K. Wyższego Sąd Krajowego.
W okresie pracy w Brodach około 1882/1883 był członkiem Rady c. k. powiatu rudeckiego, wybrany z grupy większych posiadłości. Był członkiem C. K. Galicyjskiego Towarzystwa Gospodarskiego z siedzibą we Lwowie, przynależąc w miejscach swojej służby kolejno do oddziału brodzkiego, a później do oddziału sanocko-lisko-krośnieńskiego.
Był żonaty z Kazimierą, z którą miał synów Włodzimierza (ur. 1873), Stanisława (ur. 1879). W Sanoku zamieszkiwał wraz z rodziną przy miejscowym rynku.

</doc>
<doc id="3724818" url="https://pl.wikipedia.org/wiki?curid=3724818" title="Zygmunt Nawratil">
Zygmunt Nawratil



</doc>
<doc id="3724820" url="https://pl.wikipedia.org/wiki?curid=3724820" title="Babis (Syria)">
Babis (Syria)

Babis (arab. بابيص) – miejscowość w Syrii, w muhafazie Aleppo. W 2004 roku liczyła 2712 mieszkańców.

</doc>
<doc id="3724821" url="https://pl.wikipedia.org/wiki?curid=3724821" title="Fortuynia">
Fortuynia



</doc>
<doc id="3724822" url="https://pl.wikipedia.org/wiki?curid=3724822" title="Acanthocyclops magnus">
Acanthocyclops magnus

Acanthocyclops magnus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1920 roku przez amerykańskiego zoologa Charlesa Dwighta Marsha.

</doc>
<doc id="3724824" url="https://pl.wikipedia.org/wiki?curid=3724824" title="Podróż trzech króli (Eliot)">
Podróż trzech króli (Eliot)

Podróż trzech króli () – wiersz T.S. Eliota napisany w 1927 roku, jeden z jego najbardziej znanych krótszych wierszy.
Charakterystyka ogólna.
Wiersz jest monologiem dramatycznym nawiązującym do dziewiętnastowiecznej tradycji tego gatunku, czyli utworów Alfreda Tennysona i Roberta Browninga. Stanowi on przejaw zwrócenia się autora ku wierze chrześcijańskiej po latach poszukiwań światopoglądowych.
Forma.
Utwór jest napisany wierszem wolnym, w przeciwieństwie do dawniejszych monologów dramatycznych, pisanych wierszem regularnym, a dokładniej pentametrem jambicznym ("blank verse"), takich jak "Święty Szymon Słupnik" Alfreda Tennysona czy "Moja ostatnia księżna" Roberta Browninga.
Treść.
Utwór stanowi wyznanie jednego z trzech króli (ewangelicznych mędrców ze wschodu), który opisuje podróż do Ziemi Świętej w celu ujrzenia nowonarodzonego Zbawiciela. Narrator opisuje trudy wędrówki przez nieprzyjaźnie usposobione miasta i wsie, by potem przejść do wyrażenia swoich uczuć związanych z zobaczeniem Mesjasza. Stwierdza on, że te narodziny były dla nich jakby śmiercią. Następnie mówi, że żaden z nich po powrocie do ojczyzny nie mógł już odnaleźć w niej swojego miejsca, wśród ludzi trzymających się swojej dawnej wiary i dodaje, że chętnie jeszcze raz przeżyłby taką śmierć. Utwór zawiera aluzję do męki i śmierci Chrystusa na krzyżu - konkretnie informację, że sześć rąk rzucało kości w grze, a stawką były srebrniki. Jak powszechnie wiadomo Judasz wydał Jezusa za trzydzieści srebrników, a żołnierze rzucili losy o Jego szatę, bo żal im było rozdzierać ją na części. Uogólniając można powiedzieć, że Podróż trzech króli jest wierszem o zmianie, jaka dokonuje się w życiu człowieka w wyniku silnych przeżyć, zwłaszcza o charakterze religijnym. Stanowi ona odzwierciedlenie życiowej drogi autora, który odnalazł się w tradycyjnym, episkopalnym Kościele Anglikańskim. Groover Smith podkreśla, że liryczny podmiot wiersza jest rozdarty pomiędzy swoim dotychczasowym życiem a nowym duchowym doświadczeniem.
Przekłady.
Omawiany utwór przekładali na język polski między innymi Józef Czechowicz (pod tytułem "Wędrówka trzechkrólowa"), Antoni Libera, Jerzy Pietrkiewicz i Krzysztof Boczkowski.

</doc>
<doc id="3724828" url="https://pl.wikipedia.org/wiki?curid=3724828" title="Kapreomycyna">
Kapreomycyna

Kapreomycyna () – wielofunkcyjny organiczny związek chemiczny z grupy cyklicznych polipeptydów, bakteriostatyczny antybiotyk polipeptydowy, stosowany w leczeniu gruźlicy.
Mechanizm działania.
Kapreomycyna jest antybiotykiem bakteriostatycznym izolowanym ze "Streptomyces capreolus". Wykazuje działanie przeciwko prątkom gruźlicy ("Mycobacterium tuberculosis)" oraz prątkom atypowym "Mycobacterium bovis", "Mycobacterium kansasii" i "Mycobacterium avium complex". Kapreomycyna nie wchłania się z przewodu pokarmowego.
Zastosowanie.
Kapreomycyna znajduje się na wzorcowej liście podstawowych leków Światowej Organizacji Zdrowia ("WHO Model Lists of Essential Medicines") (2015). 
Kapreomycyna nie jest dopuszczona do obrotu w Polsce (2016).
Działania niepożądane.
Kapreomycyna może powodować następujące istotne działania niepożądane:

</doc>
<doc id="3724829" url="https://pl.wikipedia.org/wiki?curid=3724829" title="Andżara (Syria)">
Andżara (Syria)

Andżara (arab. عنجارة) – miejscowość w Syrii, w muhafazie Aleppo. W 2004 roku liczyła 4532 mieszkańców.

</doc>
<doc id="3724832" url="https://pl.wikipedia.org/wiki?curid=3724832" title="Georges Kaeckenbeeck">
Georges Kaeckenbeeck

Georges Sylvain François Charles Kaeckenbeeck (ur. 30 maja 1892 Saint-Gilles (Belgia), zm. 6 marca 1973 w ) – belgijski prawnik i polityk. Od 1918 do 1920 konsultant w belgijskim MSZ. Członek wydziału prawnego w Sekretariacie Ligi Narodów 1920 - 22. W latach 1922 - 37 jako przedstawiciel państwa neutralnego przewodniczący Górnośląskiego Trybunału Rozjemczego, 1937 - 39 profesor w Instytucie Wyższych Studiów Międzynarodowych i Rozwoju w Genewie. Od 1940 doradca belgijskiego rządu na emigracji kierowanego przez Huberta Pierlot. 
W 1945 roku Kaeckenbeeck został reprezentantem Belgii w Organizacji Narodów Zjednoczonych. Od 1949 do 1953 sekretarz generalny Międzynarodowej Organizacji ds. Zagłębia Ruhry w Düsseldorfie. W październiku 1955 przewodniczący konferencji NATO w Bonn.

</doc>
<doc id="3724851" url="https://pl.wikipedia.org/wiki?curid=3724851" title="Elżbieta Wittelsbach (Bawaria-Monachium)">
Elżbieta Wittelsbach (Bawaria-Monachium)

Elżbieta Wittelsbach (ur. 2 lutego 1443, zm. 5 maja 1484 w Lipsku) – księżniczka bawarska z dynastii Wittelsbachów, księżna elektorowa Saksonii.
Jedna z córek księcia Bawarii-Monachium Albrechta III Wittelsbacha i księżniczki brunszwickiej Anny z dyn. Welfów.
19 listopada 1460 roku została wydana za mąż (10 lat po zawarciu zaręczyn) za księcia saskiego Ernesta z dynastii Wettynów (założyciela linii ernestyńskiej), późniejszego elektora Saksonii, któremu urodziła siedmioro dzieci:
W 1471 roku para królewska wprowadziła się do nowego zamku, zbudowanego na Górze Zamkowej w Miśni, który stał się miejscem zamieszkania dla rodziny elektorskiej. Elżbieta miała decydujący wpływ na staranną edukację swoich dzieci, a zwłaszcza ich kształcenie naukowe. Małżeństwo pary elektorskiej uchodziło za udane i szczęśliwe.
Księżna elektorowa, która jest nazywana matką linii ernestyńskiej Wettynów, zmarła w wieku 41 lat. Pod koniec swego życia była przykuta do łóżka, do którego przymocowano koła i podnośnik, aby móc się opiekować chorą.

</doc>
<doc id="3724868" url="https://pl.wikipedia.org/wiki?curid=3724868" title="Jerzy Brzeziński (informatyk)">
Jerzy Brzeziński (informatyk)

Jerzy Brzeziński (ur. 1953) – polski inżynier informatyk, profesor nauk technicznych. Specjalizuje się w systemach rozproszonych oraz sieciach teleinformatycznych. Profesor zwyczajny w Instytucie Informatyki Wydziału Informatyki Politechniki Poznańskiej (założyciel i kierownik Zakładu Systemów Informatycznych). Przewodniczący rady naukowej Naukowej i Akademickiej Sieci Komputerowa (od 2006).
Życiorys.
Habilitował się w 1989 na podstawie dorobku naukowego i rozprawy pt. "Zapobieganie zakleszczeniom w sieciach komunikacyjnych z komutacją pakietów". Tytuł naukowy profesora nauk technicznych został mu nadany w 2002. Jest członkiem Polskiego Towarzystwa Informatycznego (od 1984) oraz Komitetu Informatyki PAN (od 1993). W latach 1986–1990 należał do Polskiego Towarzystwa Cybernetycznego. Od 1995 należy z kolei do IEEE Computer Society oraz Association for Computing Machinery. W ramach NASK kierował Zakładem Rozproszonych Systemów Informatycznych (1994–1999). Poza macierzystą Politechniką pracował także jako profesor w poznańskim Collegium Da Vinci. Był ekspertem i członkiem szeregu komisji i zespołów (m.in. w ramach KBN, ministerialnych i regionalnych).
Autor opracowania "Ocena stanu globalnego w systemach rozproszonych" (wyd. PAN, Poznań 2001, ). Artykuły publikował w takich czasopismach jak m.in. „Parallel Processing and Applied Mathematics”, „New Generation Computing”, „IEEE Transactions on Communications” "Journal of Parallel and Distributed Computing”, „Foundations of Computing and Decision Sciences” oraz w ksiązkach z serii „Lecture Notes in Computer Science” (wyd. Springer).

</doc>
<doc id="3724884" url="https://pl.wikipedia.org/wiki?curid=3724884" title="The Rescue">
The Rescue

The Rescue () – trzecia historia drugiego sezonu brytyjskiego serialu science-fiction pt. "Doktor Who", składająca się z dwóch odcinków, emitowanych w częstotliwości raz na tydzień. Pierwszy odcinek miał swoją premierę 2 stycznia 1965, natomiast drugi, 9 stycznia 1965, oba były emitowane na kanale BBC1. Scenariusz historii napisał David Whitaker, a reżyserem był Christopher Barry.
"The Rescue" był produkowany w sześcioodcinkowym bloku, wraz z historią "The Romans". Próby i nagrania odbywały się od 30 listopada do 11 grudnia 1964, w całości w studiu. Odcinki te osiągnęły oglądalność kolejno 12 i 13 milionów widzów i zostały zasadniczo dobrze przyjęte przez krytyków, którzy chwalili skierowanie akcji na postacie, choć pojawiały się głosy negatywne, mówiące o dziurach w fabule. Oba odcinki zachowały się w archiwum BBC, a jako całość doczekały się beletryzacji i wydania zarówno na VHS, jak i na DVD. Historia ta była pierwszą historią w serialu z udziałem Maureen O’Brien w roli Vicki.
Opis fabuły.
TARDIS ląduje na planecie Dido, gdzie jego załoga, Doktor, Ian i Barbara znajdują dwóch mieszkańców rozbitego statku kosmicznego: Vicki i Bennetta. Cała załoga ich statku, poza nimi, została zamordowana przez tajemniczego potwora, Koquilliona. Wkrótce okazje się, że potworem tym jest sam Bennett i to on zamordował całą załogę. Zaraz po odkryciu drugiego wcielenia Bennetta, spada on z dużej wysokości, przez co umiera, natomiast Vicki, w związku, że została sama, dostaje propozycje od Doktora zastąpienia jego wnuczki, Susan, która niedawno odeszła od Doktora i wspólnego podróżowania, na co ona się zgadza.
Emisja.
Dwa odcinki, należące do tej historii, wyemitowano tydzień po tygodniu, 2 i 9 stycznia. Pierwszy odcinek pt. „The Powerful Enemy” obejrzało 12 milionów widzów i był jedenastym najczęściej oglądanym programem w brytyjskiej telewizji tego tygodnia. Drugi odcinek pt. „Desperate Measures” obejrzało 13 milionów widzów i był ósmym najczęściej oglądanym programem w brytyjskiej telewizji tego tygodnia. Średnia oglądalność była zdecydowanie wyższa niż w poprzedniej historii pt. "The Dalek Invasion of Earth".
13 grudnia 1966 roku wydano zakaz wycierania nagrań, który dotyczył m.in. odcinków z tej historii. Mimo to, 17 sierpnia 1967 wymazano nagranie z pierwszego odcinka, natomiast 31 stycznia 1969 wymazano nagranie z drugiego odcinka. Na szczęście, BBC Enterprises zachowało oba odcinki i w 1978 zwróciło je archiwum BBC.
Odbiór.
Paul Cornell, Martin Day i Keith Topping, pisząc książkę pt. "The Discontinuity Guide" (1995), napisali o tej historii: „Jako podłoże do wprowadzenia nowego towarzysza, "The Rescue" jest zbyt błahe, aby utrzymać jakiekolwiek zainteresowanie”. W "The Television Companion" z 1998 roku David J. Howe i Stephen James Walker opisali historię jako „jeden z najlepszych przykładów kierowania fabuły przez postacie w tym okresie historii serialu”. Podczas oglądania tych odcinków zauważyli oni kilka niewyjaśnionych części fabuły, ale czuli, że historia ta jest wiarygodna i dodali, że „faktycznie Vicki skradła tutaj całe show”. W 2008 Patrick Mulkern z "Radio Times" opisał "The Rescue" jako „zaniedbany klejnot” z mocnym debiutem Vicki i wieloma poprawami pod względem produkcyjnym. Piszący dla "DVD Talk" w 2009 Stuart Galbraith opisał historię jako „dość mocną” z „inteligentnym, choć nieco przewidywalnym momentem kulminacyjnym i rozwiązaniem”.
Wydania komercyjne.
Beletryzacje.
Beletryzacja tej historii, napisana przez Iana Martera została wydana w sierpniu 1987 przez wydawnictwo Target Books. Marter zmarł, zanim ukończył rękopis, dlatego Nigel Robinson dokończył pisanie książki i w formie edytowanej przez Robinsona została ona wydana. Dodatkowo 1 sierpnia 2013 przez wydawnictwo AudioGO, został wydany audiobook do tej książki. Rolę lektora w tym audiobooku przejęła Maureen O’Brien.
Nośniki domowe.
"The Rescue" został wydany wraz z historią "The Romans" na VHS 5 września 1994.
Historia ta, na DVD została wydana ponownie z historią "The Romans", w regionie drugim – 23 lutego 2009, w regionie czwartym – 2 kwietnia 2009, a w regionie pierwszym – 7 lipca 2009.

</doc>
<doc id="3724897" url="https://pl.wikipedia.org/wiki?curid=3724897" title="John Lecky (wioślarz)">
John Lecky (wioślarz)

John MacMillan Stirling Lecky (ur. 29 sierpnia 1940 w Vancouver, zm. 25 lutego 2003 w Calgary) – kanadyjski wioślarz. Srebrny medalista olimpijski z Rzymu.
Zawody w 1960 były jego jedynymi igrzyskami olimpijskimi. Wspólnie z kolegami zajął drugie miejsce w ósemce.

</doc>
<doc id="3724908" url="https://pl.wikipedia.org/wiki?curid=3724908" title="Brodawka peruwiańska">
Brodawka peruwiańska



</doc>
<doc id="3724912" url="https://pl.wikipedia.org/wiki?curid=3724912" title="Anna Maria z Fryzji Wschodniej">
Anna Maria z Fryzji Wschodniej

Anna Maria von Ostfriesland (ur. 23 czerwca 1601 w Aurich, zm. 15 lutego 1634 w Schwerinie) – hrabianka Fryzji Wschodniej i poprzez małżeństwo księżna Meklemburgii-Schwerin. Pochodziła z rodu Cirksena.
Urodziła się jako córka hrabiego Fryzji Wschodniej Enno III i jego drugiej żony Anny Holstein-Gottorp. 4 września 1622 w Voerde poślubiła księcia Meklemburgii-Schwerin – Adolfa Fryderyka I. Para miała ośmioro dzieci:

</doc>
<doc id="3724936" url="https://pl.wikipedia.org/wiki?curid=3724936" title="Stellaris">
Stellaris

Stellaris – gra komputerowa łącząca gatunki 4X oraz grand strategy wargame, wyprodukowana i wydana przez studio Paradox Interactive. Przedmiotem gry jest eksploracja kosmosu, zarządzanie imperium oraz prowadzenie dyplomacji z innymi cywilizacjami podbijającymi galaktykę. Została wydana 9 maja 2016 na Microsoft Windows, macOS-a i Linuxa, pobijając rekord najbardziej dochodowej gry studia Paradox w przedziale 24 godzin. W dniu premiery sprzedano ponad 200 tysięcy egzemplarzy.
26 lutego 2019 ukazała się wersja na PlayStation 4 oraz Xbox One, natomiast 25 marca 2021 edycja zoptymalizowana pod kątem konsoli Xbox Series X/S.
Rozgrywka.
"Stellaris" jest grą rozgrywaną w czasie rzeczywistym, należącą do gatunku 4X. Jej akcja umiejscowiona jest w przestrzeni kosmicznej w roku 2200. Gracz wciela się w role zarządcy międzygwiezdnego państwa. Podczas rozgrywki gracz eksploruje układy o różnych właściwościach. Prowadzi wojny z innymi państwami (rasami). Istnieje możliwość zawierania sojuszy i nawiązywania relacji handlowych z innymi rasami w kosmosie.
Rozszerzenia.
Gra doczekała się szeregu rozszerzeń (DLC):
Wraz z łatką 1.4, wprowadzającą wiele zmian w rozgrywce, ukazał się też nowy darmowy dodatek fabularny – "Horizon Signal". Sama aktualizacja mechaniki gry skupiła się na jej zbalansowaniu i przygotowaniu pod następny patch 1.5. "Horizon Signal" wedle twórców doskonale pasuje do dotychczasowej narracji "Stellaris", która stara się zapewniać interesujące historie i jednocześnie nie odrywać gracza za bardzo od myślenia nad strategią.
Odbiór gry.
"Stellaris" został przyjęty pozytywnie przez recenzentów, uzyskując według agregatora Metacritic średnią z ocen wynoszącą 78/100 punktów oraz 77,30% według serwisu GameRankings. Redaktor serwisu Gry-Online, Adam Zechenter, przyznał grze ocenę 8,5/10, chwaląc dobrą oprawę graficzną i ścieżkę dźwiękową produkcji. Określił rozgrywkę jako wciągającą zabawę na długie godziny. Skrytykował natomiast słabą optymalizację występującą na dużych mapach gry.

</doc>
<doc id="3724957" url="https://pl.wikipedia.org/wiki?curid=3724957" title="Małgorzata Habsburg (1416–1486)">
Małgorzata Habsburg (1416–1486)

Małgorzata Habsburg (ur. 1416, zm. 12 lutego 1486 w Altenburgu) – arcyksiężniczka austriacka z dynastii Habsburgów, księżna elektorowa Saksonii i margrabina Miśni.
Jedna z córek arcyksięcia austriackiego Ernesta Habsburga i księżniczki mazowieckiej Cymbarki z dyn. Piastów. Młodsza siostra cesarza rzymskiego Fryderyka III Habsburga – pierwszego z Habsburgów, który sięgnął po ten tytuł.
3 czerwca 1431 roku została wydana za mąż, w wieku około 15 lat, za elektora Saksonii i jednocześnie margrabiego Miśni Fryderyka II z dynastii Wettynów, któremu urodziła ośmioro dzieci:
Małgorzata brała aktywny udział w sprawowaniu rządów w Saksonii. Udało się jej pogodzić męża ze swoim bratem - landgrafem Turyngii Wilhelmem II. Otrzymała własną monetę.
W nocy z 7 na 8 lipca 1455 roku synowie Małgorzaty: Ernest i Albrecht zostali porwani z zamku Altenburg przez mającego do elektora Saksonii pretensje finansowe rycerza Kunza von Kauffungen. Porywacz, zdążający w kierunku granicy czeskiej został jednak schwytany, a dzieci Małgorzaty uwolnione.
Po śmierci męża w dniu 7 września 1464 roku otrzymała bogate wiano, w tym miasta takie jak: Altenburg, Lipsk, Colditz, Eilenburg i Liebenwerda. Aż do swej śmierci żyła w Altenburgu, znajdującym się pod jej wyłączną jurysdykcją, gdzie wykonywana swoje suwerenne prawa.

</doc>
<doc id="3724973" url="https://pl.wikipedia.org/wiki?curid=3724973" title="Stowarzyszenie Rodzin i Opiekunów Osób z Zespołem Downa „Bardziej Kochani”">
Stowarzyszenie Rodzin i Opiekunów Osób z Zespołem Downa „Bardziej Kochani”

Stowarzyszenie Rodzin i Opiekunów Osób z Zespołem Downa „Bardziej Kochani” (w skrócie: Stowarzyszenie „Bardziej Kochani”) – stowarzyszenie działające na rzecz osób z niepełnosprawnością intelektualną, w szczególności z zespołem Downa.
Stowarzyszenie ma swoją siedzibę w Warszawie, ale prowadzi działalność ogólnopolską.
Stowarzyszenie jest organizacją pożytku publicznego.
Historia.
Stowarzyszenie działało początkowo jako Sekcja Dziecięca Warszawskiego Koła PSOUU. Powstało ono w 1997 roku i skupiało rodziców dzieci z zespołem Downa.
Stowarzyszenie zostało zarejestrowane w lipcu 2001 roku.
Misja.
Stowarzyszenie stawia sobie cele:
Działalność.
Stowarzyszenie prowadzi wielostronną działalność.
Prowadzone są zajęcia rewalidacyjne dla dzieci i młodzieży z niepełnosprawnością intelektualną. Są to zarówno zajęcia indywidualne, w tym konsultacje ze specjalistami (pedagogiem, psychologiem, logopedą), jak i grupowe.
Wydawane są informatory dla rodziców i specjalistów (również mających incydentalny kontakt z osobami niepełnosprawnymi) oraz kwartalnik „Bardziej Kochani” (tak samo jak nazwa Stowarzyszenia) podejmujące tematykę osób z niepełnosprawnością intelektualną.
Stowarzyszenie prowadzi specjalistyczną księgarnię wysyłkową, gdzie nabyć można książki dotyczące zagadnień związanych z osobami niepełnosprawnymi intelektualnie i zespołem Downa.
Organizowane są ogólnopolskie konferencje z cyklu "Czas dla Rodziców", skierowane do rodziców oraz specjalistów zainteresowanych tematyką osób z zespołem Downa i niepełnosprawnością intelektualną. Każda kolejna konferencja podejmuje inne zagadnienia.
Corocznie organizowane są turnusy rehabilitacyjne dla młodzieży z niepełnosprawnością intelektualną. Tradycją stało się, że kolonie letnie odbywają się w atrakcyjnych miejscach nad polskim Bałtykiem. Organizowane są również zimowiska. Uczestnicy turnusów piszą blogi, do których linki umieszczane są na stronie Stowarzyszenia.
W okresie wakacyjnym organizowane są półkolonie w ramach akcji "Lato w mieście".
Stowarzyszenie dużą wagę przywiązuje do pozyskiwania i szkolenia wolontariuszy.

</doc>
<doc id="3724998" url="https://pl.wikipedia.org/wiki?curid=3724998" title="Akefaliczny wers">
Akefaliczny wers

Wers akefaliczny – wers, w którym brakuje pierwszej nieakcentowanej sylaby przewidzianej przez wzorzec rytmiczny. Akefaliczne jamby upodabniają się do trochejów, a akefaliczne anapesty do amfibrachów. W wierszu polskim akefaleksa, zaznaczana (), zachodzi bardzo rzadko, jest ona natomiast powszechna w angielskich anapestach, co można łatwo zaobserwować w limerykach, które w praktyce realizują schemat:
W ten sposób zbudowany jest następujący, anonimowy limeryk:
Grecki przymiotnik akefaliczny, od którego wywodzi się omawiany termin, znaczy "bezgłowy".

</doc>
<doc id="3725004" url="https://pl.wikipedia.org/wiki?curid=3725004" title="Cristian Borja">
Cristian Borja



</doc>
<doc id="3725029" url="https://pl.wikipedia.org/wiki?curid=3725029" title="Rodrigo Noya">
Rodrigo Noya

Rodrigo Javier Noya García (ur. 31 stycznia 1990 w Buenos Aires) – argentyński piłkarz z obywatelstwem meksykańskim występujący na pozycji środkowego obrońcy, obecnie zawodnik meksykańskiego Atlético San Luis.
Kariera klubowa.
Noya pochodzi ze stołecznego Buenos Aires i treningi piłkarskie rozpoczynał w akademii juniorskiej lokalnego klubu San Lorenzo de Almagro. Jako nastolatek przeprowadził się jednak wraz z rodziną do Meksyku, gdzie rozpoczynał zawodową karierę w trzecioligowym Club Tecamachalco. Po trzech latach spędzonych w tym zespole przeniósł się do grającej w drugiej lidze ekipy Mérida FC, którego prezesem był wówczas jego ojciec Juan Manuel Noya. Tam szybko został jednym z wyróżniających się obrońców w rozgrywkach, a ogółem w barwach Méridy występował bez większych sukcesów przez trzy i pół roku. W styczniu 2015 został zawodnikiem występującego w najwyższej klasie rozgrywkowej Tiburones Rojos de Veracruz, w którego barwach 31 stycznia 2015 w zremisowanym 1:1 spotkaniu z Monterrey zadebiutował w Liga MX. Już po pół roku wywalczył sobie miejsce w składzie, premierowego gola w pierwszej lidze zdobywając 11 sierpnia tego samego roku w wygranej 3:1 konfrontacji z Tijuaną. W wiosennym sezonie Clausura 2016 wywalczył z Veracruz puchar Meksyku – Copa MX.

</doc>
<doc id="3725176" url="https://pl.wikipedia.org/wiki?curid=3725176" title="Cinema Paradiso">
Cinema Paradiso



</doc>
<doc id="3725188" url="https://pl.wikipedia.org/wiki?curid=3725188" title="Arcybractwo Straży Honorowej Najświętszego Serca Pana Jezusa">
Arcybractwo Straży Honorowej Najświętszego Serca Pana Jezusa

Arcybractwo Straży Honorowej Najświętszego Serca Pana Jezusa ("Straż Honorowa", "Stowarzyszenie Godziny Obecności przy Sercu Jezusa") – publiczne stowarzyszenie wiernych w Kościele katolickim, związane z kultem NSPJ, którego członkowie codziennie przez jedną, ustaloną przez siebie godzinę, nie przerywając aktualnych zajęć, w skupieniu adorują w duchu Najświętsze Serce Jezusa.
Geneza.
U źródeł Arcybractwa Straży Honorowej Najświętszego Serca Pana Jezusa znajduje się wizja francuskiej wizytki św. Małgorzaty Marii Alacoque, propagatorki kultu NSPJ, której pragnieniem było wypełnianie zachęty św. Pawła Apostoła: "Przy każdej sposobności módlcie się w Duchu!" (Ef 6, 18).
Ponieważ nie mogła ona spędzać przed Najświętszym Sakramentem więcej czasu, niż nakazywała reguła i przełożona, wykonywała swoją pracę klęcząc na korytarzu w Jego pobliżu. W pewnym momencie, w wewnętrznym skupieniu, ukazało się jej jaśniejące Serce Jezusa, wśród płomieni Jego Miłości, otoczone Serafinami, które śpiewały: „Miłość tryumfuje, Miłość się raduje, Miłość Serca Najświętszego radością nas syci”. Zachęcały one św. Małgorzatę, by się przyłączyła do nich, by razem oddawać Sercu Pana Jezusa ustawiczny hołd miłości, uwielbienia i wychwalania. Serafiny oświadczyły też, że będą zajmować jej miejsce przed Najświętszym Sakramentem, by za ich pośrednictwem mogła bez przerwy miłować to Serce i „równocześnie wypisały to połączenie się w Bożym Sercu złotymi literami, nieusuwalnym pismem miłości”.
Łaska ta towarzyszyła następnie św. Małgorzacie przez całe życie, dając wzmocnienie i pociechę duchową. Wizję tę obrazuje wizerunek Najświętszego Serca inny, niż ten, który dał początek Tarczy Serca Jezusowego. Przedstawia on Serce, z którego w wielu miejscach wychodzą płomienie, oraz trzy groty, a u góry krzyż. W środku jest napis „"Caritas"” (Miłość), z którego spływają krople Krwi. Nie ma korony cierniowej, zaś wokół Serca znajdują się dwa okręgi z małych serduszek.
Było to echo pragnienia św. Franciszka Salezego, współzałożyciela zakonu wizytek, „aby korona cierniowa wokoło Serca Jezusowego zastąpioną została przez koronę, złożoną z serc wszystkich ludzi”. Pod rysunkiem znajduje się własnoręcznie napisany przez św. Małgorzatę Marię „Akt osobistego poświęcenia Najświętszemu Sercu Pana Jezusa”. Wizja św. Małgorzaty była inspiracją dla kolejnych pokoleń wizytek, aby trwać w wewnętrznym skupieniu na Chrystusie, podczas swoich codziennych zajęć.
Założycielka.
Minęły niemal dwa stulecia od tego wydarzenia, gdy wizytki z klasztoru w Bourg-en-Bresse we Francji, wyróżniającego się pielęgnowaniem spuścizny św. Małgorzaty, postanowiły szczególnie naśladować w tym względzie swą świętą współsiostrę. Inicjatorką była s. Maria od Najświętszego Serca (Konstancja Bernaud). Urodzona w 1825 roku w Besançon, od dziecka była pobożna i za sprawą swej ciotki Barbary przejawiała nabożeństwo do Serca Jezusa. Chociaż pragnęła być zakonnicą, została nakłoniona do małżeństwa w wieku 16 lat. Nie było ono szczęśliwe, lecz mąż po kilku latach zmarł; następnie jako wdowa jeszcze kilka lat pozostawała w stanie świeckim. W 1849 roku została przyjęta do upragnionego zakonu, szerzącego tak bliskie jej nabożeństwo.
Podczas życia świeckiego Konstancja próbowała prowadzić życie pobożne i duchowe oraz poznała jego trudności. Wyczuła, że nabożeństwo do Najświętszego Serca może posłużyć za podstawę duchowości dostępnej dla wszystkich. Jak mówił św. Franciszek Salezy: „każdy według swojego stanu i zawodu mógłby żyć tym nabożeństwem w duchu pokuty, wynagrodzenia, dla większej chwały Bożej, wykonując po prostu obowiązki swojego stanu”. Przełożona w zakonie szybko rozeznała i powiedziała s. Marii, że jej powołaniem jest rozwijać formy tego kultu.
W klasztorze w Bourg-en-Bresse od 1825 roku istniało Bractwo Serca Jezusowego, do którego należały wszystkie siostry. Na początku roku 1863 klasztor ten dokonał aktu intronizacji Jezusa Chrystusa. W sali zebrań, na tronie postawiono statuę Chrystusa Króla, a wszystkie siostry podchodziły do niej, aby wziąć kartę z zaleceniem, jak szczególnie realizować to królowanie.
Dwa miesiące później, s. Maria miała wizję wewnętrzną przedstawiającą to Najświętsze Serce, zaś wokół niego godziny zegara oraz napis u góry: „Chwała, miłość, zadośćuczynienie!”, a u dołu „Straż Honorowa Najświętszego Serca”. Za zgodą przełożonej, siostry wypisały dookoła „tarczy zegara” swoje imiona, w miejscu gdzie na rysunku św. Małgorzaty Marii Alacoque znajdowały się serduszka. Przez wybraną godzinę miały, w łączności z Niebem, nie przerywając normalnych zajęć, adorować w duchu Boskie Serce. Pierwsze czcicielki, czyli wszystkie siostry, zawarły to przymierze 13 marca 1863 roku. Tydzień później przystąpiło do niego osiemnaście osób, wśród nich kilku księży, a pod koniec marca arcybiskup Georges Chalandon z Aix-en-Provence.
W ciągu następnych tygodni, siostra ta otrzymała natchnienia co do dalszych szczegółów. W Wielki Piątek napisała krótką modlitwę „Ofiarowanie Godziny Straży”, do odmawiania na rozpoczęcie wybranej godziny. Podczas niej należy ofiarować prace oraz wszystkie uczucia dla pocieszenia Pana Jezusa. Następnie dookreśliła, że celem nabożeństwa jest oddanie szczególnej czci Ranie zadanej Sercu włócznią przez żołnierza rzymskiego. Pierwszą „Strażą Honorową” nazwała Najświętszą Maryję Pannę, św. Marię Magdalenę i św. Jana, stojących pod krzyżem. S. Maria określiła też, że w kolejnych godzinach, począwszy od 12.00, należy łączyć się szczególnie z: Matką Bożą, św. Józefem i Świętymi, sprawiedliwymi na ziemi, Serafinami, Cherubinami, Tronami, Panowaniami, Mocami, Potęgami, Zwierzchnościami, Archaniołami, Aniołami.
Historia.
Dzieło to, nazwane Strażą Honorową Najświętszego Serca Pana Jezusa, a potocznie po prostu Strażą Honorową, zaczęło błyskawicznie się rozprzestrzeniać. Do końca roku przystąpiły do niego siostry wizytki ze stu dwunastu klasztorów. Już w czerwcu zostało ono przeniesione do Anglii przez jezuitę o. Weld. W sierpniu w parafii Poule koło Lyonu umieszczono pierwszy Zegar w kościele, wpisało się do niego stu dwudziestu dwóch wiernych. Z powodu wzrastającego zapotrzebowania, zaczęto drukować pierwsze materiały informacyjne.
9 marca 1864 roku biskup de Langalerie ustanowił w kaplicy sióstr w Bourg-en-Bresse Bractwo Straży Honorowej, aby nadać mu byt formalny. Wkrótce, na prośbę s. Marii od Najświętszego Serca, papież bł. Pius IX w tym roku zatwierdził Straż i udzielił jej tych samych odpustów, jakie posiadało Bractwo Serca Jezusowego w Rzymie.
W tym samym roku Straż Honorowa zaczęła rozpowszechniać się dzięki pierwszym dwom zelatorkom świeckim. Jedną z nich była bł. Maria Deluil-Martiny z Marsylii, późniejsza założycielka zgromadzenia Sióstr Najświętszego Serca Jezusa, krewna s. Anny Magdaleny Rémuzat, która rozpropagowała Tarczę Serca Jezusowego. Korespondowała ona z s. Marią, a swoim zapałem pociągnęła do Straży św. Magdalenę Zofię Barat, a ta wszystkich członków swego Instytutu Najświętszego Serca Jezusa. Następnie na własny koszt drukowała materiały i rozpowszechniała je. Udało się jej też jednego dnia przekonać do Straży Honorowej wielu biskupów przybyłych do Marsylii 5 czerwca na konsekrację bazyliki Najświętszej Maryi Panny "de la Garde". Wszyscy oni dzień później wpisali się na Zegar zawieszony w tym kościele, a następnie propagowali dzieło w swoich diecezjach. Druga młoda dziewczyna, Matylda de Nedonchel, która zaangażowała się wraz ze swym ojcem, rozpropagowała Straż w całej Belgii.
W 1878 roku papież Leon XIII podniósł Straż Honorową do godności arcybractwa, czyli bractwa z prawem agregowania do siebie innych bractw, dla Francji i Belgii. Rok później zaś Straż Honorowa założona w Rzymie w kościele św. Wincentego i św. Anastazego otrzymała również prawa arcybractwa dla Włoch. Potem powstawały podobne arcybractwa w innych krajach, jak: Austria, Niemcy, Holandia, Anglia, Hiszpania, Kanada, Peru, Stany Zjednoczone i Szwajcaria.
W Polsce Straż Honorowa istnieje w Krakowie, przy klasztorze wizytek, od 1869 roku do dnia dzisiejszego. Bardzo szybko wszczęto starania o przekształcenie jej w arcybractwo, lecz na zatwierdzenie trzeba było czekać aż do odzyskania niepodległości przez Polskę i dokonało się to już 19 stycznia 1919 roku. W tym czasie działalność statutowa rozwijała się nadzwyczaj prężnie, przy dużym zaangażowaniu siostry dyrektor Marii Józefy Twarowskiej, późniejszej przełożonej klasztoru. Arcybractwo wydawało od 1921 roku czasopismo „Wiadomości o Straży Honorowej Najświętszego Serca Pana Jezusa”. II wojna światowa, a następnie okres rządów komunistycznych przerwały na pół wieku czas nieskrępowanej działalności apostolskiej i formacyjnej Straży Honorowej w Polsce, niemniej siostry podejmowały działania konspiracyjne, narażając się często na utratę wolności. Dopiero w 1986 roku mogła się odbyć pierwsza ogólnopolska pielgrzymka Arcybractwa na Jasną Górę. W roku 1991 wznowiono też publikację „Wiadomości Straży Honorowej NSPJ”.
Arcybractwo Straży Honorowej, w przeciwieństwie do wielu podobnych w Kościele, nie zaniknęło w drugiej połowie XX wieku, lecz obdarzone dalszymi przywilejami przez papieża św. Jana XXIII, dalej się rozpowszechniało na nowych terytoriach. Obecnie we wszystkich częściach świata liczy kilka milionów członków, wśród których byli papieże bł. Pius IX, Leon XIII, św. Pius X, Benedykt XV, Pius XI i Benedykt XVI, kilkuset kardynałów, arcybiskupów i biskupów oraz św. Jan Bosko, św. Magdalena Zofia Barat, św. Albert Chmielowski,św. Jose Maria Rubio, św. Daniel Comboni, św. Mucjusz María Wiaux, św. Leonia Franciszka Aviat, św. Wincencja Maria López Vicuña, bł. Edward Maria Jan Poppe, bł. Marcel Callo, bł. Józef Maria Cassant, bł. Dina Belanger i bł. Maria od Jezusa Deluil-Martiny.
We wrześniu 1969 roku zmieniono nazwę Arcybractwa Straży Honorowej na Stowarzyszenie Godziny Obecności przy Sercu Jezusa. Pod tym tytułem nowe statuty zostały ostatecznie zatwierdzone przez Watykan 6 grudnia 1977 roku. Nazwa ta jednak nie przyjęła się zbytnio i członkowie do dziś używają tradycyjnej, choć nowa formalnie obowiązuje. Generalna Dyrekcja znajduje się we Francji, w klasztorze Zakonu Nawiedzenia NMP w Paray-le-Monial.
Obowiązki członkowskie.
Członkowie Straży Honorowej mają poświęcić się miłości Boskiego Odkupiciela, której żywym świadectwem i znakiem jest Jego przebite Serce, poczuwać się do obowiązku wynagradzania Najświętszemu Sercu zranionemu naszymi grzechami, przepoić swoje osobiste życie wiary, jak również swe życie apostolskie i wykonywanie pracy zawodowej miłością, którą odpłacamy Panu Jezusowi za Jego miłość i z Nim się łączymy, być zachęcani do większej i bardziej czynnej miłości bliźniego.
Godzina Straży, wzorem św. Małgorzaty Marii, nie polega na spędzaniu godziny adoracji przed Najświętszym Sakramentem, lecz na wykorzystaniu obranej godziny w ciągu dnia, bez zmieniania niczego w zajęciach, jakie akurat wypadną: rodzinnych, zawodowych, czy nawet rozrywki, do gorliwszego uświadamiania sobie obecności Bożej. Członek Straży ofiarowuje w ciągu tej godziny wszystko co czyni i wszystko czym jest, na uwielbienie i wynagrodzenie. Dzięki rozpowszechnieniu Straży Honorowej na całym świecie, ta modlitwa w duchu przy każdej sposobności, trwa nieustannie przez całą dobę.
Głównym świętem Straży jest uroczystość Najświętszego Serca Pana Jezusa, zaś w Wielki Piątek o godzinie 16.00, w chwili kiedy przypuszczalnie nastąpiło przebicie włócznią Najświętszego Serca, członkowie gromadzą się w duchu u stóp krzyża, aby Ojcu niebieskiemu ofiarować w intencji Kościoła Krew i Wodę, które wypłynęły z rany Serca Jezusa.
Aby zostać członkiem Straży należy być przyjętym przez miejscowego Dyrektora lub upoważnionego Zelatora, zapisanym w rejestrze, czyli książce wpisowej prowadzonej przez Zelatorów i regularnie odprawiać obraną Godzinę Obecności.
Zegar Straży Honorowej.
Zawieszany w kościele, przy którym istnieje Arcybractwo, Zegar Straży Honorowej, zawiera w środku obraz Najświętszego Serca Jezusowego przebijanego widoczną włócznią, z krzyżem i płomieniami u góry, a wokół Niego cierniowa korona i promienie światła. Wokół tarczy zegarowej wypisane są godziny i z kim należy szczególnie się łączyć (z Serafinami itd.), a poniżej jest miejsce na imiona członków Straży. U góry znajduje się napis „Cześć! Miłość! Wynagrodzenie! Sercu Jezusowemu!”, a u dołu „Arcybractwo Straży Honorowej”.
Obecnie nie ma obowiązku zapisywania się na tarczy Zegara, choć musi on wisieć w kościele, przy którym istnieje Straż Honorowa. Gdy całe zgromadzenia zakonne i inne stowarzyszenia zostają przyjęcie do Straży Honorowej przez swego duchownego przełożonego lub kierownika, Zegar zawiesza się na widocznym miejscu w kaplicy takiej wspólnoty.
Członkowie Arcybractwa noszą też okrągły medalik, który na jednej stronie ma taki właśnie Zegar, lecz z braku miejsca, bez imion Aniołów i Świętych oraz oczywiście uczestników, a wokół napis jak u góry dużego Zegara. Zaś na drugiej stronie odznakę Arcybractwa, czyli wizerunek Pana Jezusa na Krzyżu, a obok postacie Matki Bożej, św. Jana Apostoła i św. Marii Magdaleny i wokół napis, jak u dołu Zegara.
Zegar Miłosierdzia.
W miarę jak Straż Honorowa rozszerzała się, jej członkowie uświadamiali sobie, jak ważne jest w kulcie Najświętszego Serca wynagrodzenie. Z tej troski o zbawienie dusz zrodził się Zegar Miłosierdzia, na którym wpisuje się inicjały osób poleconych modlitwie, lub nazwy grup społecznych, a członkowie wybierają dodatkową godzinę Straży, by wyprosić miłosierdzie dla nich. Intencje można przesyłać do Centrali. Zegar Miłosierdzia został zaprowadzony w Bourg w 1882 r. jako uzupełnienie Straży Honorowej.
Modlitwy i pieśni.
Chociaż modlitwą właściwą dla Straży Honorowej jest adoracja w duchu, pośród codziennych zajęć, to jednak powstało w niej wiele własnych modlitw, pieśni i hymnów, w znacznej części autorstwa s. Marii od Najświętszego Serca, wyrażających duchowość Arcybractwa. Zawierają je modlitewniki: „Godzina Obecności przy Sercu Bożym” oraz „Przez Serce, z Sercem i w Sercu Jezusa”.
Hymny Straży Honorowej:

</doc>
<doc id="3725196" url="https://pl.wikipedia.org/wiki?curid=3725196" title="Atheliales">
Atheliales



</doc>
<doc id="3725203" url="https://pl.wikipedia.org/wiki?curid=3725203" title="Corticiales">
Corticiales



</doc>
<doc id="3725211" url="https://pl.wikipedia.org/wiki?curid=3725211" title="Piperacylina">
Piperacylina

Piperacylina () – wielofunkcyjny organiczny związek chemiczny, bakteriobójczy antybiotyk beta-laktamowy z grupy penicylin.
Mechanizm działania.
Piperacylina jest półsyntetycznym antybiotykiem bakteriobójczym z grupy ureidopenicylin. Piperacylina hamuje syntezę ściany komórek bakteryjnych.
Zastosowanie.
Piperacylina jest dopuszczona do obrotu w Polsce zarówno w postaci preparatów prostych, jak i złożonych z tazobaktamem (2016).
Działania niepożądane.
Piperacylina może powodować następujące działania niepożądane:

</doc>
<doc id="3725213" url="https://pl.wikipedia.org/wiki?curid=3725213" title="Georg Fluckinger">
Georg Fluckinger

Georg Fluckinger (ur. 1 marca 1955 w Wiedniu) – austriacki saneczkarz, brązowy medalista igrzysk olimpijskich.
Kariera.
Największy sukces w karierze osiągnął w styczniu 1980 roku, kiedy w parze z Karlem Schrottem zdobył brązowy medal w dwójkach podczas igrzysk olimpijskich w Lake Placid. Na rozgrywanych cztery lata później igrzyskach w Sarajewie razem z Franzem Wilhelmerem był czwarty, przegrywając walkę o podium z reprezentacją NRD w składzie: Jörg Hoffmann i Jochen Pietzsch. Na tych samych igrzyskach był też piętnasty w jedynkach. Brał również udział w igrzyskach olimpijskich w Calgary w 1988 roku, gdzie w parze z Robertem Manzenreiterem był piąty w dwójkach. Nigdy nie zdobył medalu mistrzostw świata ani mistrzostw Europy. Ponadto w sezonie 1979/1980 zajął trzecie miejsce w klasyfikacji generalnej Pucharu Świata w jedynkach, a w sezonach 1978/1979, 1979/1980, 1981/1982, 1983/1984 i 1984/1985 zajmował drugie miejsce w klasyfikacji dwójek.
W 1996 roku otrzymał Odznakę Honorową za Zasługi dla Republiki Austrii.

</doc>
<doc id="3725218" url="https://pl.wikipedia.org/wiki?curid=3725218" title="Karl Schrott">
Karl Schrott

Karl Schrott (ur. 9 stycznia 1953 w Zams) – austriacki saneczkarz, brązowy medalista igrzysk olimpijskich.
Kariera.
Największy sukces w karierze osiągnął w styczniu 1980 roku, kiedy w parze z Georgiem Fluckingerem zdobył brązowy medal w dwójkach podczas igrzysk olimpijskich w Lake Placid. Był to jednak jego jedyny występ olimpijski oraz jedyny medal wywalczony na międzynarodowej imprezie tej rangi. Nigdy nie zdobył medalu mistrzostw świata ani mistrzostw Europy. Ponadto w sezonach 1978/1979 i 1979/1980 zajmował drugie miejsce w klasyfikacji generalnej Pucharu Świata w dwójkach.

</doc>
<doc id="3725221" url="https://pl.wikipedia.org/wiki?curid=3725221" title="Weronika Migoń">
Weronika Migoń

Weronika Jolanta Migoń (ur. 24 czerwca 1977 w Warszawie, zm. 24 lipca 2015 tamże) – filmowiec.
Życiorys.
W 2000 ukończyła romanistykę na Uniwersytecie Warszawskim, jest też absolwentką Gender Studies w Instytucie Stosowanych Nauk Społecznych Uniwersytetu Warszawskiego. Po studiach podjęła pracę w branży filmowej jako asystent reżysera, później jako II reżyser i reżyser obsady. Współpracowała z Mistrzowską Szkołą Reżyserii Filmowej Andrzeja Wajdy jako doradca.
W 2014 wyreżyserowała film Facet (nie)potrzebny od zaraz, była też współscenarzystką i koproducentką tego filmu.
Zmarła w wyniku ciężkiej choroby.
W 2016 Stowarzyszenie Filmowców Polskich ustanowiło nagrodę jej imienia, przyznawaną reżyserowi obsady. Pochowana na Cmentarzu Wojskowym na Powązkach (kwatera BII30-3-11).

</doc>
<doc id="3725234" url="https://pl.wikipedia.org/wiki?curid=3725234" title="Kultura ertebølle">
Kultura ertebølle



</doc>
<doc id="3725241" url="https://pl.wikipedia.org/wiki?curid=3725241" title="Strażnica KOP „Borowa”">
Strażnica KOP „Borowa”

Strażnica KOP „Borowa” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1925 roku, w składzie 5 Brygady Ochrony Pogranicza, został sformowany 15 batalion graniczny. W 1928 roku w skład batalionu wchodziło 12 strażnic. W latach 1928 – 1934 strażnica znajdowała się w strukturze 2 kompanii KOP „Wysiłek”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku popolicyjnym.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Borowa” w 1932 roku ochraniała pododcinek granicy państwowej szerokości 6 kilometrów od słupa granicznego nr 993 do 1001.
Sąsiednie strażnice:

</doc>
<doc id="3725243" url="https://pl.wikipedia.org/wiki?curid=3725243" title="John Bongiovi">
John Bongiovi



</doc>
<doc id="3725244" url="https://pl.wikipedia.org/wiki?curid=3725244" title="Parafia św. Józefa w Zgodzie">
Parafia św. Józefa w Zgodzie



</doc>
<doc id="3725250" url="https://pl.wikipedia.org/wiki?curid=3725250" title="Abu Dżurajn as-Safira">
Abu Dżurajn as-Safira

Abu Dżurajn as-Safira (arab. أبو جرين السفيرة) – miejscowość w Syrii, w muhafazie Aleppo. W 2004 roku liczyła 5230 mieszkańców.

</doc>
<doc id="3725251" url="https://pl.wikipedia.org/wiki?curid=3725251" title="Acheson">
Acheson



</doc>
<doc id="3725254" url="https://pl.wikipedia.org/wiki?curid=3725254" title="Betty Snyder">
Betty Snyder



</doc>
<doc id="3725257" url="https://pl.wikipedia.org/wiki?curid=3725257" title="Abu Dżurajn As-Safira">
Abu Dżurajn As-Safira



</doc>
<doc id="3725258" url="https://pl.wikipedia.org/wiki?curid=3725258" title="Wyprawa balonowa Andrée'go">
Wyprawa balonowa Andrée'go



</doc>
<doc id="3725260" url="https://pl.wikipedia.org/wiki?curid=3725260" title="Kathleen Antonelli">
Kathleen Antonelli

Kathleen „Kay” McNulty Mauchly Antonelli (ur. 12 lutego 1921 w Creeslough, Donegal, Irlandia, zm. 20 kwietnia 2006 w Wyndmoor, Pensylwania, USA) – amerykańska matematyczka pochodzenia irlandzkiego, jedna z sześciu programistek komputera ENIAC.
Życiorys.
Urodziła się w Irlandii w trakcie Irlandzkiej wojny o niepodległość. Jej ojciec James McNulty, instruktor Irlandzkiej Armii Republikańskiej został aresztowany w dniu jej urodzin i osadzony w więzieniu Derry Gaol. Po jego wyjściu z więzienia w 1924 rodzina wyemigrowała do USA i osiadła w Pensylwanii. Uczęszczała do szkoły podstawowej w Chestnut Hill, a następnie ukończyła Hallahan Catholic Girls High School, mimo że początkowo nie znała w ogóle angielskiego i posługiwała się wyłącznie irlandzkim. Od początku wykazywała zainteresowanie matematyką. W 1942 ukończyła Chestnut Hill College z dyplomem z matematyki. Szukała pracy związanej z matematyką, ale nie chciała być nauczycielką. Jej zainteresowania skierowały się w stronę aktuariatu i pracy dla firm ubezpieczeniowych.
Zaraz po ukończeniu uniwersytetu została zatrudniona w Moore School of Electrical Engineering na University of Pennsylvania do wykonywania obliczeń pogodowych na arytmometrach. W 1943 zajęła się obliczeniami trajektorii balistycznych na potrzeby tablic strzelniczych dla artylerii. W 1945 została wybrana przez Armię, by zostać jedną z programistek komputera ENIAC, który miał zastąpić ręczne obliczenia. Oprócz niej zespół tworzyło pięć innych kobiet: Marlyn Wescoff, Betty Jennings, Betty Snyder, Frances Bilas i Ruth Teitelbaum. O ile mężczyźni, którzy budowali ENIACa, stali się bardzo znani, o programistkach szybko zapomniano.
W 1948 wyszła za mąż za Johna Mauchly'ego, jednego z twórców ENIACa. Mieli pięcioro dzieci. W późniejszym czasie pracowała nad oprogramowaniem dla komputerów BINAC i UNIVAC I zaprojektowanych przez jej męża. Gdy John Mauchly zmarł w 1980, wyszła za mąż za fotografa Severo Antonelliego. Zmarła na raka 20 kwietnia 2006.
Nagrody i wyróżnienia.
W 1997 roku została, wraz z innymi pierwszymi programistkami ENIAC-a, uhonorowana w Hali Sław Women in Technology International. W 2010 ich praca została upamiętniona w filmie dokumentalnym "" w reżyserii LeAnn Erickson.

</doc>
<doc id="3725261" url="https://pl.wikipedia.org/wiki?curid=3725261" title="Kay McNulty">
Kay McNulty



</doc>
<doc id="3725262" url="https://pl.wikipedia.org/wiki?curid=3725262" title="Grand Prix Czech na Żużlu 2016">
Grand Prix Czech na Żużlu 2016

2016 Mitas Czech Republic FIM Speedway Grand Prix – czwarta impreza z cyklu Grand Prix w sezonie 2016. Zawody odbyły się 25 czerwca 2016 na stadionie Markéta w Pradze.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Václava Milíka. Zawodnikami rezerwowymi zostali: Josef Franc i Eduard Krčmář.
Ze względu na kontuzję w zawodach nie wystąpił Jarosław Hampel. Jako zmiana kwalifikowana wystąpił: Fredrik Lindgren.
Losowanie pozycji startowych odbyło się 24 czerwca.

</doc>
<doc id="3725263" url="https://pl.wikipedia.org/wiki?curid=3725263" title="Mychajło Korda">
Mychajło Korda

Mychajło Mychajłowycz Korda (ur. 13 lutego 1965 w Weryń w rejonie mikołajowskim w obwodzie lwowskim) – ukraiński naukowiec w dziedzinie biochemii, doktor nauk medycznych (1998), profesor (2001), rektor Państwowego Uniwersytetu Medycznego imienia I.Ja. Horbaczewskiego w Tarnopolu (od stycznia 2015).
Życiorys.
Ukończył Tarnopolski Instytut Medyczny w 1988 roku. Od tego czasu pracuje na tej uczelni jako: asystent, starszy wykładowca katedry biochemii, docent, profesor katedry chemii medycznej (2001–2002), od września 2002 roku do sierpnia 2004 – kierownik tej katedry.
Od sierpnia 2007 roku – dziekan Wydziału Studentów Zagranicznych. 29 stycznia 2015 roku wybrany rektorem uczelni.
Spuścizna naukowa.
Po zakończeniu aspirantury 7 czerwca 1991 – na Specjalistycznej Radzie Naukowej Medycznego Instytutu we Lwowie obronił dysertację kandydacką na temat „Antytleniczny status organizmu przy ostrym toksycznym porażeniu wątroby i jego korekcja entersorbcją i antyoksydantami” pod kierunkiem profesora Jarosława Gońskiego.
We wrześniu 1995 roku przeszedł kursy Federacji Europejskich biochemicznych spółek w Rydze (Łotwa). W październiku tego roku przez miesiąc pracował w Instytucie biochemii w mieście Graz (Austria), przygotowując materiały do pracy habilitacyjnej, którą obronił w 1998 roku na specjalistycznej radzie naukowej Odeskiego państwowego uniwersytetu medycznego na temat „Naruszenie utleniających procesów i ochronnych systemów organizmu przy ostrym chemicznym porażeniu wątroby i możliwości jej korekcji”. Od 1988 roku – docent, od 2001 – profesor.
Od 27 lutego 2003 do 2 marca 2004 według programu wymiany „The Exchange Visitor Program” otrzymał zagraniczny wyjazd służbowy dla naukowo-badawczej pracy w katedrze chemii i biochemii Uniwersytetu Ohio (Stany Zjednoczone), gdzie miał możliwość mierzyć bezpośrednio intensywność utworzenia NO w gepatocytach za pomocą jonometrii, również EPR (elektro paramagnetycznego rezonansu), analizować komórki DNA. Również miał możliwość poznać właściwości wykładania biochemii na Uniwersytecie. Po zakończeniu terminu naukowej wymiany młodemu badaczowi zaproponowano pracować jako profesor katedry chemii i biochemii tej uczelni, gdzie pracował w ciągu czterech lat.
Bada patogenezę chemicznych uszkodzeń wątroby, mechanizmy modyfikacji lipoprotein o niskiej gęstości, rolę regulacyjną tlenku azotu w organizmie i inne.
Dorobek naukowy.
Autor i współautor ponad 200 publikacji naukowych, edukacyjno-metodycznych przewodników i rekomendacji, blisko 10 patentów.
Redaktor naukowy i członek kolegium redakcyjnego szeregu naukowych edycji (monografii, zbiorników prac), w szczególności, zastępca głównego redaktora naukowo-praktycznego czasopisma „Medyczna edukacja”, naukowy konsultant czasopisma „Farmaceutyczne czasopismo”, redaktor naczelny czasopisma w języku angielskim „International Journal of Medicine and Medical Research” i innych.
Nagrody.
Odznaczony Gramotą Pochwalną i medalem Rządu Ukrainy w 2009 roku.
Tytuł "Zaslużony dla PSW" Państwowej Szkoły Wyższej im. Papieża Jana Pawła II w Białej Podlaskiej w 2016 roku.

</doc>
<doc id="3725264" url="https://pl.wikipedia.org/wiki?curid=3725264" title="Strażnica KOP „Pieszczanka”">
Strażnica KOP „Pieszczanka”



</doc>
<doc id="3725265" url="https://pl.wikipedia.org/wiki?curid=3725265" title="Luciążna">
Luciążna



</doc>
<doc id="3725267" url="https://pl.wikipedia.org/wiki?curid=3725267" title="Kodismaa">
Kodismaa

Kodismaa – wieś w Estonii, w prowincji Jõgeva, w gminie Torma.

</doc>
<doc id="3725268" url="https://pl.wikipedia.org/wiki?curid=3725268" title="Zira’a (Aleppo)">
Zira’a (Aleppo)

Zira’a (arab. زراعة) – miejscowość w Syrii, w muhafazie Aleppo. W 2004 roku liczyła 2173 mieszkańców.

</doc>
<doc id="3725272" url="https://pl.wikipedia.org/wiki?curid=3725272" title="Strażnica KOP „Wiejno”">
Strażnica KOP „Wiejno”

Strażnica KOP „Mysino” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1925 roku, w składzie 5 Brygady Ochrony Pogranicza, został sformowany 15 batalion graniczny. W 1928 roku w skład batalionu wchodziło 12 strażnic. W latach 1928 – 1934 strażnica KOP „Wiejno” znajdowała się w strukturze 3 kompanii KOP ”Hawrylczyce”. W komunikacie dyslokacyjnym z 1938 roku nie występuje. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej.
W 1932 roku obsada strażnicy zakwaterowana była w budynku KOP.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Strażnice KOP stanowiły pierwszy rzut ugrupowania kordonowego Korpusu Ochrony Pogranicza.
Strażnica KOP „Mysino” w 1932 roku ochraniała pododcinek granicy państwowej szerokości 3 kilometrów 100 metrów od słupa granicznego nr 1012 do 1014.
Sąsiednie strażnice:

</doc>
