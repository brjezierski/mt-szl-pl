<doc id="3741542" url="https://pl.wikipedia.org/wiki?curid=3741542" title="Adam Peaty">
Adam Peaty

Adam Peaty, OBE (ur. 28 grudnia 1994 w Uttoxeter) – brytyjski pływak specjalizujący się w stylu klasycznym. Trzykrotny mistrz olimpijski, wielokrotny mistrz świata i mistrz Europy, trzykrotny wicemistrz świata na krótkim basenie. Wielokrotny rekordzista świata.
Magazyn "Swimming World" przyznał mu w 2015 i 2018 roku tytuł Najlepszego Pływaka na świecie. Został też wybrany Najlepszym Pływakiem w Europie w latach 2014-2018.
Jako pierwszy zawodnik w historii przepłynął 100 m stylem klasycznym na basenie 50 m poniżej 58, a następnie poniżej 57 sekund.
Kariera pływacka.
2014.
Na arenie międzynarodowej wyróżnił się po raz pierwszy w 2014 r. podczas Igrzysk Wspólnoty Narodów w Glasgow. Reprezentując Anglię zdobył wtedy dwa złote medale na dystansie 100 m stylem klasycznym i w sztafecie 4 × 100 m stylem zmiennym oraz zajął drugie miejsce w konkurencji 50 m stylem klasycznym. Kilka tygodni później zdobył cztery złote medale na mistrzostwach Europy, dwa z nich w konkurencji indywidualnej (50 i 100 m stylem klasycznym) oraz dwa w sztafecie mężczyzn i mieszanej (4 × 100 m stylem zmiennym). W półfinale 50 m stylem klasycznym czasem 26,62 s pobił rekord świata.
2015.
W kwietniu 2015 roku na mistrzostwach Wielkiej Brytanii pobił rekord świata na dystansie 100 m stylem klasycznym uzyskując czas 57,92, tym samym poprawił rekord o prawie pół sekundy. Kilka miesięcy później na mistrzostwach świata w Kazaniu zdobył trzy złote medale, jednocześnie pobił rekord świata na dystansie 50 m stylem klasycznym i w sztafecie mieszanej 4 × 100 m stylem zmiennym. Płynąc w półfinale ustanowił również nowy rekord mistrzostw na dystansie 100 m stylem klasycznym (58,18).
W grudniu 2015 r. zdobył dwa srebrne medale na mistrzostwach Europy na krótkim basenie w konkurencjach 50 i 100 m stylem klasycznym.
Letnie Igrzyska Olimpijskie 2016.
Na igrzyskach olimpijskich w Rio de Janeiro zdobył tytuł mistrza olimpijskiego na dystansie 100 m stylem klasycznym. Podczas eliminacji i finału tej konkurencji dwukrotnie poprawiał swój rekord świata, w eliminacjach uzyskał czas 57,55, a w finale 57,13. Płynął również na dystansie 4 × 100 m stylem zmiennym, gdzie brytyjska sztafeta wywalczyła srebrny medal.
2017.
Podczas mistrzostw świata w Budapeszcie zdobył złote medale w konkurencjach 50 i 100 m stylem klasycznym. W pierwszej z nich dwukrotnie poprawiał rekord świata, w eliminacjach uzyskał czas 26,10, a w półfinale jako pierwszy pływak w historii przepłynął 50 m żabką poniżej 26 sekund (25,95). Na 100 m stylem klasycznym ustanowił w finale nowy rekord mistrzostw (57,47). Płynął także w sztafecie 4 × 100 m stylem zmiennym. Brytyjczycy wywalczyli w tej konkurencji srebrny medal i pobili rekord swojego kraju.4 × 100 m stylem zmiennym 
W grudniu na mistrzostwach Europy na krótkim basenie w Kopenhhadze wywalczył dwa medale. Peaty został mistrzem Europy na dystansie 100 m stylem klasycznym i ustanowił nowy rekord kontynentu (55,94). Jego wynik jest jednocześnie drugim rezultatem w historii i najlepszym w stroju tekstylnym. W konkurencji 50 m żabką był trzeci i czasem 25,70 poprawił rekord swojego kraju.
2018.
W kwietniu podczas igrzysk Wspólnoty Narodów w Glasgow zdobył trzy medale. Zwyciężył na dystansie 100 m stylem klasycznym, uzyskawszy czas 58,84. Dzień wcześniej ustanowił w tej konkurencji nowy rekord igrzysk (58,59). W półfinale 50 m stylem klasycznym pobił rekord igrzysk (26,49), a w finale tej konkurencji był drugi (26,62), przegrywając o 0,04 s z Cameronem van der Burghiem. Peaty wywalczył również srebro w sztafecie 4 × 100 m stylem zmiennym.
Cztery miesiące później, na mistrzostwach Europy w Glasgow zdobył cztery złote medale na 50 i 100 m stylem klasycznym oraz w sztafetach 4 × 100 m stylem zmiennym (męskiej i mieszanej). W konkurencji 100 m stylem klasycznym Peaty poprawił własny rekord świata, uzyskawszy czas 57,10. Na dystansie dwukrotnie krótszym ustanowił nowy rekord mistrzostw (26,09). W sztafecie mieszanej 4 × 100 m stylem zmiennym wraz z Georgią Davies, Jamesem Guyem i Freyą Anderson ustanowił nowy rekord Europy (3:40,18 min).
2021.
Podczas igrzysk olimpijskich w Tokio z czasem 57,37 zdobył złoty medal na dystansie 100 m stylem klasycznym. 
Rekordy życiowe.
"Stan na dzień 6 września 2021"

</doc>
<doc id="3741543" url="https://pl.wikipedia.org/wiki?curid=3741543" title="Eric Fernsten">
Eric Fernsten

 
Eric Robert Fernsten (ur. 1 listopada 1953 w Oakland) – amerykański koszykarz, występujący na pozycjach silnego skrzydłowego oraz środkowego, mistrz NBA z 1981 roku.

</doc>
<doc id="3741544" url="https://pl.wikipedia.org/wiki?curid=3741544" title="Sławomir Hankus">
Sławomir Hankus

Sławomir Hankus (ur. 3 kwietnia 1986 w Bielsku-Białej) – polski kombinator norweski, a następnie trener. Dwukrotny uczestnik mistrzostw świata juniorów (2005 i 2006), jednokrotny zimowej uniwersjady (2007). Medalista mistrzostw kraju. Od 2013 roku do 2018 trener reprezentacji Polski kobiet w skokach narciarskich. Od sezonu 2018/2019 asystent trenera reprezentacji Polski kobiet w skokach narciarskich.
Życiorys.
Hankus do końca sezonu zimowego 2004/2005 był zawodnikiem klubu LKS Klimczok Bystra, a od sezonu letniego 2005 reprezentował AZS-AWF Katowice. Jako zawodnik był powoływany do reprezentacji Polski w kombinacji norweskiej. 25 stycznia 2005 roku zdobył brązowy medal mistrzostw Polski seniorów w sprincie (K-85 / 7,5 km). Dwukrotnie uczestniczył w mistrzostwach świata juniorów – w 2005 był indywidualnie 49. w sprincie (HS100 / 5 km) i 53. w rywalizacji metodą Gundersena (HS100 / 10 km), a drużynowo 11, z kolei w 2006 indywidualnie zajął 36. pozycję w rywalizacji metodą Gundersena (HS109 / 10 km) i 45. miejsce w sprincie (HS109 / 5 km). Sześciokrotnie startował w zawodach Pucharu Świata B, najwyżej plasując się na 38. pozycji (28 stycznia 2006 roku w Karpaczu w sprincie). W styczniu 2007 roku wziął udział w Zimowej Uniwersjadzie 2007, gdzie indywidualnie był 20. w sprincie (HS 95 / 7,5 km) i nie ukończył rywalizacji metodą Gundersena (HS 95 / 15 km), a w drużynie zajął 7. miejsce. Były to jednocześnie jego ostatnie w karierze starty w oficjalnych zawodach międzynarodowych rozgrywanych pod egidą FIS. W kolejnych latach startował jeszcze w zawodach krajowych.
Następnie Hankus, który jest absolwentem Akademii Wychowania Fizycznego im. Jerzego Kukuczki w Katowicach, został trenerem narciarstwa klasycznego. Od 2010 roku pracuje w tej roli w szkole mistrzostwa sportowego w Szczyrku, gdzie jego wychowankami byli między innymi Aleksander Zniszczoł, Tomasz Byrt, Krzysztof Biegun, czy Mateusz Kojzar. Przed sezonem 2013/2014 został, wspólnie z Władysławem Gąsienicą-Wawrytko, trenerem powołanej wówczas reprezentacji Polski kobiet w skokach narciarskich. W kolejnym sezonie (2014/2015) został jej samodzielnym trenerem. Funkcję tę pełnił również w sezonie 2015/2016 i ma ją pełnić także w sezonie 2016/2017.

</doc>
<doc id="3741549" url="https://pl.wikipedia.org/wiki?curid=3741549" title="Hackathon">
Hackathon

Hackathon (czasem maraton projektowania lub hackaton) – wydarzenie skierowane do programistów, podczas którego informatycy i inne osoby związane z rozwojem oprogramowania, takie jak projektanci grafiki, twórcy interfejsów i menedżerowie projektów, stają przed zadaniem rozwiązania określonego problemu związanego z projektowaniem. Hackathony odbywają się w krótkim czasie, zazwyczaj na przestrzeni dnia lub weekendu. Zadanie do wykonania ogłaszane jest w dniu rozpoczęcia konkursu. Podczas oceniania pod uwagę brana jest wyłącznie praca wykonana podczas trwania wydarzenia.
Konkursy online i hackathony to koncepcja coraz częściej stosowana przez największe przedsiębiorstwa. Hackathony organizuje m.in. Coca-Cola, Samsung, McDonald’s, Ford, Toyota, Hewlett-Packard.
Podczas trwania niektórych hackathonów uczestnicy muszą skupić się na jednej dziedzinie związanej z projektowaniem (np. język oprogramowania, system operacyjny, tworzenie aplikacji). W innych przypadkach nie ma żadnych ograniczeń dotyczących tworzonego oprogramowania.
Dzięki hackathonom programiści mają szansę na bycie zauważonym, natomiast przedsiębiorstwa i organizacje mogą pozyskać nowych pracowników czy zleceniobiorców.
Historia.
Słowo „hackathon” powstało z połączenia dwóch angielskich słów "hack" i "marathon", oznaczających odpowiednio hakowanie i maraton. Słowo to zostało pierwszy raz użyte w latach 90. XX wieku.
Na początku XXI wieku hackathony znacząco zyskały na popularności. Dla przedsiębiorstw stały się drogą do szybkiego rozwijania nowych technologii programowych i znajdowania nowych obszarów innowacji technologicznych.
Niektóre znaczące dziś firmy narodziły się właśnie podczas hackatonów (np. aplikacja do komunikacji GroupMe czy środowisko do tworzenia aplikacji na telefony komórkowe Apache Cordova, dostępne również w formie dystrybucji Adobe PhoneGap).
Struktura.
Hackathony zazwyczaj rozpoczynają się od prezentacji wydarzenia, oraz specyfikacji problemu. Następnie uczestnicy proponują swoje pomysły oraz tworzą drużyny na podstawie własnych preferencji oraz zdolności. Kolejnym krokiem jest już praca nad projektem, która może odbywać się gdziekolwiek, a czas na wykonanie zadania może trwać od kilku godzin do kilku dni. Pod koniec trwania maratonu poszczególne grupy prezentują wyniki swojej pracy, która oddawana jest pod ocenę sędziom. Podczas wielu hackatonów ława sędziowska składa się z organizatorów wydarzenia oraz sponsorów.
Konkursy odbywają się w dwóch formach – hackathonów oraz drogą online.
Konkursy online polegają na samodzielnym napisaniu projektu i nadesłaniu go organizatorom w wyznaczonym terminie, dzięki czemu dają szansę na dokładniejsze dopracowanie projektu przed przekazaniem go pod ocenę jury. Taka forma konkursu pozwala również na udział szerszego grona osób – odległość i kwestie logistyczne nie są ograniczeniem.
Uczestnicy zazwyczaj otrzymują nagrody pieniężne. Podczas hackathonu organizowanego przez TechCrunch Disrupt do zdobycia było 250 000 $, natomiast podczas kontrowersyjnego maratonu w 2013 r. organizowanego przez Salesforce.com zwycięzcy mogli wygrać milion dolarów.
Hackathony w Polsce.
Maratony dla programistów zyskują coraz większą popularność w Polsce. Każdy programista może dołączyć do EMEA Coders League – czyli cyklu 130 hackathonów odbywających się w 32 państwach Europy. Jednym z największych i najpopularniejszych maratonów jest AGHacks organizowany przez studentów Akademii Górniczo-Hutniczej. Hackathony organizowane są również dla instytucji kulturalnych np. HackArt. W 2015 roku odbył się pierwszy Smogathon, który w przeciągu niespełna 3 lat stał się największym na świecie konkursem dla technologii antysmogowych z nagrodą główną w wysokości 100 000 $.
W październiku 2017 roku w Krakowie odbył się największy hackathon stacjonarny w Europie – HackYeah. Uczestniczyło w nim ponad 1700 programistów z całego świata.
W marcu 2020 roku w Polsce odbył się największy online hackathon - HackCrisis: Tech4Good. Inicjatywa została zorganizowana przez polską firmę technologiczną DO OK, przy strategicznym wsparciu GovTech Polska. W wydarzeniu wzięło udział ponad 1800 osób.
Platformy internetowe.
W przestrzeni internetowej istnieją strony www zrzeszające firmy oraz programistów i miłośników nowych technologii. Pierwszą platformą w Europie jest ChallengeRocket, zajmująca się organizacją konkursów w dwóch formach: stacjonarnych oraz online.

</doc>
<doc id="3741550" url="https://pl.wikipedia.org/wiki?curid=3741550" title="Karel Vácha">
Karel Vácha

 
Karel Vácha (ur. 2 sierpnia 1970) – czeski piłkarz występujący na pozycji napastnika.
Kariera klubowa.
Vácha treningi rozpoczął w zespole TJ Hluboka nad Vltavou. Potem grał w juniorach Dynama Czeskie Budziejowice, a w 1989 roku przeszedł do drużyny SKP Sušice. W 1991 roku wrócił do Dynama, grającego w pierwszej lidze czechosłowackiej. W 1992 roku Dynamo zmieniło nazwę na SK České Budějovice, a od sezonu 1993/1994 startowało w rozgrywkach pierwszej ligi czeskiej. Vácha występował tam do końca sezonu 1995/1996.
W 1996 roku Vácha odszedł do także pierwszoligowej Slavii Praga. W sezonie 1996/1997 wywalczył z nią Puchar Czech oraz wicemistrzostwo Czech. W sezonie 1997/1998 wraz ze Slavią ponownie został wicemistrzem Czech. W 1998 roku przeszedł do austriackiego Tirolu Innsbruck. W Bundeslidze zadebiutował 29 sierpnia 1998 w przegranym 2:3 meczu z LASK Linz. W barwach Tirola rozegrał 31 spotkań.
Na początku 2000 roku Vácha wrócił do SK České Budějovice. W sezonie 2000/2001 spadł z nim z pierwszej ligi do drugiej. W 2002 roku przeszedł do słowackiej Artmedii Petržalka. W sezonie 2002/2003 wywalczył z nią wicemistrzostwo Słowacji, a w sezonie 2003/2004 Puchar Słowacji. W 2004 roku wrócił do TJ Hluboka nad Vltavou, grającego w piątej lidze. W 2005 roku zakończył karierę.
Kariera reprezentacyjna.
W reprezentacji Czech Vácha wystąpił jeden raz, 6 września 1997 w wygranym 2:0 meczu eliminacji Mistrzostw Świata 1998 z Wyspami Owczymi.

</doc>
<doc id="3741552" url="https://pl.wikipedia.org/wiki?curid=3741552" title="Gabriele Fiamma">
Gabriele Fiamma

Gabriele Fiamma (ur. 1533, zm. 14 lipca 1585) – włoski duchowny, kaznodzieja i poeta.
Gabriele Fiamma urodził się w Wenecji. Wybrał powołanie duchowne. W 1556 roku został wyświęcony na księdza. W 1584 otrzymał święcenia biskupie i – mianowany przez papieża Grzegorza XIII – objął diecezję w Chioggii. Tam też zmarł.
W 1570 roku wydał zbiór poetycki "Rime Spirituali" ("Rymy duchowne"), cieszący się niezwykłym powodzeniem u czytelników i wznawiany w 1573 i 1575 roku. Tom ten składał się ze 152 utworów, w tym 122 sonetów. 
Poezja Gabriele Fiammy bardzo mocno wpłynęła na lirykę Sebastiana Grabowieckiego. Wiele wierszy Grabowieckiego to tłumaczenia liryków Fiammy.

</doc>
<doc id="3741553" url="https://pl.wikipedia.org/wiki?curid=3741553" title="Ginekologia estetyczna">
Ginekologia estetyczna

Ginekologia estetyczna – to zbiór inwazyjnych procedur medycznych mających na celu poprawę wyglądu zewnętrznych narządów płciowych kobiety lub poprawę funkcji seksualnych. Ginekologia estetyczna wpływa na poprawę komfortu psychicznego kobiet i poczucia własnej wartości, które z różnych powodów mają problem z wyglądem tej okolicy ciała.
Kwalifikacja do zabiegu.
Do zabiegów z zakresu ginekologii estetycznej kwalifikują się kobiety, które są niezadowolone z wyglądu swoich zewnętrznych narządów płciowych. Zazwyczaj są to kobiety, których wargi sromowe uległy deformacji po porodzie, są asymetryczne lub przerośnięte i utrudniają współżycie, lub sprawiają ból podczas uprawiania sportów, lub nawet zwykłych spacerów.
Przeciwwskazaniami do zabiegu są obciążenia kardiologiczne, niewyrównane zaburzenia układu krzepnięcia bądź niekontrolowana cukrzyca. Do zabiegu nie kwalifikują się również kobiety, które są bezpośrednio po porodzie i nadal karmią piersią.
Przygotowanie do zabiegu.
Przed zabiegiem wykonywane są podstawowe badania krwi, morfologia krwi oraz pomiar parametrów krzepnięcia. U kobiet po 50 roku życia zalecane jest wykonanie EKG. W przypadku gdy planowane znieczulenie do zabiegu wymaga intubacji, wymagane jest zdjęcie RTG klatki piersiowej, wykonane nie wcześniej niż 6 miesięcy przed planowanym zabiegiem. Planując zabieg uwzględnić należy cykl miesiączkowy, optymalny termin to nie później niż 10 dni przed spodziewanym miesiączkowaniem. Na zabieg przychodzi się na czczo.
Zabiegi.
Labioplastyka.
Labioplastyka, czyli plastyka warg sromowych mniejszych, jest to jeden z najczęściej wykonywanych zabiegów z zakresu ginekologii estetycznej. Labioplastyka polega na zmniejszeniu i zmianie kształtu warg sromowych i pochwy. Najczęściej wykonywana jest ze względu na przerost warg sromowych, asymetrię lub jako zabieg kosmetyczny po porodzie. Wargi sromowe mniejsze to fałdy skórne otaczające wejście do pochwy, zazwyczaj są one ukryte pod wargami większymi. Przerośnięte wargi sromowe mniejsze mogą powodować ból podczas stosunku oraz w trakcie zwykłej aktywności fizycznej: bieganie, jazda na rowerze, spacery. Utrudniają również prawidłową higienę miejsc intymnych.
Labioplastyka zaliczana jest do zabiegów małoinwazyjnych. Typowymi powikłaniami, które występują sporadycznie są: nadmierne krwawienie, infekcje, krwiaki, zaburzenia czucia, a nawet martwica wargi sromowej. Standardowa procedura jest zabiegiem ambulatoryjnym, trwa od 1 do 2 godzin i wykonywana jest w znieczuleniu miejscowym i sedacji. Labioplastyka wykonywana jest jedną z dwóch metod. Pierwsza metoda TRIM, polega na skróceniu brzegów przerośniętych warg sromowych. Jest to metoda najczęściej wybierana ze względu na niewielki stopień skomplikowania zabiegu. Wadą tej metody jest widoczna blizna oraz ingerencja w kształt brzegów warg sromowych. W pewnych przypadkach, założenia zabiegu uwzględniają zmianę ich kształtu, wówczas metoda ta jest wskazana. Druga metoda Wedge, to klinowa resekcja warg polegająca na wycięciu tkanki w kształcie litery V. Metoda ta pozwala na zachowanie pierwotnego, naturalnego kształtu brzegów warg sromowych oraz umożliwia ukrycie blizn po zabiegu.
Obydwie metody wymagają ostrożności ze względu na bardzo duże unerwienie i ukrwienie warg sromowych. Brzegi ran zszywane są szwem ciągłym lub pojedynczymi szwami rozpuszczalnymi. Przebyty zabieg nie powinien wpłynąć na osłabione odczuwanie przyjemności ze współżycia, ponieważ u większości kobiet najbardziej erogenną strefą jest łechtaczka a nie wargi sromowe.
Clitoroplastyka.
Clitoroplastyka, czyli plastyka łechtaczki, zabieg polega na częściowym lub całkowitym odkryciu łechtaczki poprzez redukcję fałdu skóry (napletka) otaczającej łechtaczkę. Zabieg ten wykonywany jest w celu zwiększenia odczuwania przyjemności podczas stosunku, poprawy estetyki zewnętrznych narządów płciowych oraz ułatwienia utrzymania higieny tej okolicy ciała.
Powiększenie warg sromowych większych.
Powiększenie warg sromowych większych, wargi sromowe większe, przykrywają wargi sromowe mniejsze, ujście cewki moczowej, łechtaczkę oraz wejście do pochwy. Wygląd warg sromowych większych ma olbrzymie znaczenie dla wyglądu narządów płciowych kobiety. Wargi sromowe większe można powiększyć wykorzystując do tego celu tkankę tłuszczową (pobraną za pomocą zabiegu liposukcji), lub kwas hialuronowy, powszechnie stosowany w medycynie estetycznej jako naturalny wypełniacz.
Celem zabiegu jest ujędrnienie, powiększenie oraz poprawa wyglądu warg sromowych. Zabieg polega na wstrzykiwaniu do warg sromowych tkanki tłuszczowej, lub specjalnie przeznaczonego do tego celu preparatu na bazie kwasu hialuronowego. Zabieg ten jest mało inwazyjny, pacjentka może tego samego dnia powrócić do normalnego trybu życia.
Hymenoplastyka.
Hymenoplastyka, jest to zabieg z zakresu ginekologii estetycznej polegający na odtworzeniu błony dziewiczej. Błona dziewicza jest odtwarzana z wykorzystaniem jej strzępków, które są zszywane i odpowiednio formowane. W hymenoplastyce oprócz pozostałości po błonie dziewiczej wykorzystuje się również sztuczny materiał imitujący błonę.
Zabieg wykonywany jest w trybie ambulatoryjnym w znieczuleniu miejscowym lub dożylnym. Zabieg ten zyskał popularność w krajach arabskich, co ma ścisły związek z tamtejszymi poglądami kulturowymi. Na odtworzenie błony dziewiczej często decydują się również kobiety, u których strata dziewictwa nastąpiła wskutek gwałtu. W przypadku hymenoplastyki zalecenia pooperacyjne polegają na nie forsowaniu się przez pierwsze kilka dni po zabiegu. 
Hymenotomia.
Hymenotomia jest zabiegiem przeciwnym do hymenoplastyki i polega na nacięciu lub całkowitym usunięciu błony dziewiczej. Zabieg wykonywany jest u kobiet, które posiadają na tyle masywną, grubą błonę dziewiczą, że uniemożliwia ona pełną inicjację seksualną, np. z powodu wrodzonego defektu w postaci zarośniętej błony dziewiczej.
Zabieg wykonywany jest w znieczuleniu ogólnym bądź miejscowym. Usunięcie błony dziewczęcej następuje przy pomocy lasera lub skalpela chirurgicznego. Po zabiegu zaleca się nie forsować się przez pierwsze kilka dni po zabiegu.
Lifting pochwy.
Lifting pochwy zabieg ten polega na zwężeniu, ujędrnieniu i uniesieniu przedsionka pochwy. Lifting pochwy wykonywany jest u kobiet, u których wskutek porodu mają zbyt luźną pochwę. Zabieg wykonuje się z wykorzystaniem specjalnych nici i wykonuje się go w znieczuleniu dożylnym lub miejscowym.
Waginoplastyka.
Waginoplastyka, czyli plastyka pochwy, to zabieg polegający na chirurgicznej plastyce tylnej ściany pochwy oraz plastyce krocza. Ma on na celu przywróceniu anatomicznego kształtu pochwy sprzed porodu. Rezultatem zabiegu jest zrekonstruowana i uelastyczniona pochwa oraz jej okolice. Zabieg wykonywany jest w znieczuleniu ogólnym.
Powiększenie punktu G.
Powiększenie punktu G jest to zabieg polegający na powiększeniu i uwydatnieniu punktu G. Zabieg wykonuje się poprzez ostrzykiwanie odpowiedniego miejsca na ścianie pochwy. Pozwala to na okresowe zwiększenie doznań seksualnych podczas stosunku. Procedura trwa ok. pół godziny i wykonywana jest w znieczuleniu miejscowym i nie wymaga zaleceń pooperacyjnych.
Liporedukcja.
Liporedukcja, jest to zabieg polegający na pozbyciu się nadmiaru tkanki tłuszczowej ze wzgórka łonowego. Specyficzne umiejscowienie tkanki tłuszczowej uniemożliwia jej redukcję za pomocą aktywności fizycznej.
Zalecenia pooperacyjne.
Po zabiegu mogą wystąpić dolegliwości związane z obrzękiem lub gojeniem się ran operowanej okolicy. Zaleca się unikanie przebywania w pozycji siedzącej oraz ćwiczeń fizycznych przez ok. 2 tygodnie. Zaleca się także unikanie noszenia obcisłej, mocno przylegającej bielizny oraz stosowania tamponów. Do aktywności seksualnej można wrócić po 4-6 tygodniach od zabiegu.

</doc>
<doc id="3741554" url="https://pl.wikipedia.org/wiki?curid=3741554" title="Schematyzm Diecezjalny">
Schematyzm Diecezjalny

Schematyzm Diecezjalny – rocznik urzędowy, kościołów i duchowieństwa diecezji wydawany w języku łacińskim, a w I połowie XX wieku w kilku diecezjach wydawano w języku polskim. 
Wszystkie schematyzmy zawierają podobny układ treści. Na początku jest wykaz hierarchii kościoła katolickiego w Polsce lub wykaz chronologiczny biskupów diecezjalnych od początków powstania diecezji, a następnie są wykazy stanowisk i urzędów kościelnych w konsystorzu diecezjalnym (kapituła i kuria biskupia). Największą część schematyzmu stanowią wykazy dekanatów z parafiami, każda parafia posiada swój opis: liturgiczne "wezwanie świętego patrona", nazwiska "patronów tytularnych" (szlachta). W nowszych schematyzmach są nazwiska proboszczów (łac. "paroch"), nazwiska wikariuszów (łac. "cooperator"), dane statystyczne o ludności parafii (łac. "numerus animarum"), nazwiska alumnów seminarium duchownego. Na końcu schematyzmów są spisy zakonów męskich i żeńskich w diecezji, z nazwiskami zakonników i zakonnic; alfabetyczny indeks parafii i osób duchownych. Schematyzmy są przydatnym źródłem archiwalnym do poznawania historii miejscowych parafii w XIX i XX wieku.

</doc>
<doc id="3741555" url="https://pl.wikipedia.org/wiki?curid=3741555" title="Fryne (obraz Artura Grottgera)">
Fryne (obraz Artura Grottgera)

Fryne – obraz olejny Artura Grottgera z 1867 roku, należący do zbiorów Muzeum Książąt Czartoryskich w Krakowie.
Powstał w Paryżu, w trakcie pobytu artysty w stolicy Francji, na kilka miesięcy przed jego śmiercią. Malarz podjął w nim niespotykany w dotychczasowej twórczości temat – historię Fryne, ateńskiej hetery, którą uroda ocaliła przed skazaniem na śmierć za bezbożność. Wedle antycznych przekazów, by zyskać uniewinnienie, obrońca odkrył jej piersi przed sędziami i wezwał ich do zachowania życia tak pięknej kapłanki Afrodyty.
Grottger zapewne zainspirował się malarstwem prezentowanym na salonie paryskim, a konkretnie głośnym obrazem "Fryne przed Areopagiem" (1861) Jeana Léona Gérôme, z którym zaprzyjaźnił się w Paryżu i początkowo był pod wielkim wrażeniem jego twórczości. Być może podjęcie tego tematu miało na celu wpasowanie się w gusta francuskiej publiczności, by zapewnić zbyt obrazu i uniknąć niepowodzenia w sprzedaży, jak to miało miejsce w przypadku kartonu "Przed posągiem Napoleona".
Płótno, o wymiarach 97 na 62 cm, przedstawia stojącą na tle krzewu nagą kobietę. Lewą, uniesioną ręką zasłania twarz, podczas gdy prawą zwiesza wzdłuż biodra. Do jej stóp zsuwa się czerwona szata.
Obraz Grottgera łączy z dziełem Gérôme pokazanie hetery całkowicie nagiej, poza tym jednak wyraźnie się od niego różni – brak postaci sędziów czy obrońcy, kobieta ma inaczej ułożone ręce, jej ciało jest przedstawione bardziej realistycznie, stoi nie w sali, lecz w plenerze, na tle krzewu, przybierającego abstrakcyjny charakter. Co więcej – dzieło nie zostało w pełni wykończone, wbrew zasadom akademizmu, brak tu, jak u Gérôme, dopracowania najdrobniejszych szczegółów, przez co sprawia wrażenie wizji szkicowej, ale i bardziej szczerej oraz intymnej. Bywa też określane jako jedynie podmalowane płótno, niedokończona praca.
Z racji wymienionych różnic wysuwano wątpliwości co do traktowania tego płótna jako przedstawienia Fryne. Takie zdanie wyraził Antoni Potocki, uważając, że jest to studium nagiej modelki.
Najpewniej w tym przypadku na Grottgera większy wpływ wywarło realistyczne malarstwo francuskie, zwłaszcza obrazy Gustave’a Courberta, które również przyciągnęło jego uwagę w Paryżu. Praca ta to pierwszy przykład (czy też może jeden z pierwszych przykładów) pełnego kobiecego aktu w polskim malarstwie.
Powstanie tego obrazu przedstawił, jako jeden z wielu epizodów życia Grottgera, Ludwik Świeżawski w swojej powieści, "Dobry geniusz", tomie drugim trylogii poświęconej temu artyście.
"Fryne" była eksponowana na wystawie dzieł Grottgera w Pałacu Sztuki krakowskiego Towarzystwa Przyjaciół Sztuk Pięknych w 1988 roku. W 2007 roku, wraz z siedemnastoma innymi obrazami ze zbiorów Muzeum Książąt Czartoryskich, zostało przekazane jako depozyt do Pałacu Czartoryskich w Puławach. Trzy lata później "Fryne" znalazła się wśród obiektów prezentowanych na wystawie „Amor Polonus, czyli miłość Polaków” w Oranżerii Muzeum Pałacu w Wilanowie.

</doc>
<doc id="3741559" url="https://pl.wikipedia.org/wiki?curid=3741559" title="Czterostopowiec">
Czterostopowiec



</doc>
<doc id="3741560" url="https://pl.wikipedia.org/wiki?curid=3741560" title="Stanisław Butnicki">
Stanisław Butnicki

Stanisław Butnicki (ur. 25 czerwca 1917 w Jałowieckiej Górze na Łotwie, zm. 9 marca 2005 w Gdańsku) – polski naukowiec, specjalista z dziedziny inżynieria materiałowa, mechanika, budowa i eksploatacja maszyn, profesor Politechniki Gdańskiej.
Działalność naukowa i zawodowa.
W 1938 uzyskał maturę w Państwowym Gimnazjum w Krasławiu. W 1938 rozpoczął studia na Uniwersytecie w Rydze. Po wybuchu II wojny światowej został wcielony do Armii Łotwy i – po aneksji Łotwy przez ZSRR – do Armii Czerwonej, skąd uciekł w lipcu 1941. W latach 1942–1945 przebywał na robotach przymusowych, wywieziony do III Rzeszy. Pracował w Berlinie – w zakładach Norwick Remmer i AEG jako pomocnik ślusarza. Od 1945 mieszkał w Gdańsku. 
Studia wyższe ukończył na Wydziale Mechanicznym Politechniki Gdańskiej w 1950 jako magister inżynier mechanik. W latach 1950–1963 był kierownikiem Centralnego Laboratorium Stoczni Gdańskiej, a w latach 1963–1965 oraz 1967–1970 – kierownikiem Zespołu Zakładów Materiałoznawstwa Okrętowego Ośrodka Badawczego Przemysłu Okrętowego w CBKO nr 1 w Gdańsku. W latach 1965–1966 był profesorem na Uniwersytecie w Bagdadzie w Iraku. W latach 1948-1950 oraz 1970-1991 pracował na Politechnice Gdańskiej. Na Wydziale Technologii Maszyn PG uzyskał w 1961 doktorat, a na Wydziale Budowy Okrętów – habilitację w 1963. Od 1965 docent, od 1974 profesor nadzwyczajny. Na Wydziale Mechaniczno-Technologicznym pełnił funkcje: zastępcy dyrektora do spraw naukowych (1970–1974), dyrektora Instytutu Technologii Materiałów Maszynowych i Spawalnictwa (1974–1979), kierownika Zakładu Metaloznawstwa i Obróbki Cieplnej (1982–1984), dziekana Wydziału Mechaniczno-Technologicznego (1984–1987). W latach 1982–1988 był przewodniczącym Komisji Biblioteczno-Wydawniczej w Bibliotece Głównej PG. W 1988 przeszedł na emeryturę.
Był autorem i współautorem kilkudziesięciu publikacji, w tym 4 monografii, m.in.: "Spawalność i kruchość stali", Warszawa 1975 (2 wydania w 1979 i 1991 roku), 3 skryptów "Wpływ zgniotu na zimno na zmianę własności mechanicznych metali," Gdańsk 1978 na temat metaloznawstwa, techniki wytwarzania, metaloznawstwa, spawalnictwa. Był promotorem 10 doktorów. Napisał książkę biograficzną: "Wspomnienia Polaka z Łotwy", Lublin 1999.
Był członkiem: Komitetu Nauki o Materiałach PAN (1978-1980), Komitetu Mechaniki PAN, organizacji zawodowych: Stowarzyszenia Inżynierów i Mechaników Polskich – SIMP (przewodniczący koła na PG), Naczelnej Organizacji Technicznej – oddziału w Gdańsku. W 1978 był ekspertem Gdańskich Zakładów Rafineryjnych.

</doc>
<doc id="3741561" url="https://pl.wikipedia.org/wiki?curid=3741561" title="Renato Salvatori">
Renato Salvatori

Renato Salvatori (ur. 20 marca 1933 w Seravezza, zm. 27 marca 1988 w Rzymie) – włoski aktor filmowy, znany przede wszystkim z ról w filmach kryminalnych, szczególnie "Rocco i jego bracia" (1960). 
6 stycznia 1962 ożenił się z francuską aktorką Annie Girardot, z którą miał córkę Giulię (ur. 5 lipca 1962). 
Zmarł w wieku 55 lat w Rzymie na marskość wątroby.

</doc>
<doc id="3741562" url="https://pl.wikipedia.org/wiki?curid=3741562" title="Oktosylab">
Oktosylab



</doc>
<doc id="3741564" url="https://pl.wikipedia.org/wiki?curid=3741564" title="Wiersz sylabiczno-akcentowy">
Wiersz sylabiczno-akcentowy



</doc>
<doc id="3741565" url="https://pl.wikipedia.org/wiki?curid=3741565" title="Krzysztof Goczyła">
Krzysztof Goczyła

Krzysztof Aleksander Goczyła (ur. 24 kwietnia 1953 we Włocławku) – polski naukowiec, profesor Politechniki Gdańskiej, informatyk, specjalista z inżynierii oprogramowania, inżynierii wiedzy i baz danych.
Działalność naukowa i zawodowa.
Syn Mariana. W 1971 ukończył I LO we Włocławku. Studia wyższe na ówczesnym Wydziale Elektroniki Politechniki Gdańskiej ukończył w 1976 r., jako magister inżynier elektronik, w specjalności automatyka.
Na Politechnice Gdańskiej pracuje od 1976. Na Wydziale Elektroniki PG w 1982 r. uzyskał doktorat z informatyki, a w 1999 r. habilitację. W 2012 r. uzyskał tytuł profesora nauk technicznych. Od 2016 r. jest profesorem zwyczajnym PG.
Na Politechnice Gdańskiej pełnił m.in. funkcje prodziekana do spraw organizacji studiów (2005–2008), a w latach 2008–2016 – dziekana Wydziału Elektroniki, Telekomunikacji i Informatyki. Od 2015 r. kieruje Katedrą Inżynierii Oprogramowania WETI PG. Jest autorem ponad 170 publikacji naukowych, w tym 2 monografii, z których szczególne uznanie zdobyła książka „Ontologie w systemach informatycznych” (wyd. AOW „Exit”, 2011). Wypromował 6 doktorów. Jest członkiem Rady Naukowej Polskiego Stowarzyszenia Sztucznej Inteligencji.
Jest współautorem kilku wdrożonych systemów przetwarzania danych i systemów informacyjnych, m.in.: „Systemu: Obsługi Dziekanatu” (SOD), „Komputerowego Rozkładu Jazdy” (KRJ) i systemu zarządzania wydziałem „SETI”. W 2009 r. zainicjował „Akademię ETI”, w ramach której na WETI PG są prowadzone zajęcia z technologii ICT dla uczniów szkół ponadgimnazjalnych. Utworzył zespół badawczy pn. Knowledge Management Group @ Gdańsk University of Technology – szkołę naukową inżynierii wiedzy. Kierował 7 grantami badawczymi i grantem infrastrukturalnym. Jest autorem kilkudziesięciu felietonów popularyzujących poprawny język polski w środowiskach technicznych publikowanych m.in. w „Piśmie PG”.

</doc>
<doc id="3741566" url="https://pl.wikipedia.org/wiki?curid=3741566" title="Spółdzielnia Inwalidów Świt">
Spółdzielnia Inwalidów Świt

Spółdzielnia Inwalidów ŚWIT – polskie przedsiębiorstwo produkcyjne z branży kosmetycznej założone w 1944 roku w Warszawie przez grupę inwalidów wojennych. Obecnie spółdzielnia jest częścią grupy kapitałowej ŚWIT. W skład grupy wchodzą również:
ŚWIT Pharma – producent i dystrybutor marek: CleanHands, Exclusive Cosmetics, Days Cosmetics, Prestige Solutions, Abra.
Gerda Plast – spółka produkująca tuby kosmetyczne i farmaceutyczne, nakrętki, zamknięcia, rozpylacze, pompki do płynnych kosmetyków, pompki i atomizery do perfum.
ŚWIT Service – spółka specjalizująca się w usługach okołoprodukcyjnych. Zakres świadczonych przez spółkę usług to:
Historia.
Spółdzielnia, początkowo pod nazwą Spółdzielni Wytwórców „Świt”, powstała w Warszawie w 1944 roku. Pierwotnie mieściła się w kolonii robotniczej przy ul. Stalowej 39/41 na warszawskiej Pradze, zajmowała się produkcją mydła, świec i kosmetyków. 
W 2010 spółdzielnia zatrudniała 475 osób, w tym ok. 400 osób niepełnosprawnych. 
W kwietniu 2016 roku Spółdzielnia Inwalidów ŚWIT kupiła zakład produkcyjny Colgate-Palmolive w Halinowie wraz z pełną infrastrukturą oraz liniami produkcyjnymi do płynów, szamponów, past, żeli i proszków. Wraz z nową inwestycją moce produkcyjne spółdzielni wzrosły z 20 do 110 mln sztuk rocznie.

</doc>
<doc id="3741567" url="https://pl.wikipedia.org/wiki?curid=3741567" title="Półwiersz">
Półwiersz



</doc>
<doc id="3741568" url="https://pl.wikipedia.org/wiki?curid=3741568" title="Cyclops jashnovi">
Cyclops jashnovi

Cyclops jashnovi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1990 roku przez rosyjską zoolog Emmę Antonowną Strelecką.

</doc>
<doc id="3741569" url="https://pl.wikipedia.org/wiki?curid=3741569" title="Nie jesteśmy aniołami (film 1955)">
Nie jesteśmy aniołami (film 1955)

Nie jesteśmy aniołami (ang. "We're No Angels") – amerykańska komedia kryminalna z 1955 roku w reżyserii Michaela Curtiza.
Fabuła.
Trzej skazańcy Joseph, Albert i Jules próbują wydostać się z Wyspy Diabła tuż przed Bożym Narodzeniem. Zrządzeniem losu postanawiają się ukryć w domu sympatycznego, ale nieudolnego Felixa i jego rodziny.

</doc>
<doc id="3741570" url="https://pl.wikipedia.org/wiki?curid=3741570" title="Ruddy Jardin">
Ruddy Jardin



</doc>
<doc id="3741573" url="https://pl.wikipedia.org/wiki?curid=3741573" title="Międzynarodowe Targi Lubelskie">
Międzynarodowe Targi Lubelskie



</doc>
<doc id="3741575" url="https://pl.wikipedia.org/wiki?curid=3741575" title="Dystychomytia">
Dystychomytia



</doc>
<doc id="3741578" url="https://pl.wikipedia.org/wiki?curid=3741578" title="Lewa ręka Pana Boga">
Lewa ręka Pana Boga

Lewa ręka Pana Boga – amerykański dramat w reżyserii Edwarda Dmytryka z 1955 roku. Scenariusz filmu został oparty na powieści Williama Edmunda Barretta.
Fabuła.
Amerykański ksiądz katolicki O`Shea (Humphrey Bogart) udaje się do Chin w miejsce księdza, który został tam zabity. Zyskuje sobie sympatię miejscowych m.in. Anne Scott (Gene Tierney). Wkrótce jednak okazuje się, że O`Shea nie jest tym za kogo się podaje.

</doc>
<doc id="3741579" url="https://pl.wikipedia.org/wiki?curid=3741579" title="Marcelo Fracchia">
Marcelo Fracchia

Marcelo Wálter Fracchia Bilbao (ur. 4 stycznia 1968 w Montevideo) – piłkarz urugwajski grający podczas kariery na pozycji pomocnika.

</doc>
<doc id="3741583" url="https://pl.wikipedia.org/wiki?curid=3741583" title="Antoni Taraszkiewicz">
Antoni Taraszkiewicz

Antoni Taraszkiewicz (ur. 16 stycznia 1957 w Gdyni) – polski inżynier, prof. dr hab. inż. architekt, profesor Politechniki Gdańskiej, specjalista z dziedziny architektury mieszkaniowej wielorodzinnej, użyteczności publicznej, sakralnej, wnętrz oraz urbanistyki, współwłaściciel pracowni projektowej „Fort” Sp. z o.o. w Gdańsku.
Działalność naukowa i zawodowa.
Absolwent Wydziału Architektury Politechniki Gdańskiej – mgr inż. architektury (1983), w 1995 uzyskał doktorat na podstawie rozprawy "Wieże współczesnych kościołów rzymskokatolickich w Polsce", a w 2006 – habilitację. W 2007 mianowany profesorem nadzwyczajnym, a w 2016 otrzymał tytuł naukowy profesora. Na Politechnice Gdańskiej pracuje od 1983. Pełnił funkcję dziekana Wydziału Architektury Politechniki Gdańskiej (2008–2016), od 2007 jest kierownikiem Katedry Architektury Mieszkaniowej, a od 2008 – członkiem Senatu Politechniki Gdańskiej.
Jest autorem kilkudziesięciu publikacji z zakresu architektury mieszkaniowej wielorodzinnej, użyteczności publicznej, sakralnej, projektowania wnętrz, w tym 2 książek, m.in.: „Research by design w architekturze”, Gdańsk 2013. Promotor 2 doktorów obronionych z wyróżnieniem.
Jest członkiem Komitetu Architektury i Urbanistyki Polskiej Akademii Nauk, przewodniczącym Miejskiej Komisji Urbanistyczno-Architektonicznej w Gdańsku (od 2014), członkiem Wojewódzkiej Rady Ochrony Zabytków w Gdańsku (2014–2018), Stowarzyszenia Architektów Polskich oddział Wybrzeże w Gdańsku gdzie w latach 2000–2009 pełnił funkcję Wiceprezesa Zarządu ds.Twórczości Architektonicznej Pomorskiej Okręgowej Izby Architektów. Jest członkiem Kolegium Sędziów Konkursowych SARP (od 1997).
Od 1989 jest współwłaścicielem pracowni projektowej „Fort” Sp. z o.o. w Gdańsku.
Jest autorem projektów koncepcyjnych, budowlanych i wykonawczych, między innymi: Osiedla mieszkaniowego „Nad Potokiem” w Gdyni-Orłowie (2001), zespołu mieszkaniowego z hotelem „Nowy Spichlerz” w Gdańsku (2007), zespołu zabudowy mieszkaniowo-usługowej Kwartał Kamienic przy ul. Szerokiej w Gdańsku (2008), kościoła parafialnego p.w. Św. Józefa w Elblągu (2008), kościoła parafialnego p.w. Św. Rafała Kalinowskiego w Elblągu (2008), osiedla mieszkaniowego „City Park” w Gdańsku (2010), osiedla mieszkaniowego „Trzy Kolory” w Gdańsku (2012), budynku „B” Centrum Nanotechnologii Politechniki Gdańskiej (2012), zespołu mieszkaniowego „Młoda Oliwa” w Gdańsku-Oliwie (2014), remontu hallu głównego i Biblioteki Głównej Politechniki Gdańskiej (2015), Budynku Centrum Ekoinnowacji Politechniki Gdańskiej (2016).
Współpraca autorska przy projektach między innymi: Ośrodka katechetycznego z kaplicą księży Orionistów w Malborku (1984), kościoła p.w. Matki Bożej Saletyńskiej w Sobieszewie (1995), Europejskiego Centrum Solidarności w Gdańsku (2010).

</doc>
<doc id="3741586" url="https://pl.wikipedia.org/wiki?curid=3741586" title="Kari Krome">
Kari Krome

Kari Lee Krome (wł. Kari Lee Mitchell, ur. ok. 1960 w Long Beach, Kalifornii, Stanach Zjednoczonych) – amerykańska kompozytorka, autorka tekstów muzycznych i poetka
The Runaways.
W wieku 14 lat (około 1975 roku) na imprezie urodzinowej Alice Coopera spotkała Kima Fowleya, przyszłego menedżera żeńskiego zespołu The Runaways. Kari wkrótce podpisała z nim kontrakt na pisanie utworów dla zespołu, który został stworzony niedługo potem. Krome twierdziła, że chciała, by zespół był „żeńskim The Rolling Stones albo New York Dolls”. Niewiele utworów jej autorstwa lub współautorstwa były wykonywane przez Runaways. Były to m.in. "Yesterday's Kids", "Thunder", "Secrets", "Waitin' for the Night" i California Paradise.
Własna twórczość.
Obecnie Kari Krome pracuje nad własnym projektem muzycznym - "Kari Krome Is Teenage Frankenstein". &lt;br&gt;Istnieje także wiele utworów poetyckich i muzycznych jej autorstwa, które nie uzyskały rozgłosu lub nie zostały opublikowane.

</doc>
<doc id="3741596" url="https://pl.wikipedia.org/wiki?curid=3741596" title="Mina atomowa">
Mina atomowa



</doc>
<doc id="3741601" url="https://pl.wikipedia.org/wiki?curid=3741601" title="Artyleria jądrowa">
Artyleria jądrowa



</doc>
<doc id="3741603" url="https://pl.wikipedia.org/wiki?curid=3741603" title="Arena walki">
Arena walki

Arena walki (ang. "Battle Circus") – amerykański film wojenny w reżyserii Richarda Brooksa z 1953 roku.
Fabuła.
W czasie wojny koreańskiej pielęgniarka Ruth McGara (June Allyson) i chirurg Jed Webbe (Humphrey Bogart) zakochują się w sobie.

</doc>
<doc id="3741608" url="https://pl.wikipedia.org/wiki?curid=3741608" title="Dywizjon Przeciwpancerny 10 Brygady Kawalerii">
Dywizjon Przeciwpancerny 10 Brygady Kawalerii

Dywizjon Przeciwpancerny 10 Brygady Kawalerii – zmotoryzowany pododdział kawalerii Wojska Polskiego II RP.
Historia dywizjonu.
Na przełomie lipca i sierpnia 1937 roku oddział przeciwpancerny szkolił się w składzie 10 Brygady Kawalerii w Obozie Ćwiczebnym Barycz. W dniach 17-20 sierpnia 1937 roku uczestniczył w ćwiczeniu doświadczalnym pomiędzy 10 BK a 2 Dywizją Kawalerii na kierunku Radom-Opoczno. Dywizjon został sformowany 4 listopada 1937 roku.
Dywizjon miał być w brygadzie szkieletem obrony przeciwpancernej, a sformowany był według etatów nr 11-13. Miejscem postoju dywizjonu był garnizon Rzeszów.
Szwadrony przeciwpancerne to bojowe pododdziały dywizjonu. Szwadron mógł w składzie dywizjonu wykonywać zadania lub mógł być przydzielony do pułku kawalerii zmotoryzowanej. Mógł działać całością sił lub rozdzielony plutonami do szwadronów kawalerii zmotoryzowanej. Podstawowym uzbrojeniem dywizjonu była 37 mm armata przeciwpancerna Bofors.
Dywizjon był jednostką mobilizującą. Zgodnie z planem mobilizacyjnym „W” mobilizował, w alarmie, w grupie jednostek oznaczonych kolorem czarnym, z terminem A+28 – pluton regulacji ruchu brygady i szwadron łączności brygady, z terminem A+32 – dowództwo dywizjonu, pluton łączności i dwa szwadrony przeciwpancerne.
W lipcu 1939 roku, po ukończeniu Szkoły Podchorążych Rezerwy Kawalerii w Grudziądzu, zostali przydzieleni do dywizjonu kaprale podchorążowie rezerwy: Józef Mróz i Jerzy Thommé.
2 września 1939 roku szwadron rotmistrza Kiersza wchodził w skład obsady odcinka „Jordanów” pod dowództwem pułkownika Kazimierza Dworaka, natomiast 2 szwadron rotmistrza Rudnickiego zajmował pozycje na odcinku „Rabka”, którego dowódcą był podpułkownik Wojciech Wójcik.
Struktura organizacyjna.
Organizacja wojenna dywizjonu przeciwpancernego 10 Brygady Kawalerii L.dz. 3695/Mob/Org/39.
Barwy dywizjonu.
Do 1939 roku żołnierze dyonu nosili na kołnierzach kurtek i płaszczy proporczyki projektu ówczesnego dowódcy 10 Brygady Kawalerii, pułkownika dyplomowanego Antoniego Trzaska-Durskiego - szkarłatno-pomarańczowe z czarnym trójkątem.
4 marca 1938 roku Minister Spraw Wojskowych, generał dywizji Tadeusz Kasprzycki wprowadził dla żołnierzy dywizjonu przeciwpancernego:

</doc>
<doc id="3741618" url="https://pl.wikipedia.org/wiki?curid=3741618" title="Sirocco (film)">
Sirocco (film)

Sirocco – amerykański film noir w reżyserii Curtisa Bernhardta z 1951.
Fabuła.
W 1925 roku cyniczny Harry Smith (Humphrey Bogart) zajmuje się handlem bronią w Damaszku. Smith związuje się z Violettą (Märta Torén), która chce uciec jak najdalej od swojego kochanka pułkownika Feroud'a (Lee J. Cobb).

</doc>
<doc id="3741619" url="https://pl.wikipedia.org/wiki?curid=3741619" title="Gianluca Caprari">
Gianluca Caprari

Gianluca Caprari (ur. 30 lipca 1993 w Rzymie) – włoski piłkarz, występujący na pozycji napastnika we włoskim klubie AC Monza, do którego jest wypożyczony z Hellasu Verona. Wychowanek AS Romy. Były młodzieżowy reprezentant Włoch.

</doc>
<doc id="3741620" url="https://pl.wikipedia.org/wiki?curid=3741620" title="Sonet marotyczny">
Sonet marotyczny



</doc>
<doc id="3741622" url="https://pl.wikipedia.org/wiki?curid=3741622" title="Spiros Fokas">
Spiros Fokas

Spiros Fokas (gr. Σπύρος Φωκάς, ur. 17 sierpnia 1937 w Patras) – grecki aktor filmowy i telewizyjny.

</doc>
<doc id="3741623" url="https://pl.wikipedia.org/wiki?curid=3741623" title="Spiros Focas">
Spiros Focas



</doc>
<doc id="3741626" url="https://pl.wikipedia.org/wiki?curid=3741626" title="Kolej linowo-terenowa na Żar">
Kolej linowo-terenowa na Żar

Kolej linowo-terenowa na Żar – całoroczna kolej linowo-terenowa z Międzybrodzia Żywieckiego na Żar w Beskidzie Małym. Funkcjonuje w ramach ośrodka narciarskiego Góra Żar. Producentem wagonów był Mostostal Czechowice/Konstal. Operatorem kolei są Polskie Koleje Linowe S.A.
Historia.
Kolej powstała na torach dawnego wyciągu szybowcowego. Górska Szkoła Szybowcowa „Żar” wiedząc o modernizacji kolei linowo-terenowej „Gubałówka”, zaproponowała przeniesienie starego taboru do Międzybrodzia Żywieckiego i równoległe zorganizowanie trasy narciarskiej. 16 sierpnia 2003 Przedsiębiorstwo Robót Kolejowych przystąpiło do realizacji inwestycji, która zakończyła się po 130 dniach. Dla ruchu pasażerskiego kolej została udostępniona 14 lutego 2004.

</doc>
<doc id="3741637" url="https://pl.wikipedia.org/wiki?curid=3741637" title="Beckerarena Warszawa">
Beckerarena Warszawa

Beckerarena Warszawa – polski klub piłki nożnej plażowej, założony w 2014 w Warszawie. Od tego roku występuje w I lidze południowej. W tabeli wszech czasów I ligi drużyna znajduje się na 6. miejscu.

</doc>
<doc id="3741638" url="https://pl.wikipedia.org/wiki?curid=3741638" title="Firtech Becpak Beckerarena Warszawa">
Firtech Becpak Beckerarena Warszawa



</doc>
<doc id="3741645" url="https://pl.wikipedia.org/wiki?curid=3741645" title="Kolej krzesełkowa na Palenicę">
Kolej krzesełkowa na Palenicę

Kolej krzesełkowa na Palenicę – całoroczna kolej krzesełkowa z krzesełkami 4-osobowymi, ze Szczawnicy na Palenicę w Pieninach. Funkcjonuje w ramach Stacji Narciarskiej Palenica w Szczawnicy. Została poprowadzona środkiem północnego stoku Palenicy. Narciarskie trasy zjazdowe zostały wytyczone na wschód od linii kolei.
Historia.
Kolej linową na Palenicę oddano do użytku 21 września 1991, jako kolej ze 126 krzesełkami 2-osobowymi. Lina została rozwieszona na 13 podporach, w tym dwóch podwójnych. Długość trasy kolei wynosiła 783 m, różnica wzniesień 263 m, przepustowość 1200 osób na godzinę w zimie i 800 osób na godzinę w lecie. W budynku dolnej stacji kolei umieszczono restaurację oraz hotel, posiadający 10 pokoi dwuosobowych, będący własnością PKL, zaś przy niej parking i małą lokalną oczyszczalnię ścieków typu „bioblok”. Przy górnej stacji powstał bar dla narciarzy i turystów.
Po kilkunastu latach została wyłączona z eksploatacji i przebudowana przez Doppelmayr/Garaventa-Gruppe na kolej z krzesełkami 4-osobowymi. Oddano ją do użytku 17 grudnia 2005. Operatorem kolei są Polskie Koleje Linowe S.A. (PKL).

</doc>
<doc id="3741649" url="https://pl.wikipedia.org/wiki?curid=3741649" title="Wyciąg krzesłekowy na Mosorny Groń">
Wyciąg krzesłekowy na Mosorny Groń



</doc>
<doc id="3741650" url="https://pl.wikipedia.org/wiki?curid=3741650" title="Isabella di Morra">
Isabella di Morra

Isabella di Morra (ur. ok. 1520, zm. 1545/1546) – poetka włoska okresu renesansu.
Isabella była jedną z ośmiorga dzieci Giovanniego Michele di Morra, barona Favale. Po tym, jak jej ojciec udał się na wygnanie, dziewczyna pozostała pod opieką braci i została praktycznie wydziedziczona.
Losy poetki miały tragiczny finał. Została oskarżona przez braci o romans z hiszpańskim szlachcicem, donem Diegiem Sandovalem de Castro. Kierując się wynaturzonym poczuciem honoru, panowie di Morra najpierw zgładzili posłańca noszącego korespondencję między Hiszpanem a Isabellą, a potem ją samą. Na koniec, by dopełnić zemsty, napadli Diega Sandovala de Castro, którego od śmierci nie ocaliła nawet zbrojna eskorta.
Do naszych czasów przetrwało tylko trzynaście utworów poetki. Są wśród nich sonety i kancony.
Isabella jest uważana za jedną z największych poetek włoskich XVI w. i prekursorkę poezji romantycznej.

</doc>
<doc id="3741654" url="https://pl.wikipedia.org/wiki?curid=3741654" title="Seria IM">
Seria IM

Seria IM (ros. "ИМ"), znana także jako Elektronika IM (ros. "Электроника ИМ") – seria konsol gier wideo produkowana przez radziecką firmę Electronika w latach 1984 – 1992, po upadku ZSRR produkowano je w Rosji, a także w innych krajach powstałych po upadku Związku Radzieckiego. Konsole cieszyły się dużą popularnością w krajach europy wschodniej i środkowej, w tym także w Polsce. Od 1992 roku konsola traciła popularność na rzecz Brick Game.
Skrót ИМ (IM) pochodzi od słów игра микропроцессорная (gra mikroprocesorowa). Konstrukcja produktów z serii była wzorowana na konsolach Game &amp; Watch od firmy Nintendo, podobnie jak produkcje japońskie posiadały one jedną wbudowaną grę.
Konsole.
Każda z poniżej wymienionych konsol posiadała jeden lub kilka wbudowanych tytułów, obok nazwy kodowej konsoli znajduje się nazwa gry, którą zawierała, oprócz tego w nawiasie znajduje się oryginalna nazwa rosyjska.
Seria IE.
Seria IE, jest serią konsol która powstała około 1993 roku. Nazwa serii IE (ИЭ) jest skrótem od gra elektroniczna (игра электронная), niektóre tytuły pojawiały się już wcześniej w serii IM. Do serii IE należą:
Seria I.
Seria konsol powstałych po 1992 roku, niektóre z tytułów pojawiały się we wcześniejszych seriach. Do serii I należą:

</doc>
<doc id="3741669" url="https://pl.wikipedia.org/wiki?curid=3741669" title="Ściana kurtynowa">
Ściana kurtynowa



</doc>
<doc id="3741670" url="https://pl.wikipedia.org/wiki?curid=3741670" title="Migravit Baro">
Migravit Baro

Migravit Baro ("Epitafium Leszka Czarnego") – wiersz po łacinie z końca XIII w., poświęcony Leszkowi Czarnemu.
Utwór znany jest z tzw. "Rocznika świętokrzyskiego (nowego)". Powstał prawdopodobnie pod koniec XIII w. po śmierci księcia Leszka Czarnego (1288). Wiersz zawiera pochwałę rodu księcia, przypomina jego imię, godność i zalety oraz sławi jako wybitną osobistość. Utwór pisany jest heksametrem (w tym leoninami). Rymowane w nim są nie tylko zakończenia wersów, ale także cezura z klauzurą:

</doc>
<doc id="3741679" url="https://pl.wikipedia.org/wiki?curid=3741679" title="Anna Magdalena Rémuzat">
Anna Magdalena Rémuzat

Anna Magdalena Rémuzat ("Anne-Madeleine Rémuzat", lub "Rémusat", lub "de Rémusat"; ur. 29 listopada 1696 w Marsylii, zm. 15 lutego 1730 w Marsylii) – francuska wizytka, propagatorka kultu NSPJ oraz Tarczy Serca Jezusowego podczas epidemii dżumy w Marsylii w 1720 roku, współautorka Litanii do Najświętszego Serca Pana Jezusa, założycielka Bractwa Wieczystej Adoracji Najświętszego Serca Pana naszego Jezusa Chrystusa.
Życie.
Magdalena Remuzat (lub Remusat), urodziła się 29 listopada 1696 roku w Marsylii, w bardzo religijnej rodzinie kupieckiej. Została ochrzczona w dniu urodzin. Bardzo wcześnie wyrażała pragnienie zostania zakonnicą, a w wieku ośmiu lat poprosiła rodziców, aby zabrać ją do klasztoru św. Klary, wspólnoty gdzie były przyjmowane dzieci, jako członkinie Trzeciego Zakonu. Pomimo wstępnej odmowy, wielokrotnie powtarzała swe prośby, aż rodzice zgodzili się w 1705 roku, aby umieścić ją przez jakiś czas w drugim klasztorze wizytek w Rouen, założonym w 1652 roku przez m. Joannę Marię Cormier.
Magdalena przyjęła tam pierwszą Komunię św. następnego roku, po której otrzymywała wiele duchowych łask. W 1708 roku Jezus Chrystus wezwał ją do wierności i stania się jego „ofiarą”. Zaczęła wówczas początkowy okres wyrzeczenia i umartwienia. Jej przeżycia spotkań ze Zbawicielem stawały się coraz częstsze i bardziej intymne, ale przeszła potem próbę duchowej nocy i zaczęła doświadczać różnych cierpień. Następnie poprosiła ojca, aby mogła powrócić do rodziny, co uczyniła w 1709 roku.
W Marsylii rozwijała się pod duchowym kierownictwem o. Klaudiusza Franciszka Milley SJ i była aktywnie zaangażowana w różne organizacje charytatywne w mieście. Jej powołanie zakonne wkrótce ujawniło się ponownie i została postulantką w pierwszym klasztorze wizytek, 2 października 1711 roku. W klasztorze tym, założonym w 1623 roku, od 1691 roku znajdowała się kaplica Najświętszego Serca Jezusa. 14 stycznia 1712 roku złożyła śluby czasowe i przyjęła imię Anne-Madeleine. W sierpniu jej siostra Anna wstąpiła do tego klasztoru, gdzie otrzymała welon trzy miesiące później, pod imieniem Anne-Victoire (zm. 1760). Anna Magdalena złożyła śluby wieczyste 23 stycznia 1713 roku.
W dniu 17 października 1713 roku, w rocznicę śmierci św Małgorzaty Marii Alacoque, doświadczyła „szczególnego i niezwykłego” objawienia Pana Jezusa „dotyczącego chwały Jego Najświętszego Serca”. W 1716 roku dane jej było zobaczyć podczas ekstazy Trójcę Świętą, od której otrzymała błogosławieństwo. Powiedziała, iż „Czcigodna Osoba Syna wybrała mnie na ofiarę swego Serca, dając mi błogosławieństwo, aby otworzyć skarby zawarte w Nim”
W następnym roku, zachęcona przez bpa Franciszka Ksawerego de Belsunce de Castelmoron, późniejszego kardynała, który chętnie ją wspierał, napisała statut Bractwa Nieustającej Adoracji Najświętszego Serca Pana naszego Jezusa Chrystusa, które planowała utworzyć. Papież Klemens XI zatwierdził je w sierpniu 1717, a w kwietniu 1718 roku wydrukowano statuty i materiał do ćwiczeń duchownych z nim związanych, w książeczce jej autorstwa „Podręcznik Wieczystej Adoracji Najświętszego Serca” oraz zainicjowano działalność bractwa. Liczba jego członków szybko wzrosła do tysięcy, a w klasztorach wizytek powstawały kolejne takie bractwa. Po jej śmierci bractwo liczyło 60 tysięcy członków. Zostało ono podwyższone do godności arcybractwa przez papieża Leona XIII w dniu 31 sierpnia 1880 roku.
W 1717 roku rozprzestrzeniły się w Marsylii doktryny jansenistyczne, z powodu których siostra Anna Magdalena bardzo cierpiała. Podczas nabożeństwa czterdziestogodzinnego przed Wielkim Postem, Jezus Chrystus w cudowny sposób ukazał się w Najświętszym Sakramencie w kościele franciszkanów w obecności tłumu ludzi na modlitwie. Anna Magdalena Rémuzat otrzymała w duchu od Chrystusa ostrzeżenie „o przyszłej karze, jeśli miasto nie podda się Jego miłosierdziu”. Przekazała to swemu kierownikowi duchowemu, ks. Milley, który zawiadomił biskupa Belsunce. Jej cierpienia znowu wzmogły się, aby już nigdy jej nie opuścić.
Epidemia dżumy wybuchła w Marsylii w lipcu 1720 roku. W październiku, kiedy modliła się, Chrystus dał jej zrozumieć, że „jest to na korzyść, gdyż zostanie zrealizowane ustanowienie święta ku czci Najświętszego Serca Jezusowego”. Tę wiadomość przekazała natychmiast biskupowi Belsunce, walczącemu z jansenizmem, który już 22 października ustanowił Uroczystość Najświętszego Serca Pana Jezusa w swojej diecezji. W dniu 1 listopada zaś uroczyście poświęcił miasto i diecezję Najświętszemu Sercu Pana Jezusa. Równocześnie rozpowszechniano wśród mieszkańców, za radą s. Anny Magdaleny, Tarcze Serca Jezusowego, czyli małe jego odznaki noszone na piersi. Ułożono wówczas pierwszą wersję Litanii do Najświętszego Serca Pana Jezusa, żarliwie odmawianej, w której część wezwań jest jej autorstwa. Zaraza zaczęła ustępować, ale wróciła w 1722 roku i dopiero po tym radni miasta Marsylii przysięgli, że będą uczestniczyć co roku w tej uroczystości.
Ks. Milley zmarł podczas epidemii, toteż zgodnie z radą biskupa, s. Anna Magdalena zaczęła korespondencję z ks. Girard, który zapewniał jej kierownictwo duchowe. Wcześniej, w maju 1719 roku, przeorysza m. Françoise Benigne Orlyé od św. Innocentego (zm. 1738) powołała ją na wychowawczynię nowicjuszek. W 1724 roku otrzymała odczuwanie stygmatów Męki Pańskiej, które jednak dla otoczenia pozostawały niewidoczne. W kolejnych latach kontynuowała swoją posługę wobec osób, którym ujawniała stan ich duszy oraz usługiwała w nadprzyrodzony sposób. Ofiarowywała modlitwy i cierpienia za grzeszników oraz doświadczała ekstaz i rozmaitych łask duchowych. W maju 1728 przeorysza, m. Nogaret powołała ją na ekonomkę klasztoru. Anna Magdalena Rémuzat poważnie zachorowała pod koniec stycznia 1730 roku i zmarła w opinii świętości 15 lutego tego roku.
Proces beatyfikacji.
Mieszkańcy Marsylii uważali siostrę Annę Magdalenę Rémuzat za świątobliwą, a od chwili jej śmierci głosili, iż „odeszła święta”, świadczyli też o cudach za jej przyczyną. Proces beatyfikacyjny został rozpoczęty 24 grudnia 1891, lecz z przyczyn proceduralnych zawieszony, a następnie przywrócony w 1921 roku, lecz bez powodzenia, gdyż dokumentacja o cudach została zniszczona. W XXI wieku proces został wszczęty po raz trzeci. 9 kwietnia 2009 roku arcybiskup Marsylii Georges Pontier mianował ks. Jean-Pierre Ellul postulatorem procesu. Ks. Ellul jest rektorem Bazyliki Najświętszego Serca w Marsylii, gdzie znajduje się zachowane serce s. Anny Magdaleny. W lutym 2011 roku ks. Ellul został przyjęty w Kongregacji Spraw Kanonizacyjnych. Materiały wysłano też do Benedykta XVI. Etap diecezjalny został zamknięty 2 lipca 2015 roku, a wszystkie dokumenty złożone w Rzymie 21 lipca 2015 roku w Kongregacji Spraw Kanonizacyjnych. Tymczasem ks. Ellul pracuje, aby życie i dzieło służebnicy Bożej Anny Magdaleny Rémusat było znane w internecie oraz zbiera nowe świadectwa o cudach zdziałanych za jej wstawiennictwem.
W czerwcu 2016 roku została w Marsylii opublikowana jej biografia autorstwa ks. Jean-Pierre Ellul „Sœur Anne-Madeleine, apôtre de la miséricorde”.

</doc>
<doc id="3741680" url="https://pl.wikipedia.org/wiki?curid=3741680" title="Marceli Tarnawiecki">
Marceli Tarnawiecki

Marceli Tarnawiecki również Marcel Ritter von Tarnawiecki (ur. 15 stycznia 1808 w Stryju, zm. 4 lutego 1886 we Lwowie) – polski doktor praw, adwokat, c. k. urzędnik, właściciel dóbr, działacz społeczny.
Życiorys.
Urodził się 15 stycznia 1808 w Stryju. Był synem Bazylego (inspektor szkolny) i Józefy z domu Zołeckiej. Kształcił się w Stryju, następnie Stanisławowie, po czym studiował na Wydziale Prawa Uniwersytetu Lwowskiego, na którym w 1830 uzyskał tytuł naukowy doktora. W 1833 został adwokatem krajowym we Lwowie. Pracował jako adwokat w sprawach karnych. Działał w samorządzie Izby Adwokatów we Lwowie, pełniąc funkcję prezydenta rady dyscyplinarnej. Jako adwokat urzędował przy ulicy Tadeusza Kościuszki 20. W 1881 odszedł ze służby adwokackiej. Kancelarię adwokacką Tarnawieckiego przejął ożeniony z jego córką Godzimir Małachowski. Tarnawiecki prowadził ankiety prawnicze na zlecenie C. K. Namiestnictwa, współpracował przy tworzeniu ustaw, był egzaminatorem w komisjach egzaminacyjnych rządowych, także przy Uniwersytecie Lwowskim. Był członkiem c. k. komisji krajowej dla spraw odkupu i uporządkowania ciężarów gruntowych.
Podczas Wiosny Ludów 1848 pełnił stanowisko kapitana 12 Korpusu Gwardii Narodowej. Od 1850 przez dziesięć lat pełnił mandat radnego rady miejskiej we Lwowie. Był właścicielem dóbr, posiadał majątki Bykowce (wspólnie z nim baron Wetzlar), Dolina (wspólnie z nim Gabriela baronowa Wetzlar), Gdyczyna, Huta, Wołodź i Wola Wołodzka.
31 października 1854 został nobilitowany do I stopnia szlachectwa, a 14 marca 1865 otrzymał od cesarza Franciszka Józefa stopień rycerski.
Działał społecznie. Od 1869 do końca życia sprawował stanowisko naczelnego dyrektora Galicyjskiej Kasy Oszczędności (wybrany z grona tzw. wspieraczy). Należał do C. K. Galicyjskiego Towarzystwa Gospodarskiego. Przez około 40 lat działał jako syndyk dóbr ziemskich arcyksięcia Albrechta Habsburga. Od 1852 do 1869 do był syndykiem Zakładu Narodowego im. Ossolińskich we Lwowie
Pełnił funkcję zastępcy dyrektora Galicyjskiej Ochronki Małych Dzieci, połączonej z zakładem niemowląt we Lwowie. Odznaczał się działalnością charytatywną.
Jego dziećmi byli Ludwik (ur. 1842, poległy w powstaniu styczniowym 1863), Marcela (1860-1912, żona Godzimira Małachowskiego). Jego wnukami (dzieci Marceli i Godzimira) byli: Godzimira (dziedziczka dóbr w Dolinie, która w 1917 została żoną Henryka Tchorznickiego, syna Aleksandra), Roman (1887-1944, oficer kawalerii c. i k. armii i Wojska Polskiego), Łucja.
Zmarł 4 lutego 1886 we Lwowie. Został pochowany na Cmentarzu Łyczakowskim we Lwowie.
Dobra w Bykowcach, w tym tamtejszy dwór, posiadał później Aleksander Tarnawiecki, Stanisława Tarnawiecka.

</doc>
<doc id="3741682" url="https://pl.wikipedia.org/wiki?curid=3741682" title="Tarnawiecki">
Tarnawiecki



</doc>
<doc id="3741685" url="https://pl.wikipedia.org/wiki?curid=3741685" title="Czterowers">
Czterowers



</doc>
<doc id="3741686" url="https://pl.wikipedia.org/wiki?curid=3741686" title="Nicholas Breton">
Nicholas Breton

Nicholas Breton (ur. 1545, zm. 1626) – poeta angielski epoki elżbietańskiej, znany głównie jako autor sielanek pasterskich.
Ojczymem Bretona był znany ówczesny poeta George Gascoigne, co niewątpliwie miało duży wpływ na rozpoczęcie przez młodego człowieka twórczości literackiej. Patronką początkującego literata była przez pewien czas Mary Sidney, Countess of Pembroke.
Jego najbardziej znanym dziełem jest "The Passionate Shepheard" (1604).
Jeden z sonetów Bretona znalazł się w internetowej Antologii poezji angielskiej

</doc>
<doc id="3741687" url="https://pl.wikipedia.org/wiki?curid=3741687" title="Czterowiersz">
Czterowiersz



</doc>
<doc id="3741690" url="https://pl.wikipedia.org/wiki?curid=3741690" title="Ladies Championship Gstaad 2016">
Ladies Championship Gstaad 2016

Ladies Championship Gstaad 2016 – tenisowy turniej WTA kategorii WTA International Series w sezonie 2016 z cyklu Ladies Championship Gstaad rozgrywany w dniach 11–17 lipca 2016 roku w Gstaad na kortach ceglanych o puli nagród wynoszącej 250 000 dolarów amerykańskich.

</doc>
<doc id="3741692" url="https://pl.wikipedia.org/wiki?curid=3741692" title="USS Appalachian (AGC-1)">
USS Appalachian (AGC-1)

USS Appalachian (AGC-1) – amerykański okręt dowodzenia wcielony do służby w US Navy w czasie II wojny światowej. Był okrętem prototypowym swojego "typu". Jego stępkę położono zgodnie z kontraktem podpisanym przez Maritime Commission (MC hull 200) 4 listopada 1942 roku w stoczni Federal Shipbuilding &amp; Drydock Company. Został zwodowany 29 stycznia 1943 roku, matką chrzestną była pani Mclnnis. Został nabyty przez US Navy 27 lutego 1943 roku i przebudowany w Brooklynie w stoczni Todd Shipbuilding Company na okręt dowodzenia siłami desantowymi. Wcielony do służby 2 października 1943 roku.
Brał udział w walkach na Pacyfiku, między innymi w walkach o Wyspy Marshalla, w desancie na Filipiny. Za udział w walkach został odznaczony czterema battle star.
Po wojnie brał udział m.in. w operacji "Crossroads".
13 września 1946 roku został okrętem flagowym 5. Floty. Był także jednostką flagową Floty Pacyfiku pomiędzy 28 października 1946 a 30 stycznia 1947 roku. W tym czasie operował w rejonie San Diego. 
Został wycofany ze służby 21 maja 1947 roku i umieszczony w rezerwie. Jego nazwa została skreślona z listy jednostek floty 1 marca 1959 roku. Przekazany Maritime Administration i później zezłomowany w roku 1960. 

</doc>
<doc id="3741693" url="https://pl.wikipedia.org/wiki?curid=3741693" title="USS Appalachian">
USS Appalachian



</doc>
<doc id="3741702" url="https://pl.wikipedia.org/wiki?curid=3741702" title="Żanna Słoniowska">
Żanna Słoniowska

Żanna Słoniowska (ur. 1978 we Lwowie) – polska pisarka pochodzenia ukraińskiego.
Studiowała w Ukraińskiej Akademii Druku we Lwowie. Pracowała jako dziennikarka w Niezależnej Agencji Telewizyjnej (NTA). W 2002 roku przeniosła się do Polski, najpierw do Warszawy, gdzie zapisała się na studia doktoranckie na Uniwersytecie Humanistyczno-Społecznym SWPS. Po wyjściu za mąż przeniosła się do Krakowa, gdzie rozpoczęła twórczość literacką.
Finalistka Ogólnopolskiego Konkursu na Autorską Książkę Poetycką Świdnica 2010 za projekt tomu "Bajka o bardzo małej dziewczynce""." Laureatka konkursu na najlepszą powieść zorganizowanego przez „Znak” w 2014 roku za projekt powieści "Dom z witrażem" (w jury m.in. Sylwia Chutnik i Justyna Sobolewska; nagrodą było wydanie książki). Nominowana do Nagrody Literackiej „Nike” 2016 oraz laureatka Nagrody Conrada 2016 za tę powieść. Mieszka w Krakowie.

</doc>
<doc id="3741708" url="https://pl.wikipedia.org/wiki?curid=3741708" title="Lexus LF-C2">
Lexus LF-C2

Lexus LF-C2 – samochód koncepcyjny należącej do koncernu Toyota marki Lexus, zaprezentowany 19 listopada 2014 r. na wystawie motoryzacyjnej w Los Angeles.
LF-C2 miał postać roadstera z czteromiejscową (2+2) otwartą kabiną (bez składanego dachu). Samochód wyposażono w 20-calowe, pięcioramienne alufelgi, reflektory LED oraz sterowany za pomocą manipulatora Remote Touch system multimedialny z dużym, kolorowym wyświetlaczem ciekłokrystalicznym.

</doc>
<doc id="3741717" url="https://pl.wikipedia.org/wiki?curid=3741717" title="José Naranjo">
José Naranjo

José Manuel García Naranjo (ur. 24 lipca 1994 w Rociana del Condado) – hiszpański piłkarz występujący na pozycji napastnika w hiszpańskim klubie CD Leganés.

</doc>
<doc id="3741727" url="https://pl.wikipedia.org/wiki?curid=3741727" title="Lexus LF-C">
Lexus LF-C

Lexus LF-C (Lexus Future Coupe) – samochód koncepcyjny wchodzącej w skład koncernu Toyota firmy Lexus, zaprezentowany po raz pierwszy w 2004 r. na wystawie motoryzacyjnej New York Auto Show.
Zaprojektowany przez kalifornijskie studio Calty Design Research Center kabriolet z napędzającym tylne koła silnikiem V8 wyposażono w system drive-by-wire, chowane kamery zamiast lusterek wstecznych, tylne światła LED i kubełkowe fotele z zamszową tapicerką.
Rozwiązania zastosowane w Lexusie LF-C wykorzystano później w seryjnym kabriolecie Lexus IS C.

</doc>
<doc id="3741728" url="https://pl.wikipedia.org/wiki?curid=3741728" title="Jaime Vera">
Jaime Vera

Jaime Andrés Vera Rodríguez (ur. 25 marca 1963 w Santiago) – piłkarz chilijski grający podczas kariery na pozycji pomocnika.

</doc>
<doc id="3741729" url="https://pl.wikipedia.org/wiki?curid=3741729" title="SM UC-3">
SM UC-3

SM UC-3 – niemiecki podwodny stawiacz min z okresu I wojny światowej. Był trzecim okrętem typu "UC I". Zbudowany w stoczni Vulcan w Hamburgu okręt został zwodowany 28 maja 1915 roku, zaś do służby w Kaiserliche Marine przyjęto go 1 czerwca 1915 roku. W czasie swojej służby SM UC-3 odbył 29 patroli bojowych, podczas których postawił wiele zagród minowych, na których zatonęło 19 statków o łącznej pojemności BRT, 3 okręty o łącznej wyporności ton, zaś 2 statki o łącznej pojemności BRT zostały uszkodzone. Okręt zatonął z całą załogą 27 maja 1916 roku na minie na północ od Zeebrugge.
Projekt i dane taktyczno–techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-3 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych typu UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-3 zamówiony został 23 listopada 1914 roku jako trzeci z serii 15 okrętów typu "UC I" (numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty. Pierwsze 10 jednostek typu, w tym UC-3, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-3 otrzymał numer stoczniowy 47 ("Werk 47"). Okręt został zwodowany 28 maja 1915 roku, zaś do służby w Cesarskiej Marynarce Wojennej przyjęty już 1 czerwca 1915 roku.
Przebieg służby.
1915 rok.
Pierwszym dowódcą UC-3 został 1 czerwca 1915 roku mianowany kpt. mar. Erwin Weisbach, a okręt włączono do Flotylli Flandria (30 czerwca). Pierwszą ofiarą postawionej przez niego w estuarium Tamizy 5 lipca 1915 roku zagrody, składającej się z 12 min, okazał się zbudowany w 1896 roku norweski parowiec „Peik” (1168 BRT), płynący pod balastem z Cherbourga do Warkworth (bez strat w ludziach). Kolejnym sukcesem odniesionym 14 lipca było zatonięcie w okolicy Calais belgijskiego kutra rybackiego „Vivid”, który wpłynął na zagrodę postawioną w dniu 11 lipca. Następne jednostki, które w lipcu 1915 roku padły ofiarą min postawionych przez okręt w estuarium Tamizy, były niewielkich rozmiarów: 20 lipca zatonął (ze stratą 5 członków załogi) zbudowany w 1914 roku jacht HMY „Rhiannon” (137 ts), a dzień później uzbrojony trawler (z 1906 roku) HMT „Briton” (196 ts), na którym zginęło 11 marynarzy. W sierpniu okręt wykonał dwie operacje minowania, lecz bez sukcesów. Na kolejne zatopienie załoga UC-3 musiała czekać do 12 września 1915 roku, kiedy to w tym samym rejonie na minę wszedł zbudowany w 1899 roku brytyjski parowiec „Ashmore” (2519 BRT), płynący z ładunkiem kukurydzy z Rosario do Rotterdamu (w katastrofie zginęło 4 ludzi).
26 września 1915 roku nastąpiła zmiana na stanowisku dowódcy okrętu: kpt. mar. Erwin Weisbach został zastąpiony przez por. mar. Erwina Waßnera. Pierwszy sukces nowego dowódcy stanowiło zatopienie (na pozycji ) zbudowanego w 1912 roku brytyjskiego parowca „Salerno” (2071 BRT), przewożącego drobnicę na trasie Hull – Marsylia (14 października, bez strat w ludziach). Dwa dni później w okolicy Folkestone na minę wszedł mały brytyjski parowiec „Volscian” (570 BRT), płynący bez ładunku z Dieppe do Grimsby, który jednak uratowano osadzając na mieliźnie. 17 października u ujścia Tamizy zatonął zbudowany w 1913 roku brytyjski uzbrojony trawler HMT „Javelin” (205 ts), na którym zginął 1 marynarz. Ostatnim odniesionym w październiku sukcesem UC-3 było zatonięcie na minie 25 Mm od North Foreland zbudowanego w 1906 roku norweskiego parowca „Selma” (1654 BRT), transportującego surówkę i płyty stalowe z Middlesbrough do Nantes (ze stratą 19 członków załogi). Kolejny statek zatonął na postawionej przez okręt podwodny minie w okolicy Southwold 6 listopada – był to zbudowany w 1902 roku mały brytyjski parowiec „Alastair” (366 BRT), płynący z Londynu do Tyne z ładunkiem rudy żelaza (wraz ze statkiem zginęło 7 ludzi wraz z kapitanem). 11 listopada w tym samym rejonie został zniszczony przez minę zbudowany w 1903 roku brytyjski parowiec „Rhineland” (1501 BRT), przewożący pręty stalowe z Tees do Nantes (ze stratą 20 ludzi, w tym kapitana). 17 listopada szczęście opuściło zbudowany w 1891 roku norweski parowiec „Ulriken” (2379 BRT), transportujący pszenicę na trasie Nowy Jork – Rotterdam, który ze stratą 4 marynarzy zatonął w pobliżu latarniowca „Galloper” w estuarium Tamizy. Kolejną ofiarą postawionych przez UC-3 min został 29 listopada pomocniczy trałowiec HMS „Duchess of Hamilton” o wyporności 553 ts, który zatonął na pozycji wraz z 9 marynarzami. Listę grudniowych sukcesów okrętu otworzył zbudowany w 1898 roku norweski parowiec „Nereus” (742 BRT), płynący z ładunkiem węgla z Blyth do Cowes, który zatonął 10 grudnia w estuarium Tamizy ze stratą 1 członka załogi. Dzień później w okolicach przylądka Gris Nez w Pas-de-Calais zatonął (wraz z 2 marynarzami) zbudowany w 1896 roku brytyjski parowiec „Pinegrove” (2847 BRT), płynący pod balastem z Dunkierki do Londynu. Kolejnym zatopionym statkiem był norweski parowiec „Nico” (712 BRT), zbudowany w 1913 roku, płynący z ładunkiem koksu z Newcastle do Boulogne; frachtowiec został zniszczony u ujścia Tamizy 18 grudnia (śmierć poniosło 2 ludzi). Do końca 1915 roku na minach pochodzących z UC-3 zatonęły jeszcze dwie jednostki: 21 grudnia pomocniczy trałowiec HMS „Lady Ismay” (495 ts), który został zniszczony na pozycji wraz z 18 marynarzami oraz 27 grudnia, w estuarium Tamizy, zbudowany w 1901 roku brytyjski parowiec „Hadley” (1777 BRT), transportujący węgiel z Newcastle do Londynu (nikt nie zginął).
1916 rok.
Pierwszym statkiem, który wszedł w 1916 roku na postawioną przez UC-3 minę, był zbudowany w 1882 roku brytyjski parowiec „Breslau” (1339 BRT), który płynął bez ładunku z Calais do Londynu – statek został uszkodzony 14 stycznia na pozycji nieopodal przylądka Gris Nez. Ofiarą tego samego pola minowego był też francuski pomocniczy trałowiec „Auvergne” (523 ts), który zatonął 18 stycznia w okolicy Boulogne. Kolejne sukcesy załoga okrętu podwodnego zanotowała w kolejnym miesiącu: 8 lutego zatonął zbudowany w 1882 roku brytyjski parowiec „Argo” (1720 BRT), transportujący drewno kopalniane z Boulogne do Dunkierki (na pozycji ), zaś 28 lutego u ujścia Tamizy (na pozycji ) zatonął – ze stratą 19 członków załogi wraz z kapitanem – zbudowany w 1889 roku brytyjski parowiec „Thornaby” (1782 BRT), płynący z ładunkiem rudy żelaza z Marbelli do West Hartlepool.
13 maja 1916 roku nowym dowódcą UC-3 został por. mar. Günther Kreysern. Pod jego dowództwem okręt postawił zagrodę minową, na której Brytyjczycy utracili 2 jednostki: 26 maja (na pozycji ) płynący z ładunkiem węgla z Tyne do Londynu, zbudowany w roku 1905 parowiec „Denewood” (1221 BRT), a 3 czerwca (na pozycji ) płynący z Tees do Kalkuty parowiec „Golconda” (5874 BRT), zbudowany w 1887 roku, na którym zginęło 19 marynarzy.
Wiadomości o tych sukcesach nie dotarły nigdy do załogi UC-3, gdyż 27 maja 1916 roku okręt zatonął po wejściu na minę na północ od Zeebrugge, na przybliżonej pozycji (wszyscy zginęli).

</doc>
<doc id="3741731" url="https://pl.wikipedia.org/wiki?curid=3741731" title="George Gascoigne">
George Gascoigne

George Gascoigne (ur. ok. 1535 w Cardington (Bedfordshire), zm. 7 października 1577 w Stamford (Lincolnshire)) – poeta angielski, jeden z najważniejszych autorów wczesnej epoki elżbietańskiej.
Był synem farmera, posiadacza ziemskiego. Ukończył Trinity College na Uniwersytecie Cambridge. Dwukrotnie (w roku 1558 i 1572) zasiadał w Parlamencie. W roku 1572 uciekł przed wierzycielami do Holandii, gdzie służył u księcia Wilhelma I Orańskiego. Trafił na cztery miesiące do hiszpańskiej niewoli. Po opuszczeniu więzienia powrócił do Anglii.
Zasługą Gascoigne'a było adaptowanie na potrzeby angielskie wzorów włoskich, między innymi poezji Ludovica Ariosta.
Oprócz tworzenia poezji lirycznej Gascoigne przyswajał z włoskiego sztuki teatralne.
Poeta był autorem traktatu o wersyfikacji angielskiej "Certayne Notes of Instruction concerning the making of verse or ryme in English" (1575).
Prywatnie George Gascoigne był ojczymem poety Nicholasa Bretona.

</doc>
<doc id="3741734" url="https://pl.wikipedia.org/wiki?curid=3741734" title="Remi Langevin">
Remi Langevin

Rémi Langevin, Remi Langevin (ur. 1950 w Paryżu) – francuski profesor matematyki na Université de Bourgogne specjalizujący się głównie w matematyce różniczkowej i całkowej oraz teorii układów dynamicznych. Otrzymał tytuł doktora honoris causa Uniwersytetu Łódzkiego.

</doc>
<doc id="3741735" url="https://pl.wikipedia.org/wiki?curid=3741735" title="Puchar Pięciu Narodów 1925">
Puchar Pięciu Narodów 1925

Puchar Pięciu Narodów 1925 – jedenasta edycja Pucharu Pięciu Narodów, corocznego turnieju w rugby union rozgrywanego pomiędzy pięcioma najlepszymi zespołami narodowymi półkuli północnej, która odbyła się pomiędzy 1 stycznia a 13 kwietnia 1925 roku. Wliczając turnieje w poprzedniej formie, od czasów Home Nations Championship, była to trzydziesta ósma edycja tych zawodów. W turnieju zwyciężyła Szkocja, która pokonała wszystkich rywali i tym samym zdobyła Triple Crown oraz Wielkiego Szlema.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="3741738" url="https://pl.wikipedia.org/wiki?curid=3741738" title="Ricardo Rojas (piłkarz chilijski)">
Ricardo Rojas (piłkarz chilijski)

Ricardo Francisco Rojas Trujillo (ur. 7 maja 1974 w Vallenar) – chilijski piłkarz grający podczas kariery na pozycji obrońcy.

</doc>
<doc id="3741739" url="https://pl.wikipedia.org/wiki?curid=3741739" title="Borja Valle">
Borja Valle

Borja Valle Balonga (ur. 9 lipca 1992 w Ponferradzie) – hiszpański piłkarz występujący na pozycji napastnika w rumuńskim klubie Dinamo Bukareszt.
Kariera.
Jest wychowankiem klubu SD Ponferradina. W pierwszej drużynie Ponferradiny zadebiutował 9 maja 2010 w przegranym 1:0 meczu z Zamora CF, wchodząc w 73. minucie za Omara Sampedro. Na koniec sezonu awansował z klubem do Segunda División. 12 marca 2011 strzelił swoją pierwszą bramkę w meczu przeciwko Albacete Balompié. Ponferradina wygrała ten mecz 2:1. Później był wypożyczany do Celta Vigo B i CD Ourense, który po wypożyczeniu wykupił piłkarza.
Latem 2014 przeniósł się do Realu Oviedo. W sezonie 2014/15 jego drużyna zdobyła mistrzostwo Segunda División B i awans do Segunda División. Łącznie w drużynie z Oviedo rozegrał 56 meczów i strzelił 15 bramek.
21 czerwca 2016 klub Deportivo La Coruña poinformował, że Valle zostanie ich zawodnikiem. 26 sierpnia 2016 rozegrał swój pierwszy mecz w Deportivo, zmieniając Florina Andone pod koniec meczu z Realem Betis, który zakończył się bezbramkowym remisem. 18 stycznia 2017 został wypożyczony do Elche CF do końca sezonu 2016/17. Po zakończeniu wypożyczenia Valle spędził jeszcze trzy sezony, po czym odszedł z klubu.
7 września 2020 podpisał dwuletni kontrakt z Dinamem Bukareszt.

</doc>
<doc id="3741744" url="https://pl.wikipedia.org/wiki?curid=3741744" title="Lexus LF-AR">
Lexus LF-AR

Lexus LF-AR ("Lexus Future Advance Roadster") – samochód koncepcyjny typu roadster, zaprezentowany przez należącą do koncernu Toyota firmę Lexus 13 stycznia 2008 r. na wystawie motoryzacyjnej w Detroit.
LF-AR został opracowany na bazie koncepcyjnego modelu Lexus LF-A, lecz w przeciwieństwie do niego nie doczekał się wersji seryjnej.

</doc>
<doc id="3741758" url="https://pl.wikipedia.org/wiki?curid=3741758" title="Atenajos z Naukratis">
Atenajos z Naukratis



</doc>
<doc id="3741760" url="https://pl.wikipedia.org/wiki?curid=3741760" title="Cesare Andrea Bixio">
Cesare Andrea Bixio

Cesare Andrea Bixio (ur. 11 października 1896 w Neapolu, zm. 5 marca 1978 w Rzymie) – włoski kompozytor licznych znanych szlagierów, takich jak: „Tango delle capinere” (1928), „Parlami d'amore Mariù” (1932), „Violino tzigano” (1934), „Vivere” (1937) i „Mamma” (1940). Kompozytor ścieżek dźwiękowych do filmów kinowych i telewizyjnych, kompozytor muzyki teatralnej.
Życiorys.
Początki.
Cesare Andrea Bixio urodził się jako syn Carla Bixia, inżyniera z Genui, prawnuka generała Nina Bixia i neapolitanki Anny Vilone. Po tym jak wcześnie zmarł ojciec, matka zachęcała go do nauki, aby poszedł w jego ślady; okazało się jednak, że syn ma talent do muzyki. Młody Cesare Andrea uczył się grać na fortepianie, a w wieku trzynastu lat skomponował swój pierwszy utwór, „Suonno e fantasia”. Zaczął bywać w miejscowym teatrzyku muzycznym nawiązując kontakty ze związanymi z nim środowiskami. Poznał następnie popularnego śpiewaka Mimì Maggia, dla którego napisał piosenkę „Canta Maggio”. Piosenka w jego wykonaniu odniosła sukces, dzięki któremu Bixio poznał innych, znanych wówczas śpiewaków (Elvira Donnarumma, Gennaro Pasquariello, Gino Franzi), poetów (Salvatore Di Giacomo, Libero Bovio, Ernesto Murolo, E.A. Mario) i muzyków (Ernesto De Curtis, Eduardo Di Capua, Enrico Cannio, Salvatore Gambardella).
Kompozytor piosenek.
W 1916 roku Bixio został członkiem związku włoskich autorów i wydawców (SIAE) oraz napisał piosenkę „Bambina”, wylansowaną z powodzeniem przez Gina Franziego i Luciana Molinariego. Jego zasługą było to, iż potrafił zaproponować włoskie piosenki śpiewakom wodewilowym, których repertuar oparty był na piosenkach francuskich i tradycyjnych piosenkach dialektalnych.
W 1920 roku założył w Neapolu wydawnictwo C.A. Bixio, które stało się jednym z najważniejszych włoskich wydawnictw związanych z muzyką popularną, w tym zwłaszcza z muzyką filmową. W 1921 roku skomponował piosenkę „Filava filava”, którą wykonał osobiście w neapolitańskim teatrze La Fenice, gdzie poznał piosenkarza Gabre, byłego prawnika, związanego z teatrem Apollo w Mediolanie. Gabre zamówił następnie u Bixia kilka piosenek dla swego nowego programu; były to „Femmina”, „Caterina”, „Danza” i „La chiamavano Bebè”. Odniosły one sukces zarówno w Neapolu jak i w Mediolanie, wskutek czego Bixio przeniósł się w 1923 roku do Mediolanu zakładając tam swoje kolejne wydawnictwo. Pierwszymi jego piosenkami, napisanymi w nowym miejscu były: „Così piange Pierrot” (1923) i „Canta Pierrot” (1924). W 1927 roku rozpoczął współpracę z Bixiem Cherubinim, który napisał teksty do licznych jej piosenek (pierwszą z nich była „Miniera”); ich udana współpraca artystyczna trwała przez ponad trzydzieści lat. Ich pierwszym wspólnym przebojem stała się piosenka „Tango delle capinere” (1928), którą w Paryżu (pod tytułem „Le tango des fauvettes”) spopularyzowała słynna aktorka Mistinguett. Po przyjeździe do Mediolanu zamówiła ona u Bixia kolejne piosenki do swego repertuaru: „Nanou”, „Miki”, „Cette chanson si tendre”. Na fali sukcesu Bixio w Paryżu założył francuską filię swojego mediolańskiego wydawnictwa Pomiędzy 1916 a 1957 rokiem napisał ponad 1200 piosenek, z których liczne osiągnęły sukces, przechodząc do historii piosenki włoskiej. Do ich popularności przyczyniło się radio, a w okresie późniejszym również telewizja.
Kompozytor muzyki filmowej i teatralnej.
Narodziny filmu dźwiękowego stworzyły nowe możliwości dla Bixia, który stał się pierwszym i najbardziej wpływowym kompozytorem ścieżek dźwiękowych. W 1930 roku napisał muzykę do filmu "La canzone dell'amore" w reżyserii Gennara Righellego. Międzynarodowy sukces odniosła piosenka „Parlami d'amore Mariù”, skomponowana do tekstu Ennia Neriego, którą w filmie "Gli uomini che mascalzoni" zaśpiewał Vittorio De Sica. Piosenkę w Paryżu spopularyzowała Lys Gauty. Kolejne piosenki filmowe Bixia to: „Autunno senza amore” z filmu "Il signore desidera" (1934), „Violino tzigano”, „Se mi parlano di te”, popularna „Portarmi tante rose” z filmu "L'uomo che sorride" (1934), „Canzone sospirata” z filmu "Hanno rapito un uomo" (1938), „Manon” i „Ai vostri ordini signora” z filmu pod tym samym tytułem (1939), „Terra lontana” i „Macariolita” z filmu "Il pirata sono io" (1940), „Organetto vagabondo” z filmu "Vagamondo" (1941), „La strada nel bosco” i „Soli soli nella notte” z filmu "Fuga a due voci" (1943), wykonana przez Gina Bechiego, który zaśpiewał również „Al telefono con te” z filmu "Pronto chi parla? ". Z filmu "Abbasso la ricchezza" (1947) pochodziły piosenki „Signora fortuna” i „Quanto sei bella Roma”, które w filmie zaśpiewała w dialekcie rzymskim Anna Magnani. W 1948 roku Bixio przeszedł czasowo z kina do teatru komponując muzykę do rewii "Allegro" z udziałem Waltera Chiariego i Marisy Mareski. W 1951 roku powrócił do kina pisząc piosenki „La samba del fischietto” i „Canzone sbagliata”, zaśpiewane przez Luciana Tajolego w filmie "Stasera sciopero" oraz „L'assente” dla Nilli Pizzi w filmie "Legione straniera". Współpraca Bixia z kinem trwała do 1959 roku; był to także okres jego współpracy ze znanymi tenorami, którzy brali udział w tego rodzaju filmach jako aktorzy przyczyniając się do sukcesu pochodzących z nich piosenek. Byli to Tito Schipa, który zaśpiewał piosenki „Torna piccina” i „Vivere” z filmu "Vivere" w reżyserii Guida Brignone (1937) oraz „Io e la luna” i „Chi è più felice di me” z filmu "Chi è più felice di me!" tego samego reżysera (1938) oraz Beniamino Gigli, który zaśpiewał „Vivere”, „Desiderio” z filmu "Marionette" (1938), „Se vuoi goder la vita” i „Mamma”, obie z filmu "Mamma" (1940) oraz „Dimmi tu primavera” i „Cinefollia” z filmu "Silenzio, si gira!" (1944).
Udział w festiwalach muzycznych.
W 1953 roku Bixio uczestniczył w Festiwalu Piosenki Włoskiej w San Remo z piosenką „Lasciami cantare una canzone”, którą wykonał Achille Togliani zajmując trzecie miejsce. W 1954 roku uczestniczył ponownie w Festiwalu w San Remo z piosenką „Gioia di vivere”, którą wykonał również Togliani. W tym samym roku na Festiwal Piosenki Neapolitańskiej napisał piosenkę „Tre rundinelle”, która zdobyła drugie miejsce. W 1957 roku dla inauguracyjnego konkursu telewizyjnego Canzonissima (noszącego wówczas nazwę Le canzoni della Fortuna) napisał dwie piosenki: „Mamma” (zaśpiewana przez Nunzia Galla) i „Buon anno buona fortuna” (zaśpiewana przez Gino Latillę); obie wygraly w finale. Na IX Festiwalu Piosenki Neapolitańskiej w 1960 roku jego piosenka „Palummella swing” zajęła drugie miejsce (wykonawcy: Giacomo Rondinella, Carla Boni i Gino Latilla). W 1961 roku na festiwalu Giugno della canzone napoletana zaprezentował piosenkę „Napule dinto 'è fora”, a na VII Festiwalu w Zurychu piosenkę „Eternamente tu”. Były to jego ostatnie znane kompozycje, ponieważ później zajmował się tylko swoimi wydawnictwami. Zmarł w Rzymie 5 marca 1978 roku.
Życie prywatne.
Na początku lat 40. ożenił się z Mary, córką rzymskiej śpiewaczki Zary Primy. Para doczekała się dwóch synów: Carla (1942–2011) i Franca (1950).
Członkostwo.
Założył SEDRIM (stowarzyszenie wydawców płytowych), był przewodniczącym Associazione Nazionale Industrie Cinematografiche Audiovisive (ANICA), założycielem i przewodniczącym Associazione Italiana Editoriale Musica da film, będącym częścią ANICA, wiceprzewodniczącym Confederation International des Societes d'Auteurs et Compositeurs, członkiem rady międzynarodowej Bureau International de l’Edition Mecanique (BIEM) i Unione Editori Musica Italiana (UNEMI).
Dziedzictwo.
Bixio był kompozytorem płodnym i niezwykle wszechstronnym. Zaznaczył najsilniej swoją obecność na gruncie piosenki sentymentalnej, typowo włoskiej, ale miał też dokonania w dziedzinie piosenki rytmicznej („La famiglia canterina” i „Cè un'orchestra sincopata”). Jego najsłynniejsze utwory zostały przetłumaczone na inne języki i były wykonywane przez licznych piosenkarzy, zarówno włoskich, jak i zagranicznych: „Tango delle capinere” (Mistinguett), „Mamma” (Connie Francis), „Parlami d'amore Mariù” (Peppino di Capri i Mal). W 1984 roku Luciano Pavarotti nagrał cztery piosenki Bixia: „Mamma”, „Vivere”, „Parlami d'amore Mariù” i „La mia canzone al vento”.
W Polsce piosenkę „Tango delle capinere” z polskim tytułem „Dziś tu, a jutro tam” i tekstem Konrada Toma wykonał w 1931 roku Mieczysław Fogg.

</doc>
<doc id="3741765" url="https://pl.wikipedia.org/wiki?curid=3741765" title="Tour de Pologne 2016 – 1. etap">
Tour de Pologne 2016 – 1. etap

1. etap kolarskiego wyścigu Tour de Pologne 2016 odbył się 12 lipca. Start etapu miał miejsce w Radzyminie natomiast meta w Warszawie. Etap liczył 135 kilometrów.
Premie.
Na 1. etapie były następujące premie:

</doc>
<doc id="3741769" url="https://pl.wikipedia.org/wiki?curid=3741769" title="Strofa dziewięciowersowa">
Strofa dziewięciowersowa



</doc>
<doc id="3741779" url="https://pl.wikipedia.org/wiki?curid=3741779" title="The International Whaling Commission">
The International Whaling Commission



</doc>
<doc id="3741795" url="https://pl.wikipedia.org/wiki?curid=3741795" title="Karla Souza">
Karla Souza

Karla Souza (ur. 11 grudnia 1985 w Ciudad de México) – meksykańska aktorka.

</doc>
<doc id="3741801" url="https://pl.wikipedia.org/wiki?curid=3741801" title="Andriej Jakubowski">
Andriej Jakubowski



</doc>
<doc id="3741803" url="https://pl.wikipedia.org/wiki?curid=3741803" title="Podróż apostolska Franciszka do Gruzji i Azerbejdżanu">
Podróż apostolska Franciszka do Gruzji i Azerbejdżanu

Podróż apostolska Franciszka do Gruzji i Azerbejdżanu – szesnasta podróż apostolska papieża Franciszka do Gruzji i Azerbejdżanu, która odbyła się w dniach 30 września – 2 października 2016. Podróż przebiegała pod hasłami: "Wszyscy jesteśmy braćmi" (Azerbejdżan) oraz "Pokój wam" (Gruzja).
Franciszek był drugim papieżem odwiedzającym Gruzję oraz Azerbejdżan. Poprzednim był Jan Paweł II, który Gruzję odwiedził w 1999 zaś Azerbejdżan w 2002 roku.
Program pielgrzymki.
O 9:00 rzymskiego czasu papież wyleciał samolotem z rzymskiego lotniska Fiucimino do Gruzji; o 15:00 gruzińskiego czasu samolot z nim wylądował na lotnisku w Tbilisi. O 15:30 papież spotkał się w Pałacu Prezydenckim z prezydentem Gruzji Giorgim Margwelaszwilim; o 16:00 spotkał się z władzami Gruzji, mieszkańcami Tbilisi i korpusem dyplomatycznym Gruzji. Po spotkaniu z władzami Gruzji o 16:30 papież został przyjęty przez Patriarchę Gruzji Eliasza II w Pałacu Patriarchatu. Na koniec o 18:00 papież spotkał się ze społecznością asyryjsko-chaldejską.
O 10:00 papież odprawił mszę świętą na stadionie im. Micheila Meschiego. O 15:45 w katedrze Wniebowzięcia NMP w Tbilisi spotkał się z zakonnikami, zakonnicami i kapłanami tego kościoła. O 17:00 przed Centrum Pomocy Kamilianów spotkał się z beneficjentami oraz operatorami dzieł charytatywnych Kościoła. O 18:00 odwiedził prawosławną katedrę Sweti Cchoweli w Mcchecie.
O 7:55 odbyła się ceremonia pożegnalna na lotnisku w Tbilisi, po której o 8:10 papież odleciał samolotem do Azerbejdżanu. O 9:30 samolot z papieżem wylądował na lotnisku w Baku. O 10:30 odbyła się msza święta w Kościele Niepokalanego Poczęcia Najświętszej Marii Panny w Baku. O 12:45 papież zjadł obiad z salezjanami; o 15:30 spotkał się z prezydentem Azerbejdżanu İlhamem Əliyevem. O 17:45 w Heydar Aliyev Centre Papież spotkał się z władzami meczetu, kaukaskimi muzułmanami, prawosławnym biskupem Baku i przewodniczącym azerskiej gminy żydowskiej. O 19:00 odbyła się ceremonia pożegnalna na lotnisku w Baku. O 19:15 azerskiego czasu papież odleciał samolotem do Rzymu; samolot z papieżem wylądował na lotnisku w Rzymie o 22:00.

</doc>
<doc id="3741805" url="https://pl.wikipedia.org/wiki?curid=3741805" title="Toruń Barbarka (przystanek kolejowy)">
Toruń Barbarka (przystanek kolejowy)



</doc>
<doc id="3741810" url="https://pl.wikipedia.org/wiki?curid=3741810" title="Jiří Lerch">
Jiří Lerch

 
Jiří Lerch (ur. 17 października 1971) – czeski piłkarz występujący na pozycji obrońcy. Trener piłkarski.
Kariera klubowa.
Lerch treningi rozpoczął w Dynamie Czeskie Budziejowice, a w 1988 roku został włączony do jego pierwszej drużyny, grającej w drugiej lidze czechosłowackiej. W 1990 roku przeszedł do pierwszoligowej Dukli Praga. Spędził tam sezon 1990/1991, a potem wrócił do Dynama, występującego już również w pierwszej lidze.
W 1992 roku Lerch odszedł do także pierwszoligowej Slavii Praga. W sezonie 1992/1993 wywalczył z nią wicemistrzostwo Czechosłowacji. Od sezonu 1993/1994 wraz ze Slavią występował w rozgrywkach pierwszej ligi czeskiej. Do końca kariery w 2001 roku, wywalczył z nią mistrzostwo Czech (1996), sześć razy wicemistrzostwo Czech (1994, 1995, 1997, 1998, 2000, 2001), a także dwa razy Puchar Czech (1997, 1999).
Kariera reprezentacyjna.
W reprezentacji Czech Lerch zadebiutował 8 maja 1995 w zremisowanym 1:1 towarzyskim meczu ze Słowacją. W latach 1995–1997 w drużynie narodowej rozegrał 3 spotkania.

</doc>
<doc id="3741812" url="https://pl.wikipedia.org/wiki?curid=3741812" title="Javid Afandiyev">
Javid Afandiyev



</doc>
<doc id="3741823" url="https://pl.wikipedia.org/wiki?curid=3741823" title="Dehydratacja (fizjologia człowieka)">
Dehydratacja (fizjologia człowieka)



</doc>
<doc id="3741826" url="https://pl.wikipedia.org/wiki?curid=3741826" title="Rezerwat przyrody Pärnu rannaniidu">
Rezerwat przyrody Pärnu rannaniidu

Rezerwat przyrody Pärnu rannaniidu () – rezerwat przyrody leżący w obrębie Parnawy w prowincji Parnawa, Estonia. Ma powierzchnię 373,3 hektara, z czego część lądowa zajmuje 316,7 ha, a część wodna 56,6 ha. Rezerwat został utworzony w 1958 roku w celu zachowania unikalnych łąk nadmorskich znajdujących się u ujścia rzeki Parnawa do Zatoki Parnawskiej. Rezerwat oznaczony jest kodem KLO1000584.
Obecnie na jego terenie istnieje 600-metrowa kładka z wieżą widokową.

</doc>
<doc id="3741827" url="https://pl.wikipedia.org/wiki?curid=3741827" title="Anthony Steffen">
Anthony Steffen

Anthony Steffen, właściwie Antônio Luiz de Teffé von Hoonholtz (ur. 21 lipca 1929 w Rzymie, zm. 4 czerwca 2004 w Rio de Janeiro) – włosko-brazylijski aktor filmowy i telewizyjny, najlepiej znany z udziału w filmach klasy B, szczególnie spaghetti westernach, w których grał od połowie lat 60. do wczesnych lat 70.
Życiorys.
Wczesne lata.
Urodził się w Rzymie jako syn dyplomaty w Ambasadzie Brazylii Manoel de Teffé von Hoonholtz. Jego rodzina wywodziła się z rodu hrabiego (von Hoonholtz) i pochodziła z Prus. Jego pradziadek Antonio Luis von Hoonholtz (1837-1931) był baronem Tefé. Miał brata Federico i siostrę Melissę. Jeszcze jako 14-latek wraz z partyzantami walczył w czasie II wojny światowej przeciwko nazistom.
Kariera.
Swoją pracę na planie filmowym rozpoczął jako posłaniec studia, którym kierował Vittorio De Sica. Zaczął występować w eposach z cyklu "miecz i sandały". Występował z takimi amerykańskimi i włoskimi gwiazdami kina jak Sophia Loren, Gina Lollobrigida, Claudia Cardinale, Giuliano Gemma, Franco Nero, Gian Maria Volonté, Lee Majors, Karen Black, Margaux Hemingway, Marisa Berenson i James Franciscus.
Na początku lat 80. przeniósł się do Rio de Janeiro, gdzie 4 czerwca 2004 zmarł na raka w wieku 74 lat.

</doc>
<doc id="3741828" url="https://pl.wikipedia.org/wiki?curid=3741828" title="Lily Was Here">
Lily Was Here

"Lily Was Here" – utwór muzyczny Davida Stewarta, nagrany wraz z saksofonistką Candy Dulfer, wydany na jej debiutanckiej płycie pt. "Saxuality" (1990), oraz na ścieżce dźwiękowej do filmu pod tym samym tytułem. Singel ukazał się w listopadzie 1989 w Holandii i w lutym 1990 w Wielkiej Brytanii.
Piosenka stała się hitem i przez pięć tygodni była na pierwszym miejscu w Holandii, rodzimym kraju artystki. Po sukcesie w tym kraju singel został wydany w Wielkiej Brytanii, Europie i USA, gdzie zajął kolejno: 6 i 11 pozycję na listach przebojów. Utwór został nagrany w ciągu jednego dnia. Utwór cieszył się tak dużą popularnością, że Candy Dulfer postanowiła nagrać swoją debiutancką płytę "Saxuality", na której ta piosenka została umieszczona.

</doc>
<doc id="3741830" url="https://pl.wikipedia.org/wiki?curid=3741830" title="Roman Małachowski (oficer)">
Roman Małachowski (oficer)

Roman Małachowski-Małuja herbu Nałęcz (ur. 23 stycznia 1881 we Lwowie, zm. 18 stycznia 1959 w Poznaniu) – podpułkownik kawalerii Wojska Polskiego.
Życiorys.
Urodził się w rodzinie Godzimira (1852–1908) i Marceli. Był wnukiem Marcelego Tarnawieckiego.
W 1899 zdał egzamin dojrzałości w C. K. V Gimnazjum we Lwowie (wówczas maturę zdali także Michał Remizowski oraz Henryk Tchorznicki, który został jego szwagrem tj. mężem siostry Godzimiry Małachowskiej).
Został żołnierzem C. K. Armii. Służył w 9 pułku dragonów, gdzie w połowie 1902 został mianowany kadetem zastępcą oficera, później służył w stopniu podporucznika, a w listopadzie 1909 został mianowany porucznikiem. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach.
Po zakończeniu I wojny światowej odzyskaniu przez Polskę niepodległości dekretem Naczelnego Wodza Wojsk Polskich z 27 grudnia 1918 został przyjęty do Wojska Polskiego jako oficer byłej armii austro-węgierskiej z zatwierdzeniem stopnia rotmistrza i z dniem 1 listopada 1918 otrzymał przydział do Okręgu Generalnego „Kraków”. W 1920 był attaché wojskowym przy Poselstwie Polskim w Kopenhadze. Został awansowany do stopnia podpułkownika kawalerii ze starszeństwem z dniem 1 czerwca 1919. Został oficerem 6 pułku ułanów w Stanisławowie, w którym w 1923 pełnił funkcję dowódcy II dywizjonu, a w 1924 jako oficer nadetatowy sprawował stanowisko komendanta Komendy Uzupełnień Koni nr 13 w Krakowie. 4 lutego 1925 został przeniesiony z 6 puł do 7 pułku strzelców konnych w Poznaniu na stanowisko dowódcy pułku. 28 stycznia 1928 został przeniesiony do kadry oficerów kawalerii z równoczesnym przydziałem na stanowisko rejonowego inspektora koni w Dubnie. 31 marca 1928 został zwolniony z zajmowanego stanowiska z równoczesnym oddaniem do dyspozycji dowódcy Okręgu Korpusu Nr VII. Z dniem 31 października 1928 został przeniesiony w stan spoczynku.
Po rodzicach objął majątek ziemski w miejscowości Dolina koło Sanoka. Na początku XX wieku wybudował dwór w Dolinie.

</doc>
<doc id="3741832" url="https://pl.wikipedia.org/wiki?curid=3741832" title="Roman Małachowski">
Roman Małachowski



</doc>
<doc id="3741835" url="https://pl.wikipedia.org/wiki?curid=3741835" title="Tonin północny">
Tonin północny

Tonin północny, delfin Maui lub popoto ("Cephalorhynchus hectori maui") – najrzadszy i najmniejszy na świecie znany podgatunek delfina.
Jest on podgatunkiem tonina nowozelandzkiego. Toniny północne można spotkać jedynie u zachodniego wybrzeża nowozelandzkiej Wyspy Północnej. Tonin nowozelandzki i tonin północny są jedynymi nowozelandzkimi waleniami endemicznymi. Delfiny Maui pływają zwykle w grupach blisko brzegu. Można je spotkać głównie w wodzie płytszej niż 20 m, ale mogą również pływać dalej od brzegu.
Toniny północne są zagrożone przez rybołówstwo ("set netting" i trałowanie). W maju 2014 roku organizacja WWF w Nowej Zelandii rozpoczęła kampanię "The Last 55" (taka była szacowana liczba osobników w 2012 roku), nawołującą do pełnego zakazu połowów. Międzynarodowa Komisja Wielorybnictwa wspiera bardziej rygorystyczne restrykcje w zakresie łowiectwa na tamtym obszarze. Jednak rząd nowozelandzki sprzeciwił się żądaniom i podważył wiarygodność dowodów zaprezentowanych komisji, w których przedstawiono tereny występowania toninów północnych. W czerwcu 2014 roku tamtejszy rząd zadecydował przeznaczyć 3000 km2 obszaru West Coast North Island Marine Mammal Sanctuary, głównego siedliska delfinów Maui, na odwierty naftowe. Wyznaczony teren to ¼ całkowitej powierzchni rezerwatu. W maju 2015 roku, według szacunków, populacja tych delfinów zmniejszyła się do 43–47 osobników, spośród których tylko 10 to były dorosłe samice. W 2016 roku podano, że populacja tych waleni spadła do 42 osobników.

</doc>
<doc id="3741836" url="https://pl.wikipedia.org/wiki?curid=3741836" title="Mary Sidney">
Mary Sidney

Mary Sidney, Mary Sidney Herbert, Countess of Pembroke (ur. 1561, zm. 1621) – poetka angielska, siostra Philipa Sidneya, znana jako opiekunka literatów.
Poetka urodziła się jako córka Henry'ego Sidneya and Mary Dudley w Tickenhall pod Bewdley w hrabstwie Worcestershire na pograniczu walijskim. Jej ojciec był towarzyszem króla Edwarda, który zmarł w jego ramionach. Jej matka zaś była przyjaciółką królowej Elżbiety i została oszpecona wskutek ospy, którą się zaraziła od chorej monarchini. W wieku piętnastu lat została trzecią żoną Henry'ego Herberta, Earla Pembroke.
Literacką karierę Mary Sidney rozpoczęła pod koniec lat osiemdziesiątych XVI wieku po odchowaniu trójki z czworga urodzonych dzieci.
W 1578 Sidney przetłumaczyła tragedię francuskiego dramaturga Roberta Garniera "Marc Antoine", która stała się źródłem zarówno dla "Kleopatry" Samuela Daniela, jak i "Antoniusza i Kleopatry" Williama Szekspira.
Gdy jej brat poległ śmiercią bohatera w bitwie pod Zupthen, Mary Sidney uczciła jego pamięć elegią "The Dolefull Lay of Clorinda".
Mary Sidney, podobnie jak w Polsce Jan Kochanowski, parafrazowała starotestamentowe psalmy. Jej wersja Psałterza charakteryzuje się nieprzeciętnym wyrafinowaniem formalnym. Poetka stosuje między innymi strofę królewską, septet aabcbbc, septet abccbab, oktostych rymowany abbaccdd, oktostych rymowany ababcbcb, jak również strofę dwunastowersową z podwójnym układem lustrzanym abccbaacbbca ("Psalm 55").
Mary Sidney zmarła na ospę w swoim domu w Londynie w wieku 59 lat.

</doc>
<doc id="3741837" url="https://pl.wikipedia.org/wiki?curid=3741837" title="Fagonia cretica">
Fagonia cretica

Fagonia cretica L. – gatunek rośliny z rodziny parolistowatych ("Zygophyllaceae" R.Br.). Występuje naturalnie w południowej Europie, zachodniej Azji oraz północnej Afryce.
Rozmieszczenie geograficzne.
Rośnie naturalnie w południowej Europie, zachodniej Azji oraz północnej Afryce. Został zaobserwowany w takich państwach jak Portugalia (wyłącznie na wyspach Selvagens), Hiszpania (także na Balearach i Wyspach Kanaryjskich), Włochy (tylko na Sycylii i w Kalabrii), Grecja (wliczając Kretę), Cypr, Arabia Saudyjska (w środkowej, środkowo-północnej, północno-wschodniej oraz środkowo-zachodniej części kraju), Egipt (na północno-wschodnim wybrzeżu oraz półwyspie Synaj), Libia, Tunezja, Algieria, Maroko i Republika Zielonego Przylądka oraz na terytorium spornym Sahary Zachodniej. Na Wyspach Kanaryjskich spotykany jest na Lanzarote, Fuerteventura, Gran Canaria, Teneryfa, La Gomera, Hierro oraz La Palma. W Republice Zielonego Przylądka został odnotowany na wyspach Santo Antão, São Vicente, Sal i Boa Vista. Na Cyprze ma status gatunku autochtonicznego i jest obecny w południowej i południowo-zachodniej części tej wyspy.
Biologia i ekologia.
Rośnie w miejscach suchych i skalistych, a także w garigu. Często jest spotykany na wapiennym podłożu. Zajmuje zwykle siedliska przekształcone przez człowieka. Występuje na wysokości do 600 m n.p.m. Kwitnie od lutego do czerwca. Występuje od 9 do 10 strefy mrozoodporności.

</doc>
<doc id="3741839" url="https://pl.wikipedia.org/wiki?curid=3741839" title="Kamianka (obwód czerkaski)">
Kamianka (obwód czerkaski)



</doc>
<doc id="3741840" url="https://pl.wikipedia.org/wiki?curid=3741840" title="Happy Nation (singel)">
Happy Nation (singel)

"Happy Nation" – singel szwedzkiego zespołu Ace of Base, wydany jako trzeci z ich debiutanckiej płyty pod tym samym tytułem. Po raz pierwszy został wydany w 1992 roku w Skandynawii i ponownie rok później w Wielkiej Brytanii, gdzie zajął 42 pozycję na listach przebojów. Rok później spadł na 40 pozycję. W 2008 roku zespół zremiksował piosenkę.

</doc>
<doc id="3741841" url="https://pl.wikipedia.org/wiki?curid=3741841" title="Rejon kamiański">
Rejon kamiański



</doc>
<doc id="3741843" url="https://pl.wikipedia.org/wiki?curid=3741843" title="Piotr Gruszczyński (dramaturg)">
Piotr Gruszczyński (dramaturg)

Piotr Gruszczyński (ur. 1965 w Rawiczu) – polski dramaturg, krytyk teatralny oraz eseista.
Absolwent teatrologii na Wydziale Polonistyki Uniwersytetu Jagiellońskiego. Recenzje teatralne publikował w takich czasopismach jak: Dialog, Res Publica Nowa, Tygodnik Powszechny. W latach 2005-2008 kierownik literacki w Teatrze Rozmaitości w Warszawie. Od 2008 dramaturg w Nowym Teatrze w Warszawie. Wykładowca Akademii Teatralnej w Warszawie, Współpracował przy realizacji spektakli teatralnych m.in. z Grzegorzem Jarzyną i Krzysztofem Warlikowskim a przy realizacji spektakli operowych z Mariuszem Trelińskim. Za zbiór esejów i wywiadów "Ojcobójcy. Młodsi zdolniejsi w teatrze polskim" został nominowany do Nagrody Literackiej „Nike” 2004.

</doc>
<doc id="3741848" url="https://pl.wikipedia.org/wiki?curid=3741848" title="Ajciuny">
Ajciuny



</doc>
<doc id="3741849" url="https://pl.wikipedia.org/wiki?curid=3741849" title="Pavlopetri">
Pavlopetri



</doc>
<doc id="3741855" url="https://pl.wikipedia.org/wiki?curid=3741855" title="Sidus Polonorum iacet hic Hedvigis eorum">
Sidus Polonorum iacet hic Hedvigis eorum

Sidus Polonorum iacet hic Hedvigis eorum (pol. "„Polaków gwiazda, Jadwiga, tutaj spoczywa”") – anonimowy średniowieczny wiersz po łacinie, upamiętniający królową Jadwigę zmarłą w 1399.
Utwór został napisany dystychem elegijnym. Wchodzące w skład dystychu heksametry dość często przybierają postać leoninów. Epitafium znalazło się w księdze X "Roczników" Jana Długosza. W niektórych rękopisach występuje odmienna wersja utworu, zaczynająca się od słów: "„Hoc iacet Hedvigis tumulo Regina”" ("„W tym grobie spoczywa Jadwiga królowa”").
Autor głosi pochwałę rodu Andegawenów, z którego pochodziła Jadwiga, przymioty samej królowej, zasługi polityczne (unia z Litwą), kościelne (chrystianizacja Litwy), edukacyjne (wsparcie Akademii Krakowskiej). Przypomina powszechny żal po śmierci królowej. Pociesza jednak, że śmierć dla pobożnych osób jest przejściem do lepszego świata. Zachęca też do modlitwy za zmarłą. Oprócz dominujących wątków chrześcijańskich w utworze zdarzają się też nawiązania do mitologii starożytnej (Atena, gigant).

</doc>
<doc id="3741860" url="https://pl.wikipedia.org/wiki?curid=3741860" title="Chana Kryształ-Frykszdorf">
Chana Kryształ-Frykszdorf



</doc>
<doc id="3741867" url="https://pl.wikipedia.org/wiki?curid=3741867" title="Grzegorz Hedwig">
Grzegorz Hedwig

Grzegorz Hedwig (ur. 17 lipca 1988 w Nowym Sączu) – polski kajakarz górski, kanadyjkarz, medalista mistrzostw Polski i mistrzostw Europy w slalomie kajakowym. Syn Doroty Hedwig, złotej medalistki mistrzostw świata juniorów w kajakarstwie górskim, brat Igi Hedwig.
Kariera sportowa.
Jest zawodnikiem Startu Nowy Sącz.
Na mistrzostwach Europy seniorów w 2007 zajął 6. miejsce w konkurencji 3 x C-1, w 2010 - 5. miejsce w konkurencji 3 x K-1, w 2013 - 8. miejsce w konkurencji 3 x C-1, w 2014 - 9. miejsce w konkurencji 3 x C-1, w 2015 - 5. miejsce w konkurencji 3 x C-1, a w 2016 - 7. miejsce w konkurencji C-1 i 2 m. w konkurencji 3 x C-1 (z Przemysławem Plewą i Igorem Sztubą).
Na mistrzostwach świata w 2010 i 2013 zajął 10. miejsce w konkurencji 3 x C-1
Na mistrzostwach Polski seniorów zdobył:

</doc>
<doc id="3741873" url="https://pl.wikipedia.org/wiki?curid=3741873" title="Pow. słucki">
Pow. słucki



</doc>
<doc id="3741876" url="https://pl.wikipedia.org/wiki?curid=3741876" title="Psilocybe bohemica">
Psilocybe bohemica



</doc>
<doc id="3741890" url="https://pl.wikipedia.org/wiki?curid=3741890" title="Aleksandrya">
Aleksandrya



</doc>
<doc id="3741896" url="https://pl.wikipedia.org/wiki?curid=3741896" title="Pow. telszewski">
Pow. telszewski



</doc>
<doc id="3741897" url="https://pl.wikipedia.org/wiki?curid=3741897" title="Gub. grodzieńska">
Gub. grodzieńska



</doc>
<doc id="3741900" url="https://pl.wikipedia.org/wiki?curid=3741900" title="Jake Ryan (aktor)">
Jake Ryan (aktor)

Jake Ryan (ur. 2 września 1983 w Melbourne) – australijski aktor telewizyjny i filmowy, znany z ról Raya Blissetta w serialu kryminalnym "Porachunki" oraz Harry’ego Smitha w serialu dramatycznym "Wentworth. Więzienie dla kobiet". Zawodnik taekwondo; dziesięciokrotny mistrz Australii w tym sporcie.
Życiorys.
Urodził się w Melbourne w stanie Wiktoria. Od najmłodszych lat praktykował taekwondo. Jako dziewięciolatek zdobył czarny pas, stając się najmłodszą, w danej chwili, osobą wyróżnioną takim odznaczeniem w Australii. Ryan został medalistą licznych zawodów sportowych, organizowanych dookoła świata, a także Mistrzem Korei w taekwondo. Sukcesy odnosił także w rodzimym kraju; jako członek (oraz kapitan) kadry narodowej dziesięciokrotnie zdobywał tytuł Mistrza Australii. Trzy razy obwoływano go jednym z najlepszych zawodników taekwondo na świecie. W 2008 roku miał wziąć udział w XXIX Letnich Igrzyskach Olimpijskich, lecz uniemożliwiło mu to poważne obrażenie kolana.
Z powodu kontuzji skupił się na innej ze swoich pasji – aktorstwie. Przeprowadził się do Sydney. Sztuki aktorskiej uczył się pod okiem uznanego artysty, Billa Huntera; dwa lata studiował też na uczelni Actors Centre Australia. Debiutował – lata przed podjęciem nauki – rolą Eda w krótkometrażowej komedii "Trouble in Paradise" (2003). Wkrótce potem pojawił się w bollywoodzkim komediodramacie "Salaam Namaste: Trudna droga do miłości" (2005) oraz w "Know That He Cries" (2006), krótkim metrażu o tematyce gejowskiej, w którym zagrał jedną z głównych postaci. Po dłuższej przerwie, w 2011 roku, powrócił do aktorstwa. Zaangażowano go do prac nad czwartym sezonem serialu kryminalnego "Porachunki" ("Underbelly"), powierzając mu rolę Raya Blissetta, pseudonim „The Blizzard” – legendarnego policjanta z lat 20. XX wieku. W biograficznej tragikomedii "" ("The Sapphires", 2012) wystąpił jako Cochise. Po gościnnych rolach w serialach "Tatusiowie na medal" ("House Husbands", 2012) i "Mr &amp; Mrs Murder" ('13) odegrał epizod w melodramacie Baza Luhrmanna "Wielki Gatsby" ("The Great Gatsby", '13). Pojawił się jako Victas w krótkim metrażu "1974 &amp; Claret" z 2013 roku; był jednym z producentów filmu. W odcinku serialu "Fat Tony &amp; Co" pt. "The Tony Special" (luty 2014) zagrał Marka Morana, niebezpiecznego dilera narkotykowego. Postać oparto na autentycznym przestępcy, a Ryan stracił na jej potrzeby dziesięć kilogramów masy ciała. Sukcesem okazała się dla Ryana kreacja agresywnego Harry’ego Smitha w serialu dramatycznym "Wentworth. Więzienie dla kobiet" ("Wentworth"). Aktor wcielał się w tę postać w latach 2013-2015. Wystąpił jako zbieg z więzienia Johnny w serialu "Wolf Creek" (2016), bazującym na filmie o tym samym tytule, jako Charles Winter w thrillerze "Scarlett" ('16) oraz jako Jake Slater w filmie science-fiction "Blue World Order" ('17).
Grywa na scenach teatralnych, występuje i udziela głosu w reklamach telewizyjnych.
Ma 187 cm wzrostu. Mieszka w Sydney. Zajmuje się także malarstwem.

</doc>
<doc id="3741912" url="https://pl.wikipedia.org/wiki?curid=3741912" title="Franciszek Kenninck">
Franciszek Kenninck

abp Franciscus Kenninck (ur. 18 czerwca 1859 w Den Helder, zm. 10 lutego 1937 w Utrechcie) – starokatolicki arcybiskup Utrechtu w latach 1920-1937.
Życiorys.
Rodzina Franciszka Kennincka pochodziła z Brugii. Ukończył seminarium starokatolickie w Amersfoort, w którym okazał się być prymusem. Był bardzo utalentowany w językach klasycznych, które były fundamentem dla jego późniejszej pracy jako nauczyciel teologii. W 1886 roku został mianowany profesorem egzegezy w niniejszym seminarium. Święcenia przyjął 24 czerwca 1888 roku i objął parafię w Amersfoort. Od 1909 roku był kanonikiem Kapituły Metropolitalnej w Utrechcie.
8 marca 1920 roku został wybrany na starokatolickiego arcybiskupa Utrechtu. Konsekracja biskupia odbyła się w Utrechcie 28 kwietnia 1920 roku z rąk biskupów Henryka van Vlijmena, Konrneliusza Diependaala i Grzegorza Mooga. Podczas swojej kadencji dokonał szeregu reform: zniósł celibat dla księży, utworzył Synod z udziałem świeckich, wprowadził innowacje w dziedzinie liturgii, katechezy i muzyki kościelnej. Okazał się być pionierem ruchu ekumenicznego w Kościele starokatolickim.

</doc>
<doc id="3741917" url="https://pl.wikipedia.org/wiki?curid=3741917" title="Nagroda Holberga">
Nagroda Holberga

Nagroda Holberga – nagroda przyznawana corocznie naukowcowi, który wniósł wybitny wkład w badania w zakresie nauk humanistycznych, nauk społecznych, prawa lub teologii, zarówno w pojedynczej dziedzinie, jak i w ramach badań interdyscyplinarnych. Nazwa pochodzi od duńsko-norweskiego pisarza Ludviga Holberga, który wyróżnił się we wszystkich tych dziedzinach.
Nagrodę Holberga ustanowił parlament Norwegii 1 lipca 2003. Wynosi ona 6 milionów koron norweskich (stan w 2022). Laureat ogłaszany jest w marcu, zaś ceremonia wręczenia nagrody odbywa się w czerwcu w Bergen.

</doc>
<doc id="3741918" url="https://pl.wikipedia.org/wiki?curid=3741918" title="Jordi Calafat">
Jordi Calafat

Jordi Joan Calafat Estelrich (ur. 24 czerwca 1968 w Palma de Mallorca) – hiszpański żeglarz sportowy, złoty medalista olimpijski z Barcelony.
Zawody w 1992 były jego pierwszymi igrzyskami olimpijskimi. Zwyciężył w klasie 470, partnerował mu Francisco Sánchez Luna. W Atlancie w 1996 nie obronili tytułu, zajęli 9. miejsce. W 470 zdobył tytuł mistrza globu w 1992 i 1993 oraz srebro światowego czempionatu w 1989 i 1990. W 1983 zdobył tytuł mistrza świata w klasie Optimist.

</doc>
<doc id="3741921" url="https://pl.wikipedia.org/wiki?curid=3741921" title="Aleksiniec">
Aleksiniec



</doc>
<doc id="3741922" url="https://pl.wikipedia.org/wiki?curid=3741922" title="Kwileccy">
Kwileccy

Kwileccy herbu Szreniawa – polski ród szlachecki pieczętujący się herbem Bieliny, który wziął swoje nazwisko od Kwilcza w Powiecie Poznańskim, (obecnie międzychodzkim). Używanie przez Kwileckich pierwotnego herbu – ze względu na jego podobieństwo do herbu Szreniawa – zostało w XVI wieku zarzucone na rzecz tego drugiego. Po otrzymaniu przez ten ród tytułu hrabiowskiego jest to obecnie herb Szreniawa (odm.).
Kwileccy (znani już od XIV wieku), podobnie jak wiele innych rodów szlacheckich z Wielkopolski, należeli do średniozamożnej szlachty, która z czasem awansowała do warstwy ziemiaństwa. Przedstawiciele tego rodu za I Rzeczypospolitej pełnili liczne urzędy ziemskie, w tym kasztelanów, dostępując tym samym godności senatorskiej. Pozostawili po sobie liczne siedziby, w tym zespół pałacowy w Kwilczu, zaś bracia Franciszek, Jan i Adam Kwileccy byli fundatorami murowanego kościoła św. Michała Archanioła w Kwilczu.
Ze względu na starodawność rodu i pozycję, jaką cieszył się on w czasach I Rzeczypospolitej, Józef Ignacy Kwilecki (1791–1860) otrzymał w 1816 roku pruski tytuł hrabiowski, z którym wylegitymował się w 1842 roku w Królestwie Polskim.

</doc>
<doc id="3741924" url="https://pl.wikipedia.org/wiki?curid=3741924" title="Aleksino">
Aleksino

Aleksino – nazwa miejscowości w Rosji
Zobacz też:

</doc>
<doc id="3741926" url="https://pl.wikipedia.org/wiki?curid=3741926" title="Francisco Sánchez Luna">
Francisco Sánchez Luna

Francisco Sánchez Luna także Kiko Sánchez (ur. 19 września 1965 w Alicante) – hiszpański żeglarz sportowy, złoty medalista olimpijski z Barcelony.
Zawody w 1992 były jego drugimi igrzyskami olimpijskimi, debiutował w 1988. W Barcelonie zwyciężył w klasie 470, partnerował mu Jordi Calafat. W Atlancie w 1996 nie obronili tytułu, zajęli 9. miejsce. W 470 zdobył tytuł mistrza globu w 1992 i 1993 oraz srebro światowego czempionatu w 1989 i 1990.

</doc>
<doc id="3741928" url="https://pl.wikipedia.org/wiki?curid=3741928" title="Francisco Sanchez">
Francisco Sanchez



</doc>
<doc id="3741929" url="https://pl.wikipedia.org/wiki?curid=3741929" title="Kiko Sanchez-Luna">
Kiko Sanchez-Luna



</doc>
<doc id="3741930" url="https://pl.wikipedia.org/wiki?curid=3741930" title="Francisco Sánchez">
Francisco Sánchez



</doc>
<doc id="3741931" url="https://pl.wikipedia.org/wiki?curid=3741931" title="Kiko Sánchez">
Kiko Sánchez



</doc>
<doc id="3741934" url="https://pl.wikipedia.org/wiki?curid=3741934" title="Autostrady i drogi ekspresowe w Serbii">
Autostrady i drogi ekspresowe w Serbii

Autostrady są nazywane w języku serbskim jako auto-put ["cyr." ауто-пут].
Znaczna część systemu dróg została wybudowana jeszcze przed rozpadem Jugosławii. Ograniczenie prędkości dla samochodów od maja 2018 wynosi 130 km/h.
Opłaty.
Przejazd serbskimi autostradami jest płatny. Opłaty pobierane są za pośrednictwem punktów poboru opłat. Opłata zależy od odcinka i przejechanego dystansu.
Autostrady.
Lista autostrad w Serbii (stan na 2019):
Autostrada A1.
A1 jest obecnie najdłuższą autostradą w Serbii. Przebiega od miejscowości leżącej na granicy z Węgrami: Horgoš, poprzez Belgrad (skrzyżowanie z A3 i A2), miejscowością Kruševac (skrzyżowanie z A5), Niš (skrzyżowanie z A4), aż do granicy serbsko-macedońskiej, "Preševo-Tabanovce".
Znaczna część trasy została wybudowana za czasów byłej Jugosławii. Autostrada A1 jest częścią europejskiej trasy E75.
Autostrada A2.
A2 połączy Belgrad z miastem Požega. Droga stanowić będzie obwodnicę dla miast Obrenovac oraz Čačak. 
Autostrada A3.
A3 jest jedyną wybudowaną w całości autostradą w Serbii, przebiega od Belgradu do granicy z Chorwacją.
Autostrada A4.
A4 połączy autostradę A1 z granicą serbsko-bułgarską. Droga będzie częścią europejskiej trasy E80.
Autostrada A5.
A5 połączy autostradę A1 z autostradą A2. Droga będzie obwodnicą dla miast Kruševac oraz Kraljevo.

</doc>
<doc id="3741941" url="https://pl.wikipedia.org/wiki?curid=3741941" title="Patricia Guerra">
Patricia Guerra

Patricia Guerra Cabrera (ur. 21 lipca 1965 w Las Palmas de Gran Canaria) – hiszpańska żeglarka sportowa, złota medalistka olimpijska z Barcelony.
Zawody w 1992 były jej drugimi igrzyskami olimpijskimi, debiutowała w 1988. W Barcelonie zwyciężyła w klasie 470, partnerowała jej Theresa Zabell. W 1992 wspólnie zdobyły tytuł mistrzyń świata, w 1993 były drugie na globalnym czempionacie.

</doc>
<doc id="3741943" url="https://pl.wikipedia.org/wiki?curid=3741943" title="Strażnik prawa (film 1951)">
Strażnik prawa (film 1951)

Strażnik prawa – amerykański film noir w reżyserii Bretaigne Windusta i Raoula Walsha z 1951 roku.
Treść.
Fabuła filmu osadzona jest w nieznanym mieście i koncentruje się na sprawie Murder Inc., którą stara się rozwikłać Martin Ferguson (Humphrey Bogart).

</doc>
<doc id="3741949" url="https://pl.wikipedia.org/wiki?curid=3741949" title="Chain Lightning (film)">
Chain Lightning (film)

Chain Lightning – amerykański film o tematyce awiacyjnej w reżyserii Stuarta Heislera z 1950 roku.
Fabuła.
Pilot bombowców, weteran II wojny światowej, Matthew Brennan (Humphrey Bogart) w poszukiwaniu swojej dawnej miłości Joan Holloway (Eleanor Parker) trafia do Lelanda Willisa, który proponuje mu pracę pilota oblatywacza.

</doc>
<doc id="3741953" url="https://pl.wikipedia.org/wiki?curid=3741953" title="Mansonella streptocerca">
Mansonella streptocerca

Mansonella streptocerca – gatunek pasożytniczego nicienia (Nematoda). Wywołuje chorobę zwaną mansonelozą, która zwykle przebiega łagodnie, choć czasem może powodować powikłania w postaci zapalenia skóry (egzemy) klatki piersiowej i ramion.
Zasięg występowania tego gatunku ogranicza się jedynie do tropikalnych regionów Afryki Zachodniej oraz Środkowej. Najczęściej odnotowywany jest w dystrykcie Bundibugyo, położonym w zachodniej Ugandzie, niedaleko granicy z Zairem. Zarówno postacie dojrzałe, jak i mikrofilarie, pasożytują w skórze człowieka oraz szympansów.
Charakterystyka.
Dojrzałe samice osiągają około 27 mm długości oraz szerokość od 50 µm przy końcach ciała do 85 µm w jego środkowej części. Samce są mniejsze, ich średnica nie przekracza zwykle 50 µm. Obie płcie mają tylny koniec ciała charakterystycznie zagięty na kształt laski pasterskiej, co pozwala na odróżnienie od spokrewnionych gatunków.
Mikrofilarie "Mansonella streptocerca" mierzą 180–240 µm długości i 3–5 µm szerokości. Tak jak u wszystkich gatunków z rodzaju "Mansonella", nie mają one pochewki. Ich cechami diagnostycznymi są zaokrąglony i zagięty tylny koniec ciała oraz ułożenie jąder w jednym rzędzie. Charakterystyczne są także jądra kaudalne. Mikrofilarie te nie wykazują periodyczności, która jest charakterystyczna dla rodzajów: "Wuchereria", "Brugia" czy "Loa".
Cykl życiowy.
Jego cykl życiowy obejmuje dwie fazy: żywiciela pośredniego (muchówki z rodzaju "Culicoides") oraz żywiciela ostatecznego (człowiek lub szympans). Pierwszy z nich żywi się krwią, a podczas jego posiłku, przez ranę do skóry właściwej żywiciela ostatecznego dostają się larwy L3 pasożyta, które następnie rozwijają się do postaci dojrzałych. Zazwyczaj ma to miejsce mniej niż 1 mm pod powierzchnią skóry. Formy dorosłe zaczynają wydawać na świat nieperiodyczne mikrofilarie, z których część pozostaje pod skórą, natomiast reszta przedostaje się do krwi obwodowej, skąd mogą dostać się do organizmu muchówki, gdy ta żywi się na człowieku (lub szympansie). W ciele owada pasożyty opuszczają układ pokarmowy przez ścianę jelita środkowego i dostają się do hemocelu, by następnie trafić do mięśni piersiowych, gdzie pozostają do stadium L3. Następnie wędrują do trąbki (ssawki) owada, skąd przenoszą się na żywiciela ostatecznego, gdy pośredni pożywi się jego krwią.

</doc>
<doc id="3741954" url="https://pl.wikipedia.org/wiki?curid=3741954" title="Wiener Wiesenthal Institut für Holocaust-Studien">
Wiener Wiesenthal Institut für Holocaust-Studien

Wiener Wiesenthal Institut für Holocaust-Studien („Wiedeński Instytut Wiesenthala Badań nad Holokaustem”) – instytucja badawcza, której celem jest badanie, dokumentowanie oraz edukacja w zakresie wszystkich aspektów antysemityzmu, rasizmu oraz zagłady Żydów, zarówno jej genezy, jak i konsekwencji. Jego pomysłodawcą był Szymon Wiesenthal, którego idea podjęta została przez austriackie i międzynarodowe grono badaczy. Instytut znajduje się w Wiedniu (Austria), jest finansowany przez władze miejskie oraz Austriackie Federalne Ministerstwo Nauki, Badań Naukowych i Gospodarki.
Historia.
Pod koniec życia, Szymon Wiesenthal postanowił uczynić swoje archiwum publicznie dostępnym, budując w ten sposób podstawę dla studiów nad Holokaustem w Wiedniu. Wspólna praca, podjęta wraz z wiedeńską Żydowską Gminą Wyznaniową (IKG), innymi wiedeńskimi instytucjami naukowymi oraz międzynarodową wspólnotą badawczą, doprowadziła do powstania austriackiego instytutu badań nad Zagładą. VWI został założony w 2009 roku, cztery lata po śmierci jego głównego pomysłodawcy w 2005, swoją działalność rozwinął w pełni w 2011 roku.
Organizacja.
Organizacje wspierające działania VWI to wiedeńska Żydowska Gmina Wyznaniowa (IKG), (), Centrum Dokumentacyjne Austriackiego Ruchu Oporu (Dokumentationsarchiv des österreichischen Widerstandes DÖW), Instytut Historii Współczesnej na Uniwersytecie Wiedeńskim (), Muzeum Żydowskie w Wiedniu, Międzynarodowy Sojusz na Rzecz Pamięci o Holocauście (IHRA) oraz Centrum Badań nad Żydowską Historią Kulturową na Uniwersytecie w Salzburgu ().
Rada Dyrektorów VWI, decydująca o kształcie instytucjonalnym oraz kierunku rozwoju centrum, powoływana jest przez powyższe instytucje. Międzynarodowa Naukowa Rada Konsultacyjna odgrywa kluczową rolę przy podejmowaniu decyzji o charakterze badawczym. Składa się ona z dwunastu renomowanych naukowców pracujących na całym świecie oraz reprezentujących różne dyscypliny badawcze. Nie więcej niż trzech reprezentantów Rady to badacze austriaccy. Duży nacisk kładziony jest na jej interdyscyplinarność.
Instytut zarządzany jest przez dyrektora, opiekuna programu naukowego oraz pracowników odpowiedzialnych za bibliotekę, archiwum, publikacje, PR oraz prace administracyjne. Badania, edukacja oraz dokumentacja wyznaczają główne kierunki aktywności Instytutu, który skupia się na problemie antysemityzmu, rasizmu oraz zagłady Żydów, jej przyczynach i konsekwencjach.
Główne działania.
Badania prowadzone w Instytucie mają charakter międzynarodowy i interdyscyplinarny. Podejmowane są one na dwa sposoby. Po pierwsze, w VWI co roku ogłaszany jest nabór na program stypendialny dla doktorantów ("Junior Fellows"), młodych doktorów ("Research Fellows") oraz dojrzałych badaczy lub profesorów akademickich ("Senior Researchers"). Po drugie, Instytut inicjuje i przeprowadza projekty badawcze, samodzielnie lub we współpracy z innymi ośrodkami. Liczne projekty poświęcone historii antysemityzmu i zagładzie Żydów zostały zrealizowane w ostatnich latach, inne czekają na dofinansowanie i realizację.
Od jesieni 2012, VWI gości corocznie dwóch profesorów, dwóch młodych doktorów oraz czterech doktorantów. Nabór ogłaszany jest pod koniec roku kalendarzowego. Decyzje dotyczące aplikacji podejmowane są przez podkomisję Konsultacyjnej Rady Naukowej oraz badaczy VWI wiosną każdego roku.
Zarówno archiwum Instytutu – w którego skład wchodzą dokumenty ze zbiorów Szymona Wiesenthala oraz materiały archiwalne IKG – oraz nieustannie rozbudowywana biblioteka spełniać mają zadanie dokumentowania Holokaustu. Wydarzenia organizowane przez VWI, takie jak wykłady, konferencje, warsztaty, interwencje w przestrzeniach publicznych, pełnią funkcje edukacyjne i informacyjne.
Internetowe pismo naukowe Instytutu, S:I.M.O.N. – Shoah: Intervention. Methods. DocumentatiON (Zagłada: interwencja, metody, dokumentacja) publikuje teksty wykładów gości VWI, artykuły stypendystów oraz prace wybrane przez Komitet Wydawniczy. W wiedeńskim wydawnictwie new academic press ukazuje się seria książkowa Instytutu Wiesenthala. Instytut wydaje także niemieckojęzyczny newsletter VWI im Fokus, w który prezentowane są informacje o instytucie oraz zapowiedzi jego aktywności i wydarzeń.
Wydarzenia.
By spełnić swoje zadanie, VWI organizuje liczne publiczne wydarzenia poświęcone badaniom nad i pamięci o Zagładzie Żydów.
Wykłady Szymona Wiesenthala, które stanowią już znak rozpoznawczy Instytutu, mają na celu prezentację szerokiej publiczności najnowszych badań nad Holokaustem prowadzonych przez doświadczonych badaczy z całego świata. Pod koniec każdego roku kalendarzowego, VWI organizuje konferencje naukowe, każdego lata zaś międzynarodowy warsztat zorientowany na dyskusję nad najnowszymi trendami w badaniach nad Zagładą. „VWI-Wizualnie” ma na celu prezentację szerokiej publiczności nieznanych lub zapomnianych wizualnych (np. filmowych) reprezentacji Holokaustu.
Interwencje w przestrzeni publicznej mają na celu upamiętnienie konkretnych wydarzeń w sposób niekonwencjonalny i, niekiedy, prowokacyjny.

</doc>
<doc id="3741955" url="https://pl.wikipedia.org/wiki?curid=3741955" title="Sandra Azón">
Sandra Azón

Sandra Azón Canalda (ur. 12 listopada 1973 w Barcelonie) – hiszpańska żeglarka sportowa, srebrna medalistka olimpijska z Aten.
Zawody w 2004 były jej drugimi igrzyskami olimpijskimi, debiutowała w 2000. W Atenach zajęła 2. miejsce w klasie 470, partnerowała jej Natalia Vía-Dufresne. W 2000 i 2001 wspólnie były trzecie na mistrzostwach świata w tej konkurencji. W 2008 Azón startowała na igrzyskach w klasie Yngling (14. miejsce). W klasie tej była mistrzynią świata w 2002 i 2006.
Jej siostra Mónica także była olimpijką.

</doc>
<doc id="3741957" url="https://pl.wikipedia.org/wiki?curid=3741957" title="Sandra Azon">
Sandra Azon



</doc>
<doc id="3741959" url="https://pl.wikipedia.org/wiki?curid=3741959" title="Sandra Azón Canalda">
Sandra Azón Canalda



</doc>
<doc id="3741960" url="https://pl.wikipedia.org/wiki?curid=3741960" title="III liga polska w piłce nożnej (2016/2017)/Grupa II">
III liga polska w piłce nożnej (2016/2017)/Grupa II

III liga polska w piłce nożnej (2016/2017)/Grupa II – 1. edycja rozgrywek czwartego poziomu ligowego piłki nożnej mężczyzn w Polsce po reformie przeprowadzonej w 2016, która zredukowała liczbę grup z 8 do 4.
Brało w niej udział 18 drużyn z województw: kujawsko-pomorskiego, pomorskiego, wielkopolskiego i zachodniopomorskiego. Sezon ligowy rozpoczął się 6 sierpnia 2016 roku, a ostatnie mecze rozegrane zostały 18 czerwca 2017 roku.
Zasady rozgrywek.
W III lidze sezonu 2016/2017 wzięły udział 72 drużyny, podzielone na zasadzie terytorialnej na 4 grupy po 18 zespołów:
W składzie III ligi po reformie rozgrywek znalazły się:
Mistrzowie każdej z grup uzyskały awans na poziom centralny – do II ligi. Po 5 lub po 3 ostatnie drużyny (zależnie od planowanej liczby drużyn w sezonie 2017/2018) spadły na poziom wojewódzki – do odpowiedniej terytorialnie grupy IV ligi.
Drużyny, które wycofały się z rozgrywek po rozegraniu mniej niż 50% spotkań, były automatycznie relegowane o dwa szczeble ligowe niżej (do klasy okręgowej) i przesunięte na koniec tabeli, a osiągnięte przez nie rezultaty zostały anulowane. Drużyny, które wycofały się z rozgrywek po rozegraniu 50% lub więcej spotkań, również były automatycznie relegowane o dwa szczeble ligowe niżej i przesunięte na koniec tabeli, a za nierozegrane mecze przyznawane były walkowery 3:0 dla zespołów przeciwnych. Wykluczenie z rozgrywek groziło także za nieprzystąpienie z własnej winy do trzech meczów.
Objaśnienia:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="3741961" url="https://pl.wikipedia.org/wiki?curid=3741961" title="Tokyo Joe">
Tokyo Joe

Tokyo Joe – amerykański film noir w reżyserii Stuarta Heislera z 1949 roku.
Fabuła.
Amerykanin Joseph Barret (Humphrey Bogart) wraca do Tokio po II wojnie światowej aby uporządkować swoje życie, ale wpada w kłopoty za którymi stoją przestępcy i władza.

</doc>
<doc id="3741967" url="https://pl.wikipedia.org/wiki?curid=3741967" title="Mary Watson Whitney">
Mary Watson Whitney

Mary Watson Whitney (ur. 11 września 1847 w Waltham, Massachusetts USA, zm. 21 stycznia 1921 tamże) – amerykańska astronomka i przez 22 lata dyrektor Obserwatorium Vassar.
Życiorys.
Urodziła się w Waltham w stanie Massachusetts. Jej rodzicami byli Mary Watson Crehore i Samuel Buttrick Whitney. Ojciec zajmował się nieruchomościami i był wystarczająco bogaty, by zapewnić córce dobre wykształcenie. Ukończyła szkołę w rodzinnym mieście, a następnie w 1863 publiczną szkołę średnią. Przez rok uczyła się w domu przed wstąpieniem do Vassar College, gdzie spotkała Marię Mitchell. Dyplom otrzymała w 1868.
W latach 1869-1870 uczęszczała – jako gość, gdyż kobiety nie mogły studiować – na wykłady Benjamina Peirce’a na Harvardzie o kwaternionach i mechanice nieba. W 1872 otrzymała tytuł magistra i wyjechała do Zurychu na 3 lata, by studiować matematykę i mechanikę nieba.
Po powrocie ze Szwajcarii została nauczycielką w szkole średniej w swoim rodzinnym mieście i asystentką Marii Mitchell. Po jej przejściu na emeryturę została profesorem college’u i dyrektorką obserwatorium, którą pozostała aż do 1915, gdy zrezygnowała ze względów zdrowotnych.
W trakcie swojej kariery koncentrowała się na nauczaniu i badaniu gwiazd podwójnych, asteroid, komet i pomiarach fotograficznych. W czasie, gdy była dyrektorem obserwatorium, opublikowano 102 prace naukowe. Była członkiem American Association for the Advancement of Science i Astronomical and Astrophysical Society.

</doc>
<doc id="3741976" url="https://pl.wikipedia.org/wiki?curid=3741976" title="Kurilpa Bridge">
Kurilpa Bridge

Most Kurilpa (znany też jako Most Tank Street) – przeprawa wodna warta 63 miliony dolarów australijskich, położona na rzece Brisbane w Brisbane, w stanie Queensland, w Australii, 930 km na północ od Sydney. Most łączy południowe Kurilpa Point z Tank Street w śródmiejskiej dzielnicy biznesu. Firma Baulderstone Queensland Ltd. wraz z Cox Rayner Architects zajęła się jego budową a projekt mostu wykonało duńskie biuro projektowe Arup Engineers. Budowę rozpoczęto 12 grudnia 2007 roku. Został otworzony 4 października 2009 roku przez premier Queenslandu Anne Bligh.
Opis.
Lekki most przeznaczony tylko dla rowerzystów i pieszych. Most wantowy zbudowany w ustroju konstrukcyjnym zwanym tensegrity (jest to największa na świecie realizacje tego ustroju). Mierzy 470 metrów długości, najdłuższe z przęseł ma 120 metrów, jego szerokość to 6,5 metra. Wyposażony w dwie platformy widokowe a także wydzielone miejsce do wypoczynku. Do budowy użyto 1500 m3 betonu, 6,8 km lin oraz 550 ton stali. Nocą oświetlają go liczne światła LED, które zasilane są 54 panelami słonecznymi. Miesięcznie według szacunków korzysta z niego blisko 150 tysięcy ludzi.

</doc>
<doc id="3741979" url="https://pl.wikipedia.org/wiki?curid=3741979" title="Ceftobiprol">
Ceftobiprol

Ceftobiprol – organiczny związek chemiczny, antybiotyk należący do cefalosporyn V generacji o szerokim spektrum przeciwbakteryjnym. Podawany jest dożylnie w formie soli sodowej medokarilu ceftobiprolu, która jest metabolizowana do formy aktywnej leku przez enzymy osocza.
Wskazania.
W 2008 roku Europejska Agencja Leków wydała pozytywną opinię odnośnie do zastosowania leku w następujących jednostkach chorobowych:
Środki ostrożności.
Zachować szczególną uwagę przy stosowaniu z lekami mogącymi wpływać na eliminację ceftobiprolu z organizmu. Mogą występować interakcje przy jednoczesnym stosowaniu z warfaryną.

</doc>
<doc id="3741981" url="https://pl.wikipedia.org/wiki?curid=3741981" title="Kurilpa">
Kurilpa



</doc>
<doc id="3741982" url="https://pl.wikipedia.org/wiki?curid=3741982" title="Sarcoptes scabiei">
Sarcoptes scabiei



</doc>
<doc id="3741999" url="https://pl.wikipedia.org/wiki?curid=3741999" title="Rafael Trujillo (żeglarz)">
Rafael Trujillo (żeglarz)



</doc>
<doc id="3742000" url="https://pl.wikipedia.org/wiki?curid=3742000" title="Rafael Trujillo Villar">
Rafael Trujillo Villar

Rafael Joaquín Trujillo Villar (ur. 14 grudnia 1975 w La Línea de la Concepción) – hiszpański żeglarz sportowy, srebrny medalista olimpijski z Aten.
Zawody w 2004 były jego drugimi igrzyskami olimpijskimi, debiutował w 2000. W Atenach zajął 2. miejsce w klasie Finn (wyprzedził go Ben Ainslie). Brał udział także w igrzyskach w 2008 i 2012. W Finnie był mistrzem świata w 2007 oraz wicemistrzem w 2003 i 2010.

</doc>
<doc id="3742009" url="https://pl.wikipedia.org/wiki?curid=3742009" title="Nowosielscy herbu Sas">
Nowosielscy herbu Sas

Nowosielscy – polski ród szlachecki pieczętujący się herbem Sas, który wziął swoje nazwisko od Nowosiółek na Rusi Czerwonej. Nowosielscy, podobnie jak wiele innych rodzin szlacheckich (pieczętujących się herbem Sas), byli dość rozgałęzionym rodem, w związku z czym przedstawiciele jednej z linii używali dla odróżnienia przydomku: "Czeczel".
Nowosielscy (znani od XVI wieku) należeli do średniozamożnej szlachty. Piotr Nowosielski z Województwem witebskim a Stanisław Nowosielski z Ziemią przemyską podpisali elekcję 1669 roku, tj. wybór Michała Korybuta Wiśniowieckiego na króla Polski. Zaś Aleksander, Bazyli, Eliasz, Stanisław i Stefan Nowosielscy z Województwem ruskim podpisali elekcję 1697 roku, tj. wybór Augusta II Mocnego na króla Polski. Ród podlegał procesowi pauperyzacji ze względu na duże rozrodzenie.
Po rozbiorach Rzeczypospolitej przedstawiciele tego rodu legitymowali się ze staropolskiego szlachectwa najliczniej w Galicji. Kilku wylegitymowało się jednak także w Królestwie Polskim oraz guberniach: wołyńskiej i podolskiej Cesarstwa Rosyjskiego.

</doc>
<doc id="3742033" url="https://pl.wikipedia.org/wiki?curid=3742033" title="Jorge Guardiola">
Jorge Guardiola



</doc>
<doc id="3742069" url="https://pl.wikipedia.org/wiki?curid=3742069" title="Bartosz Bonecki">
Bartosz Bonecki

Bartosz Bonecki (ur. 21 sierpnia 1992) – polski lekkoatleta specjalizujący się w trójskoku i w skoku w dal. 
Zawodnik klubów: AZS-PWSZ Gorzów (2009-2011), AZS Łódź (od 2012). Brązowy medalista mistrzostw Polski (2015 i 2017) oraz brązowy medalista halowych mistrzostw Polski (2017 i 2018) w trójskoku.
Czterokrotny medalista młodzieżowych mistrzostw Polski: srebrny w trójskoku (2014) oraz trzykrotny brązowy (w trójskoku w 2012 i 2013 oraz w skoku w dal w 2014).
Rekordy życiowe: trójskok - 16,06 (2015), skok w dal - 7,52 (2013).

</doc>
<doc id="3742091" url="https://pl.wikipedia.org/wiki?curid=3742091" title="Juan Magán">
Juan Magán

Juan Magán, znany także jako F.A.O., właśc. Juan Manuel Magán González (ur. 30 września 1978 w Badalonie) – hiszpański DJ, producent muzyczny, raper i piosenkarz.
Kariera.
Juan Magán zadebiutował na rynku muzycznym w 2001, kiedy ukazał się singel „The Dawn”, który nagrał w duecie z Xavim Kolo. W 2003 roku ukazało się kilka singli, które współtworzył: „Mi son” (z Freddym G), „Deep Space” (z duetem Afro Deep), „Agua” i „Hold On” (oba z Davidem Campoyem). W tym samym roku premierę miała jego pierwsza EP-ka pt. "Logical Progression".
W 2004 na rynku ukazały się kolejne single nagrane przez Juana Magána: „Aquellas cositas buenas” (z Césarem Del Rio i Dannym Moralesem) oraz solowy „You”. W 2005 roku premierę miał jego następny singel – „I Let U Funk Me” – który nagrał w duecie z Gio Lopezem. Dwa lata później ukazał się jego nowy utwór – „Bring It Down” – który został nagrany w duecie z Llvisem „Puku” Pocorullem.
W 2007 ponownie nawiązał współpracę z Marcosem Rodriguezem, z którym stworzył duet o nazwie Magan &amp; Rodriguez. Wcześniej duet pracował razem nad singlem „Salsa” w 2004. W 2007 roku ukazał się ich pierwszy singel pod nazwą Magan &amp; Rodriguez – „No dare ni un paso atrás”. W 2008 roku ukazały się ich dwa single: „Suck My ...” i „Bora Bora”. Pierwszy z nich dotarł do 2. miejsca hiszpańskiej listy przebojów, zaś drugi zadebiutował na 14. miejscu zestawienia ponad rok później. Oba utwory znalazły się na pierwszej EP-ce duetu zatytułowanej "Suave EP" z 2008 roku. W tym samym roku ukazały się dwa kolejne minialbumy: "Suave EP 2" oraz "Suave EP 3". Numery ze wszystkich trzech EP-ek zostały wydane na debiutanckiej płycie długogrającej duetu pt. "Suave", która ukazała się również w 2008. W 2009 zakończyli współpracę. Wcześniej wydali jeszcze album kompilacyjny pt. "We Love Asere".
W 2009 wydał singel „Verano azul”, z którym dotarł do 4. miejsca krajowej listy przebojów, oraz singel „Mariah”, z którym dotarł do 18. miejsca w notowaniu. We wrześniu wydał minialbum pt. "A Family Affair EP" z bratem Victorem Magánem.
W 2010 jego trzy single znalazły się w pierwszej 50 listy przebojów: „BigBen” (z Victorem Maganem, Josepo i Lisą Rose; na 43. miejscu), „Te gusta” (na 34. miejscu) i „Un momento” (z Inną; na 46. miejscu). Oprócz tego na rynku ukazały się także inne, nagrane przez niego single: „Friday Night” (z Josepo), „Shuri shuri (Crazy)” (gościnnie dla DJ Denisa) czy „Oh Baby” (dla duetu Dero i Rivera).
W 2011 wydał singiel „Bailando por ahi”, który dotarł do 1. miejsca krajowej listy przebojów, po dwudziestu dwóch tygodniach oczekiwania. W tym samym roku artysta nagrał utwór „Bailando por el mundo” we współpracy z Pitbullem i El Catą. Singel dotarł do 22. miejsca na liście przebojów w Hiszpanii oraz 15. w Szwajcarii. Ostatnim singlem wydanym w tym roku przez DJ-a został utwór „No sigue modas”, który dotarł do 4. miejsca hiszpańskiej listy przebojów.
W 2012 siedem singli nagranych przez Magána znalazło się na hiszpańskich listach przebojów, w tym m.in. solowe utwory „Se vuelve loca” (na 3. miejscu) i „Tú y yo” (na 24. miejscu). Znalazły się one na debiutanckim albumie studyjnym producenta zatytułowanym "The King of Dance" z tego samego roku. Płyta zadebiutowała na 5. miejscu najczęściej kupowanych płyt w kraju. W tym samym roku na amerykańskim i kanadyjskim rynku muzycznym ukazał się także jego dwupłytowy album pt. "Bailando por el mundo". W Hiszpanii premierę miał za to utwór „Te voy a esperar”, który Juan Magán nagrał w duecie z Belindą. Singel znalazł się na oficjalnej ścieżce dźwiękowej do filmu animowanego "Tedi i poszukiwacze zaginionego miasta" i dotarł do 1. miejsca krajowych list przebojów, na którym utrzymał się przez siedem tygodni z rzędu.
W 2013 wydał singel „Mal de amores”, który zadebiutował na drugim miejscu krajowej listy przebojów. W tym samym roku piosenkarz nagrał kolejny singel z Inną – „Be My Lover” – który był ich interpretacją przeboju z repertuaru zespołu La Bouche o tym samym tytule z 1995 roku. W 2014 wydał singiel „Si no te quisiera”, który został nagrany we współpracy z Belindą i Lapizem Conciente. Utwór dotarł do 1. miejsca krajowej listy przebojów i promował nową EP-kę piosenkarza zatytułowaną "The King Is Back, Vol. 1" z lipca tego samego roku. Minialbum zadebiutował na 36. miejscu listy najczęściej kupowanych płyt w kraju.
W 2015 wydał singel „He llorado (Como un niño)”, który nagrał z gościnnym udziałem zespołu Gente de Zona. Utwór zadebiutował na 12. miejscu listy przebojów i znalazł się na albumie studyjnym Juana Magána zatytułowanym "The King Is Back –#LatinIBIZAte" z października tego samego roku. Krążek dotarł do 12. miejsca najczęściej kupowanych płyt w kraju. W tym samym roku piosenkarz pojawił się gościnnie w utworze „Por fin te encontré” zespołu Cali y El Dandee. Piosenka dotarła do 2. miejsca listy przebojów w kraju.
W styczniu 2016 premierę miał utwór „Un mundo más feliz” nagrany przez Mavericka, którego współautorem jest Juan Magán. Piosenka została zakwalifikowana do finału krajowych eliminacji eurowizyjnych, w którym zajęła ostatnie 5. miejsce, "ex aequo" z utworem „Now” Electric Nany. W czerwcu wydal minialbum Magána pt. "Quiero que sepas", a tytułowany singel zadebiutował na 46. miejscu krajowej listy przebojów.

</doc>
<doc id="3742110" url="https://pl.wikipedia.org/wiki?curid=3742110" title="Maksym Sypniewski">
Maksym Sypniewski

Maksym Sypniewski (ur. 27 grudnia 1991) – polski lekkoatleta specjalizujący się w trójskoku.
Zawodnik klubów: OKLA StoraEnso Ostrołęka (2008-2010), AZS-AWF Biała Podlaska (2011-2015), AZS-AWF Warszawa (od 2016). Brązowy medalista mistrzostw Polski (2014) oraz brązowy medalista halowych mistrzostw Polski (2016). Ponadto młodzieżowy mistrz (2013) i wicemistrz Polski (2011). Uczestnik młodzieżowych mistrzostw Europy w Tampere, w których zajął 13 miejsce (2013).
Rekord życiowy w trójskoku: 16,22 (2013).

</doc>
<doc id="3742136" url="https://pl.wikipedia.org/wiki?curid=3742136" title="Josef Václav Sládek">
Josef Václav Sládek

Josef Václav Sládek (ur. 1845, zm. 1912) – czeski poeta i tłumacz.
Był czołowym przedstawicielem poezji czeskiej epoki realizmu obok Jaroslava Vrchlickiego. W twórczości oryginalnej reprezentował nurt chłopski, natomiast w działalności translatorskiej orientację anglosaską. Podobnie jak Henryk Sienkiewicz wybrał się w podróż do Stanów Zjednoczonych, gdzie był świadkiem brutalnego traktowania Indian, co znalazło odbicie w jego twórczości.
Pisał między innymi sonety. Wydał tomik "Na prahu ráje" ("Na progu raju", 1883), zawierający trzy cykle utworów tego typu. Również w tomiku "Sluncem a stínem" ("Słoncem i cieniem", 1887) zawarł cykl sonetów dedykowany Jaroslav Vrchlickiemu.
Zasłynął jako tłumacz dramatów Williama Szekspira. Przekładał też innych poetów angielskich i amerykańskich. Pisał też wiersze dla dzieci "Zlatý máj" ("Złoty maj", 1887), "Skřivánčí písně" ("Pieśni skowronka", 1888). Ludowe inspiracje twórczości Sládka są widoczne zwłaszcza w tomiku "Selské písně a české znělky".
Był redaktorem czasopisma „Lumír”.

</doc>
<doc id="3742138" url="https://pl.wikipedia.org/wiki?curid=3742138" title="Víctor Barrio">
Víctor Barrio

Víctor Barrio Hernanz (ur. 29 maja 1987 w Grajera, zm. 9 lipca 2016 w Teruel) – hiszpański torreador.
Życiorys.
Swój pierwszy publiczny występ jako torreador miał 13 czerwca 2008, zaś jako pikador debiutował 29 lipca 2009 na arenie w Sepúlveda. Od 2012 był jednym z torreadorów występujących na głównej arenie korridy Las Ventas, w Madrycie. Był laureatem San Isidro.
Zginął podczas festiwalu La Vaquilla del Ángel w Teruel, na tamtejszej arenie podczas rytualnej walki z bykiem. W trakcie walki 529-kilogramowy byk o imieniu Lorenzo ugodził Barrio rogami dokonując perforacji klatki piersiowej. Pomimo reanimacji Barrio zmarł w szpitalu. Jego śmierć była przyczyną odwołania części wydarzeń związanych z festiwalem. Kondolencje rodzinie Barrio złożył również premier Hiszpanii Mariano Rajoy. Víctor Barrio jest pierwszym torreadorem w Hiszpanii, który zginął w wyniku korridy od śmierci José Cubero w dniu 30 sierpnia 1985 (z wyłączeniem dwóch banderilleros, którzy zginęli w 1992). Jego ostatnia walka i śmierć były transmitowane na żywo przez hiszpańską telewizję.

</doc>
<doc id="3742147" url="https://pl.wikipedia.org/wiki?curid=3742147" title="Carlos Guirland">
Carlos Guirland

Carlos Alberto Guirland Báez (ur. 18 września 1961 w San Ignacio) – piłkarz paragwajski grający podczas kariery na pozycji pomocnika.

</doc>
<doc id="3742151" url="https://pl.wikipedia.org/wiki?curid=3742151" title="Inny słownik języka polskiego">
Inny słownik języka polskiego

Inny słownik języka polskiego – jednojęzyczny słownik języka polskiego pod redakcją Mirosława Bańki, opublikowany w 2000 roku nakładem Wydawnictwa Naukowego PWN. Objętość słownika wynosi 2 tomy (A–Ó i P–Ż), 45 tys. artykułów hasłowych, na które składa się 100 tys. pozycji leksykalnych i zilustrowanych 150 tys. przykładów. W 2014 roku ukazało się drugie wydanie słownika, niezmienione.
Słownik odznaczał się rewolucyjną jak na polskie zwyczaje metodologią leksykograficzną, zaczerpniętą z "Collins COBUILD Advanced Learner’s Dictionary". Zapożyczono zarówno projekt graficzny strony – dwie kolumny, jedna z treścią słownika, druga, mniejsza, z kwantyfikatorami gramatycznymi – jak i sposób formułowania haseł.
Hasła.
Hasła definiowane są bez elementów encyklopedycznych, pisane pełnymi zdaniami, objaśniające wyrazy z kontekstem i zawierające przykłady użycia w zdaniach. Słownik nie jest normatywny i nie zawiera ocen poprawnościowych ani stylistycznych, a jedynie weryfikuje znaczenia poprzez przykłady z korpusu. Słownik cechuje się analitycznym podejściem do haseł i unikaniem opisywania desygnatów w sposób synonimiczny. Przykładowo słowo "kłaniać się" zdefiniowano w następujący sposób: "Jeśli kłaniamy się komuś, to pochylamy się lekko w jego stronę, pochylamy głowę lub zdejmujemy nakrycie głowy na znak, że witamy lub żegnamy się z nim, dziękujemy za coś lub chcemy mu okazać szacunek".
Odbiór.
Słownik był pozycją nowatorską na rynku, a jego ocena nie była jednoznaczna. Krytykowano zwłaszcza prostotę definicji haseł, żartując nawet, że jest to słownik dla szóstoklasisty. Obszerność definicji, zdaniem krytyków, niepotrzebnie rozdmuchała wymiary słownika. Pozytywne recenzje podkreślały opis najczęściej stosowanych słów współczesnej polszczyzny oraz odwołanie się do korpusu przy selekcji i waloryzacji form językowych.

</doc>
<doc id="3742158" url="https://pl.wikipedia.org/wiki?curid=3742158" title="Michał Wierusz-Kowalski">
Michał Wierusz-Kowalski

Michał Wierusz-Kowalski (ur. 12 maja 1975, zm. 7 lipca 2016) – polski historyk, medioznawca, wykładowca akademicki, dziennikarz prasy hipologicznej.
Życiorys.
W 2003 uzyskał stopień doktora nauk humanistycznych w zakresie nauk o polityce na Wydziale Dziennikarstwa i Nauk Politycznych Uniwersytetu Warszawskiego, na podstawie rozprawy pt. "Współczesna prasa hipologiczna". Był pracownikiem naukowym Akademii Finansów i Uniwersytetu Warszawskiego. Jako zawodnik sportów jeździeckich udzielał się w konkurencji skoki przez przeszkody. Był członkiem Zarządu Polskiego Związku Jeździeckiego oraz współpracownikiem Polskiego Związku Hodowców Koni. Współorganizował między innymi Festiwal Sztuki Jeździeckiej. Był redaktorem naczelnym kwartalnika „Hodowca i Jeździec”, autorem ponad 1000 artykułów dotyczących tematyki hipologicznej, współautorem publikacji książkowej pt. "Besson i Demona: zapiski koniarza" (Master Film, Warszawa, cop. 2012; ), a także współpracownikiem magazynów „Film”, „Kino”, „Magazyn Olimpijski” „Media i Marketing Polska”, dzienników „Życie Warszawy”, „Rzeczpospolita” i „Przegląd Sportowy” oraz portali internetowych Wirtualne Media i Gildia Literatury.
Spoczywa w grobie rodzinnym na cmentarzu komunalnym w Piasecznie.

</doc>
<doc id="3742159" url="https://pl.wikipedia.org/wiki?curid=3742159" title="Cięszkowice">
Cięszkowice



</doc>
<doc id="3742160" url="https://pl.wikipedia.org/wiki?curid=3742160" title="Język aramejski judeo-babiloński">
Język aramejski judeo-babiloński

Język aramejski judeo-babiloński (, "aramit bawlit") – jeden z dialektów języka późnoaramejskiego, wraz z literacką odmianą syryjskiego i mandejskim stanowiący wschodnią grupę dialektów tego języka.
Klasyfikacja.
Judeo-babiloński aramejski był blisko spokrewniony z innymi dialektami wschodnioaramejskimi, jak mandejski czy syryjski. Zachował się w źródłach pisanych, jednak oryginalna wymowa języka jest kwestią niepewną i sporną. Jej rekonstrukcję opracowano na podstawie tradycyjnej wymowy stosowanej przy czytaniu świętych tekstów przez Żydów jemeńskich, a także tradycji Żydów z Iraku, Syrii i Egiptu. Rekonstrukcja na podstawie jemeńskiej hebrajszczyzny jest uznawana przez część badaczy za błędną. Nie pomaga także znana współcześnie wokalizacja aramejskich tekstów wspólnych dla hebrajskiego, takich jak "Tanach" czy "Sidur", bowiem dotyczy ona innego dialektu.
Talmudyczny aramejski został z czasem wyparty przez język arabski w codziennym użyciu, ale pozostał przez wiele stuleci językiem specjalistycznym, wykorzystywanym w sprawach sądowych i badaniach naukowych. Pełnił w społeczności Żydów babilońskich funkcję podobną, do tzw. "Law French", czyli specyficznej odmiany francuskiego wykorzystywanej w średniowiecznej Anglii. Jako język wykorzystywany w sporach sądowych aramejski wzbogacił się o szereg specyficznych terminów i konstrukcji logicznych, z których część przedostała się także do innych języków i wpłynęła na współczesny hebrajski.
Historia.
Język aramejski judeo-babiloński obejmuje język aramejski talmudyczny-babiloński (Talmudu Babilońskiego). Talmud Babiloński lub Talmud Babli ukończono na początku VI wieku w Babilonii, w jesziwach chawrutycznych, działających w miastach: Nehardea, Pumbedita i Sura. Gemara Babilońska jest zwięzła i znalazły się w niej szeroko dyskutowane przez Żydów problemy dotyczące zasad prawa – Halacha, obejmujące Palestynę.

</doc>
<doc id="3742161" url="https://pl.wikipedia.org/wiki?curid=3742161" title="Wierusz-Kowalscy">
Wierusz-Kowalscy



</doc>
<doc id="3742162" url="https://pl.wikipedia.org/wiki?curid=3742162" title="Szewiit (Miszna)">
Szewiit (Miszna)

Szewiit (hebr. שביעית; pol. "siódmy") – nazwa piątego traktatu Miszny w porządku Zeraim. Zajmuje się tematyką roku szabatowego.
Pochodzenie biblijne.
Przepisy zawarte w tym traktacie mają źródło w następujących prawach Tory:
Księga Wyjścia 23,10-11:
Księga Kapłańska 25,2-7:
Księga Powtórzonego Prawa 15,1-3:
Księga Powtórzonego Prawa 15,9-10:
Struktura.
Traktat ten pojawia się również w Tosefcie i Talmudzie jerozolimskim. Tematyka skupia się na zakazie uprawy ziemi w roku szabatowym oraz nakazuje poświęcenie produktu ziemi i darowania długów.
Streszczenie.
Traktat ten podzielony jest na dziesięć rozdziałów. Treść ich przedstawia się następująco:

</doc>
<doc id="3742168" url="https://pl.wikipedia.org/wiki?curid=3742168" title="Wierusz-Kowalski">
Wierusz-Kowalski



</doc>
<doc id="3742169" url="https://pl.wikipedia.org/wiki?curid=3742169" title="Wierusz-Kowalska">
Wierusz-Kowalska



</doc>
<doc id="3742170" url="https://pl.wikipedia.org/wiki?curid=3742170" title="Królowa Wołoska">
Królowa Wołoska



</doc>
<doc id="3742173" url="https://pl.wikipedia.org/wiki?curid=3742173" title="Język aramejski judeo-palestyński">
Język aramejski judeo-palestyński

Język aramejski judeo-palestyński (, "aramit glalit") – jeden z dialektów języka późnoaramejskiego, stanowiący zachodnią grupę dialektów tego języka. Reprezentowany jest przede wszystkim przez teksty powstałe na terenie Palestyny (stąd nazwa), w tym "Talmud palestyński" oraz "Targum Neofiti".
Równolegle w ramach tzw. grupy wschodniej dialektów rozwinęły się aramejski judeo-babiloński, literacka odmiana syryjskiego i mandejski.
Historia.
Język aramejski judeo-palestyński obejmuje język aramejski talmudyczny-palestyński. Talmud Palestyński lub Talmud Jerozolimski lub Talmud Jeruszalmi ukończono na początku IV wieku w Palestynie, w Cezarei, Seforis i Tyberiadzie. Gemara palestyńska zawiera mało opowieści i legend.

</doc>
<doc id="3742174" url="https://pl.wikipedia.org/wiki?curid=3742174" title="Oh My Venus">
Oh My Venus

Oh My Venus (, MOCT: "O Mai Bineoseu") – południowokoreański serial telewizyjny, w którym główne role odgrywają So Ji-sub, Shin Min-a, Jung Gyu-woon oraz Yoo In-young. Serial emitowany był na kanale KBS2 od 16 listopada 2015 do 5 stycznia 2016 roku, w każdy poniedziałek i wtorek o 21:55.

</doc>
<doc id="3742177" url="https://pl.wikipedia.org/wiki?curid=3742177" title="Stanisław Stadnicki (dworzanin)">
Stanisław Stadnicki (dworzanin)



</doc>
<doc id="3742178" url="https://pl.wikipedia.org/wiki?curid=3742178" title="Stanisław Stadnicki">
Stanisław Stadnicki



</doc>
<doc id="3742181" url="https://pl.wikipedia.org/wiki?curid=3742181" title="Hic iacet ecclesie decus, hic pastor bonus, hic flos">
Hic iacet ecclesie decus, hic pastor bonus, hic flos

Hic iacet ecclesie decus, hic pastor bonus, hic flos ("Epitafium Prandoty") – anonimowy średniowieczny wiersz po łacinie, upamiętniający żyjącego w XIII w. biskupa Jan Prandotę.
Wiersz znany jest z kilku wersji, z których najstarsze pochodzą z "Rocznika kapituły krakowskiej" i być może powstały w XIII w. Wersja najdłuższa (jedenastowersowa) powstała po odkryciu grobu biskupa w 1454 w katedrze krakowskiej, aczkolwiek wykorzystany jest w niej jeden z wcześniejszych utworów. Wiersz napisany jest heksametrem. Wiele cząstek wersów połączonych jest rymami (np. "Hic via veri, gloria cleri, Prandotha, tota"). Kilka ostatnich wersów zawiera rymy w zakończeniach.
Utwór zaczyna się stwierdzeniem "hic iacet" („tu leży”). Dalej zawiera liczne pochwały zmarłego, częściowo o charakterze metaforycznych (np. „ozdoba Kościoła”, „kwiat sprawiedliwości”). Na końcu wymieniona jest największa, zdaniem autora, zasługa biskupa, czyli doprowadzenie do finału kanonizacji św. Stanisława.

</doc>
<doc id="3742183" url="https://pl.wikipedia.org/wiki?curid=3742183" title="Decemberunderground">
Decemberunderground

Decemberunderground – siódmy album studyjny amerykańskiego zespołu punk rockowego AFI. Wydany został 6 czerwca 2006 roku.
Album sprzedał się w ponad 182 000 egzemplarzach w USA w pierwszym tygodniu po premierze osiągając pierwsze miejsce na liście Billboard 200.
Lista utworów.
Na podstawie źródła:

</doc>
<doc id="3742185" url="https://pl.wikipedia.org/wiki?curid=3742185" title="Stadniccy herbu Szreniawa">
Stadniccy herbu Szreniawa



</doc>
<doc id="3742193" url="https://pl.wikipedia.org/wiki?curid=3742193" title="Józef Zwinogrodzki">
Józef Zwinogrodzki

Józef Zwinogrodzki ps. „Turkuć” (ur. 1918, zm. 16 sierpnia 2005) – żołnierz Armii Krajowej, więzień Gułagu, doktor nauk medycznych.
Życiorys.
Syn Włodzimierza. W 1935 roku ukończył Gimnazjum im. Karola hr. Brzostowskiego w Suwałkach. Od 1936 roku studiował medycynę na Uniwersytecie Stefana Batorego w Wilnie oraz zagranicą (Monachium). 
W czasie kampanii wrześniowej 1939 walczył w szeregach 29 pułku artylerii lekkiej. Po zakończeniu walk został internowany na Litwie. Po powrocie do kraju wstąpił w szeregi Związku Walki Zbrojnej a następnie Armii Krajowej. W październiku 1942, w stopniu podporucznika, został przydzielony do podobwodu Zdzięcioł (kryptonim „Mydło”) należącego do Obwodu Nowogródek Armii Krajowej. Był dowódcą batalionu „Bogdanka”, wchodzącego w skład 77 pułku piechoty AK, w tym okresie został również awansowany do stopnia majora. Jako dowódca brał udział w operacji Ostra Brama. Od 1944 roku był członkiem wileńskiej Okręgowej Delegatury Rządu na Kraj, pełniąc funkcję m.in. kierownika Wydziału Informacji i Pracy oraz Wydziału Bezpieczeństwa. W 1945 roku został aresztowany i skazany na 15 lat zesłania, którą to karę odbył w obozach Workutłagu i Rieczłagu. Do Polski powrócił w 1956 roku. Uzyskał stopień naukowy doktora nauk medycznych na Akademii Medycznej w Gdańsku ze specjalnością chirurg ortopeda. Był pracownikiem Kliniki Ortopedii Akademii Medycznej w Warszawie.
W 1993 roku został awansowany do stopnia podpułkownika.

</doc>
<doc id="3742209" url="https://pl.wikipedia.org/wiki?curid=3742209" title="Olesia Pierwuszyna">
Olesia Pierwuszyna

Olesia Siergiejewna Pierwuszyna, ros. Олеся Сергеевна Первушина (ur. 29 kwietnia 2000 w Chabarowsku) – rosyjska tenisistka, finalistka French Open 2016 w grze podwójnej dziewcząt.
Kariera tenisowa.
W rozgrywkach zawodowych zadebiutowała w maju 2015 roku, w turnieju ITF we włoskim Santa Margherita di Pula, gdzie dotarła do ćwierćfinału. Pierwsze sukcesy przyszły w listopadzie tego samego roku w postaci wygranych turniejów, zarówno w grze pojedynczej jak i podwójnej. W sumie zwyciężyła w czterech turniejach singlowych i czterech deblowych rangi ITF.
W 2016 roku, w parze z Anastasiją Potapową, osiągnęła finał French Open w grze podwójnej dziewcząt.

</doc>
<doc id="3742210" url="https://pl.wikipedia.org/wiki?curid=3742210" title="Olesya Pervushina">
Olesya Pervushina



</doc>
<doc id="3742212" url="https://pl.wikipedia.org/wiki?curid=3742212" title="Komedia obyczajowa warszawska">
Komedia obyczajowa warszawska

Komedia obyczajowa warszawska – rodzima, warszawska odmiana komedii obyczajowej, której powstanie w połowie lat 70. XVIII wieku w Polsce było spowodowane odejściem części komediopisarzy (m.in. Jan Drozdowski, Grzegorz Broniszewski, Feliks Oraczewski, Dyzma Bończa-Tomaszewski, Franciszek Zabłocki, Jan Baudouin) od takich zasad tworzenia komedii jak przeciwstawianie negatywnego i pozytywnego bohatera czy umieszczania elementów dydaktycznych. Zaniechanie stosowania tych zabiegów spowodowało upodobnienie się bohaterów komediowych do żywych ludzi i zmianę funkcji komedii z dydaktycznej na czysto rozrywkową. Akcja zazwyczaj skupiała się na odtwarzaniu obyczajów Warszawy wielkomiejskiej oraz ich mieszkańców - fircyków i dam modnych. Zgodnie z nowymi założeniami, autor powstrzymywał się od oceniania zachowań bohaterów - twórca komedii obyczajowych warszawskich miał stać się jedynie biernym obserwatorem wydarzeń. Inną cechą dla tej odmiany komediowej jest adaptacyjność; wiele dzieł to przeróbki utworów francuskich. Przykładowymi komediami są: „Bigos hultajski, czyli szkoła trzpiotów” Jana Drozdowskiego, Fircyk w zalotach Franciszka Zabłockiego, „Wet za wet” Grzegorza Broniszewskiego.

</doc>
<doc id="3742219" url="https://pl.wikipedia.org/wiki?curid=3742219" title="Virginum o iubar, o inclita gloria regni">
Virginum o iubar, o inclita gloria regni

Virginum o iubar, o inclita gloria regni (pol. "Ozdobo dziewic, przesławna chwało królestwa") – średniowieczny wiersz po łacinie, przypisywany Adamowi Śwince, poświęcony zmarłej Jadwidze, córce Władysława Jagiełły.
Jadwiga była córką Władysława Jagiełły i jego drugiej żony, Anny. Zmarła 8 grudnia 1431 w 23. roku życia. Podstawowy przekaz utworu znajduje się w księdze XI "Roczników" Jana Długosza pod rokiem 1431.

</doc>
<doc id="3742220" url="https://pl.wikipedia.org/wiki?curid=3742220" title="Cywilni Komisarze Malty">
Cywilni Komisarze Malty

Cywilny Komisarz Malty (ang. "Civil Commissioner of Malta", malt. "Kummissarju Ċivili ta' Malta") był to urzędnik, zarządzający Maltą podczas blokady Francuzów a później Brytyjskim Protektoratem Malty w latach 1799-1813. Po zakończeniu protektoratu i utworzeniu kolonii Korony Brytyjskiej w roku 1813, urząd ten został zastąpiony przez Gubernatora, który reprezentował rząd Wielkiej Brytanii.

</doc>
<doc id="3742221" url="https://pl.wikipedia.org/wiki?curid=3742221" title="Usue Maitane Arconada">
Usue Maitane Arconada

Usue Maitane Arconada (ur. 28 października 1998 w Buenos Aires) – amerykańska tenisistka, mistrzyni juniorskiego Wimbledonu 2016 w grze podwójnej dziewcząt, medalistka igrzysk panamerykańskich.
Kariera tenisowa.
W rozgrywkach zawodowych zadebiutowała w czerwcu 2013 roku, biorąc udział w turnieju rangi ITF w Hilton Head Island. Odpadła w pierwszej rundzie, przegrywając z Brooke Austin. Na swoim koncie ma wygranych pięć turniejów w grze pojedynczej i siedem w grze podwójnej rangi ITF.
W 2016 roku triumfowała w rozgrywkach deblowych dziewcząt podczas Wimbledonu, gdzie w parze z Claire Liu pokonały w finale Mariam Bolkwadze i Catherine McNally.
W 2015 roku otrzymała dziką kartę do udziału w kwalifikacjach do wielkoszlemowego US Open. W pierwszej rundzie trafiła na Maríę-Teresę Torró-Flor i przegrała 0:6, 5:7.

</doc>
<doc id="3742222" url="https://pl.wikipedia.org/wiki?curid=3742222" title="Wally Walker">
Wally Walker

Walter Frederick „Wally” Walker (ur. 18 lipca 1954 w Millersville) – amerykański koszykarz, występujący na pozycji skrzydłowego, dwukrotny mistrz NBA, po zakończeniu kariery sportowej generalny menadżer oraz prezydent klubu Seattle SuperSonics.

</doc>
<doc id="3742242" url="https://pl.wikipedia.org/wiki?curid=3742242" title="Niszczyciele typu Akatsuki">
Niszczyciele typu Akatsuki

Niszczyciele typu Akatsuki – typ czterech japońskich niszczycieli, zbudowanych w okresie międzywojennym dla Japońskiej Cesarskiej Marynarki Wojennej.

</doc>
<doc id="3742244" url="https://pl.wikipedia.org/wiki?curid=3742244" title="USS Blue Ridge (AGC-2)">
USS Blue Ridge (AGC-2)

USS Blue Ridge (AGC-2) – amerykański okręt dowodzenia siłami desantowymi typu "Appalachian". Służył w US Navy w czasie II wojny światowej. Jego nazwa pochodzi od angielskiej nazwy najwyższego łańcucha górskiego południowych Appalachów. Okręt został odznaczony dwiema battle stars.
USS „Blue Ridge” został zbudowany w stoczni Federal Shipbuilding and Dry Dock Company w Kearny, New Jersey na podstawie kontraktu z Maritime Commission. Jednostka została zwodowana 7 marca 1943 roku, matką chrzestną była pani Arnott. Jednostkę przeniesiono do US Navy 15 marca 1943 roku. Bethlehem Steel Company z Brooklynu wyposażyła jednostkę w sprzęt potrzebny do dowodzenia siłami desantowymi. Okręt wcielono do służby 27 września 1943 roku.
Pełnił służbę na wodach Pacyfiku, brał udział w walkach na zachodniej Nowej Gwinei, podczas kampanii desantów amerykańskich na Filipiny (na przykład w lądowaniu w Zatoce Lingayen).
Po wojnie brał udział w operacji "Crossroads".
14 marca 1947 roku został wycofany ze służby. Pozostawał w rezerwie do 1 stycznia 1960 roku. Później sprzedany na złom firmie Zidell Exploration Incorporated z Portland.

</doc>
<doc id="3742249" url="https://pl.wikipedia.org/wiki?curid=3742249" title="HMCS Anticosti">
HMCS Anticosti

Okręty kanadyjskie o nazwie HMCS „Anticosti”

</doc>
<doc id="3742250" url="https://pl.wikipedia.org/wiki?curid=3742250" title="Ibán Cuadrado">
Ibán Cuadrado

Ibán Javier Cuadrado Alonso (ur. 21 lutego 1979 w Salamance) – hiszpański piłkarz występujący na pozycji obrońcy. Od 2015 roku gracz chińskiego klubu Guizhou Hengfeng.
Życiorys.
W latach 1997–2001 Cuadrado grał w rezerwach FC Barcelona, rozgrywając 101 meczów ligowych. Mimo to nigdy nie zagrał w ligowym meczu pierwszego zespołu, chociaż wystąpił w meczu Ligi Mistrzów przeciwko Brøndby IF. W 2001 roku przeszedł do Murcii, gdzie występował do 2008 roku. W tym klubie rozegrał 217 meczów ligowych, w tym 44 w Primera División. Po spadku tego klubu do Segunda División od sezonu 2008/2009 był zawodnikiem Málagi. Następnie reprezentował Rayo Vallecano, Ponferradinę oraz Salamankę. W 2013 roku przeszedł do grającego w Chinese Super League Shanghai SIPG. Grał tam dwa lata, po czym został piłkarzem innego chińskiego klubu, Guizhou Hengfeng.

</doc>
<doc id="3742253" url="https://pl.wikipedia.org/wiki?curid=3742253" title="Hittin (Syria)">
Hittin (Syria)

Hittin (arab. حطين) – miejscowość w Syrii, w muhafazie Ar-Rakka. W 2004 roku liczyła 2627 mieszkańców.

</doc>
<doc id="3742267" url="https://pl.wikipedia.org/wiki?curid=3742267" title="Dibsi Afnan">
Dibsi Afnan

Dibsi Afnan (arab. دبسي عفنان) – miejscowość w Syrii, w muhafazie Ar-Rakka. W 2004 roku liczyła 3833 mieszkańców.

</doc>
<doc id="3742269" url="https://pl.wikipedia.org/wiki?curid=3742269" title="Typ E (tramwaje w Timișoarze)">
Typ E (tramwaje w Timișoarze)

Typ E tramwajów w Timișoarze – niewielka seria wagonów tramwajowych doczepnych produkcji austro-węgierskiej. Trzy wagony powstały w okresie I wojny światowej w należącym obecnie do Rumunii mieście Timișoara. W 1922 r. doczepy oznaczono jako typ E.
Historia.
W związku z wzrastającą liczbą przewożonych pasażerów ówczesne przedsiębiorstwo Temesvári Villamos Városi Vasút (TVVV) zbudowało w latach 1914, 1915 i 1916 w swoich własnych warsztatach trzy doczepy (węg. "Pótkocsi"). Wagony otrzymały numery taborowe 01, 02 oraz 03, cyfrę 0 wykorzystano w celu odróżnienia doczep od tramwajów typu A, noszących numery od 1 do 17. Wagony nr 01–03 były drugimi po tramwajach Spiering z 1869 r. wagonami doczepnymi w Timișoarze. W 1919 r. na krótko stały się jedynymi doczepami eksploatowanymi w ruchu liniowym – wraz z pierwszymi przebudowanymi egzemplarzami tramwajów A, z których w 1919 r. wymontowano silniki, powstał drugi typ wagonów doczepnych.
Wagony doczepne nr 01, 02 oraz 03 łączone były w składy z 26 wagonami typu B; nie ma jednak potwierdzonych informacji, że kursowały również w składach z wagonami typu A. Od 1921 r. doczepy łączono z wagonami silnikowymi typu D, a od 1922 r. także z tramwajami typu DII.
Doczepy nr 01–03 były pierwszymi tramwajami wyprodukowanymi w warsztatach sieci tramwajowej w Timișoarze: rozpoczęły one długą tradycję, która zakończyła się w 1990 r. wraz z wyprodukowaniem ostatnich egzemplarzy wagonów Timiș2. W 1925 r. zakończono eksploatację wszystkich trzech wagonów tej niewielkiej serii, a następnie zezłomowano je. W ruchu liniowym zostały one zastąpione przez 14 wyprodukowanych w latach 1922-1926 doczep typu C.
Dostawy.
W latach 1914–1916 wyprodukowano 3 wagony tego typu.

</doc>
<doc id="3742272" url="https://pl.wikipedia.org/wiki?curid=3742272" title="Dibsi Faradż">
Dibsi Faradż

Dibsi Faradż (arab. دبسي فرج) – miejscowość w Syrii, w muhafazie Ar-Rakka. W 2004 roku liczyła 1366 mieszkańców.

</doc>
<doc id="3742280" url="https://pl.wikipedia.org/wiki?curid=3742280" title="Claire Liu">
Claire Liu

Claire Liu (ur. 25 maja 2000 w Thousand Oaks) – amerykańska tenisistka pochodzenia chińskiego, mistrzyni juniorskiego Wimbledonu 2016 w grze podwójnej dziewcząt i Wimbledonu 2017 w grze pojedynczej dziewcząt.
Kariera tenisowa.
W rozgrywkach zawodowych zadebiutowała w październiku 2014 roku, biorąc udział w turnieju rangi ITF we Florence, gdzie odpadła w pierwszej rundzie, przegrywając z Jan Abazą. Na swoim koncie ma wygrane sześć turniejów w grze pojedynczej i jeden w grze podwójnej rangi ITF.
W 2016 roku triumfowała w rozgrywkach deblowych dziewcząt podczas Wimbledonu, gdzie w parze z Usue Maitane Arconada pokonała w finale Mariam Bolkwadze i Catherine McNally.
W maju 2022 roku wygrała turniej cyklu WTA 125 w Paryżu, gdzie zwyciężyła w finale 6:3, 6:4 z Beatriz Haddad Maią. Tydzień później osiągnęła finał zawodów singlowych w Rabacie. Przegrała w nim z Martiną Trevisan 2:6, 1:6. W czerwcu wspólnie z Madison Brengle triumfowały w rozgrywkach deblowych cyklu WTA 125 w Gaibie, gdzie w finale pokonały Witaliję Djaczenko i Oksanę Kalasznikową 6:4, 6:3.

</doc>
<doc id="3742298" url="https://pl.wikipedia.org/wiki?curid=3742298" title="Nasib">
Nasib

Nasib (arab. نصيب) – miejscowość w Syrii, w muhafazie Dara. W 2004 roku liczyła 1366 mieszkańców.

</doc>
<doc id="3742299" url="https://pl.wikipedia.org/wiki?curid=3742299" title="Lou Tsioropoulos">
Lou Tsioropoulos

Louis Charles Tsioropoulos (gr. Λουδοβίκος Τσιωρόπουλος; ur. 31 sierpnia 1930 w Lynn, zm. 22 sierpnia 2015 w Louisville) – amerykański koszykarz greckiego pochodzenia, występujący na pozycji skrzydłowego, dwukrotny mistrz NBA.
Po wyborze w drafcie 1953 roku przez Boston Celtics spędził trzy lata w amerykańskich siłach powietrznych i dopiero po powrocie w 1956 roku dołączył do składu.

</doc>
<doc id="3742302" url="https://pl.wikipedia.org/wiki?curid=3742302" title="Kalendarium wczesnych przypadków HIV i AIDS">
Kalendarium wczesnych przypadków HIV i AIDS

Przypadki AIDS są klasyfikowane jako wczesne, jeżeli śmierć nastąpiła przed 18 czerwca 1981 roku, kiedy epidemia AIDS została formalnie uznana przez lekarzy w Stanach Zjednoczonych.
Początki wirusa.
Dzięki próbkom ludzkiej krwi z roku 1959 i 1960 z Kinszasy, stolicy i największego miasta Demokratycznej Republiki Konga, szacuje się, że wirus HIV pojawił się na początku XX wieku, najprawdopodobniej w 1908 roku w Afryce. W owym czasie wirus mógł być przeniesiony z innego gatunku. Równolegle do odkrycia HIV, badacze ssaków naczelnych odkryli wirus upośledzenia odporności szympansów – (SIV), który był szeroko rozpowszechniony wśród wielu gatunków szympansów.
W 2006 roku naukowcy stwierdzili, że wirus HIV pochodzi od gatunków szympansów, które żyły w Kamerunie na obszarze między rzeką Boumba na zachodzie, a rzeką Sangha na wschodzie, a jedna z hipotez mówi, że myśliwy Bantu zaraził się przez kontakt z mięsem zarażonego szympansa. Na początku XX wieku obszar ten przeżywał zmiany, gdy Cesarstwo Niemieckie przejęło ziemię w 1884 roku, nazywając tę kolonię Kamerun. Hipoteza sugeruje, że zainfekowany myśliwy odwiedzał lub przeniósł się do bardziej zaludnionego obszaru i przeniósł zakażenie na innych poprzez kontakt seksualny.
Używając tej samej technologii śledzenia wirusa naukowcy wnioskują istnienie szympansa – pacjenta zero, w ciągu około miliona lat temu. Ten szympans musiałby żywić się zakażonymi wirusem SIV małpami z dwóch różnych gatunków, mangabą obrożną (zwyczajną) oraz koczkodanem białonosym. Zwykle wirusy te nigdy by ze sobą nie oddziaływały, jednak w organizmie szympansa zero zaistniała niezwykle rzadko spotykana sytuacja, gdzie wirusy połączyły się i rozwijały, co doprowadziło do powstania wirusa, który następnie został przeniesiony na ludzi. Naukowcy odkryli kilkanaście szczepów HIV pochodzących od szympansów, małp i goryli, ale tylko jeden jest odpowiedzialny za powodowanie infekcji, która dotknęła znaczną część prawie 36 milionowej grupy, która zmarła na AIDS do 2014 roku. Waga badań nad pacjentem zero jest nie do przecenienia, pozwala na rozpoznanie jak rozwija się wirus i w jakim kierunku zmierza epidemia.
Początek XX wieku.
Szczep wirusa HIV-1 najściślej związany z podgrupą M (odpowiedzialny za globalną epidemię) mógł po raz pierwszy pojawić się na początku lat 20. w Kinszasie. Do szybkiego rozprzestrzeniania się wirusa miał przyczynić się gwałtowny rozwój miasta, prostytucja, korzystanie z niewysterylizowanych igieł czy rozbudowana przez Belgów kolej (w latach 20. XX wieku Kinszasa nazywała się Leopoldville, a Demokratyczna Republika Konga była Kongiem Belgijskim), która przewoziła miliony pasażerów. Wirus HIV mutuje w dosyć równym tempie, w 2014 roku zespół naukowców z uniwersytetów w Oxfordzie i Leuven dzięki porównaniu różnic w DNA poszczególnych próbek ustalił szacowane miejsce pochodzenia epidemii.
Wcześniej z różnic genetycznych próbek ZR59 i DRC60 oszacowano, że wirus HIV-1 M przeniósł się na ludzi w 1908 roku (± 10 lat).
1945.
Sadayo Fujisawa – 60-letnia masażystka i chiropraktyczka pochodzenia japońsko-kanadyjskiego. Urodzona w 1885 roku w Japonii, zmarła w 1945 roku na zapalenie płuc wywołane grzybem Pneumocystis jiroveci (pneumocystoza), któremu towarzyszyły infekcja cytomegalowirusem (CMV), biegunka i kacheksja. U Sadayo pierwsze objawy choroby pojawiły się w czerwcu 1945 roku i były to duszność, biegunka, utrata masy ciała i bezsenność. W ciągu następnych sześciu tygodni rozwinęło się u niej zapalenie płuc oporne na penicylinę. Zmarła pod koniec lipca. Podczas sekcji zwłok rozpoznano u niej, poza zapaleniem płuc, także zapalenie opłucnej, zakrzepicę żyły udowej i gruczolak tarczycy. W ostatnim miesiącu życia występowały u niej pleśniawki jamy ustnej. W badaniach w oparciu o reakcję łańcuchową polimerazy wykluczono by był to przypadek AIDS. Możliwe, że chora nie zmarła na AIDS, ale mogła mieć nowotwór, który nie został rozpoznany przez dostępne metody diagnostyczne z lat czterdziestych, który doprowadził do immunosupresji i zakażenia CMV oraz pneumocystozą.
1952.
Richard Edwin Graves, Jr. – 28-letni weteran II wojny światowej, który stacjonował na Wyspach Salomona, zmarł 26 lipca 1952 w Memphis w stanie Tennessee na pneumocystozę, której towarzyszyły CMV i inne zakażenia oportunistyczne sugerujące AIDS. Możliwe, że chory zmarł w wyniku zarażenia wirusem HTLV-1 lub w wyniku chłoniaka nieziarnicznego.
1959.
Aż do 2008 roku najwcześniejsze znane próbki wirusa HIV-1 pochodziły z Kinszasy. Próbka o nazwie ZR59 została wyizolowana z tkanek pobranych od mężczyzny Bantu w 1959 roku i po poddaniu badaniom genetycznym uważa się, że jest związana z podtypem D szczepu HIV-1. W 2008 roku sekwencje materiału genetycznego wirusa HIV zidentyfikowano w węźle chłonnym pobranym od kobiety w Kinszasie w 1960 roku, próbka o nazwie DRC60 była w 88% podobna do ZR59, ale stwierdzono, że wirus jest najbardziej zbliżony do podtypu A szczepu HIV-1. Próbki te są istotne nie tylko dlatego, że są to najstarsze okazy wirusa powodującego AIDS, ale również sugerują, że wirus obecny był już w Kinszasie od kilku dekad przed pobraniem tych próbek.
David Carr – pracownik drukarni z Manchesteru (czasami mylnie określany jako marynarz) zmarł 31 sierpnia 1959 na zapalenie płuc w przebiegu niedoborów odporności. Wobec nieustalenia przyczyny zgonu zachowano 50 preparatów do późniejszej oceny. W roku 1990 badanie w kierunku HIV w ocenianych preparatach dało dodatni wynik, jednak w 1992 roku drugie badanie wykazało, że szczep HIV obecny w tkankach był podobny do tych z lat 80. i 90., a nie do wczesnych szczepów. Odkrycie to podało w wątpliwość, czy śmierć chorego była spowodowana przez AIDS.
Ardouin Antonio – 49-latek pochodzący z Haiti, został zidentyfikowany jako możliwy najwcześniejszy przypadek AIDS. Antonio wyemigrował do Stanów Zjednoczonych w 1927 roku. Objawy jego choroby były podobne do Davida Carra. Zmarł na zapalenie płuc dziesięć lat przed pierwszym potwierdzonym przypadkiem AIDS w USA. W oparciu o reakcję łańcuchową polimerazy stwierdzono, że nie był to przypadek AIDS.
1969.
Robert Rayford – 16-latek z Missouri często identyfikowany jako Robert R. ze względu na jego wiek, uznawany za najwcześniejszy potwierdzony przypadek osoby zarażonej HIV w Ameryce Północnej, zmarł w 1969 r.
1973.
W okresie od sierpnia 1972 do lipca 1973 roku naukowcy pobrali krew od 75 dzieci w Ugandzie do badań nad chłoniakiem Burkitta. Po poddaniu ich ponownym badaniom w 1985 roku okazało się, że 50 z 75 próbek krwi zawierało przeciwciała wirusa HIV, zwanego wówczas HTLV-3, a 12 z 75 – przeciwciała wirusa HTLV-1.
1976.
Arvid Noe – Arne Vidar Røed, znany w literaturze medycznej jako Arvid Darre Noe, był norweskim marynarzem i kierowcą ciężarówki, który najprawdopodobniej zaraził się wirusem HIV w Kamerunie na początku lat 60. i zmarł 24 kwietnia 1976 r. Około dziesięć lat po jego śmierci, poddano badaniom próbki krwi Røeda, jego córki i żony, które dały wynik dodatni na HIV.
1977.
Grethe Rask – duńska lekarka i chirurg, która wyjechała do Zairu w 1972 roku. Była narażona na niebezpieczeństwo zarażenia wirusem HIV ze względu na bezpośredni kontakt z krwią pacjentów. Do Danii wróciła w 1977 roku, jednak lekarze nie byli w stanie wyjaśnić rozwoju i postępu jej choroby. Zmarła 12 grudnia 1977 r. Próbki jej krwi poddane testom w 1987 roku dały wynik pozytywny na HIV. Rask jest uznawana za jedną z pierwszych osób spoza Afryki, które zmarły z przyczyn związanych z AIDS.
1978.
Portugalczyk znany jedynie jako senhor José (ang. Mr. Joseph) zmarł w niewyjaśnionych okolicznościach w 1978 roku. Leczony był przez prof. Anthony’ego Brycesowa w , szpitalu w Londynie, jednak leczenie nie przyniosło efektów. Późniejsze badania tkanek wykazały, że zmarł na AIDS, a obecność wirusa HIV-2 oraz badania genetyczne wirusa wskazują, że zaraził się w 1966 roku w Gwinei Bissau (zachodnie wybrzeże Afryki).
Śmierć w wyniku AIDS potwierdzono również w przypadku 3 homoseksualnych mężczyzn z Kalifornii oraz 6 imigrantów z Haiti.
1979.
Herbert Heinrich – niemiecki skrzypek, biseksualista, zmarł w 1979 r. Badania próbek jego krwi i tkanek wykonane w 1989 r. dały wynik dodatni na HIV.

</doc>
<doc id="3742303" url="https://pl.wikipedia.org/wiki?curid=3742303" title="Sajda (Dara)">
Sajda (Dara)

Sajda (arab. صيدا) – miasto w Syrii, w muhafazie Dara. W 2004 roku liczyło 11 215 mieszkańców.

</doc>
<doc id="3742305" url="https://pl.wikipedia.org/wiki?curid=3742305" title="Samad (Dara)">
Samad (Dara)

Samad (arab. صماد) – miejscowość w Syrii, w muhafazie Dara. W 2004 roku liczyła 3098 mieszkańców.

</doc>
<doc id="3742309" url="https://pl.wikipedia.org/wiki?curid=3742309" title="Alejandro Abascal">
Alejandro Abascal



</doc>
<doc id="3742330" url="https://pl.wikipedia.org/wiki?curid=3742330" title="Fiat-Vignale 125 Samantha">
Fiat-Vignale 125 Samantha

Fiat-Vignale 125 Samantha – samochód osobowy budowany przez włoskie przedsiębiorstwo produkujące nadwozia Vignale na bazie Fiata 125 w latach 1967–1971.
Historia i opis modelu.
Samochód został po raz pierwszy zaprezentowany na salonie samochodowym w Turynie we wrześniu 1967 roku. W odróżnieniu od Fiata 125, Samantha nie była przeznaczona dla masowego odbiorcy. Samochodu nie można było kupić w salonach Fiata.
FIAT dostarczał do Vignale płytę podłogową z wyborem blach podskórnych, elektrykę oraz część galanterii, zaś Vignale produkowała karoserie i składała auto w całość.
Silniki.
Samochód oferowano z dwoma silnikami przejętymi z Fiata 125, przy czym wersja Normale występowała tylko ze skrzynią 4-biegową, a wersja Special tylko ze skrzynią 5-biegową.

</doc>
<doc id="3742332" url="https://pl.wikipedia.org/wiki?curid=3742332" title="At-Tajjiba (Syria)">
At-Tajjiba (Syria)



</doc>
<doc id="3742334" url="https://pl.wikipedia.org/wiki?curid=3742334" title="At-Tajjiba (Damaszek)">
At-Tajjiba (Damaszek)

At-Tajjiba (arab. الطيبة) – miejscowość w Syrii, w muhafazie Damaszek. W 2004 roku liczyła 4008 mieszkańców.

</doc>
<doc id="3742335" url="https://pl.wikipedia.org/wiki?curid=3742335" title="IBF Falun">
IBF Falun

IBF Falun – szwedzki wielosekcyjny klub unihokejowy z siedzibą w Falun, założony w 1993 roku. Czterokrotny mistrz Szwecji i trzykrotny zdobywca Pucharu Mistrzów IFF w latach 2013, 2014, 2015 
Sukcesy.
Krajowe.
 Superliga szwedzka w unihokeju mężczyzn
Międzynarodowe.
 Puchar Mistrzów IFF
Drużyna.
Kadra w sezonie 2015/2016.
"Skład aktualny na dzień 13 lipca 2016"

</doc>
<doc id="3742336" url="https://pl.wikipedia.org/wiki?curid=3742336" title="USS Providence (1775)">
USS Providence (1775)

USS Providence – amerykański slup z okresu wojny o niepodległość Stanów Zjednoczonych, który został przejęty przez Continental Navy w 1775 roku. Była to pierwsza jednostka w historii US Navy nosząca to imię.
Historia.
15 czerwca 1775 roku władze Rhode Island wyczarterowały cywilne slupy „Kate” i „Washington”, w celu ochrony lokalnej żeglugi przed brytyjskimi okrętami. „Kate” w tym celu została wyposażona w 12 dział 4-funtowych. Pierwszym dowódcą okrętu był Abraham Whippler. Pierwszym sukcesem okrętu było przejęcie jednostki transportującej zaopatrzenie dla fregaty HMS „Rose”. 31 października okręt został przejęty przez władze Rhode Island i skierowany wraz z zaopatrzeniem dla nowo tworzonej marynarki wojennej do Filadelfii. Po dotarciu do celu 3 grudnia 1775 roku, okręt został wcielony do Kontynentalnej Marynarki Wojennej, a jego imię zmieniono na „Providence”. Był jedną z pierwszych jednostek nowo utworzonej marynarki wojennej zbuntowanych kolonii. Kongres Kontynentalny oficjalnie przyjął okręt do służby 9 stycznia 1776 roku. 
Pierwszą misją okrętu było zdobycie brytyjskich składów broni w rejonie Nassau. Misja zakończyła się częściowym sukcesem, zdobyto zmagazynowane tam działa, jednak tylko część przechowywanego tam prochu.. 14 sierpnia 1779 roku na rzece Penobscot załoga zniszczyła okręt, w celu uniknięcia przejęcia go przez siły brytyjskie.
W 1976 roku Providence Maritime Heritage Foundation zbudowała replikę „Providence”, która reprezentuje na morzu stan Rhode Island.

</doc>
<doc id="3742338" url="https://pl.wikipedia.org/wiki?curid=3742338" title="At-Tajjiba (Dara)">
At-Tajjiba (Dara)

At-Tajjiba (arab. الطيبة) – miejscowość w Syrii, w muhafazie Dara. W 2004 roku liczyła 7969 mieszkańców.

</doc>
<doc id="3742339" url="https://pl.wikipedia.org/wiki?curid=3742339" title="Poznań Open 2016">
Poznań Open 2016

Poznań Open 2016 – tenisowy turniej ATP kategorii ATP Challenger Tour z cyklu Poznań Open rozgrywany w dniach 11–17 lipca 2016 w Poznaniu na kortach ceglanych o puli nagród wynoszącej 42 500 euro.

</doc>
<doc id="3742342" url="https://pl.wikipedia.org/wiki?curid=3742342" title="Kahil">
Kahil

Kahil (arab. كحيل) – miejscowość w Syrii, w muhafazie Dara. W 2004 roku liczyła 3728 mieszkańców.

</doc>
<doc id="3742343" url="https://pl.wikipedia.org/wiki?curid=3742343" title="Cmentarz prawosławny w Babicach (stary)">
Cmentarz prawosławny w Babicach (stary)

Cmentarz prawosławny w Babicach – nekropolia w Babicach, należąca początkowo do miejscowej parafii unickiej, następnie prawosławnej.
Historia i opis.
Cmentarz został założony ok. 1825 na potrzeby unickiej cerkwi w Babicach jako druga nekropolia we wsi, obok działającej przy świątyni. Został przemianowany na prawosławny w 1842, gdy wyznanie zmieniła cała parafia. W tym samym roku zbudowano na nim drewnianą kaplicę. Piętnaście lat później został znacząco powiększony z powodu potrzeby pochówku licznych ofiar epidemii, która dotknęła Babice. Cmentarz był czynny do I wojny światowej, przez ostatnie trzy lata równolegle z nową nekropolią prawosławną. 
Nekropolia zajmuje teren wydłużonego prostokąta o powierzchni 0,4 ha. Nie ma podziału na kwatery, rów oddziela jedynie część najstarszą od przyłączonej w 1857. Cały teren cmentarza porośnięty jest przez robinie, wiązy, klony, jesiony i graby. Z wzniesionego w 1891 ogrodzenia pozostały jedynie słupy. Zachowało się fragmenty kilkunastu rozbitych i przewróconych pomników nagrobnych z inskrypcjami cerkiewnosłowiańskimi; niektóre to fragmenty krzyży lub płyt z trójkątnymi tympanonami. 

</doc>
<doc id="3742344" url="https://pl.wikipedia.org/wiki?curid=3742344" title="Jekatierina Aleksandrowa">
Jekatierina Aleksandrowa

Jekatierina Jewgienjewna Aleksandrowa ros. Екатерина Евгеньевна Александрова (ur. 15 listopada 1994 w Czelabińsku) – rosyjska tenisistka.
Kariera tenisowa.
Tenisistka zwyciężyła w siedmiu turniejach singlowych rangi ITF. 20 lutego 2023 roku osiągnęła swój najwyższy ranking WTA, miejsce 16.
W zawodach cyklu WTA Tour Rosjanka wygrała dwa turnieje w grze pojedynczej z czterech rozegranych finałów, w grze podwójnej natomiast wygrała jeden turniej. Triumfowała też w trzech singlowych turniejach cyklu WTA 125K series, w deblu zaś zagrała w jednym finale zawodów tej rangi.
W rozgrywkach WTA zadebiutowała w 2016 roku na turnieju w Katowicach, gdzie po przejściu kwalifikacji zagrała w turnieju głównym.
W 2016 po raz pierwszy w karierze zagrała w turnieju głównym wielkoszlemowego Wimbledonu, po przejściu kwalifikacji. Pokonała w nich Stephanie Vogt i Harriet Dart, za każdym razem po długich, trzysetowych meczach. W sumie w kwalifikacjach rozegrała 108 gemów w trzech meczach. W pierwszej rundzie turnieju głównego wygrała z dawną liderką światowego rankingu, Aną Ivanović.
Historia występów wielkoszlemowych.
Występy w grze mieszanej.
Jekatierina Aleksandrowa nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="3742345" url="https://pl.wikipedia.org/wiki?curid=3742345" title="Ekaterina Alexandrova">
Ekaterina Alexandrova



</doc>
<doc id="3742346" url="https://pl.wikipedia.org/wiki?curid=3742346" title="Martin Lukeš">
Martin Lukeš

 
Martin Lukeš (ur. 17 listopada 1978 w Bruntálu) – czeski piłkarz występujący na pozycji pomocnika.
Kariera klubowa.
Lukeš treningi rozpoczął w Slavoju Bruntál. W 1989 roku przeszedł do juniorów Baníka Ostrawa, a w 1997 roku został włączony do jego pierwszej drużyny, grającej w pierwszej lidze czeskiej. Barwy Baníka reprezentował przez sześć sezonów, a potem odszedł do także pierwszoligowej Slavii Praga. Spędził tam sezon 2003/2004, a potem wrócił do Baníka, w którym grał do końca kariery w 2014 roku. W sezonie 2004/2005 zdobył z nim Puchar Czech.
Kariera reprezentacyjna.
W reprezentacji Czech Lukeš zadebiutował 22 kwietnia 1998 w wygranym 3:1 towarzyskim meczu ze Słowenią, w którym strzelił też dwa gole, które jednocześnie były jego jedynymi w kadrze. W drużynie narodowej rozegrał 2 spotkania, oba w 1998 roku.

</doc>
<doc id="3742347" url="https://pl.wikipedia.org/wiki?curid=3742347" title="Lista autostrad w Turcji">
Lista autostrad w Turcji



</doc>
<doc id="3742348" url="https://pl.wikipedia.org/wiki?curid=3742348" title="Al-Karak (Syria)">
Al-Karak (Syria)

Al-Karak (arab. الكرك) – miejscowość w Syrii, w muhafazie Dara. W 2004 roku liczyła 10 510 mieszkańców.

</doc>
<doc id="3742349" url="https://pl.wikipedia.org/wiki?curid=3742349" title="Josef Svatopluk Machar">
Josef Svatopluk Machar

Josef Svatopluk Machar (ur. 1864, zm. 1942) – czeski pisarz, poeta, satyryk, publicysta i polityk. 
Machar był jednym z czołowych przedstawicieli Czeskiej Moderny, różnił się jednak od większości innych poetów trzeźwym spojrzeniem na rzeczywistość. Poglądy polityczne poety ewoluowały w kierunku prawicowym. 
W swojej bogatej twórczości poeta zajmował stanowisko racjonalistyczne. Otwarcie występował przeciwko chrześcijaństwu, które uważał za zjawisko szkodliwe w perspektywie historycznej. Dał temu wyraz zwłaszcza w tomiku "Trucizna z Judei" ("Jed z Judey", 1906).
Ulubioną formą Machara był sonet.

</doc>
<doc id="3742350" url="https://pl.wikipedia.org/wiki?curid=3742350" title="Al-Muta’ijja">
Al-Muta’ijja

Al-Muta’ijja (arab. المتاعية) – miejscowość w Syrii, w muhafazie Dara. W 2004 roku liczyła 2734 mieszkańców.

</doc>
<doc id="3742355" url="https://pl.wikipedia.org/wiki?curid=3742355" title="Al-Gharija asz-Szarkijja">
Al-Gharija asz-Szarkijja

Al-Gharija asz-Szarkijja (arab. الغارية الشرقية) – miasto w Syrii, w muhafazie Dara. W 2004 roku liczyło 11 945 mieszkańców.

</doc>
<doc id="3742359" url="https://pl.wikipedia.org/wiki?curid=3742359" title="Marek Poštulka">
Marek Poštulka

 
Marek Poštulka (ur. 21 czerwca 1970 w Boguminie) – czeski piłkarz występujący na pozycji napastnika. Reprezentant Czechosłowacji.
Kariera klubowa.
Poštulka karierę rozpoczynał w 1989 roku w zespole VTJ Tábor. W 1991 roku został graczem Gery Drnovice, grającej w drugiej lidze czechosłowackiej. Spędził tam sezon 1991/1992. W 1992 roku przeszedł do pierwszoligowego Baníka Ostrawa. Od sezonu 1993/1994 występował z nim w rozgrywkach pierwszej ligi czeskiej. Z Baníka był dwukrotnie wypożyczany do innych pierwszoligowców; w sezonie 1997/1998 do Viktorii Žižkov, a w sezonie 1998/1999 do FC Karviná. Następnie wrócił do Baníka, w którym spędził jeszcze sezon 1999/2000.
W 2000 roku Poštulka odszedł do drugoligowego FC Vítkovice, gdzie w 2002 roku zakończył karierę.
Kariera reprezentacyjna.
W reprezentacji Czechosłowacji Poštulka zadebiutował 16 czerwca 1993 w wygranym 3:0 meczu eliminacji Mistrzostw Świata 1994 z Wyspami Owczymi, w którym strzelił też dwa gole. W kadrze Czechosłowacji rozegrał dwa spotkania.
25 maja 1994 w wygranym 5:3 towarzyskim pojedynku z Litwą, zadebiutował w reprezentacji Czech. W późniejszym czasie wystąpił w niej jeszcze raz, w 1996 roku.

</doc>
<doc id="3742360" url="https://pl.wikipedia.org/wiki?curid=3742360" title="Wojciech Lewandowski">
Wojciech Lewandowski

Wojciech Lewandowski (ur. 13 sierpnia 1985) – polski lekkoatleta specjalizujący się w trójskoku i w skoku w dal.
Zawodnik klubów: KS Nadwiślanin Chełmno (2001-2005), KS AZS AWF Wrocław (2006-2010). Brązowy medalista mistrzostw Polski w trójskoku (2009). Ponadto w tej konkurencji został srebrnym medalistą halowych mistrzostw Polski (2009) oraz srebrnym medalistą młodzieżowych mistrzostw Polski (2007). W skoku w dal był brązowym medalistą młodzieżowych mistrzostw Polski (2005).
Rekordy życiowe: trójskok - 15,99 (2007), skok w dal - 7,38 (2006).

</doc>
<doc id="3742361" url="https://pl.wikipedia.org/wiki?curid=3742361" title="Akraba (Dara)">
Akraba (Dara)

Akraba (arab. عقربا) – miejscowość w Syrii, w muhafazie Dara. W 2004 roku liczyła 4413 mieszkańców. W czasie wojny domowej w Syrii Akraba znalazła się pod kontrolą fundamentalistów islamskich z ugrupowania Hajat Tahrir asz-Szam. 17 lipca 2018 Syryjska Armia Arabska zdobyła miejscowwość po krótkiej bitwie z dżihadystami.

</doc>
<doc id="3742362" url="https://pl.wikipedia.org/wiki?curid=3742362" title="Peter Franzén">
Peter Franzén

Peter Wilhelm Franzén (ur. 14 sierpnia 1971 w Keminmaa) – fiński aktor i reżyser filmowy i telewizyjny. Za rolę młodego fińskiego żołnierza Mertsi w filmie "Bohater" ("Koirankynnen leikkaaja", 2004) otrzymał fińską nagrodę Jussi jako najlepszy aktor.

</doc>
<doc id="3742364" url="https://pl.wikipedia.org/wiki?curid=3742364" title="Dżibab">
Dżibab

Dżibab (arab. جباب) – miejscowość w Syrii, w muhafazie Dara. W 2004 roku liczyła 7699 mieszkańców.

</doc>
<doc id="3742368" url="https://pl.wikipedia.org/wiki?curid=3742368" title="Władysław Nechtij">
Władysław Nechtij

Władysław Wołodymyrowycz Nechtij, ukr. Владислав Володимирович Нехтій, kaz. Владислав Владимирович Нехтий (ur. 19 grudnia 1991 w Ałmaty, Kazachska SRR) – ukraiński piłkarz, grający na pozycji napastnika. Posiada również obywatelstwo kazachskie.
Kariera piłkarska.
Kariera klubowa.
Jako dziecko przeniósł z rodzicami do Kramatorska. Wychowanek Szkół Sportowych Metałurh Donieck i Szachtar Donieck, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 16 maja 2008 w trzeciej drużynie Szachtara. W lutym 2013 wyjechał do Kazachstanu, gdzie podpisał 3-letni kontrakt z Kajratem Ałmaty. W lipcu 2014 przeniósł się do Kajsaru Kyzyłorda. Latem 2015 wrócił do rodzimego Kramatorska, gdzie 23 lipca został piłkarzem Awanhardu Kramatorsk. 6 lipca 2016 przeszedł do Illicziwca Mariupol. 6 lutego 2017 przeniósł się do FK Połtawa. Latem 2017 został piłkarzem Kołosu Kowaliwka, w którym grał do końca 2019. 24 stycznia 2020 zasilił skład Awanhardu Kramatorsk.
Kariera reprezentacyjna.
W 2009 występował w juniorskich reprezentacjach Ukrainy U-18 i U-19.

</doc>
<doc id="3742370" url="https://pl.wikipedia.org/wiki?curid=3742370" title="Al-Kunajja">
Al-Kunajja

Al-Kunajja (arab. القنية) – miejscowość w Syrii, w muhafazie Dara. W 2004 roku liczyła 7256 mieszkańców.

</doc>
<doc id="3742371" url="https://pl.wikipedia.org/wiki?curid=3742371" title="Rebecca Šramková">
Rebecca Šramková

Rebecca Šramková (ur. 19 października 1996 w Bratysławie) – słowacka tenisistka.
Kariera tenisowa.
W rozgrywkach zawodowych zadebiutowała w maju 2012 roku w turnieju ITF w słoweńskim Velenje.
Na swoim koncie ma wygranych jedenaście turniejów w grze pojedynczej i cztery w grze podwójnej rangi ITF.
W swojej karierze najwyższy ranking singlowy WTA osiągnęła 8 maja 2017, miejsce 111.

</doc>
<doc id="3742373" url="https://pl.wikipedia.org/wiki?curid=3742373" title="Rebecca Sramkova">
Rebecca Sramkova



</doc>
<doc id="3742374" url="https://pl.wikipedia.org/wiki?curid=3742374" title="At-Tajha">
At-Tajha

At-Tajha (arab. الطيحة) – miejscowość w Syrii, w muhafazie Dara. W 2004 roku liczyła 2583 mieszkańców. W czasie wojny domowej w Syrii At-Tajha znalazła się pod kontrolą fundamentalistów islamskich z ugrupowania Hajat Tahrir asz-Szam. 16 lipca 2018 Syryjska Armia Arabska zdobyła miejscowość po ciężkich walkach z siłami dżihadystów.

</doc>
<doc id="3742377" url="https://pl.wikipedia.org/wiki?curid=3742377" title="RV Oceanograf">
RV Oceanograf

RV Oceanograf (MS Oceanograf) – statek badawczy, katamaran o stalowej konstrukcji zbudowany w 2016 w Stoczni Nauta w Gdyni. Jest przeznaczony do prowadzenia badań batymetrycznych, biologicznych, chemicznych, fizycznych, geologicznych, magnetyczno-sejsmoakustycznych środowiska Morza Bałtyckiego. Na statku będą prowadzone badania naukowe i zajęcia dydaktyczne dla studentów oceanografii i innych wydziałów. Nowy statek naukowo-badawczy jest również przystosowany do połowu ryb i planktonu. Zastąpi eksploatowaną dotychczas przez Uniwersytet Gdański jednostkę Oceanograf 2.
Budowa.
Oceanograf jest ostatnią jednostką pływającą zbudowaną przez najstarszą w Polsce stocznię Nauta w jej pierwotnej lokalizacji przy ul. Waszyngtona w Gdyni. Stępkę pod budowę położono 9 maja 2013. Jednostka została wybudowana przez konsorcjum: Stocznię Remontową „NAUTA" S.A. (lider) i stocznię CRIST S.A. pod nadzorem Polskiego Rejestru Statków S.A., ze środków Ministerstwa Nauki i Szkolnictwa Wyższego. Armatorem jest Uniwersytet Gdański. Wodowanie miało miejsce 24 czerwca 2015, matką chrzestną była Barbara Szczurek, która stopień doktora uzyskała na dawnym Wydziale Biologii, Geografii i Oceanologii UG. Jednostka wyposażona została przy przejętym przez Nautę po upadłości Stoczni Gdynia nabrzeżu przy ul. Czechosłowackiej.
Konstrukcja i parametry.
Katamaran konstrukcji stalowej o wolnej burcie 3,8 m. Rejonem pływania jednostki będzie Morze Bałtyckie, lecz nie wyklucza się rejsów w inne rejony. Zasięg przy prędkości ekonomicznej wynosi 2500 Mm, a autonomiczność żeglugi to 21 dni. 
Napęd.
Statek wyposażony jest w cztery agregaty prądotwórcze diesla o łącznej mocy około 1300 kW. Jednostka nie posiada sterów, których rolę przejęły cztery pędniki: dwa rufowe pędniki azymutalne (każdy z dwiema śrubami) oraz dwa dziobowe pędniki typu pump-jet. Wchodzą one w skład systemu dynamicznego pozycjonowania, zapewniającego utrzymanie katamaranu na pozycji przy stanie morza do 4 i przy sile wiatru do 4 stopni w skali Beauforta. Taka właściwość wraz z minimalizacją kąta przechyłu, jaką zapewnia konstrukcja dwukadłubowa, dają możliwość prowadzenia badań o dużej dokładności.

</doc>
<doc id="3742379" url="https://pl.wikipedia.org/wiki?curid=3742379" title="Jan Cornet">
Jan Cornet

Jan Cornet Galí (ur. 24 lutego 1982 w Terrassie) – hiszpański aktor, który został nagrodzony nagrodą Goya w kategorii najlepszego aktora debiutującego za film "Skóra, w której żyję".

</doc>
<doc id="3742381" url="https://pl.wikipedia.org/wiki?curid=3742381" title="Nimr">
Nimr

Nimr (arab. نمر) – miejscowość w Syrii, w muhafazie Dara. W 2004 roku liczyła 7941 mieszkańców.

</doc>
<doc id="3742387" url="https://pl.wikipedia.org/wiki?curid=3742387" title="František Hrubín">
František Hrubín

František Hrubín (ur. 1910, zm. 1971) – czeski pisarz, poeta i tłumacz.
Na początku swojej drogi twórczej poeta związany był z nurtem spirytualistycznym, pozostając pod wyraźnym wpływem liryki Jana Zahradníčka. Później zwrócił się ku aktualnym wydarzeniom, związanym z wojną, okupacją niemiecką, powstaniem praskim i wyzwoleniem. Wymownym przykładem zaangażowania poety we współczesność jest tom "Hirošima" (1948). Opublikował także tomiki "Jobova noc" i "Chléb s ocelí".
Hrubín posługiwał się tradycyjnym, melodyjnym wierszem o dużym wyrafinowaniu formalnym, nawiązując do poezji XIX wieku, a zwłaszcza kunsztownej parnasistowskiej liryki Jaroslava Vrchlickiego.
Poeta był cenionym tłumaczem. Przełożył między innymi po mistrzowsku "Chanson d'automne" Paula Verlaine'a.

</doc>
<doc id="3742389" url="https://pl.wikipedia.org/wiki?curid=3742389" title="As-Sura">
As-Sura

As-Sura (arab. الصورة) – miejscowość w Syrii, w muhafazie Dara. W 2004 roku liczyła 4021 mieszkańców.

</doc>
<doc id="3742394" url="https://pl.wikipedia.org/wiki?curid=3742394" title="Mario Rosas">
Mario Rosas

Mario Alberto Rosas Montero (ur. 22 maja 1980 w Maladze) – były hiszpański piłkarz występujący na pozycji pomocnika.
Życiorys.
W 1997 roku rozpoczął występy w rezerwach FC Barcelony. W pierwszym zespole wystąpił w jednym meczu, 15 maja 1998 roku przeciwko UD Salamanca (1:4). W 2000 roku przeszedł do Deportivo Alavés, gdzie nie grał regularnie. Później był piłkarzem UD Salamanca, Cádiz CF i Girona FC. W 2005 roku został zawodnikiem CD Castellón, gdzie grał do 2009 roku, rozgrywając 123 mecze ligowe. W 2009 roku przeszedł do Realu Murcia. Później grał w UD Salamanca, Xəzərze Lenkoran, SD Huesca, Hérculesie Alicante oraz CD Eldense. W 2014 roku zakończył karierę.

</doc>
<doc id="3742395" url="https://pl.wikipedia.org/wiki?curid=3742395" title="Iwan Tiemnikow">
Iwan Tiemnikow

Iwan Wiktorowicz Tiemnikow (ros. Иван Викторович Темников; ur. 28 stycznia 1989 w Bracku) – rosyjski piłkarz grający jako obrońca lub prawy pomocnik w klubie Torpedo Moskwa.

</doc>
<doc id="3742404" url="https://pl.wikipedia.org/wiki?curid=3742404" title="Joachim Rego">
Joachim Rego

Joachim Rego (ur. 1954 w Rangunie w Birmie) – duchowny katolicki, pasjonista, od 2012 przełożony generalny Zgromadzenia Męki Pańskiej.
Życiorys.
Urodzony 16 sierpnia 1954 w Birmie. Wraz z rodziną emigrował do Australii. Wstąpił do nowicjatu australijskiej prowincji Zgromadzenia Męki Pańskiej w Glen Osmond i w 17 stycznia 1976 złożył śluby zakonne. 28 listopada 1981 przyjął święcenia kapłańskie. Po święceniach pełnił różne funkcje w Australii i w Papui-Nowej Gwinei: był proboszczem, przełożonym alumnów, mistrzem nowicjatu i dyrektorem domu rekolekcyjnego. W latach 1995-2003 (przez dwie kadencje) był wikariuszem regionalnym dla Papui-Nowej Gwinei, później był przełożonym australijskiej prowincji pasjonistów. W 2012 roku podczas 46. Kapituły Generalnej Zgromadzenia Męki Pańskiej został wybrany dwudziestym piątym przełożonym generalnym swojego zgromadzenia zakonnego. W 2018 roku podczas 47. Kapituły Generalnej ponownie wybrany na to stanowisko.

</doc>
<doc id="3742411" url="https://pl.wikipedia.org/wiki?curid=3742411" title="Rick Pitino">
Rick Pitino

 
Richard Andrew „Rick” Pitino (ur. 18 września 1952 w Nowym Jorku) – amerykański trener koszykarski włoskiego pochodzenia, członek Koszykarskiej Galerii Sław.
Wystąpił w wielu filmach jako trener koszykarski.
20 maja 2020 rozwiązał umowę z Panathinaikosem Ateny.

</doc>
<doc id="3742414" url="https://pl.wikipedia.org/wiki?curid=3742414" title="Wiktorija Tomowa">
Wiktorija Tomowa

Wiktorija Konstantinowa Tomowa (bułg. "Виктория Константинова Томова", ur. 25 lutego 1995 w Sofii) – bułgarska tenisistka, reprezentantka kraju w Pucharze Federacji.
Kariera tenisowa.
W rozgrywkach zawodowych zadebiutowała we wrześniu 2009 roku w turnieju ITF w bułgarskim Ruse.
Na swoim koncie ma wygranych szesnaście turniejów w grze pojedynczej i dwanaście w grze podwójnej rangi ITF.
Zanotowała też jeden singlowy finał cyklu WTA 125.
Najwyższe miejsce w rankingu WTA osiągnęła 27 lutego 2023, miejsce 87.

</doc>
<doc id="3742416" url="https://pl.wikipedia.org/wiki?curid=3742416" title="Charles d'Arbonneau">
Charles d'Arbonneau



</doc>
<doc id="3742417" url="https://pl.wikipedia.org/wiki?curid=3742417" title="Viktoriya Tomova">
Viktoriya Tomova



</doc>
<doc id="3742421" url="https://pl.wikipedia.org/wiki?curid=3742421" title="Thomas Lodge">
Thomas Lodge

Thomas Lodge (ur. ok. 1556/1557, zm. 1625) – angielski pisarz, poeta i dramaturg epoki elżbietańskiej.
Obok John Lyly'ego Thomas Lodge był głównym przedstawicielem eufuizmu. Jego najbardziej znanym dziełem jest prozatorski romans "Rozalinda", który stał się źródłem dla szekspirowskiej komedii Jak się wam podoba.
"Rozalindę" Lodge'a przełożył na język polski Juliusz Kydryński.

</doc>
<doc id="3742424" url="https://pl.wikipedia.org/wiki?curid=3742424" title="The Two Mrs. Carrolls">
The Two Mrs. Carrolls

The Two Mrs. Carrolls – amerykański film noir w reżyserii Petera Godfreya z 1947 roku.
Fabuła.
Niestabilny emocjonalnie artysta Geoffrey Carroll (Humphrey Bogart) romansuje z Sally (Barbara Stanwyck), ale nie mówi jej tego, że jest żonaty. W domu maluje obraz żony jako anioła śmierci i truje ją. Wkrótce żeni się z Sally i zamierza namalować kolejny taki obraz.

</doc>
<doc id="3742426" url="https://pl.wikipedia.org/wiki?curid=3742426" title="Bazylika w Krzeszowie">
Bazylika w Krzeszowie



</doc>
<doc id="3742429" url="https://pl.wikipedia.org/wiki?curid=3742429" title="Cmentarz prawosławny w Babicach (nowy)">
Cmentarz prawosławny w Babicach (nowy)

Cmentarz prawosławny w Babicach – nekropolia w Babicach, należąca początkowo do miejscowej parafii unickiej, następnie prawosławnej.
Historia i opis.
Cmentarz został założony w 1912 w celu zaakcentowania obecności prawosławnych we wsi. W miejscowości istniała już starsza nekropolia, która mimo otwarcia nowej pozostawała czynna. Po I wojnie światowej nie używano już starego cmentarza, pochówki odbywają się od tej pory jedynie na nowym, który po zamknięciu cerkwi w Babicach (zamienionej na kościół) pozostaje w administracji parafii Trójcy Świętej w Tarnogrodzie. 
Nekropolia zajmuje teren prostokąta o powierzchni 0,54 ha. Od północy przylega do niego otoczone wałem ziemnym pole o powierzchni 0,66 ha, które być może w momencie otwierania cmentarza miało również być przeznaczone do celów grzebalnych. Południowa część cmentarza porośnięta jest lipami, dębami, osiką, leszczynami, robiniami, jarzębinami, drzewami owocowymi, krzewami bzu lilaka. W części północnej, na której odbywają się nowe pochówki, rośnie trawa.
Na cmentarzu zachowało się sześć pomników nagrobnych sprzed 1945 oraz obelisk fundacyjny z r. 1912, na którym znajduje się cerkiewnosłowiańska inskrypcja „Cmentarz otwarty staraniem proboszcza i parafian w 1912 r.”. Dwa z zachowanych pomników z I połowy XX w. to groby symboliczne. Pierwszy, z 1921, ma upamiętnić Jewdokię i Iwana Krawców, którzy w 1915 udali się na bieżeństwo i zmarli w guberni orenburskiej; drugi, rodziny Koźlików, wzniesiono dla upamiętnienia zmarłych w Rosji Kondratija, Jefimija i Kiriły oraz zmarłej w Ameryce Paraskiewy (1934). Pozostałe starsze groby mają postać obelisków i kolumn na postumentach w kształcie prostopadłościanu, krzyży prawosławnych na postumentach z nadstawami lub na postumentach dekorowanych gzymsami uskokowymi, akroterionami i tympanonami. Na grobach sprzed 1945 znajdują się inskrypcje cerkiewnosłowiańskie, zaś na nowych pomnikach – polskie.

</doc>
<doc id="3742434" url="https://pl.wikipedia.org/wiki?curid=3742434" title="Bazylika w Lubartowie">
Bazylika w Lubartowie



</doc>
<doc id="3742437" url="https://pl.wikipedia.org/wiki?curid=3742437" title="Ballata mezzana">
Ballata mezzana



</doc>
<doc id="3742440" url="https://pl.wikipedia.org/wiki?curid=3742440" title="Ballata grande">
Ballata grande



</doc>
<doc id="3742445" url="https://pl.wikipedia.org/wiki?curid=3742445" title="Śmiertelne porachunki">
Śmiertelne porachunki

Śmiertelne porachunki – amerykański film noir z 1947 roku w reżyserii Johna Cromwella.
Fabuła.
Kapitan Murdock (Humphrey Bogart) próbuje rozwikłać zagadkę tajemniczego zaginięcia kolegi z wojska, sierżanta Drake'a. Wkrótce dowiaduje się, że kolega nie żyje. Poznaje także byłą partnerkę kolegi, Coral (Lizabeth Scott).

</doc>
<doc id="3742449" url="https://pl.wikipedia.org/wiki?curid=3742449" title="Aloizów">
Aloizów



</doc>
<doc id="3742454" url="https://pl.wikipedia.org/wiki?curid=3742454" title="Alojzówka">
Alojzówka



</doc>
<doc id="3742462" url="https://pl.wikipedia.org/wiki?curid=3742462" title="John Byrom">
John Byrom

John Byrom (ur. 1692, zm. 1763) – oświeceniowy poeta angielski. Pod koniec życia był zamożnym właścicielem ziemskim. Przeszedł do historii jako wynalazca jednej z metod stenografii.
Studiował w Trinity College na Uniwersytecie Cambridge.
Najbardziej znanym utworem Byroma jest hymn anglikański "Christians, awake, salute the happy morn".
Poeta pisał też epigramaty.

</doc>
<doc id="3742463" url="https://pl.wikipedia.org/wiki?curid=3742463" title="Józef Bednorz">
Józef Bednorz

Józef Bednorz (ur. 2 lipca 1882 w Rudzie, zm. w sierpniu 1941 w obozie Mauthausen-Gusen (KL)) – polski publicysta, działacz narodowy na Śląsku. Ojciec Zbyszka Bednorza, pisarza (ur. 1913).
Życiorys.
Był synem Rudolfa i Józefy ze Sznapków. W 1910 ożenił się z Marią Woźniak. W latach 1901–1912 był redaktorem naczelnym „Górnoślązaka”, dziennika poświęconego sprawom ludu polskiego na Śląsku. W latach 1905–1913 współredagował także „Katolika”, czasopismo znane z walki z germanizacją Śląska oraz „Kuryera Śląskiego” (w latach 1907–1922). Do 1922 redagował także pisma: „Polak”, „Śmieszek”, „Gość Świąteczny”, „Robotnik Polski”.
Po okresie działań na rzecz Plebiscytu na Górnym Śląsku, w latach 1921–1926 pracował jako redaktor „Wiadomości Spółdzielczych”, miesięcznika wydawanego przez Chorzowską Spółdzielnię Mieszkaniową.
Zginął w sierpniu 1941 w obozie koncentracyjnym Mauthausen-Gusen (KL).

</doc>
<doc id="3742469" url="https://pl.wikipedia.org/wiki?curid=3742469" title="Asarum caudigerum">
Asarum caudigerum

Asarum caudigerum Hance – gatunek rośliny z rodziny kokornakowatych ("Aristolochiaceae" Juss.). Występuje naturalnie w Wietnamie, południowo-wschodnich Chinach (w prowincjach Fujian, Guangdong, Kuejczou, Hubei, Hunan, Syczuan, Junnan, a także w regionie autonomicznym Kuangsi) oraz na wyspie Tajwan. 
Biologia i ekologia.
Rośnie w lasach mieszanych. Występuje na wysokości od 300 do 1700 m n.p.m. Kwitnie od marca do maja.

</doc>
<doc id="3742470" url="https://pl.wikipedia.org/wiki?curid=3742470" title="Altoniszki">
Altoniszki



</doc>
<doc id="3742471" url="https://pl.wikipedia.org/wiki?curid=3742471" title="GRB 011211">
GRB 011211

GRB 011211 – rozbłysk gamma wykryty 11 grudnia 2001. 
Obserwacje.
GRB 011211 został zarejestrowany przez włosko-holenderskiego satelitę do badań astronomicznych w zakresie promieni rentgenowskich BeppoSAX 11 grudnia 2001 o godz. 19:09 UTC. Rozbłysk trwał 270 sekund, przez co w dniu odkrycia był najdłużej trwającym GRB, wykrytym przez tego satelitę. Widmo optyczne zarejestrowane przez teleskop Yepun wykazało przesunięcie ku czerwieni o wartości z = 2,14. Całkowita energia rozbłysku wynosiła 5×1052 ergów.
Związek z supernową.
Zespół naukowców z Uniwersytetu w Leicesterze przeprowadził analizę rentgenowskiej poświaty rozbłysku za pomocą teleskopu kosmicznego XMM-Newton. Wykryto obecność linii spektralnych magnezu, krzemu, siarki i innych pierwiastków chemicznych. Był to pierwszy przypadek odkrycia takich pierwiastków w widmie optycznym rozbłysku gamma. Te obserwacje dały wiarygodne dowody na związek pomiędzy rozbłyskami gamma a supernowymi. Jednak inni astronomowie odnotowali kilka wad w metodologii stosowanej przez zespół z Leicesteru. Odnosiły się one do m.in. metod redukcji danych, niskiego poziomu istotności linii emisyjnych, a także niskiej rozdzielczości widmowej urządzenia użytego do badań. Pomimo iż zespół z Leicesteru kontynuował badania w celu rozwiania tych wątpliwości, odkrycia w dalszym ciągu pozostawały kontrowersyjne. Natomiast pierwszym rozbłyskiem, który zapewnił niepodważalne dowody na powiązanie z supernową, był GRB 020813.
Galaktyka.
Obserwacje prowadzone przez Kosmiczny Teleskop Hubble’a w podczerwieni, w świetle widzialnym oraz w widmie rentgenowskim (w okresie od 14 do 59 dni po odkryciu GRB) ujawniły niebieską galaktykę o jasności obserwowalnej rzędu 24,95 ± 0,11 mag. Podobnie jak w przypadku galaktyk innych GRB, zarejestrowano linie emisji Lyman-alfa emitowane przez tę galaktykę. To odkrycie potwierdza teorię głoszącą, iż skład chemiczny obiektów mogących emitować GRB, zawiera śladowe ilości metali.

</doc>
<doc id="3742472" url="https://pl.wikipedia.org/wiki?curid=3742472" title="Dekanat Piera-Capellades">
Dekanat Piera-Capellades

Dekanat Piera-Capellades – jeden z 9 dekanatów diecezji Sant Feliu de Llobregat w Hiszpanii. 
Według stanu na lipiec 2016 w jego skład wchodziło 12 parafii. 

</doc>
<doc id="3742474" url="https://pl.wikipedia.org/wiki?curid=3742474" title="División de Honor de Rugby">
División de Honor de Rugby



</doc>
<doc id="3742479" url="https://pl.wikipedia.org/wiki?curid=3742479" title="Jarosław Zacharewycz">
Jarosław Zacharewycz

Jarosław Ołehowycz Zacharewycz, ukr. Ярослав Олегович Захаревич (ur. 24 września 1989 w Kijowie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubów Dynamo Kijów, Widradny Kijów, Łokomotyw Kijów i Arsenał Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 28 czerwca 2006 w drużynie rezerw Arsenału, a 6 października 2007 debiutował w podstawowym składzie kijowskiego klubu. Latem 2009 do końca roku został wypożyczony do Nywy Tarnopol. 28 października 2011 przeszedł do Krywbasa Krzywy Róg. Podczas przerwy zimowej sezonu 2011/12 przeniósł się do Obołoni Kijów. Na początku 2013 dołączył do klubu Sławutycz Czerkasy, który potem zmienił nazwę na Czerkaśkyj Dnipro. 19 czerwca 2015 ponownie został piłkarzem Nywy Tarnopol, w którym grał do października 2015. W kwietniu 2016 jako wolny agent zasilił skład klubu Arsenał-Kyjiwszczyna Biała Cerkiew. 7 lipca 2016 został piłkarzem klubu Obołoń-Browar Kijów. Na początku 2017 przeszedł do PFK Sumy. 17 sierpnia 2017 wrócił do klubu Czerkaśkyj Dnipro Czerkasy. 17 sierpnia zasilił skład Polissia Żytomierz. 21 sierpnia 2019 podpisał kontrakt z Bałkany Zoria.
Kariera reprezentacyjna.
W 2009 występował w młodzieżowej reprezentacji Ukrainy.

</doc>
<doc id="3742480" url="https://pl.wikipedia.org/wiki?curid=3742480" title="Lou Tsioropulos">
Lou Tsioropulos



</doc>
<doc id="3742483" url="https://pl.wikipedia.org/wiki?curid=3742483" title="Ałkupis">
Ałkupis



</doc>
<doc id="3742488" url="https://pl.wikipedia.org/wiki?curid=3742488" title="Ambrożyszki">
Ambrożyszki



</doc>
<doc id="3742491" url="https://pl.wikipedia.org/wiki?curid=3742491" title="Lauri Kerminen">
Lauri Kerminen

Lauri Kerminen (ur. 18 stycznia 1993 w Suonenjoki) – fiński siatkarz, grający na pozycji libero, reprezentant Finlandii. 
Sukcesy klubowe.
Mistrzostwo Finlandii:
Puchar Finlandii:
Mistrzostwo Rosji:
Superpuchar Rosji:
Puchar Rosji:
Puchar CEV:

</doc>
<doc id="3742492" url="https://pl.wikipedia.org/wiki?curid=3742492" title="The King of Rome">
The King of Rome

"The King of Rome -" gołąb pocztowy, który wygrał międzynarodowy wyścig z Rzymu do Anglii w 1913 r. Dave Sudbury napisał na temat tego ptaka piosenkę i książkę, na podstawie których opracowano słuchowisko radiowe. Najbardziej znane wykonanie piosenki zostało nagrane przez June Tabor.
Ptak.
"The King of Rome" był gołębiem pocztowym, który jako jedyny doleciał z Rzymu do Anglii w ramach zawodów rozegranych w 1913 r. Ptak, niebiesko ubarwiony samiec z numerem obrączki NU1907DY168, należał i był trenowany przez Charliego Hudsona (ur. we wczesnych latach 1870, zm. 13 marca 1958), zamieszkałego na 56 Brook Street, Derby, który zarejestrował swoją hodowlę gołębi w 1904. W czasie gdy odbył się zwycięski dla jego gołębia wyścig, Charlie Hudson był prezesem i skarbnikiem "Derby Town Flying Club". Pisywał również do "Derby Evening Telegraph" artykuły na temat zawodów gołębi pocztowych.
Statystycznie, w ramach długodystansowych zawodów dla gołębi pocztowych dolatuje do miejsca zamieszkania ok. 7% ptaków. W 1913 r. belgijscy hodowcy odnotowali przylot 63 ptaków spośród 1200 wpuszczonych, jednak bardzo długo ani jeden z ptaków należących do angielskich hodowców nie doleciał do domu. Podejrzewano, że za ten rezultat odpowiadała wyjątkowo niesprzyjająca w 1913 r. pogoda. Wreszcie, po znacznie dłuższym niż normalnie czasie, zdołał dolecieć na miejsce ptak należący do Charliego Hudsona, w pewnym sensie ratując honor angielskich hodowców.
Po śmierci ptaka, jego właściciel przekazał jego zwłoki do "Derby Museum and Art Gallery", które poddało je taksydermii i przechowuje pod numerem katalogowym DBYMU.1946/48. Od 2011 r. ciało ptaka jest wystawione publicznie w tym muzeum oraz było wypożyczane na wystawy czasowe do kilku innych muzeów, m.in. Walsall Museum i Wollaton Hall w Nottingham.
Piosenka, książka i słuchowisko.
"The King of Rome" i jego właściciel stali się bohaterami piosenki i książki autorstwa Dave’a Sudbury’ego (ur. w Derby w 1943). Najbardziej znane wykonanie piosenki należy do June Tabor. Sam Sudbury wykonał tę piosenkę w ramach konkursu zorganizowanego przez "Northern Arts Council" w późnych latach 1980, i zajął w nim 4. miejsce. Piosenka spodobała się jednak na tyle Jane Tabor, która była członkinią jury konkursowego, że zdecydowała się ona ją nagrać w 1988 r. i włączyć do swojego albumu, pt. "Aqaba". Piosenka spodobała się również Brianowi McNeillowi, który włączył ją do swojego repertuaru oraz nagranego wspólnie z Iainem MacKintoshem w 2000 r. albumu pt. "Live and Kicking".
Amerykański piosenkarz folkowy, Vance Gilbert, nagrał piosenkę do wydanego w 1994 albumu "Edgewise", zaś Kanadyjczyk Garnet Rogers włączył tę piosenkę do albumu "Small Victories" (1990) i ponownie do albumu "Summer Lightning" (2004). Zespół "Half Man Half Biscuit" zaśpiewał własną wersję piosenki w ramach sesji radiowej dla BBC, nie została ona jednak jak dotąd wydana. W trakcie BBC Radio 2 Folk Awards w 2012, zespół "The Unthanks" zagrał tę piosenkę z akompaniamentem "Brighouse and Rastrick Brass Band". Pojawiła się ona na albumie "The Unthanks with Brighouse and Rastrick Brass Band".
W 2010 r. Sudbury wydał 32 stronicową książkę pt. "The King of The Rome" z ilustracjami Hansa Saefkowa.
Dla uczczenia 100-lecia zwycięstwa ptaka, radio „Cornucopia” wyemitowało słuchowisko radiowe pt. "The King of Rome" autorstwa Antonhy’ego Atkina i Alison Glossop

</doc>
<doc id="3742495" url="https://pl.wikipedia.org/wiki?curid=3742495" title="Spion Kop (Nottinghamshire)">
Spion Kop (Nottinghamshire)



</doc>
<doc id="3742496" url="https://pl.wikipedia.org/wiki?curid=3742496" title="Sowood (West Yorkshire)">
Sowood (West Yorkshire)



</doc>
<doc id="3742498" url="https://pl.wikipedia.org/wiki?curid=3742498" title="Al-Mata’ija">
Al-Mata’ija



</doc>
<doc id="3742499" url="https://pl.wikipedia.org/wiki?curid=3742499" title="South Side (Durham)">
South Side (Durham)



</doc>
<doc id="3742500" url="https://pl.wikipedia.org/wiki?curid=3742500" title="South Newton (Wiltshire)">
South Newton (Wiltshire)



</doc>
<doc id="3742502" url="https://pl.wikipedia.org/wiki?curid=3742502" title="South Church (Durham)">
South Church (Durham)



</doc>
<doc id="3742507" url="https://pl.wikipedia.org/wiki?curid=3742507" title="South Bank (Middlesbrough)">
South Bank (Middlesbrough)



</doc>
<doc id="3742511" url="https://pl.wikipedia.org/wiki?curid=3742511" title="Sound (Cheshire)">
Sound (Cheshire)



</doc>
<doc id="3742513" url="https://pl.wikipedia.org/wiki?curid=3742513" title="Sough (Lancashire)">
Sough (Lancashire)



</doc>
<doc id="3742514" url="https://pl.wikipedia.org/wiki?curid=3742514" title="Zarzur">
Zarzur



</doc>
<doc id="3742516" url="https://pl.wikipedia.org/wiki?curid=3742516" title="Al-Kanaja (Idlib)">
Al-Kanaja (Idlib)



</doc>
<doc id="3742517" url="https://pl.wikipedia.org/wiki?curid=3742517" title="Al-Kanaja (Dara)">
Al-Kanaja (Dara)



</doc>
<doc id="3742518" url="https://pl.wikipedia.org/wiki?curid=3742518" title="Al-Kunajja (Dara)">
Al-Kunajja (Dara)



</doc>
<doc id="3742519" url="https://pl.wikipedia.org/wiki?curid=3742519" title="Smalley (Derbyshire)">
Smalley (Derbyshire)



</doc>
<doc id="3742520" url="https://pl.wikipedia.org/wiki?curid=3742520" title="Slingsby (North Yorkshire)">
Slingsby (North Yorkshire)



</doc>
<doc id="3742521" url="https://pl.wikipedia.org/wiki?curid=3742521" title="Al-Gharijja asz-Szarkijja">
Al-Gharijja asz-Szarkijja



</doc>
<doc id="3742522" url="https://pl.wikipedia.org/wiki?curid=3742522" title="Miguel Ángel Lozano">
Miguel Ángel Lozano

Miguel Ángel Lozano Ayala, występujący także jako Miguel Ángel (ur. 16 września 1978 w Sabadell) – hiszpański piłkarz występujący na pozycji pomocnika. W 2015 roku został grającym trenerem andorskiego FC Ordino.
Kariera.
Seniorską karierę rozpoczął w 1995 roku w lokalnym CE Sabadell, rozgrywając 18 meczów ligowych. Rok później trafił do FC Barcelona, gdzie przez pierwszy rok występował w drużynie „C”. W 1997 roku zadebiutował w zespole „B”, w którym grał do 1999 roku, i rozegrał w nim 85 meczów w lidze. W pierwszej drużynie FC Barcelona nigdy nie wystąpił i w styczniu 2000 roku przeszedł do Levante UD. W 2001 roku przeszedł do Málagi, z którą latem zdobył Puchar Intertoto. W Máladze grał do 2005 roku, występując w tym okresie w 131 meczach w Primera División. Następnie przez dwa lata był zawodnikiem Betisu. Później był piłkarzem Levante, Málagi, Gimnàstiku Tarragona, Ponferradiny, Badalony, Castellón, Terrassy i amatorskiego Caldesu de Montbui. W 2015 roku został grającym trenerem występującego w andorskiej pierwszej lidze FC Ordino.

</doc>
<doc id="3742523" url="https://pl.wikipedia.org/wiki?curid=3742523" title="At-Tiha">
At-Tiha



</doc>
<doc id="3742525" url="https://pl.wikipedia.org/wiki?curid=3742525" title="Sling (Gloucestershire)">
Sling (Gloucestershire)



</doc>
<doc id="3742527" url="https://pl.wikipedia.org/wiki?curid=3742527" title="Namar (Syria)">
Namar (Syria)



</doc>
<doc id="3742530" url="https://pl.wikipedia.org/wiki?curid=3742530" title="Skerne (East Riding of Yorkshire)">
Skerne (East Riding of Yorkshire)



</doc>
<doc id="3742535" url="https://pl.wikipedia.org/wiki?curid=3742535" title="Frantisek Hrubin">
Frantisek Hrubin



</doc>
<doc id="3742537" url="https://pl.wikipedia.org/wiki?curid=3742537" title="Shuttleworth (Greater Manchester)">
Shuttleworth (Greater Manchester)



</doc>
<doc id="3742539" url="https://pl.wikipedia.org/wiki?curid=3742539" title="Shute (Devon)">
Shute (Devon)



</doc>
<doc id="3742540" url="https://pl.wikipedia.org/wiki?curid=3742540" title="Głowica maczugi Mesilima">
Głowica maczugi Mesilima

Głowica maczugi Mesilima – głowica kamiennej maczugi z inskrypcją Mesilima (ok. 2550 p.n.e.), króla sumeryjskiego miasta Kisz. Zabytek odnaleziony został pod koniec XIX w. w trakcie prac wykopaliskowych prowadzonych w Tall Luh (Tello), stanowisku kryjącym pozostałości sumeryjskiego miasta Girsu. Obecnie znajduje się w muzeum w Luwrze.
Odnalezienie i późniejsze losy.
Zabytek odnalazł w 1881 roku francuski archeolog Ernest de Sarzec prowadzący wykopaliska w Tall Luh (Tello), miejscu kryjącym pozostałości sumeryjskiego miasta Girsu. Po odnalezieniu zabytek trafił do muzeum w Luwrze (nr inwent. AO 2349); tam też znajduje się obecnie (skrzydło Richelieu, sala 1a).
Opis.
Wykonana z wapienia głowica ma wysokość 19 cm i średnicę 16 cm. Jej górną powierzchnię zdobi wizerunek mitycznego ptaka Anzu, przedstawionego tu pod postacią orła z lwią głową i rozpostartymi skrzydłami. Ptak Anzu był symbolem Ningirsu, boga opiekuńczego miasta Girsu, a jego wizerunek znaleźć można na wielu innych zabytkach pochodzących z tego sumeryjskiego miasta (np. na srebrnej wazie Enmeteny czy na płytce wotywnej Dudu). Przedstawiony na głowicy ptak Anzu trzyma w swych szponach sześć lwów, których wizerunki zdobią boki zabytku. Każdy z lwów, o głowie przedstawionej przodem i ciele przedstawionym z profilu, trzyma w swych łapach zadnią część lwa znajdującego się przed nim. Umieszczonym na głowicy wizerunkom ptaka Anzu i sześciu lwów towarzyszy sumeryjska inskrypcja w piśmie klinowym. Wynika z niej, iż głowica ta miała być darem wotywnym Mesilima, króla Kisz, dla świątyni boga Ningirsu w mieście Girsu:
Fakt że Mesilim, sprawujący ok. 2550 r. p.n.e. władzę nad potężnym miastem Kisz w północnym Sumerze, mógł złożyć dar w świątyni znajdującej się w mieście Girsu, kontrolowanym przez Lugalsza’engura, władcę miasta-państwa Lagasz, zdaje się wskazywać, iż ten ostatni musiał być w jakimś stopniu od Mesilima uzależniony. Potwierdza to jedna z inskrypcji Enmeteny, jednego z późniejszych władców Lagasz, która wspomina o tym, że pozostający w sporze granicznym władcy Lagasz i Ummy zwrócili się kiedyś właśnie do Mesilima z prośbą o to, by rozsądził on ich spór i wyznaczył nową granicę pomiędzy obu miastami.

</doc>
<doc id="3742541" url="https://pl.wikipedia.org/wiki?curid=3742541" title="Jarosław Zacharewicz">
Jarosław Zacharewicz



</doc>
<doc id="3742543" url="https://pl.wikipedia.org/wiki?curid=3742543" title="Shotley (Suffolk)">
Shotley (Suffolk)



</doc>
<doc id="3742546" url="https://pl.wikipedia.org/wiki?curid=3742546" title="Shorthill (Shropshire)">
Shorthill (Shropshire)



</doc>
<doc id="3742548" url="https://pl.wikipedia.org/wiki?curid=3742548" title="Sherbourne (Warwickshire)">
Sherbourne (Warwickshire)



</doc>
<doc id="3742550" url="https://pl.wikipedia.org/wiki?curid=3742550" title="Shenley (Hertfordshire)">
Shenley (Hertfordshire)



</doc>
<doc id="3742552" url="https://pl.wikipedia.org/wiki?curid=3742552" title="Shelford (Nottinghamshire)">
Shelford (Nottinghamshire)



</doc>
<doc id="3742554" url="https://pl.wikipedia.org/wiki?curid=3742554" title="Shelf (West Yorkshire)">
Shelf (West Yorkshire)



</doc>
<doc id="3742555" url="https://pl.wikipedia.org/wiki?curid=3742555" title="Shefford (Bedfordshire)">
Shefford (Bedfordshire)



</doc>
<doc id="3742560" url="https://pl.wikipedia.org/wiki?curid=3742560" title="Taça Tupi">
Taça Tupi

Taça Tupi – organizowany przez Confederação Brasileira de Rugby drugi poziom męskich rozgrywek ligowych rugby union we Brazylii. Zmagania toczą się cyklicznie (co sezon) systemem kołowym od 2014 roku.
W roli drugiego poziomu brazylijskich rozgrywek zastąpił od edycji 2014 Copa do Brasil de Rugby. Triumfator Taça Tupi uzyskuje automatyczny awans do następnej edycji Campeonato Brasileiro de Rugby, zaś jego finalista rozgrywa baraż z przedostatnim zespołem najwyższej klasy rozgrywkowej.

</doc>
<doc id="3742562" url="https://pl.wikipedia.org/wiki?curid=3742562" title="Tamara Echegoyen">
Tamara Echegoyen



</doc>
<doc id="3742563" url="https://pl.wikipedia.org/wiki?curid=3742563" title="Hanna Klimek">
Hanna Klimek

Hanna Danuta Klimek (ur. 1964) – polska ekonomistka i nauczyciel akademicki. Zainteresowania naukowe: ekonomika transportu, funkcjonowanie i rozwój portów morskich, rynki usług portowych, konkurencyjność portów morskich, polityka portowa, logistyka.
Życiorys.
Stopień naukowy doktora nauk ekonomicznych (specjalność: ekonomika i organizacja transportu) otrzymała 16 marca 1995 na podstawie dysertacji "Metody badania ekonomicznej efektywności inwestycji w portach morskich" na Wydziale Ekonomicznym Uniwersytetu Gdańskiego (UG). W 2005 została kierownikiem Zakładu Handlu Morskiego w Instytucie Transportu i Handlu Morskiego na Wydziale Ekonomicznym UG.
Na podstawie oceny ogólnego dorobku naukowego i przedstawionej rozprawy habilitacyjnej pod tytułem "Funkcjonowanie rynków usług portowych" uzyskała 21 listopada 2011 stopień naukowy doktora habilitowanego nauk ekonomicznych. Została profesorem nadzwyczajnym Wydziału Ekonomicznego UG.
Jest autorką lub współautorką kilku książek, kilkudziesięciu artykułów i referatów z zakresu funkcjonowania i rozwoju portów morskich, rynków usług portowych, konkurencyjności portów morskich, planowania strategicznego w portach, centrów logistycznych w portach morskich i polityki portowej. Należy do gdańskiego oddziału Polskiego Towarzystwa Ekonomicznego.

</doc>
<doc id="3742564" url="https://pl.wikipedia.org/wiki?curid=3742564" title="Stanisław Mikołaj Mycielski">
Stanisław Mikołaj Mycielski

Stanisław (Mikołaj) Mycielski herbu Dołęga (zm. przed 15 czerwca 1688 roku) – sędzia ziemski sieradzki w latach 1677-1688, podsędek sieradzki w latach 1665-1677, miecznik sieradzki przed 1665 rokiem, starosta kolski w 1668 roku.
Poseł sejmiku szadkowskiego na sejm konwokacyjny 1668 roku, był członkiem konfederacji generalnej zawiązanej 5 listopada 1668 roku na tym sejmie. Poseł sejmiku szadkowskiego 22 stycznia i 29 lipca 1670 roku na sejmy. Jako poseł na sejm konwokacyjny 1674 roku z województwa sieradzkiego był członkiem konfederacji generalnej zawiązanej 15 stycznia 1674 roku na tym sejmie. Poseł sejmiku sieradzkiego na sejm koronacyjny 1676 roku, sejm 1677 roku, sejm 1678/1679 roku, sejm 1681 roku, sejm 1683 roku, sejm 1685 roku.
W 1674 roku był elektorem Jana III Sobieskiego z województwa sieradzkiego.

</doc>
<doc id="3742565" url="https://pl.wikipedia.org/wiki?curid=3742565" title="Mikel Lasa Goikoetxea">
Mikel Lasa Goikoetxea



</doc>
<doc id="3742568" url="https://pl.wikipedia.org/wiki?curid=3742568" title="SM UC-4">
SM UC-4

SM UC-4 – niemiecki podwodny stawiacz min z okresu I wojny światowej. Był czwartym okrętem typu "UC I". Zbudowany w stoczni Vulcan w Hamburgu okręt został zwodowany 6 czerwca 1915 roku, zaś do służby w Kaiserliche Marine przyjęto go 10 czerwca 1915 roku. W czasie swojej służby SM UC-4 odbył 73 patrole bojowe, podczas których postawił wiele zagród minowych, na których zatonęły 32 statki o łącznej pojemności BRT i 4 okręty o łącznej wyporności ton, zaś 2 statki o łącznej pojemności BRT zostały uszkodzone. Okręt został samozatopiony 5 października 1918 roku u wybrzeży Flandrii podczas niemieckiej ewakuacji z Belgii.
Projekt i dane taktyczno–techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-4 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-4 zamówiony został 23 listopada 1914 roku jako czwarty z serii 15 okrętów typu "UC I" (numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty. Pierwsze 10 jednostek typu, w tym UC-4, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-4 otrzymał numer stoczniowy 48 ("Werk 48"). Okręt został zwodowany 6 czerwca 1915 roku, zaś do służby w Cesarskiej Marynarce Wojennej przyjęty już 10 czerwca 1915 roku.
Przebieg służby.
1915 rok.
Pierwszym dowódcą UC-4 został 10 czerwca 1915 roku mianowany por. mar. Karl Vesper, a okręt włączono do Flotylli Bałtyckiej (11 lipca). Pierwszą ofiarą postawionych przez okręt 4 sierpnia min był rosyjski stawiacz min „Ładoga” o wyporności 6136 ts (ex-„Minin”, zdeklasowany krążownik pancerny, przystosowany w 1909 roku do roli stawiacza min), który 15 sierpnia zatonął ze stratą 5 ludzi nieopodal wyspy Örö (na północny zachód od Bengtskäru). Drugim (i ostatnim) bałtyckim sukcesem załogi UC-4 było zatopienie 16 września rosyjskiego pomocniczego trałowca „Linnea” (n-1), o wyporności 739 ts, który został zniszczony przez minę w okolicy wyspy Vormsi.
29 grudnia 1915 roku nastąpiła zmiana na stanowisku dowódcy okrętu: por. mar. Karl Vesper został zastąpiony przez por. mar. Friedricha Moecke.
1916 rok.
4 lutego 1916 roku okręt przeniesiono do Flotylli Flandria. Podczas krótkiego okresu służby w jej składzie (do 19 marca 1916 roku) załoga UC-4 zanotowała kilka sukcesów: 12 lutego na minach w okolicach Aldeburgh zatonął belgijski parowiec „Aduatiek” (2221 BRT), płynący z ładunkiem węgla z Newcastle do Savony (na pozycji ) oraz mały, zbudowany w 1907 roku brytyjski parowiec „Cedarwood” (654 BRT), przewożący surówkę na trasie Middlesbrough – Fécamp (zginęło 6 marynarzy). Dzień później na tej samej zagrodzie zatonął (bez strat w ludziach) zbudowany w 1911 roku brytyjski parowiec „Tergestea” (4308 BRT), płynący z ładunkiem węgla z Tyne do Londynu (na pozycji ). 29 lutego w Cieśninie Kaletańskiej (na pozycji ) wszedł na minę i doznał uszkodzeń brytyjski parowiec „Den of Ogil” (5689 BRT), transportujący drobnicę z Nowego Jorku do Londynu.
20 marca 1916 roku okręt powrócił do Flotylli Bałtyckiej, a jego nowym dowódcą został por. mar. Max Hamm. 16 sierpnia kolejnym kapitanem UC-4 został por. mar. Ulrich Pilzecker, a po nim następnym dowódcą mianowany został por. mar. Gustav Buch (15 września).
30 września 1916 roku okręt ponownie włączono w skład Flotylli Flandrii, a 21 października nowym dowódcą został por. mar. Hans Howaldt. 27 października na postawioną przez UC-4 zagrodę minową wszedł zbudowany w 1887 roku norweski parowiec „Bygdo” (2345 BRT), płynący z Hull do Genui z ładunkiem węgla (statek zatonął bez strat w ludziach na pozycji ), a dzień później w tej samej okolicy zatopiony został niewielki, pochodzący z 1882 roku brytyjski parowiec „Sparta” (480 BRT), przewożący koks z Hull do Hawru. 9 listopada, 4 Mm na północny wschód od Southwold, zatonął na minie mały brytyjski parowiec „Sunniside” (447 BRT), przewożący drobnicę na trasie Hull – Rotterdam (zginęło 4 ludzi wraz z kapitanem). 25 listopada mina zniszczyła nowy uzbrojony trawler HMT „Burnley” (275 ts), na którym zginęło 19 marynarzy (na pozycji ).
27 listopada miała miejsce kolejna zmiana na stanowisku dowódcy okrętu, którym został por. mar. Georg Reimarus (zastąpiony w dniach 12-20 maja 1917 roku przez por. mar. Oskara Steckelberga). Tymczasem na postawionym uprzednio polu minowym zatonęły na początku grudnia dwa brytyjskie uzbrojone trawlery: 3 grudnia HMT „Remarko” (245 ts), na pozycji (życie straciło 12 członków załogi), a 5 grudnia HMT „Tervani” (457 ts), tracąc jednego człowieka (na pozycji ).
1917 rok.
Pierwszy w nowym roku sukces UC-4 miał miejsce 7 stycznia, gdy na południe od Lowestoft zatonął brytyjski uzbrojony trawler HMT „Donside” (182 ts), tracąc 4 członków załogi (na pozycji ); 18 stycznia w tej samej okolicy zatonął też duński parowiec „Dagmar” (758 BRT), płynący pod balastem z Trouville do Methil (na pozycji ), a 2 dni później brytyjski uzbrojony trawler HMT „New Comet” (177 ts), na którym poległo 8 członków załogi (na pozycji ). W lutym 1917 roku na konto osiągnięć okrętu zapisano dwie brytyjskie jednostki: 13 lutego zatonął ze stratą 7 ludzi uzbrojony trawler HMT „Sisters Melville”, o wyporności 260 ts (na pozycji ), a 23 lutego na pozycji mina zniszczyła zbudowany w 1895 roku parowiec „Grenadier” (1004 BRT), transportujący drobnicę z Rotterdamu do Newcastle (zginęło 8 członków załogi wraz z kapitanem). Kolejne straty brytyjskiej żeglugi, spowodowane minami postawionymi przez UC-4, miały miejsce w dniach 11-12 marca: na pozycji zatonął zbudowany w 1894 roku parowiec „Kwasind” (2211 BRT), płynący z ładunkiem rudy żelaza z Bilbao do Hartlepool (ze stratą 12 ludzi); niemal w tym samym miejscu () został zniszczony parowiec „Ambient” (1517 BRT), transportujący węgiel na trasie Sunderland – Dunkierka, a także zbudowany w 1883 roku parowiec „Pontypridd” (1556 BRT), płynący z ładunkiem węgla z Tyne do Londynu (ze stratą 3 marynarzy)).
W dniu 30 maja 1917 roku dowództwo nad UC-4 otrzymał por. mar. Erich Hecht. Kolejno 3 i 4 czerwca, na minach postawionych w maju przez UC-4, na północny wschód od Aldeburgh zatonęły dwa brytyjskie kutry rybackie: „Giralda” (46 BRT) oraz „Chrysolite” (57 BRT) – na tym ostatnim poniosło śmierć pięciu rybaków. Kolejną małą jednostką, która zatonęła 7 lipca na wschód od Aldeburgh (na pozycji ), był uzbrojony trawler HMT „Kelvin” (322 ts), który pociągnął za sobą 5 ofiar. 20 lipca na pozycji zatonął pomocniczy trałowiec HMS „Queen of the North” (594 ts), na którym zginęło 7 oficerów i 22 marynarzy. Na następne zatopienie załoga okrętu podwodnego musiała czekać do 5 września 1917 roku, kiedy to na wschód od Felixstowe wszedł na minę uzbrojony trawler HMT „Eros” (286 ts), ze stratą 2 marynarzy.
13 września 1917 roku miała miejsce kolejna zmiana na stanowisku dowódcy okrętu, którym został por. mar. Walter Schmitz. Pierwszym sukcesem nowego kapitana było zatopienie 20 października uzbrojonego trawlera HMT „Vitality” (202 ts), który ze stratą 2 ludzi wszedł na minę w okolicy Lowestoft. 11 listopada na postawioną przez UC-4 zagrodę minową wszedł zbudowany w 1911 roku brytyjski parowiec „Lapwing” (1192 BRT), płynący z Rotterdamu do Londynu z ładunkiem drobnicy (statek zatonął bez strat w ludziach na pozycji ), zaś 2 dni później ten sam los spotkał brytyjski parowiec „Axminster” (1905 BRT), transportujący węgiel na trasie Blyth – Dieppe ((, ze stratą 3 ludzi). Ostatnie w 1917 roku zatopienie miało miejsce 23 grudnia, kiedy to na wschód od Aldeburgh został zniszczony zbudowany w 1902 roku brytyjski parowiec „Grantley Hall” (4008 BRT), płynący z ładunkiem rudy żelaza z Villaricos do Middlesbrough.
1918 rok.
20 stycznia 1918 roku nastąpiła zmiana na stanowisku dowódcy okrętu: por. mar. Walter Schmitz został zastąpiony przez por. mar. Kurta Locha. Nowy dowódca swój pierwszy sukces odniósł 25 lutego, kiedy to na minie postawionej w estuarium Tamizy zatonął (bez strat w ludziach) zbudowany w 1909 roku brytyjski węglowiec „Rubio” (2395 BRT). Dzień później w tym samym miejscu więcej szczęścia miał „Berwen” (3752 BRT) – zbudowany w 1903 roku brytyjski parowiec przewożący cukier z Port Louis do Hull, który został jedynie uszkodzony.
W dniu 27 lutego 1918 roku dowództwo nad UC-4 otrzymał por. mar. Ernst Berlin. Szczęśliwym dniem dla dowodzonej przez niego jednostki był 5 marca, kiedy to u ujścia Tamizy zatonęły 3 statki: płynący pod balastem z Londynu do Tyne brytyjski parowiec „Coalgas” (2257 BRT), również płynący pod balastem z Hawru do Tyne brytyjski parowiec „Estrella” o pojemności 1740 BRT (na którym zginęło 20 członków załogi) oraz nowy norweski parowiec „Tusnastabb” (1136 BRT), płynący bez ładunku z Rouen do Sunderlandu (na pozycji ). Kolejne trzy jednostki zatonęły w tych okolicach w kwietniu: zbudowany w 1911 roku brytyjski parowiec „Lonhelen” (1281 BRT) – 12 kwietnia; uzbrojony trawler HMT „Numitor” (242 ts), który pociągnął za sobą 5 ofiar (20 kwietnia, na pozycji ) oraz pomocniczy trałowiec HMS „St. Seiriol” (928 ts), na którym zginęło 12 marynarzy (25 kwietnia).
22 kwietnia 1918 roku miała miejsce ostatnia już zmiana na stanowisku dowódcy okrętu, którym został por. mar. Eberhard Schmidt. Jedynym w okresie jego dowodzenia i ostatnim spośród wielu sukcesów odniesionych przez UC-4 było zatopienie 26 czerwca na pozycji uzbrojonego trawlera HMT „Achilles II” (225 ts), na którym poniosło śmierć 13 członków załogi.
Okręt został samozatopiony u wybrzeży Flandrii (na pozycji ) podczas niemieckiej ewakuacji z Belgii 5 października 1918 roku.

</doc>
<doc id="3742570" url="https://pl.wikipedia.org/wiki?curid=3742570" title="Zygmunt Jaksa Dobek">
Zygmunt Jaksa Dobek

Zygmunt Jaksa Dobek herbu Gryf – podstarości sieradzki, miecznik sieradzki w latach 1778–1793, skarbnik sieradzki w latach 1772–1778.

</doc>
<doc id="3742572" url="https://pl.wikipedia.org/wiki?curid=3742572" title="Alastvere">
Alastvere

Alastvere – wieś w Estonii, w prowincji Jõgeva, w gminie Põltsamaa.

</doc>
<doc id="3742573" url="https://pl.wikipedia.org/wiki?curid=3742573" title="Rubén Michavila">
Rubén Michavila

Rubén Michavila Jover (ur. 11 maja 1970 w Terrassie) – hiszpański piłkarz wodny, srebrny medalista olimpijski z Barcelony.
Zawody w 1992 były jego jedynymi igrzyskami olimpijskimi. W turnieju wystąpił w trzech spotkaniach. Z reprezentacją był także m.in. mistrzem świata w 1998 i wicemistrzem globu w 1991.

</doc>
<doc id="3742574" url="https://pl.wikipedia.org/wiki?curid=3742574" title="Ballata XIV (Cavalcanti)">
Ballata XIV (Cavalcanti)

Ballata XIV [wł. I’prego voi che di dolor parlate] – wiersz włoskiego poety epoki duecenta (XIII wieku) Guida Cavalcantiego, jednego z czołowych przedstawicieli Dolce stil nuovo. Tego poetę uważa się za najwybitniejszego po Dantem liryka końca XIII stulecia. Zresztą sam Dante go znał i nazywał swoim pierwszym przyjacielem.
Charakterystyka ogólna.
Omawiany utwór jest typowym przykładem ballaty – kunsztownej formy gatunkowej i wersyfikacyjnej, stanowiącej odpowiednik ballady francuskiej. Można zaryzykować twierdzenie, że to właśnie Cavalcanti stworzył najbardziej klasyczne wiersze tego typu. Obok sonetów stanowią one zrąb jego twórczości lirycznej.
Forma.
Utwór, jak przystało na ballatę, składa się z trójwersowej riprezy (ripresa), stanowiącej przesłanie utworu, i trzech strof siedmiowersowych, rozwijających podany w riprezie temat. Z racji tego, ze ripreza ma trzy wersy, analizowany wiersz należy do podgatunku ballata mezzana, czyli ballata średnia.
Strofy utworu są spięte rymem królewskim (ababbcc). Rym podany w ostatniej linijce riprezy powtarza się w dwóch ostatnich wersach każdej strofy, co buduje formalną spójność wiersza. Całość rymuje się nnc ababbcc dedeecc fgfggcc.
Zwrotki są równowersowe. Metrycznym tworzywem strof utworu jest włoski jedenastozgłoskowiec (endecasillabo).
W drugim wersie drugiej zwrotki można zaobserwować wyrazistą instrumentację spółgłoskową (na [r]): dentro dal vostro cor voi tremereste i grę słów dice : dolci.
Treść.
W analizowanym utworze można zaobserwować typowe dla Cavalcantiego akcentowanie towarzyszącego miłości cierpienia. Poeta pisze o łzach, które mu się cisną do oczu na myśl o ukochanej.
O pojmowaniu miłości przez Cavalcantiego pisał Jefferson B. Fletcher.
Przekłady.
Światową sławę nieco już zapomnianym ballatom Cavalcantiego przyniosły przekłady na język angielski, zwłaszcza wersje pióra wielkiego admiratora poezji włoskiej, amerykańskiego poety Ezry Pounda. Pound przełożył pięćdziesiąt utworów włoskiego poety, 35 sonetów madrygał i 14 ballat.
Poezja Cavalcantiego nie jest w Polsce szeroko znana. Tylko pojedyncze jego urwory znalazły uznanie polskich tłumaczy. Jeden z sonetów przyswoił Maciej Froński.
Prezentowaną ballatę Cavalcantiego przełożył z zachowaniem jej architektoniki wersyfikacyjnej Wiktor Jarosław Darasz.

</doc>
<doc id="3742575" url="https://pl.wikipedia.org/wiki?curid=3742575" title="Ruben Michavila">
Ruben Michavila



</doc>
<doc id="3742578" url="https://pl.wikipedia.org/wiki?curid=3742578" title="Annikvere (Põltsamaa)">
Annikvere (Põltsamaa)

Annikvere – wieś w Estonii, w prowincji Jõgeva, w gminie Põltsamaa.

</doc>
<doc id="3742579" url="https://pl.wikipedia.org/wiki?curid=3742579" title="Esku">
Esku

Esku – wieś w Estonii, w prowincji Jõgeva, w gminie Põltsamaa.

</doc>
<doc id="3742581" url="https://pl.wikipedia.org/wiki?curid=3742581" title="Kaavere (Põltsamaa)">
Kaavere (Põltsamaa)

Kaavere – wieś w Estonii, w prowincji Jõgeva, w gminie Põltsamaa.

</doc>
<doc id="3742584" url="https://pl.wikipedia.org/wiki?curid=3742584" title="Witalij Hemeha">
Witalij Hemeha

Witalij Anatolijowycz Hemeha (ur. 10 stycznia 1994 w Stepankach) – ukraiński piłkarz występujący na pozycji pomocnika w ukraińskim klubie Nywa Winnica. Były młodzieżowy reprezentant Ukrainy.
Kariera klubowa.
Wychowanek klubów Nywa Winnica i Dynamo Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 30 lipca 2011 w drugiej drużynie Dynama. Latem 2015 został wypożyczony do Howerły Użhorod. Od 12 lipca 2016 gra na zasadach wypożyczenia w Wisle Płock. 1 marca 2017 podpisał kontrakt z Olimpikiem Donieck. 17 sierpnia 2017 zasilił skład Ruchu Winniki. 30 sierpnia 2018 został piłkarzem Nywy Winnica.
Kariera reprezentacyjna.
Występował w juniorskiej i młodzieżowej reprezentacjach Ukrainy.

</doc>
<doc id="3742586" url="https://pl.wikipedia.org/wiki?curid=3742586" title="Skalista (Kotlina Jeleniogórska)">
Skalista (Kotlina Jeleniogórska)

Skalista (451 m n.p.m.) – wzniesienie w południowo-zachodniej Polsce, w środkowo-zachodniej części Wzgórz Łomnickich, w środkowej części Kotliny Jeleniogórskiej.
Położenie.
Wzniesienie położone w środkowej części Kotliny Jeleniogórskiej, w środkowo-zachodniej części Wzgórz Łomnickich, około 2,6 km na południe od centrum miejscowości Jelenia Góra.
Charakterystyka.
Skalista znosi się w południowej części miasta Jelenia Góra, w środkowo-zachodniej części Wzgórz Łomnickich na tle sporo wyższych wzniesień pobliskich Karkonoszy. Wyrasta w bliskiej odległości pomiędzy czterema mniejszymi nie przekraczającymi 420 m n.p.m. bezimiennymi wzniesieniami, w kształcie niewielkiej, wyraźnie zaznaczonej rozciągniętej kopuły, z wyraźnie podkreślonymi lekko stromymi zboczami. Zbocza wzniesienia stromo opadają w kierunku dobrze wykształconych dolin rzecznych, które wyraźnie wydzielają wzniesienie. Zbocze zachodnie schodzi w kierunku doliny Kamiennej, północne i wschodnie opada do doliny potoku Pijawnik a południowe wydziela zbiornik osadnika. U podnóża południowo-zachodniego i południowo-wschodniego zbocza znajdują się wyrobiska po nieczynnych kamieniołomach, zwanych często amfiteatrami skalnymi. Powierzchnia szczytowa jest wyraźnie zaznaczona a najwyższy punkt wzniesienia zwieńczony jest okazałymi skałami „Skały Wilhelma”, na szczycie których, znajduje się kamienna platforma widokowa z wiodącymi na nią schodkami. Położenie wzniesienia, kształt i wyraźnie podkreślona część szczytowa, czynią wzniesienie rozpoznawalnym w terenie.
Budowa.
Wzniesienia położone jest w obrębie jednostki geologicznej blok karkonosko-izerski. Podłoże geologiczne wzniesienia stanowią skały karkonosko-izerskiego masywu granitowego, głównie granit. Szczyt i zbocza wzniesienia pokrywa warstwa młodszych osadów glin, żwirów, piasków i lessów z okresu zlodowaceń plejstoceńskich i osadów powstałych w chłodnym, peryglacjalnym klimacie.
Roślinność.
Całe wzniesienie porośnięte jest lasem w dolnej części iglastym, a w górnej bukowym. Poniżej dolnej granicy lasu zbocza w większości porastają dzikie łąki z pojedynczymi grupami drzew i krzewów. Niewielką tylko powierzchnię zboczy zajmują nieużytki.
Zagospodarowanie.
Do południowego i zachodniego podnóża wzniesienia podchodzą zabudowania Jeleniej Góry. Wschodnim podnóżem prowadzi droga Jelenia Góra-Staniszów. Północnym podnóżem przebiega Południowa Obwodnica Jeleniej Góry. Po południowej stronie w niewielkim obniżeniem znajduje się osadnik dawniej użytkowany przez nieczynne zakłady Celwiskoza.
Turystyka.
Południowym podnóżem wzniesienia prowadzi szlak turystyczny.

</doc>
<doc id="3742587" url="https://pl.wikipedia.org/wiki?curid=3742587" title="Kablaküla">
Kablaküla

Kablaküla – wieś w Estonii, w prowincji Jõgeva, w gminie Põltsamaa.

</doc>
<doc id="3742588" url="https://pl.wikipedia.org/wiki?curid=3742588" title="Kaliküla">
Kaliküla

Kaliküla – wieś w Estonii, w prowincji Jõgeva, w gminie Põltsamaa.

</doc>
<doc id="3742590" url="https://pl.wikipedia.org/wiki?curid=3742590" title="Kalme (Põltsamaa)">
Kalme (Põltsamaa)

Kalme – wieś w Estonii, w prowincji Jõgeva, w gminie Põltsamaa.

</doc>
<doc id="3742591" url="https://pl.wikipedia.org/wiki?curid=3742591" title="Kuningamäe">
Kuningamäe

Kuningamäe – wieś w Estonii, w prowincji Jõgeva, w gminie Põltsamaa.

</doc>
<doc id="3742593" url="https://pl.wikipedia.org/wiki?curid=3742593" title="Lebavere">
Lebavere

Lebavere – wieś w Estonii, w prowincji Jõgeva, w gminie Põltsamaa.

</doc>
<doc id="3742595" url="https://pl.wikipedia.org/wiki?curid=3742595" title="Lustivere">
Lustivere

Lustivere – wieś w Estonii, w prowincji Jõgeva, w gminie Põltsamaa.

</doc>
<doc id="3742597" url="https://pl.wikipedia.org/wiki?curid=3742597" title="Mõhküla">
Mõhküla

Mõhküla – wieś w Estonii, w prowincji Jõgeva, w gminie Põltsamaa.

</doc>
<doc id="3742598" url="https://pl.wikipedia.org/wiki?curid=3742598" title="Mällikvere">
Mällikvere

Mällikvere – wieś w Estonii, w prowincji Jõgeva, w gminie Põltsamaa.

</doc>
<doc id="3742603" url="https://pl.wikipedia.org/wiki?curid=3742603" title="Pieter H. Pellenbarg">
Pieter H. Pellenbarg

Pieter H. Pellenbarg (ur. 1947 w Harlingen w Holandii) - profesor zwyczajny (full professor), autor ponad 300 publikacji, którego główne zainteresowania skupiają się przede wszystkim na geografii społeczno-ekonomicznej oraz gospodarce przestrzennej. Otrzymał tytuł doktora honoris causa Uniwersytetu Łódzkiego.

</doc>
<doc id="3742605" url="https://pl.wikipedia.org/wiki?curid=3742605" title="Pčinja">
Pčinja



</doc>
<doc id="3742612" url="https://pl.wikipedia.org/wiki?curid=3742612" title="Kriwa Reka (dopływ Pčinji)">
Kriwa Reka (dopływ Pčinji)



</doc>
<doc id="3742619" url="https://pl.wikipedia.org/wiki?curid=3742619" title="Neanurme">
Neanurme

Neanurme – wieś w Estonii, w prowincji Jõgeva, w gminie Põltsamaa.

</doc>
<doc id="3742620" url="https://pl.wikipedia.org/wiki?curid=3742620" title="Nõmavere">
Nõmavere

Nõmavere – wieś w Estonii, w prowincji Jõgeva, w gminie Põltsamaa.

</doc>
<doc id="3742622" url="https://pl.wikipedia.org/wiki?curid=3742622" title="Park Narodowy Kemeri">
Park Narodowy Kemeri



</doc>
<doc id="3742623" url="https://pl.wikipedia.org/wiki?curid=3742623" title="Baszta Pierścienników w Krakowie">
Baszta Pierścienników w Krakowie

Baszta Pierścienników (znana także jako "Baszta Ryngmacherów") – baszta w Krakowie, położona niegdyś w ciągu murów miejskich, między Basztą Siodlarzy po stronie północnej i Basztą Bednarzy po stronie południowej. Zburzona na początku XIX wieku.
Historia.
Ambroży Grabowski ukazuje Basztę Pierścienników tylko jako wieżę niewielką, natomiast nie ukazuje dokładnie jej wyglądu. Jedynym więc źródłem ujawniającym wygląd omawianej baszty jest akwarela Jerzego Głogowskiego z 1809 roku. Owa akwarela ukazuje półokrągłą wieżę, zakończoną dachem o kształcie zbliżonym do stożka. Wieża ukazana na akwareli jest podobna do zachowanej do dziś Baszty Pasamoników. Powstała najprawdopodobniej zważając na ukazany na akwareli Głogowskiego kształt baszty w XV wieku. W baszcie znajdowało się 6 otworów strzelniczych. Baszta popadła w ruinę i zarosła roślinnością, zburzono ją wraz z większością Murów miejskich Krakowa na początku XIX wieku.
Za basztę odpowiedzialny był cech Pierścienników, zwanych inaczej z języka niemieckiego „ryngmacherami”.

</doc>
<doc id="3742624" url="https://pl.wikipedia.org/wiki?curid=3742624" title="Tour de Pologne 2016 – 2. etap">
Tour de Pologne 2016 – 2. etap

2. etap kolarskiego wyścigu Tour de Pologne 2016 odbył się 13 lipca. Start etapu miał miejsce w Tarnowskich Górach natomiast meta w Katowicach. Etap liczył 153 kilometrów.
Premie.
Na 2. etapie będą następujące premie:

</doc>
<doc id="3742626" url="https://pl.wikipedia.org/wiki?curid=3742626" title="Pauastvere">
Pauastvere

Pauastvere – wieś w Estonii, w prowincji Jõgeva, w gminie Põltsamaa.

</doc>
<doc id="3742628" url="https://pl.wikipedia.org/wiki?curid=3742628" title="Pieter Pellenbarg">
Pieter Pellenbarg



</doc>
<doc id="3742633" url="https://pl.wikipedia.org/wiki?curid=3742633" title="Panhard Dyna X">
Panhard Dyna X

Panhard Dyna X – samochód osobowy produkowany przez francuskie przedsiębiorstwo Panhard w latach 1948–1954. 
Historia i opis modelu.
Panhard Dyna X powstał przy współpracy producenta z konstruktorem Jeanem-Albertem Grégoirem. W czasie wojny w tajemnicy przed okupantem pracował on nad projektem niewielkiego samochodu z przednim napędem. Po wojnie produkcję miała podjąć Simca, która jednak straciła zainteresowanie projektem. Wtedy projekt został przejęty przez Panharda.
Umowa pomiędzy Panhardem i Grégoirem dała producentowi prawo do modyfikacji samochodu. Na tym etapie projektowania samochód został powiększony, dodano drugą parę drzwi, zmieniono zawieszenie tylne i silnik. Nadwozie w całości zostało wykonane z aluminium i opierało się na stalowej ramie.
Panhard Dyna X został zaprezentowany podczas paryskiego Salonu Samochodowego w 1946 roku.
Ze względu na archaiczną stylizację samochód zyskał przydomek "Ludwik XV".
Silnik.
Samochód napędzał 2-cylindrowy silnik typu bokser, chłodzony powietrzem i wykonany z aluminium. Za jego konstrukcję odpowiadał inżynier Louis Delagarde. 
W silniku zastosowano kilka nietypowych rozwiązań jak: jednoczęściowa skrzynia korbowa, cylindry bez odejmowanych głowic z wymiennymi tulejami z żeliwa oraz zawory zamykane drążkami skrętnymi.
Pierwsze egzemplarze Panharda Dyna X wyposażono w silnik o pojemności 610 cm2 i mocy 24 KM (17,6 kW) przy 4000 obr./min. W roku 1949 podniesiono moc do 28 KM przy 5000 obr./min W 1950 roku silnik został powiększony do 745 cm2 i 32 KM, a w 1952 roku do 810 cm2 i 40 KM (29 kW).

</doc>
<doc id="3742635" url="https://pl.wikipedia.org/wiki?curid=3742635" title="Tour de Pologne 2016 – 3. etap">
Tour de Pologne 2016 – 3. etap

3. etap kolarskiego wyścigu Tour de Pologne 2016 odbył się 14 lipca. Start etapu miał miejsce w Zawierciu natomiast meta w Nowym Sączu. Etap liczył 240 kilometrów.
Premie.
Na 3. etapie będą następujące premie:

</doc>
<doc id="3742652" url="https://pl.wikipedia.org/wiki?curid=3742652" title="Tour de Pologne 2016 – 4. etap">
Tour de Pologne 2016 – 4. etap

4. etap kolarskiego wyścigu Tour de Pologne 2016 odbył się 15 lipca. Start etapu miał miejsce w Nowym Sączu natomiast meta w Rzeszowie. Etap liczył 218 kilometrów.
Premie.
Na 4. etapie będą następujące premie:

</doc>
<doc id="3742653" url="https://pl.wikipedia.org/wiki?curid=3742653" title="Michał Kudła">
Michał Kudła

Michał Kudła (ur. 17 października 1991 r. w Poznaniu) – polski kanadyjkarz, medalista Letniej Uniwersjady 2013, olimpijczyk z Rio de Janeiro (2016), ośmiokrotny mistrz Polski.
Kariera sportowa.
Jest zawodnikiem Posnanii.
Na Uniwersjadzie w 2013 zdobył brązowy medal w konkurencji C-4 1000 m (partnerami byli Piotr Kuleta, Mateusz Kamiński i Patryk Sokół).
Na mistrzostwach Polski seniorów zdobył 8 złotych medali:
Wyniki.
Wyniki finałów igrzysk olimpijskich i europejskich oraz mistrzostw świata i Europy.

</doc>
<doc id="3742655" url="https://pl.wikipedia.org/wiki?curid=3742655" title="Tetiana Halicyna">
Tetiana Halicyna

Tetiana Ołeksandriwna Halicyna (, , "Tatjana Aleksandrowna Galicyna", ur. 14 grudnia 1984 w Teodozji) – ukraińska artystka sztuki animacji piaskowej i malowania światłem. Założycielka studia artystycznego „Galitsyna Art Group” oraz międzynarodowej sieci szkół artystycznych dla dzieci „Galitsyna Art School”.
Zwyciężczyni 6. edycji programu "Mam talent!" (2013).
Życiorys.
Pochodzi z niezamożnej rodziny. Pierwsze portrety i obrazki malowała komercyjnie, mając 12 lat, dzięki czemu wsparła rodzinny budżet. W 2005 wyjechała do Charkowa. Uczęszczała do miejscowej szkoły artystycznej dla dzieci. Szybko jednak z niej zrezygnowała, ponieważ nie odpowiadał jej zbyt konserwatywny i tradycyjny system nauczania. Po ukończeniu szkoły ogólnokształcącej, zgodnie z życzeniem rodziców, rozpoczęła naukę w politechnicznym technikum w Teodozji. Technikum ukończyła z wyróżnieniem ze specjalnością „Technolog żywienia”. Ukończyła studia w Charkowskim Uniwersytecie Ekonomicznym.
Kariera.
Pracowała w dziale reklamy w jednej z agencji nieruchomości. Następnie pracowała w banku. Podczas urlopu macierzyńskiego po narodzinach córki w 2009 w pełni poświęciła się sztuce i odkryła piaskową animację. Po opanowaniu techniki malowania piaskiem znalazła podobnych sobie pasjonatów i w 2011 otworzyła w Charkowie artystyczne studio „Art4show”, które zajmuje się organizacją komercyjnych pokazów. Wśród klientów znalazły się największe firmy z Ukrainy i Rosji, takie jak Rosnieft, PrywatBank, Sbierbank Rossii, DCH czy Metinvest.
W 2013 została zaproszona do udziału w eliminacjach do programu "Mam talent!" odbywających się w Krakowie. Pomyślnie przeszła przez castingi i dostała się do stawki półfinałowej, skąd awansowała do finału rozgrywanego 30 listopada. Zdobyła w nim największą liczbę głosów telewidzów, dzięki czemu zwyciężyła, otrzymując w nagrodę czek o wartości 300 tys. zł. Połowę wygranej sumy przekazała na cele charytatywne, pomagając chorym dzieciom. Po zwycięstwie w programie wraz z rodziną przeniosła się do Warszawy, gdzie otworzyła „Galitsyna Art School”, pierwszą w Polsce szkołę malowania piaskiem. Równolegle ze szkołą prowadzi studio artystyczne „Galitsyna Art Group”, której podopieczni uczestniczą w licznych przeglądach i konkursach talentów, jak również występują regularnie w rosyjskich programach stacji TV1.
W 2014 wraz z innymi finalistami programu wystąpiła w spektaklu „Magic Malbork 2014”. Była gościem honorowym na ważnych masowych wydarzeniach kulturalnych, takich jak Małopolski Festiwal Sztuki „Karpaty OFFer” w Nowym Sączu, XII Festiwal Książki w Puławach czy Festiwal Teatralny w Nowym Sączu.
W 2015 namalowała piaskowy klip reklamowy Igrzyska Olimpijskie w Rio de Janeiro, a także występowała w czasie wydarzenia zorganizowanego przez Banco Bradesco, jednego ze sponsorów olimpiady. Wyprodukowała też piaskowy klip animowany „Mój świat 2015” na zlecenie ukraińskiej filii ONZ. Brała udział w ceremonii otwarcia XXII Ogólnopolskiej Olimpiady Młodzieży w Sportach Zimowych 2016 w Karpaczu, występuje też na wydarzeniach organizowanych przez władze polskich miast. W 2016 była jurorką na festiwalu "Internationale Sand Malerei Festival" w Hamburgu i gościem specjalnym na "Warsaw Challenge 2016", wystąpiła też podczas koncertu z okazji 20. rocznicy Konstytucji Ukrainy, podczas którego przedstawiła piaskiem 20 lat tragicznych zmagań Ukrainy w procesie tworzenia ustawy zasadniczej.
Współtworzyła teledyski dla Marcina Millera, Haliny Mlynkovej, De Mono czy Jauhiena Litwinkowicza. Namalowała ekskluzywne portrety dla wielu osób publicznych, takich jak Agustin Egurrola, Agnieszka Chylińska, Małgorzata Foremniak, Marcin Prokop, Szymon Hołownia, Patricia Kaas czy Dżamała.

</doc>
<doc id="3742660" url="https://pl.wikipedia.org/wiki?curid=3742660" title="Penelope Oleksiak">
Penelope Oleksiak

Penelope „Penny” Oleksiak (ur. 13 czerwca 2000 w Scarborough) – kanadyjska pływaczka specjalizująca się w stylu dowolnym i stylu motylkowym, siedmiokrotna medalistka igrzysk olimpijskich i mistrzostw świata na krótkim basenie (2016).
Lata młodości.
Córka pochodzącego z Polski Richarda Oleksiaka i Alison. Jej bracia Jamie i Jake zostali hokeistami, ma też dwie siostry: Hayley, która jest wioślarką oraz Claire. Pływać nauczyła się w wieku 9 lat.
Kariera.
W 2015 zdobyła sześć medali mistrzostw świata juniorów: złoty w sztafecie mieszanej 4 × 100 m stylem dowolnym, srebrny na 50 i 100 m stylem motylkowym, 100 m stylem dowolnym i w sztafecie 4 × 200 m stylem dowolnym oraz brązowy w sztafecie 4 × 100 m stylem dowolnym. 5 kwietnia 2016 z czasem 56,99 s pobiła rekord kraju na 100 m stylem motylkowym i zakwalifikowała się na igrzyska olimpijskie. Z czasem 53,31 s ustanowiła także nowy rekord Kanady na 100 m stylem dowolnym, będący jednocześnie rekordem świata juniorek. Na igrzyskach zdobyła brązowy medal w sztafecie 4 × 100 i 4 × 200 m stylem dowolnym, srebrny na 100 m stylem motylkowym oraz (ex aequo z Simone Manuel) złoty na 100 m stylem dowolnym, ustanawiając z czasem 52,70 s rekord olimpijski.
Podczas mistrzostw świata na krótkim basenie w Windsorze zdobyła cztery medale. Oleksiak została mistrzynią świata w sztafetach 4 × 50 i 4 × 200 m stylem dowolnym. Wywalczyła także srebrny medal w sztafecie 4 × 100 m stylem zmiennym. Indywidualnie zdobyła brąz na 100 m stylem dowolnym, ustanawiając z czasem 52,01 s rekord Kanady. Płynęła także w sztafecie 4 × 100 m stylem dowolnym, która początkowo zajęła drugie miejsce, ale ostatecznie została zdyskwalifikowana. Została wybrana sportowcem roku 2016 w Kanadzie. W 2017 wystartowała na mistrzostwach świata, na których zdobyła brązowy medal w sztafecie mieszanej 4 × 100 m stylem zmiennym, a także zajęła 4. miejsce na 100 m stylem motylkowym i w sztafecie 4 × 100 m stylem dowolnym.
Mistrzostwa Kanady.
W 2015 została mistrzynią Kanady na 50 i 100 m stylem motylkowym oraz wicemistrzynią na 100 m stylem dowolnym.
Rekordy życiowe.
Na długim basenie.
Jest również rekordzistką Kanady w sztafecie 4 × 50 m stylem dowolnym – 1:40,46 s ( Montreal, 20 lutego 2016)

</doc>
<doc id="3742666" url="https://pl.wikipedia.org/wiki?curid=3742666" title="Tour de Pologne 2016 – 5. etap">
Tour de Pologne 2016 – 5. etap

5. etap kolarskiego wyścigu Tour de Pologne 2016 odbył się 16 lipca. Start etapu miał miejsce w Wieliczce, natomiast meta w Zakopanem. Długość etapu wynosiła 225 kilometrów. Był to etap górski.
Start etapu miał miejsce w Brzegach koło Wieliczki, gdzie dwa tygodnie później odbyły się wydarzenia Światowych Dni Młodzieży 2016. Przed rozpoczęciem etapu dyrektor wyścigu, Czesław Lang, przekazał Caritas Polska w darze dla papieża Franciszka rower Colnago. Rower ten został w późniejszym czasie sprzedany na licytacji za 40 tysięcy złotych, zysk przekazano na cele charytatywne.
Najtrudniejszą częścią etapu były dwie 50-kilometrowe pętle wokół Zakopanego. Finisz etapu tradycyjnie był zlokalizowany w okolicach Wielkiej Krokwi.
Przebieg.
Etap został rozegrany w bardzo trudnych warunkach pogodowych – od początku etapu padał deszcz, była też niska temperatura (momentami wynosiła tylko 7 stopni).
Zwycięzcą etapu został Tim Wellens. Zawodnik przez około 40 km jechał samotnie, uzyskując znaczną przewagę nad rywalami (drugi zawodnik, Davide Formolo, przybył na metę 3 min 48 s za zwycięzcą). Wcześniej zawodnik jechał w czołowej grupie, jednak w różnych konfiguracjach, m.in. przez pewien czas jechał wspólnie z Pawłem Cieślikiem i Alberto Bettiolem. Jeszcze wcześniej, od około 70 kilometra etapu, zawodnik jechał w 18-osobowej ucieczce.
Na etapie doszło do kilku kraks, pierwsza z nich miała miejsce już na 8. kilometrze wyścigu. Etapu nie ukończyło aż 85 zawodników, między innymi Fernando Gaviria (dotychczasowy lider wyścigu), Przemysław Niemiec i Bob Jungels. Ponadto jeden zawodnik (Michael Woods) zrezygnował już przed startem. Do mety dotarło 100 kolarzy. W jednej z kraks ucierpiał Michał Kwiatkowski, jednak zdołał on ukończyć etap.
Tim Wellens objął zdecydowane prowadzenie w klasyfikacji generalnej wyścigu. Zawodnik objął również prowadzenie w klasyfikacji górskiej oraz w klasyfikacji najaktywniejszych. Jak się później okazało, Wellens został zwycięzcą całego wyścigu.
Premie.
Na 5. etapie były następujące premie:
Wyniki.
Źródło:
Wyniki etapu.
Źródła:
Klasyfikacje po 5. etapie.
Klasyfikacja generalna.
Źródła:
Klasyfikacja punktowa.
Źródła:
Klasyfikacja górska.
Źródła:
Klasyfikacja najaktywniejszych.
Źródło:
Klasyfikacja drużynowa.
Źródła:

</doc>
<doc id="3742672" url="https://pl.wikipedia.org/wiki?curid=3742672" title="Mateusz Kamiński (kajakarz)">
Mateusz Kamiński (kajakarz)

Mateusz Kamiński (ur. 3 maja 1991 w Olsztynie) – polski kanadyjkarz, dwukrotny medalista mistrzostw świata i Europy oraz Letniej Uniwersjady 2013, olimpijczyk z Rio de Janeiro (2016), jedenastokrotny mistrz Polski.
Kariera sportowa.
Jest zawodnikiem OKSW Olsztyn. Jego największym sukcesem w karierze seniorskiej jest brązowy medal mistrzostw świata w konkurencji C-1 5000 m w 2015 i 2017 roku oraz brązowe medale mistrzostw Europy w 2016 i 2017 roku w konkurencji C-1 5000 m. Na mistrzostwach Europy w 2016 roku zajął także 7. miejsce w konkurencji C-2 1000 m, na mistrzostwach Europy w 2017 roku - 9. miejsce konkurencji C-2 1000 m, na mistrzostwach świata w 2017 roku - 7. miejsce w konkurencji C-2 1000 m. Reprezentował też Polskę na igrzyskach olimpijskich w 2016 roku (C-2 1000 m - 9 m.), mistrzostwach świata w 2013 roku (C-4 1000 m - 9 m.), mistrzostwach Europy w 2013 (C-4 1000 m - 5 m.) i 2015 roku (C-2 200 m - 9 m., C-2 500 m - 5 m.) oraz Igrzyskach Europejskich w 2015 (C-2 1000 m - 7 m.).
Na Uniwersjadzie w 2013 roku zdobył brązowy medal w konkurencji C-4 1000 m (partnerami byli Piotr Kuleta, Michał Kudła i Patryk Sokół).
W 2014 roku zdobył mistrzostwo Polski w konkurencji C-2 500 m i C-2 1000 m (w obu startach z Tomaszem Barniakiem), w 2016 i 2017 w konkurencji C-2 200 m, C-2 500 m i C-2 1000 m, w 2018 roku w konkurencji C-2 1000 m (również z Tomaszem Barniakiem), w 2019 w konkurencji C-2 500 m i C-2 1000 m (w obu startach z Tomaszem Barniakiem), w 2021 w konkurencji C-1000 m.
Wyniki.
Wyniki finałów igrzysk olimpijskich i europejskich oraz mistrzostw świata i Europy.

</doc>
<doc id="3742674" url="https://pl.wikipedia.org/wiki?curid=3742674" title="Tour de Pologne 2016 – 6. etap">
Tour de Pologne 2016 – 6. etap

6. etap kolarskiego wyścigu Tour de Pologne 2016 zaplanowano na 17 lipca. Miał on liczyć 194 kilometrów, a jego start oraz metę wyznaczono w Bukowinie Tatrzańskiej. Etap przerwano z powodu złych warunków pogodowych i uznano za nieważny, anulując wszystkie rozstrzygnięcia wynikłe w jego trakcie.
Etap miał składać się z pięciu pętli. W dniu startu padał ulewny deszcz, przez co ulicami płynęły strumienie wody, a na jezdniach zalegały naniesione przez nią kamienie oraz błoto. Z tego powodu najpierw etap skrócono do trzech pętli, potem do dwóch. Opóźniono również start z godziny 15:15 na 15:50. Kolarze przejechali jedno okrążenie, po czym etap został anulowany.
Premie.
Na 6. etapie miały być następujące premie:
Wyniki wszystkich premii na tym etapie anulowano.
Klasyfikacje po 6. etapie.
Ze względu na anulowanie etapu klasyfikacje nie uległy zmianie.

</doc>
<doc id="3742675" url="https://pl.wikipedia.org/wiki?curid=3742675" title="Stowarzyszenie Potrójnej Dziewiątki">
Stowarzyszenie Potrójnej Dziewiątki



</doc>
<doc id="3742688" url="https://pl.wikipedia.org/wiki?curid=3742688" title="Fakty (TVP Wrocław)">
Fakty (TVP Wrocław)



</doc>
<doc id="3742690" url="https://pl.wikipedia.org/wiki?curid=3742690" title="Šoltysa">
Šoltysa

Šoltysa – potok na Słowacji, lewy dopływ Lipnika w dorzeczu Dunajca. Wypływa na wysokości około 900 m na północnych stokach szczytu Riňava w Magurze Spiskiej. Płynie początkowo w kierunku północnym, później północnym z odchyleniem na wschód głęboką doliną między dwoma bocznymi grzbietami odchodzącymi od głównej grani Magury Spiskiej. W orograficznie lewym grzbiecie wznoszą się szczyty Kobylia hlava (953 m) i Pašková (773 m), w prawym Kvasník (1019 m) i Čierťaž (787 m). Z obydwu tych grzbietów spływa po kilka potoków zasilających Šoltysę
Šoltysa uchodzi do Lipnika w miejscowości Wielki Lipnik ("Veľký Lipník"). Następuje to na wysokości około 550 m w centrum tej miejscowości. Cała zlewnia potoku Šoltysa znajduje się w obrębie tej miejscowości. Wzdłuż koryta potoku z Wielkiego Lipnika prowadzi droga, w większości asfaltowa, podchodząca aż pod szczyt Plontany. Na granicy lasu i pól uprawnych Wielkiego Lipnika nad potokiem Šoltysa znajdują się zabudowania rolniczej spółdzielni produkcyjnej Penzion Agrorelax.

</doc>
<doc id="3742693" url="https://pl.wikipedia.org/wiki?curid=3742693" title="Karol de Coster">
Karol de Coster



</doc>
<doc id="3742694" url="https://pl.wikipedia.org/wiki?curid=3742694" title="Pašková">
Pašková



</doc>
<doc id="3742702" url="https://pl.wikipedia.org/wiki?curid=3742702" title="Ramón Balcells Rodón">
Ramón Balcells Rodón

Ramón Balcells Rodón (ur. 17 listopada 1919 w Valls, zm. 31 marca 1999 w Barcelonie) – hiszpański żeglarz, olimpijczyk. Jest ojcem Ramóna Balcellsa Comasa.
W wieku 32 lat Ramón Balcells Rodón uczestniczył w Letnich Igrzyskach Olimpijskich 1952 w Helsinkach. Brał tam udział w jednej konkurencji żeglarstwa, tzw. finnie, gdzie zajął 10. miejsce. 20 lat później, w 1972, ponownie wziął udział w letnich igrzyskach olimpijskich w konkurencji żeglarstwa, tzw. solingu, gdzie wraz ze swoim synem, Ramónem Balcellsem Comasem, a także z Juanem Llortem, zajął 9. miejsce.

</doc>
<doc id="3742704" url="https://pl.wikipedia.org/wiki?curid=3742704" title="Rafał Rosolski">
Rafał Rosolski

Rafał Rosolski (ur. 27 maja 1991 r.) – polski kajakarz, medalista Letniej Uniwersjady (2013) i mistrzostw Europy (2016 i 2017), mistrz Polski, olimpijczyk z Rio de Janeiro (2016).
Kariera sportowa.
Był zawodnikiem Admiry Gorzów Wielkopolski, od grudnia 2012 reprezentuje barwy UKS Dojlidy Białystok.
Jego największymi sukcesami w karierze międzynarodowej są brązowy (2016) i srebrny (2017) medale mistrzostw Europy w konkurencji K-4 1000 m (w obu startach z Martinem Brzezińskim, Bartoszem Stabno i Norbertem Kuczyńskim). Na mistrzostwach Europy w 2016 zajął też 7. miejsce w konkurencji K-1 1000 m. Reprezentował Polskę na igrzyskach olimpijskich w 2016 (K-1 1000 m - 14 m.), mistrzostwach świata seniorów w 2010 (K-2 1000 m - 5 m.), 2013 (K-1 1000 m - 6 m.), 2015 (K-1 5000 m - 7 m.) i 2017 (K-1 5000 m - 10 m., K-2 1000 m - 8 m.)), mistrzostwach Europy w 2010 (K-1 5000 m - 12 m., K-4 1000 m - 9 m.), 2011 (K-1 5000 m - 5 m.), 2013 (K-1 1000 m - 7 m., K-4 1000 m - 6 m.), 2014 (K-1 1000 m - 7 m., K-4 1000 m - 8 m.).
Na Uniwersjadzie w 2013 zdobył srebrny medal w konkurencji K-4 1000 m i brązowy medal w konkurencji K-1 1000 m
Na mistrzostwach Polski seniorów zdobył 21 złotych medali:
W 2017 ożenił się z kajakarką Beatą Mikołajczyk.
Wyniki.
Wyniki finałów igrzysk olimpijskich i europejskich oraz mistrzostw świata i Europy.

</doc>
<doc id="3742705" url="https://pl.wikipedia.org/wiki?curid=3742705" title="Kronika (TVP Kraków)">
Kronika (TVP Kraków)



</doc>
<doc id="3742707" url="https://pl.wikipedia.org/wiki?curid=3742707" title="Caitlyn Marie Jenner">
Caitlyn Marie Jenner



</doc>
<doc id="3742708" url="https://pl.wikipedia.org/wiki?curid=3742708" title="Marcus Tewksbury">
Marcus Tewksbury



</doc>
<doc id="3742710" url="https://pl.wikipedia.org/wiki?curid=3742710" title="Thomas Robert Daley">
Thomas Robert Daley



</doc>
<doc id="3742711" url="https://pl.wikipedia.org/wiki?curid=3742711" title="Thomas Daley">
Thomas Daley



</doc>
<doc id="3742712" url="https://pl.wikipedia.org/wiki?curid=3742712" title="Ellen Philpotts-Page">
Ellen Philpotts-Page



</doc>
<doc id="3742713" url="https://pl.wikipedia.org/wiki?curid=3742713" title="Robert Hampton Rogers III">
Robert Hampton Rogers III



</doc>
<doc id="3742716" url="https://pl.wikipedia.org/wiki?curid=3742716" title="Mary Beth Patterson">
Mary Beth Patterson



</doc>
<doc id="3742717" url="https://pl.wikipedia.org/wiki?curid=3742717" title="Mary Patterson">
Mary Patterson



</doc>
<doc id="3742719" url="https://pl.wikipedia.org/wiki?curid=3742719" title="Brendan Gilmore Burke">
Brendan Gilmore Burke



</doc>
<doc id="3742721" url="https://pl.wikipedia.org/wiki?curid=3742721" title="Tour de Pologne 2016 – 7. etap">
Tour de Pologne 2016 – 7. etap

7. etap kolarskiego wyścigu Tour de Pologne 2016 odbył się 18 lipca. Start etapu oraz meta miały miejsce na Rynku Głównym w Krakowie. Etap liczył 25 kilometrów. Była to jazda indywidualna na czas.

</doc>
<doc id="3742732" url="https://pl.wikipedia.org/wiki?curid=3742732" title="Park Narodowy Gauja">
Park Narodowy Gauja



</doc>
<doc id="3742736" url="https://pl.wikipedia.org/wiki?curid=3742736" title="Against the Current (zespół muzyczny)">
Against the Current (zespół muzyczny)

Against the Current – amerykański zespół pochodzący z Poughkeepsie, Nowy Jork. Tworzą go Chrissy Costanza (główny wokal), Dan Gow (gitara, wokal) oraz Will Ferri (perkusja).
Historia.
Początki.
Dan Gow, Will Ferri i Jeremy Rompala założyli Against the Current na początku 2011 roku. Obecna wokalistka Chrissy Costanza dołączyła do zespołu latem tego samego roku, poznała jego założycieli przez wspólnego przyjaciela. Nazwa zespołu pochodzi z książki "Wielki Gatsby".
Grupa zyskała dużą popularność publikując covery różnych piosenek w serwisie YouTube oraz dzięki współpracy ze znanymi artystami nagrywającymi covery, takimi jak Alex Goot czy Kurt Schneider.
Infinity EP, Gravity EP.
27 maja 2014 roku Against the Current wydali swój pierwszy minialbum "Infinity EP". Po kilku trasach koncertowych zespół wrócił do studia, aby nagrać swój drugi minialbum "Gravity EP", którego premiera nastąpiła 17 lutego 2015 roku. W przeciwieństwie do Infinity EP, na Gravity pojawiła się jedna kolaboracja – ,Dreaming Alone” – z wokalistą zespołu One OK Rock. EPka promowana była podczas pierwszej światowej trasy zespołu "Gravity World Tour". Trwała ona cztery miesiące (sierpień – listopad 2015). Zespół odwiedził podczas niej Azję, Europę oraz Amerykę Północną. 4 marca 2015 roku Against the Current ogłosili podpisanie kontraktu z wytwórnią Fueled By Ramen.
In Our Bones.
Pierwszym singlem promującym debiutancki album Against the Current została piosenka „Running with the Wild Things”. Jeszcze przed premierą krążka zespół wyjechał w europejską trasę o tej samej nazwie. "In Our Bones" swoją premierę miało 20 maja 2016 roku. Album promowany był czterema singlami – „Running with the Wild Things”, „Runaway”, „Wasteland” oraz „Young &amp; Relentless”. We wrześniu 2016 roku zespół wyruszył w trasę promującą album – "In Our Bones World Tour". 
15 września 2017 roku w sieci ukazało się „Legends Never Die”. Zespół wykonał ten utwór na żywo podczas ceremonii otwarcia finału Mistrzostw Świata League of Legends - Worlds 2017 - w Pekinie, 16 listopada.
Past Lives.
Drugi studyjny album zespołu - "Past Lives" - swoją premierę miał 28 września 2018 roku. Promowany był pięcioma singlami: ,Strangers Again", ,Almost Forgot", ,Personal", ,Voices", ,The Fuss". Miesiąc przed wydaniem krążka ATC rozpoczęli swoją trzecią światową trasę - "Past Lives World Tour".
8 października 2019 roku w serwisach streamingowych udostępnione zostało ,Phoenix" - kolejna piosenka związana z Mistrzostwami Świata League of Legends w wykonaniu wokalistki Against The Current. Utwór jest wynikiem kolaboracji Chrissy z Cailin Russo. Dziewczyny wykonały ten numer na żywo w trakcie ceremonii otwarcia finału Worlds 2019 w Paryżu, 10 listopada.
W 2020 roku Chrissy użyczyła głosu jednej z postaci popularnego anime „My Hero Academia”. Wokalistkę usłyszeć możemy w piosence ,Hero Too" jako głos Jirō.
ATC3.
Aktualnie zespół pracuje nad swoim trzecim studyjnym albumem.

</doc>
<doc id="3742738" url="https://pl.wikipedia.org/wiki?curid=3742738" title="Veterný potok">
Veterný potok

Veterný potok – potok na Słowacji, lewy dopływ Lipnika w dorzeczu Dunajca. Ma dwa źródłowe cieki wypływające na północnych stokach Wietrznego Wierchu w Magurze Spiskiej. Cieki te mają źródła na wysokości około 1000 m i 950 m. Łączą się z sobą na wysokości około 780 m i od tego miejsca potok płynie jednym korytem w kierunku północnym głęboką doliną między dwoma bocznymi grzbietami odchodzącymi od głównej grani Magury Spiskiej. W orograficznie lewym grzbiecie wznoszą się szczyty Kvasník (1019 m) i Čierťaž (787 m), w prawym trzy bezimienne wierzchołki
Veterný potok uchodzi do Lipnika w miejscowości Stráňany. Tuż przed ujściem łączy się z potokiem Podháj i obydwa uchodzą wspólnym korytem. Następuje to na wysokości około 620 m w zabudowanym obszarze tej miejscowości. Wzdłuż koryta Veternego potoku ze Stráňan prowadzi droga, podchodząca aż pod szczyt Wietrznego Wierchu.

</doc>
<doc id="3742746" url="https://pl.wikipedia.org/wiki?curid=3742746" title="Anańczyce">
Anańczyce



</doc>
<doc id="3742750" url="https://pl.wikipedia.org/wiki?curid=3742750" title="Nicolas Bruno">
Nicolas Bruno

Nicolas Bruno (ur. 24 lutego 1989 w Buenos Aires) – argentyński siatkarz, reprezentant kraju, grający na pozycji przyjmującego.
Sukcesy klubowe.
Liga argentyńska:
Puchar ACLAV:
Puchar Master:
Superpuchar Belgii:
Liga belgijska:
Puchar Turcji:
Puchar Challenge:
Liga turecka: 
Sukcesy reprezentacyjne.
Mistrzostwa Świata Juniorów:
Igrzyska Panamerykańskie:
Memoriał Huberta Jerzego Wagnera:
Puchar Panamerykański:
Mistrzostwa Ameryki Południowej:

</doc>
<doc id="3742754" url="https://pl.wikipedia.org/wiki?curid=3742754" title="Anciszki">
Anciszki



</doc>
<doc id="3742756" url="https://pl.wikipedia.org/wiki?curid=3742756" title="Wałeczki pomiarowe">
Wałeczki pomiarowe

Wałeczki pomiarowe należą do grupy wzorców końcowych, których średnice odtwarzają bezpośrednio wzorcowane wymiary.
Wałeczki pomiarowe znajdują zastosowanie w pomiarach m.in. średnic podziałowych gwintów zewnętrznych, niektórych parametrów kół zębatych oraz średnic otworów.
Rodzaje wałeczków.
Wyróżnia się trzy główne rodzaje:
Wałeczki pomiarowe do gwintów.
Zgodnie z normą PN-79/M-53088 komplet wałeczków pomiarowych do gwintów składa się z 21 trójek wałeczków o średnicach od 0,17 mm do 6,35 mm. Wałeczki do gwintów są produkowane jako pojedyncze wałeczki albo wałeczki w specjalnych oprawkach z otworami, umożliwiającymi nałożenie ich na końcówki pomiarowe przyrządu pomiarowego (np. mikrometru lub długościomierza), w celu ułatwienia pomiaru średnicy podziałowej gwintu metodą trójwałeczkową. Firmy zagraniczne (np. Mahr, Mitutoyo) produkują zestawy wałeczków w oprawkach składające się z 18 trójek wałeczków o średnicach od 0,17 mm do 3,2 mm.
Wałeczki pomiarowe do kół zębatych.
Komplet wałeczków pomiarowych do kół zębatych składa się z 23 par wałeczków o średnicach od 1,7 mm do 17 mm.
Wałeczki pomiarowe do otworów.
Wałeczki pomiarowe do sprawdzania otworów produkowane są w zakresie od 0,1 mm do 20 mm ze stopniowaniem co 0,01 mm.
Wzorcowanie wałeczków pomiarowych.
W trakcie wzorcowania wałeczków pomiarowych są wyznaczane następujące parametry:

</doc>
<doc id="3742774" url="https://pl.wikipedia.org/wiki?curid=3742774" title="Wojna plemników">
Wojna plemników



</doc>
<doc id="3742778" url="https://pl.wikipedia.org/wiki?curid=3742778" title="Wypadek kolejowy w Andrii">
Wypadek kolejowy w Andrii

Wypadek kolejowy w Andrii – czołowe zderzenie dwóch pociągów pasażerskich, do którego doszło 12 lipca 2016 roku o godz. 11:06 na jednotorowej linii kolejowej Bari – Barletta koło włoskiej miejscowości Andria.
Podczas kolizji zderzyły się czołowo dwa regionalne pociągi pasażerskie – zespoły trakcyjne Stadler FLIRT oraz Alstom Coradia. W wyniku wypadku zginęły 23 osoby, a 57 zostało rannych.
Do zderzenia doszło na łagodnym łuku, na którym widoczność dodatkowo ograniczał gaj oliwny po jego wewnętrznej stronie. Oba składy jechały wówczas z prędkościami ok. 100 km/h. Pierwsze wagony obu składów zostały kompletnie zniszczone. To w nich przebywała większość ofiar śmiertelnych wypadku – w większości uczniów i studentów lokalnych szkół. Zginęli obaj maszyniści.
Przyczyny wypadku nie są znane. Włoski związek maszynistów oświadczył, że wypadek mógł być spowodowany przez błąd ludzki. Zwraca się uwagę na bardzo ubogą infrastrukturę zabezpieczenia ruchu kolejowego – zapowiadanie telefoniczne pociągów – oraz odwlekaną z powodu biurokratycznych procedur modernizację linii.
Ówczesny premier Włoch Matteo Renzi oświadczył na konferencji prasowej: "Nie spoczniemy, dopóki nie dowiemy się, jak do tego doszło".

</doc>
<doc id="3742791" url="https://pl.wikipedia.org/wiki?curid=3742791" title="Zdzisław Klimek">
Zdzisław Klimek

Zdzisław Klimek (ur. 2 września 1930 w Sosnowcu) – polski śpiewak operowy (baryton).
Życiorys.
Jest synem Jakuba Klimka i Janiny Klimek, z d. Maszczyk. Jego ojciec jako oficer rezerwy WP, został podczas okupacji niemieckiej aresztowany, a następnie zamordowany w niemieckim obozie koncentracyjnym KL Auschwitz-Birkenau. Po wojnie studiował śpiew pod kierunkiem profesora Grzegorza Orłowa na Państwowej Wyższej Szkole Muzycznej (PWSM) w Łodzi (obecnie Akademia Muzyczna im. Grażyny i Kiejstuta Bacewiczów w Łodzi). Po studiach wyjechał do Wenecji, gdzie otrzymał lekcje śpiewu od słynnej sopranistki Margherity Carosio. 
25 marca 1952 debiutował na scenie Opery Narodowej w Warszawie, śpiewając partię Germont-père w operze "Traviata". W latach 1953/55 śpiewał na scenie Teatru w Łodzi. W 1954 roku otrzymał nagrodę na Ogólnopolskim Konkursie Śpiewaczym, w 1955 na V Światowym Festiwalu Młodzieży i Studentów. W 1956 roku podpisał angaż z dyrekcją Państwowej Opery w Warszawie, gdzie występował na scenie przez ponad 25 lat. Zamieszkał z rodziną na Bielanach.
Przebywał na występach gościnnych w Teatrze Bolszoj w Moskwie oraz w Tiflisie, Charkowie, Genewie i Lipsku. Występował także na scenie oper narodowych w Berlinie, Dreźnie, Sofii i Budapesztu oraz w teatrach operowych w Pradze, Essen, Wiesbaden i Niemieckiej Operze (Deutsche Oper) w Berlinie. Do repertuaru Zdzisława Klimka należały partie solowe z polskiej oraz słowiańskiej literatury operowej jak również utwory takich kompozytorów jak Wolfgang Amadeus Mozart, Giuseppe Verdi, Giacomo Puccini, Richard Strauss, Georges Bizet, Luigi Dallapiccola, Gian Carlo Menotti i Alban Berg.

</doc>
<doc id="3742792" url="https://pl.wikipedia.org/wiki?curid=3742792" title="Zdzislaw Klimek">
Zdzislaw Klimek



</doc>
<doc id="3742794" url="https://pl.wikipedia.org/wiki?curid=3742794" title="Ocalona">
Ocalona



</doc>
<doc id="3742795" url="https://pl.wikipedia.org/wiki?curid=3742795" title="Hall of Fame Tennis Championships 2016">
Hall of Fame Tennis Championships 2016

Hall of Fame Tennis Championships 2016 – tenisowy turniej ATP kategorii ATP World Tour 250 w sezonie 2016 z cyklu Hall of Fame Tennis Championships rozgrywany w dniach 11–17 lipca 2016 roku w Newport na kortach trawiastych o puli nagród wynoszącej 577 860 dolarów amerykańskich.

</doc>
<doc id="3742796" url="https://pl.wikipedia.org/wiki?curid=3742796" title="Virág Vörös">
Virág Vörös

Virág Vörös (ur. 12 lipca 1999 w Szombathely) – węgierska skoczkini narciarska. Reprezentantka kraju. Uczestniczka mistrzostw świata seniorów (2015) i juniorów (2015), a także zimowych igrzysk olimpijskich młodzieży (2016) i zimowego olimpijskiego festiwalu młodzieży Europy (2015). Dwukrotna mistrzyni kraju seniorek z 2015 roku. Trzecia zawodniczka Pucharu Karpat w sezonie 2015/2016.
Nieoficjalna rekordzistka Węgier w długości skoku narciarskiego kobiet i pierwsza skoczkini z tego kraju, która zdobywała punkty w oficjalnych cyklach zawodów międzynarodowych rozgrywanych pod egidą FIS, a także pierwsza, która zajęła miejsce na podium klasyfikacji generalnej takiego cyklu.
Przebieg kariery.
Sezon 2013/2014.
Vörös zadebiutowała w oficjalnych zawodach międzynarodowych rozgrywanych pod egidą FIS w lutym 2014 roku w rumuńskim Râșnovie, gdzie wzięła udział w czterech konkursach – dwóch Pucharu Karpat i dwóch FIS Cupu.
W rozegranych 19 i 20 lutego zawodach Pucharu Karpat dwukrotnie uplasowała się w pierwszej dziesiątce – w pierwszym konkursie zajęła 8. miejsce, wyprzedzając jedną rywalkę, a w drugim uplasowała się na 6. pozycji, pokonując siedem zawodniczek. Dzięki zgromadzonym wówczas 72 punktom została sklasyfikowana na 12. miejscu w klasyfikacji generalnej tego cyklu w sezonie 2013/2014.
Z kolei w konkursach FIS Cupu zajęła pozycje w drugiej dziesiątce – 21 lutego była 13., wyprzedzając trzy zawodniczki, a dzień później uplasowała się na 14. pozycji, pokonując dwie rywalki. W obu startach zgromadziła łącznie 38 punktów, co pozwoliło jej zająć 47. miejsce w klasyfikacji generalnej tego cyklu w sezonie 2013/2014.
Starty w Râșnovie były jednocześnie jej jedynymi na arenie międzynarodowej w sezonie 2013/2014.
Sezon 2014/2015.
W sezonie letnim 2014 Vörös wystąpiła w dwóch oficjalnych konkursach rozgrywanych pod egidą FIS. 9 sierpnia 2014 roku w Hinterzarten zajęła ostatnie, 22. miejsce w FIS Cupie, a dzień w zawodach tej samej rangi została zdyskwalifikowana. Dzięki zdobytym wówczas 9 punktom została sklasyfikowana na 63. pozycji w klasyfikacji generalnej FIS Cupu w sezonie 2014/2015.
Ponownie na starcie oficjalnych zawodów międzynarodowych Vörös pojawiła się na przełomie stycznia i lutego 2015 roku. 27 stycznia 2015 roku, po skokach na odległość 45,5 i 45 metrów, zajęła 25. pozycję w Zimowym Olimpijskim Festiwalu Młodzieży Europy 2015, wyprzedzając pięć rywalek.
5 lutego 2015 roku wystartowała w konkursie indywidualnym kobiet podczas mistrzostw świata juniorek, zajmując ostatnie, 32. miejsce, skacząc 55 metrów, 20,5 metra krócej od przedostatniej Joanny Szwab.
19 lutego 2015 roku wzięła udział w kwalifikacjach do konkursu indywidualnego kobiet w ramach mistrzostw świata seniorów. Po skoku na odległość 57 metrów zajęła ostatnią, 34. pozycję, tracąc do ostatniego premiowanego awansem do konkursu głównego, 30. miejsca niespełna 35 punktów i odpadając z dalszej rywalizacji.
W każdej z trzech imprez mistrzowskich w jakich Vörös wystartowała w sezonie 2014/2015 (zimowy olimpijski festiwal młodzieży Europy oraz mistrzostwa świata juniorów i seniorów) była pierwszą w historii węgierską skoczkinią, która stanęła na starcie zawodów tej rangi.
Start w mistrzostwach świata seniorów był jednocześnie jej ostatnim na arenie międzynarodowej w sezonie 2014/2015.
Sezon 2015/2016.
W sezonie letnim 2015 roku Vörös wzięła udział w sześciu oficjalnych konkursach rozgrywanych pod egidą FIS. W sierpniu 2015 roku wystartowała w dwóch konkursach FIS Cupu w Szczyrku – 29 sierpnia zajęła 9. pozycję, wyprzedzając cztery rywalki, a dzień później była 12., pokonując trzy zawodniczki.
Z kolei we wrześniu 2015 roku wystartowała w czterech konkursach w Râșnovie – dwóch Pucharu Karpat i dwóch FIS Cupu. 24 września w zawodach Pucharu Karpat stanęła na podium, zajmując, ex aequo z Cariną Militaru, 2. miejsce, przegrywając tylko z Kingą Rajdą, a dzień później była czwarta, pokonując szesnaście rywalek. Zdobyła wówczas 130 punktów, które pozwoliły jej zająć 3. pozycję w klasyfikacji generalnej Pucharu Karpat w sezonie 2015/2016. Dzięki temu osiągnięciu została pierwszą w historii węgierską skoczkinią, która stanęła na podium klasyfikacji generalnej oficjalnego cyklu zawodów międzynarodowych rozgrywanego pod egidą FIS.
W konkursach FIS Cupu w Râșnovie dwukrotnie uplasowała się w pierwszej dziesiątce – 26 września była 9., pokonując dziewięć rywalek, a dzień później zajęła 7. miejsce, wyprzedzając 11 zawodniczek. W sumie w 4 startach w Szczyrku i Râșnovie zgromadziła 116 punktów, które pozwoliły jej zająć 15. pozycję w klasyfikacji generalnej FIS Cupu w sezonie 2015/2016.
30 października 2015 roku Vörös w Planicy, podczas mistrzostw kraju zdobyła dwa złote medale (w konkursach indywidualnych na skoczniach K-56 i K-72).
W sezonie zimowym 2015/2016 wystartowała tylko raz w oficjalnych zawodach międzynarodowych rozgrywanych pod egidą FIS. 16 lutego 2016 roku w konkursie indywidualnym dziewcząt podczas zimowych igrzysk olimpijskich młodzieży, po dwóch skokach na odległość 62,5 metra, zajęła ostatnią, 13. pozycję, tracąc 35 punktów do przedostatniej Logan Sankey. Została również wybrana do reprezentacji Węgier na mistrzostwa świata juniorów, jednak, podobnie jak Péter Kelemen i Kristóf Molnár, którzy także znaleźli się w tym składzie, ostatecznie nie została zgłoszona do tych zawodów.
Sezon 2016/2017.
We wrześniu 2016 doznała poważnej kontuzji kolana, w wyniku której opuściła cały sezon zimowy 2016/2017, a do rywalizacji powróciła dopiero latem 2017.
24 listopada 2021 roku Virág Vörös ogłosiła zakończenie kariery sportowej.

</doc>
<doc id="3742797" url="https://pl.wikipedia.org/wiki?curid=3742797" title="Virag Voros">
Virag Voros



</doc>
<doc id="3742803" url="https://pl.wikipedia.org/wiki?curid=3742803" title="Park Narodowy Rāzna">
Park Narodowy Rāzna



</doc>
<doc id="3742805" url="https://pl.wikipedia.org/wiki?curid=3742805" title="Thomas Douglas-Powell">
Thomas Douglas-Powell

Thomas Ewen Douglas-Powell (ur. 16 września 1992 w Brisbane) – australijski siatkarz, grający na pozycji przyjmującego, reprezentant Australii.
Sukcesy klubowe.
Liga fińska:
Liga portugalska:

</doc>
<doc id="3742806" url="https://pl.wikipedia.org/wiki?curid=3742806" title="Kartimandua">
Kartimandua

Kartimandua (Cartimandua, Cartismandua) – królowa brytyjskiego plemienia Brygantów (Yorkshire) ok. 43–69 n.e., pierwsza w brytyjskiej historii, która odegrała znaczną rolę w polityce całej wyspy. Jej dziadkiem był król Bellnorix. 
Imię.
Jej imię mogło zostać stworzone z celtyckiego źródłosłowu "carti-" „ścigać, gonić, wydalać” oraz "mandu-" „kucyk”. Imię mogło oznaczać zadbanego kucyka.
Życiorys.
Wiadomości o niej pochodzą z pism Publiusza Korneliusza Tacyta. Stąd wiadomo, że Bryganci zamieszkujący tereny północnej Anglii byli największym plemieniem na Wyspach Brytyjskich. Kartimandua została ich królową podczas najazdu Rzymian na Wyspy Brytyjskie w 43 n.e. za panowania cesarza Klaudiusza. Wraz z jedenastoma innymi plemionami zawarła z Rzymianami pokój, co opisano w inskrypcji na Łuku Klaudiusza. Traktatowa lojalność wobec Rzymu stwarzała tym plemionom pewną autonomię na zasadach państwa klienckiego.
W 48 n.e. wojska rzymskie pomogły jej zażegnać konflikty wewnątrz plemienia.
W 51 n.e. wódz plemienia Katuwelaunów – Karatakus, ostatecznie pokonany przez Rzymian, szukał schronienia u Brygantów. Kartimandua podjęła jednak decyzję o wydaniu go Rzymianom, co znacznie osłabiło jej popularność wśród współplemieńców. Za tę oznakę lojalności otrzymała jednak od Rzymian odpowiednie wynagrodzenie oraz zobowiązanie do udzielenia zbrojnej pomocy przeciwko jakimkolwiek wrogom. Biła monetę z własnym wizerunkiem.
Między rokiem 52 a 57 Ventius, mąż Kartymandui, z którym współrządziła, dwukrotnie próbował ją odsunąć od władzy. W tym czasie rozwiedli się, a Kartimandua rządziła samodzielnie. Ventius kontrolował duże obszary północnej Brytanii, a Kartimandua uzyskała potwierdzenie panowania nad Brygantami od cesarza Klaudiusza. Interweniujący w sprawie Kartimandui Rzymianie wysłali pomoc wojskową, najpierw oddziały pomocnicze, a następnie Legion IX Hispana pod dowództwem Cezjusza Naziki. Dzięki ich wsparciu Kartimandua była w stanie utrzymać się przy władzy. Za tę pomoc odwdzięczyła się po wybuchu powstania pod wodzą Budyki, nie uczestnicząc w nim, co umożliwiało zabezpieczenie sił rzymskich od północy.
Możliwe, że Kartimandua i Ventius pogodzili się i współrządzili do roku 69, kiedy to królowa związała się z dawnym giermkiem Ventiusa, Vellocatusem. Inne opracowania przekazują informację, że związała się z Vellocatusem ok. 60 n.e., może nawet jeszcze przed powstaniem Budyki. Według Tacyta nienawiść upokorzonego Venutiusa dodatkowo wzbudziło uwięzienie przez królową jego braci i krewnych. Jego stronnicy na wezwanie najechali królestwo Kartimandui. Ventius wykorzystał moment chaosu politycznego po zgonie Nerona w 69 n.e., podżegając Brygantów do buntu przeciw królowej. Mimo ponownego zwrócenia się o pomoc do Rzymian, Kartimandua nie otrzymała wsparcia. Przysłane wojska pomocnicze ("auxilia") nie zdołały stłumić rebelii, wskutek czego Kartimandua utraciła tron i ostatecznie osiadła w rzymskim forcie Deva (obecnie Chester). Dwa lata później Rzymianie zajęli Brytanię, pokonując Brygantów w bitwie.
W słowach Tacyta na temat Kartimandui pobrzmiewa uprzedzenie autora w stosunku do kobiet. Miała ją motywować żądza, a poddani odrzucili ją ze względu na płeć, mimo że kobiece rządy w czasie epoki żelaza były akceptowane i skuteczne. Opisując przekazanie Kataraktusa Rzymianom, Tacyt określił Kartimanduę jako zdrajczynię. Dalsze jej losy są nieznane.
W popkulturze.
Jej historia została opisana w powieści Barbary Erskine "Daughters of Fire". Pojawia się w niewielkiej, ale ważnej roli w książce George'a Shipwaya "The Imperial Governor" jako kochanka i sojuszniczka dowódcy rzymskiego Swetoniusza Paulinusa.
Została wspomniana w powieści Lindsey Davis "The Jupiter Myth", w opisie rządów Sekstusa Juliusza Frontinusa po powstaniu Brygantów.
Wspomniano ją w miniserialu telewizyjnym "I, Claudius" oraz serialu "Britannia".
Jest też główną bohaterką powieści Georginy Hutchinson "Cartimandua".
W 2018 w York Dungeon, dawnym lochu przeznaczonym na centrum kulturalno-edukacyjne, poświęcono jej serię przedstawień.

</doc>
<doc id="3742810" url="https://pl.wikipedia.org/wiki?curid=3742810" title="Trzej cyrulicy">
Trzej cyrulicy

Trzej cyrulicy (niem. "Die drei Feldscherer") – baśń opublikowana przez braci Grimm w 1815 roku w zbiorze ich "Baśni" (tom 2, nr 118).
Treść.
Trzej wędrowni cyrulicy zatrzymali się w karczmie. Postanowili pochwalić się karczmarzowi swoimi umiejętnościami. Jeden z nich oświadczył, że może odciąć sobie rękę i na drugi dzień przytwierdzić z powrotem. Drugi zapewnił, że może wyjąć sobie serce i na drugi dzień wstawić z powrotem. Trzeci z kolei obiecał wyciąć swoje oczy i na drugi dzień umieścić je na powrót w oczodołach. Byli w stanie tego dokonać, dzięki cudownej maści, którą zawsze nosili przy sobie i która umożliwiała zrastanie oddzielonych części ciała.
By udowodnić prawdziwość swoich słów, cyrulicy odcięli sobie te części ciała, które obiecali. Oddali je karczmarzowi na przechowanie, a ten powierzył je służącej, by umieściła w spiżarni. Następnego dnia cyrulicy mieli je sobie przytwierdzić z powrotem. Jednak służąca zajęta obsługiwaniem swojego kochanka, żołnierza, zostawiła otwarte drzwi do spiżarni. Zakradł się tam kot i porwał części ciała cyrulików. Służąca była zrozpaczona, jednak żołnierz znalazł radę. Umieścił na talerzu serce świni, po niedawnym świniobiciu oraz oczy kota, które wyłupił po złapaniu go. Brakującą rękę odciął wisielcowi-złodziejowi z pobliskiej szubienicy. 
Cyrulicy następnego dnia przytwierdzili sobie części ciała przyniesione przez służącą, gdyż nie zorientowali się z początku, że to nie ich. Wkrótce jednak przekonali się, że coś jest nie tak. Ten ze świńskim sercem nie mógł powstrzymać się przed tarzaniem w śmietniku. Ten z kocimi oczami miał problemy z widzeniem w dzień, za to w ciemności widział głównie myszy. Ten ze złodziejską ręką nie mógł powstrzymać się od kradzieży. 
Kiedy cyrulicy zorientowali się, że nie dostali swoich części ciała, zdecydowali się powrócić do karczmy. Służąca na ich widok uciekła boczną furtką i nigdy nie wróciła. Karczmarz, bojąc się zemsty cyrulików, którzy grozili mu podpaleniem domu, wypłacił im wysokie odszkodowanie. Pieniędzy starczyło im na całe życie, ale woleliby odzyskać to co stracili.

</doc>
<doc id="3742813" url="https://pl.wikipedia.org/wiki?curid=3742813" title="Park Narodowy Ķemeri">
Park Narodowy Ķemeri



</doc>
<doc id="3742814" url="https://pl.wikipedia.org/wiki?curid=3742814" title="Inga Fischer-Hjalmars">
Inga Fischer-Hjalmars

Inga Fischer-Hjalmars (ur. 16 stycznia 1918 w Sztokholmie, zm. 17 września 2008 w Lidingö) – szwedzka chemiczka, fizyczka, farmaceutka i pionierka chemii kwantowej. Była pionierką zastosowania mechaniki kwantowej do rozwiązywania problemów chemii teoretycznej i sekretarzem Stałego Komitetu Wolnej Wymiany Naukowców Międzynarodowej Rady Nauki.
Życiorys.
Jej rodzicami byli Karen Beate Wulff i inżynier budownictwa Otto Fischer. W 1939 otrzymała tytuł Bachelor z farmacji, a w 1944 magistra z fizyki, chemii i matematyki. Kontynuowała studia podyplomowe, uzyskując tytuły z mechaniki kwantowej w 1949 i chemii w 1950. W trakcie studiów chemicznych pod kierunkiem Nilsa Löfgrena jako pierwsza zsyntezowała nowy środek znieczulający xylocainę.
W 1949 rozpoczęła pracę na doktoratem. Tytuł uzyskała w 1952 na Uniwersytecie w Sztokholmie, gdzie została profesorem nadzwyczajnym fizyki matematycznej i mechaniki. W latach 1959-1963 prowadziła laboratorium fizyki matematycznej w Królewskim Instytucie Technicznym w Sztokholmie. Została pierwszą szwedzką profesor fizyki teoretycznej. Zastąpiła na stanowisku Oskara Kleina i piastowała to stanowisko do 1982.
Życie prywatne.
Jej mężem był profesor inżynierii mechanicznej Stig Hjalmar.

</doc>
<doc id="3742815" url="https://pl.wikipedia.org/wiki?curid=3742815" title="El Adalid">
El Adalid

„El Adalid” – hiszpański katolicki tygodnik opinii wydawany od 1906 do 1917 roku w Torrelavedze. Jego redaktorem naczelnym był Ceferino Calderón. Pismo miało charakter konserwatywny i tradycjonalistyczny. Odrzucało liberalizm, uważając go za „narzędzie Lucyfera”. Wokół tygodnika powstało "Katolickie Centrum Wyborcze". W latach 1918-1919 publikowano zbliżone poglądowo pismo „El Besaya”, które miało jednak bardziej modernistyczną linię redakcyjną.

</doc>
<doc id="3742820" url="https://pl.wikipedia.org/wiki?curid=3742820" title="Cmentarz prawosławny w Obszy (stary)">
Cmentarz prawosławny w Obszy (stary)

Cmentarz prawosławny w Obszy – nekropolia w Obszy, należąca początkowo do miejscowej parafii unickiej, następnie prawosławnej. Zachowana w stanie szczątkowym.
Historia i opis.
Cmentarz został założony w końcu w. XVIII lub na początku w. XIX na terenie dawnego ogrodu przy unickiej plebanii w Obszy. Funkcjonował niezależnie od nekropolii, jaka działała w bezpośrednim sąsiedztwie parafialnej cerkwi, a następnie razem z cmentarzem wytyczonym poza wsią. W 1875, wskutek likwidacji unickiej diecezji chełmskiej, ponownie jak świątynia został przemianowany na prawosławny. Jeszcze w 1902 dokonano na nim pochówku zmarłego proboszcza obszańskiej parafii ks. Josifa Czerlunczakiewicza, co może świadczyć o tym, że był nadal sporadycznie używany. Następnie został zniszczony. Teren nekropolii podzielono na zagrody, na części cmentarza urządzono sad. 
Z nekropolii przetrwały trzy nagrobki. Najstarszym jest kamienny postument, pozbawiony pierwotnego zwieńczenia, zbudowany na grobie Jana Czerlunczakiewicza, unickiego proboszcza Obszy zm. 1849, z inskrypcją w języku polskim. Poza tym przetrwał grób jego syna Josifa, również proboszcza miejscowej parafii, pierwotnie unickiego, a po 1875 prawosławnego (zm. 1902), z inskrypcją cerkiewnosłowiańską. Trzeci zachowany nagrobek to żeliwny krucyfiks zdobiony wieńcem.

</doc>
<doc id="3742821" url="https://pl.wikipedia.org/wiki?curid=3742821" title="Ramón Balcells Comas">
Ramón Balcells Comas

Ramón Balcells Comas (ur. 6 sierpnia 1951 w Barcelonie) – hiszpański żeglarz sportowy, olimpijczyk. Jest synem Ramóna Balcellsa Rodóna.
W wieku 21 lat Ramón Balcells Comas uczestniczył na Letnich Igrzyskach Olimpijskich 1972 w Monachium. Brał wówczas udział w jednej konkurencji żeglarstwa, tzw. solingu, gdzie wraz ze swoim ojcem, Ramónem Balcellsem Rodónem, a także z Juanem Llortem, zajął 9. miejsce. Były to jedyne igrzyska, w jakich Balcells Comas uczestniczył.

</doc>
<doc id="3742824" url="https://pl.wikipedia.org/wiki?curid=3742824" title="Maszyna (ujednoznacznienie)">
Maszyna (ujednoznacznienie)



</doc>
<doc id="3742828" url="https://pl.wikipedia.org/wiki?curid=3742828" title="Cmentarz wojenny w Zaraszów-Kolonia">
Cmentarz wojenny w Zaraszów-Kolonia



</doc>
<doc id="3742832" url="https://pl.wikipedia.org/wiki?curid=3742832" title="Jiří Orten">
Jiří Orten

Jiří Orten, właśc. Jiří Ohrenstein (ur. 30 sierpnia 1919 w Kutnej Horze, zm. 1 września 1941 w Pradze) – czeski poeta pochodzenia żydowskiego.
Życiorys.
Jiří Orten urodził się jako Jiří Ohrenstein w rodzinie zasymilowanych językowo i kulturowo czeskich Żydów. Był drugim z trzech synów Eduarda i Berty Ohrensteinów, drobnych przedsiębiorców prowadzących sklep. Dorastał w Kutnej Horze, chłonąc zarówno swoją religijną tradycję, jak i ukształtowaną przez chrześcijaństwo kulturę europejską.
Od wczesnych lat zdradzał zainteresowanie literaturą i teatrem. Ze sztuką zamierzał związać swoją karierę zawodową. Na przeszkodzie stanęła mu jednak wielka polityka. W 1939 roku Czechy znalazły się pod okupacją hitlerowskich Niemiec. W roku 1940 młody poeta był zmuszony odejść z konserwatorium. Poświęcił się wtedy wyłącznie literaturze, pracując dorywczo w różnych zawodach. Publikował pod pseudonimami. Debiutancki tomik "Čítanka jaro" ("Czytanka wiosna") i zbiorek "Cesta k mrazu" ("Droga w mróz") wydał pod nazwiskiem "Karel Jílek", a poemat "Jeremiášův pláč" (Tren Jeremiasza) i zbiór "Ohnice" ("Łopuchy") pod nazwiskiem "Jiří Jakub". Trudna sytuacja coraz bardziej osaczonego poety odbiła się na jego twórczości. Na mocy zarządzeń okupanta nie wolno mu było opuszczać terenu Pragi. Dużym ciosem było dla niego rozstanie z ukochaną, Věrą, która opuściła poetę w obliczu zbliżającego się Holocaustu. Literackim świadectwem życia w okupowanym mieście są dzienniki. Były one zapisywane w zeszytach, których okładki dały tytuły kolejnym częściom: "Modrá" (Niebieska), "Žíhaná" (Prążkowana) i "Červená" (Czerwona).
30 sierpnia 1941 Orten został potrącony przez niemiecki ambulans wojskowy, w wyniku czego doznał ciężkiego urazu. Poetę przewieziono do ogólnodostępnego szpitala, kiedy jednak okazało się, że jest Żydem, kazano go zabrać do szpitala przeznaczonego tylko dla Żydów. 1 września 1941 Orten zmarł.
Poezja Ortena, pozostająca pod dużym wpływem liryki Francisa Jammesa i Rainera Marii Rilkego, jak również Williama Szekspira jest głosem człowieka, który z dzieciństwa wszedł prosto w trudną i bolesną dorosłość. Poeta bardzo dobrze posługiwał się wierszem regularnym, zwłaszcza czeskim aleksandrynem, stosując urozmaicone środki instrumentacji głoskowej i gry słów ("Pod každým slovem které váhá/a vázne v zubech váhající, Pod každým slovem; Cítím již na patře sám samet samoty").
Najważniejszym zbiorem Ortena są "Elegie", zaś jego najpopularniejszym wierszem, pochodząca z tego właśnie tomiku, "Elegia siódma":
Do grupy najwartościowszych liryków poety zalicza się też doskonały formalnie "Jeremiášův pláč", nawiązujący do poezji biblijnej:
Od 1993 roku na pamiątkę poety w Kutnej Horze organizowany jest festiwal, w czasie którego przyznaje się nagrodę dla młodych autorów.
Na język polski utwory Ortena tłumaczyli między innymi Jacek Baluch, Wiktor Jarosław Darasz, Bogusław Sławomir Kunda, Tomasz M. Larczyński, Józef Waczków i Jan Zych.

</doc>
<doc id="3742833" url="https://pl.wikipedia.org/wiki?curid=3742833" title="Egzarchat Kartaginy">
Egzarchat Kartaginy

Egzarchat Kartaginy, egzarchat Afryki – historyczna prowincja bizantyńska utworzona około roku 591 w północnej Afryce przez cesarza Maurycjusza, ze stolicą w Kartaginie. Powodem utworzenia tego egzarchatu było stałe zagrożenie ze strony Maurów. 
W jego skład weszły następujące prowincje: Proconsularis, Byzacena, Numidia, Mauretania Prima, Mauretania Secunda (obszar wokół Septem, część południowej Hiszpanii, Majorka, Minorka i Sardynia); do egzarchatu Afryki nie należała Trypolitania. Na czele tej jednostki stał egzarcha, który miał władzę cywilną i wojskową. W 698, po zdobyciu Kartaginy przez Arabów, egzarchat przestał istnieć. Nieco dłużej przetrwały eparchie egzarchatu położone na zachodzie (ostatnia, Septem, upadła w 711). 

</doc>
<doc id="3742834" url="https://pl.wikipedia.org/wiki?curid=3742834" title="Ramón Balcells">
Ramón Balcells



</doc>
<doc id="3742835" url="https://pl.wikipedia.org/wiki?curid=3742835" title="Gennadios I">
Gennadios I

Gennadios I – egzarcha Kartaginy w latach 591–598.
Był ostatnim "magister militum per Africam" (od 578) i pierwszym egzarchą Kartaginy. Jest autorem obszernej korespondencji z papieżem Grzegorzem Wielkim w kwestiach Kościoła afrykańskiego, dotyczącej głównie donatystów.

</doc>
<doc id="3742838" url="https://pl.wikipedia.org/wiki?curid=3742838" title="Mieszkowice (gromada)">
Mieszkowice (gromada)

Mieszkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mieszkowice z siedzibą GRN w mieście Mieszkowicach (nie wchodzącym w jej skład) utworzono 1 stycznia 1957 w powiecie chojeńskim w woj. szczecińskim z obszarów zniesionych gromad Kłosów i Zielin w tymże powiecie. Dla gromady ustalono 27 członków gromadzkiej rady narodowej.
31 grudnia 1959 z gromady Mieszkowice wyłączono miejscowość Ostępy oraz lasy państwowe Nadleśnictwa Godków (oddziały 218–227, 233–246, 254–263, 275–285, 291–299 i 305–306) o ogólnym obszarze 1.197,97 ha, włączając je do gromady Warnice w tymże powiecie; do gromady Mieszkowice włączono natomiast miejscowości Goszków, Wierzchlas, Jamno i Wierzchlasek ze znoszonej gromady Bielin tamże.
Pod koniec 1960 w skład gromady Mieszkowice wchodziły następujące miejscowości: Czelin, Czelinek, Czeliniec, Dróżno, Goszków, Gościniec, Jamno, Kamionka, Kępa Troszyńska, Kiwity, Kłosów, Konary, Kurzycko, Muszana, Nowiny, Radów, Ranowo, Rogaczewo, Sitno, Smogorze, Starzyn, Troszyn, Wicin, Wielica, Wierzchlas, Wierzchlasek i Zielin.
1 stycznia 1972 do gromady Mieszkowice włączono miejscowości Brochucin, Gozdowice, Nowy Błeszyn, Słubin, Stare Łysogórki i Stary Błeszyn ze zniesionej gromady Siekierki oraz miejscowości Goszkówek i Ostępy ze zniesionej gromady Warnice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie chojeńskim reaktywowano zniesioną w 1954 roku gminę Mieszkowice (od 1999 gmina Mieszkowice należy do powiatu gryfińskiego w woj. zachodniopomorskim).

</doc>
<doc id="3742840" url="https://pl.wikipedia.org/wiki?curid=3742840" title="Herakliusz (egzarcha)">
Herakliusz (egzarcha)

Herakliusz Starszy (łac. Heraclius; grec. Ἡράκλειος, zm. 610) – egzarcha Kartaginy w latach 598 lub 602 do 610 roku.
Był drugim egzarchą Kartaginy. Po zamordowaniu cesarza Maurycjusza przez Fokasa w 602 roku przerwał dostawy zboża i oliwy go Konstantynopola, nie uznając uzurpatora. Młodszy syn Herakliusza Starszego - Niketas, ruszył z wojskami na Egipt i odbił go z rąk sił Fokasa. Starszy syn Herakliusz ruszył w 610 do Konstantynopola i po obaleniu Fokasa został koronowany na cesarza. 

</doc>
<doc id="3742851" url="https://pl.wikipedia.org/wiki?curid=3742851" title="Grzegorz (egzarcha)">
Grzegorz (egzarcha)

Grzegorz Patrycjusz (grec. Γρηγόριος, łac. Flavius Gregorius, zm. 647) – egzarcha Kartaginy w latach 641(?) do 647 roku.
Życiorys.
Był kolejnym egzarchą Kartaginy. Na przełomie 646/647 wypowiedział posłuszeństwo cesarzowi Konstansowi II. Jego uzurpacja zakończyła się klęską zadaną przez Arabów pod Sufetulą. 

</doc>
<doc id="3742858" url="https://pl.wikipedia.org/wiki?curid=3742858" title="Gennadios II">
Gennadios II

Gennadios II (zm. 665) – egzarcha Kartaginy w latach 647/648–665.
Był egzarchą Kartaginy, który zastąpił uzurpatora Grzegorza. Po przeniesieniu siedziby cesarskiej przez Konstansa II z Konstantynopola do Syrakuz Gennadios zbuntował się i uciekł do Arabów. 

</doc>
<doc id="3742862" url="https://pl.wikipedia.org/wiki?curid=3742862" title="Eleutherios">
Eleutherios

Eleutherios – egzarcha Kartaginy po 665 roku. 
Był bizantyńskim generałem, który z rozkazu Konstansa II obalił poprzedniego egzarchę Gennadiosa. 

</doc>
<doc id="3742864" url="https://pl.wikipedia.org/wiki?curid=3742864" title="Reprezentacja Rosji w unihokeju mężczyzn">
Reprezentacja Rosji w unihokeju mężczyzn

Reprezentacja Rosji w unihokeju mężczyzn – drużyna reprezentująca Rosja w rozgrywkach międzynarodowych w unihokeju mężczyzn.

</doc>
<doc id="3742866" url="https://pl.wikipedia.org/wiki?curid=3742866" title="Reprezentacja Polski U-21 w piłce nożnej plażowej mężczyzn">
Reprezentacja Polski U-21 w piłce nożnej plażowej mężczyzn

Reprezentacja Polski U-21 w piłce nożnej plażowej mężczyzn – zespół piłki plażowej do lat 21, reprezentujący Rzeczpospolitą Polską w meczach i sportowych imprezach międzynarodowych. Kadra U-21 jest jedynym młodzieżowym zespołem piłkarskim w kraju, powoływanym przez selekcjonera, w którym występować mogą wyłącznie zawodnicy posiadający obywatelstwo polskie. Za jej funkcjonowanie odpowiedzialny jest Polski Związek Piłki Nożnej (PZPN). Obecnie jej trenerem jest Wojciech Polakowski.
Historia.
Polski Związek Piłki Nożnej w 2016 powołał młodzieżową reprezentację. Pierwszy trener kadry U-21, Wojciech Polakowski, na pierwsze zgrupowanie wybrał najbardziej wyróżniających się zawodników Młodzieżowych Mistrzostw Polski 2016, które odbyły się na początku lipca w Gdańsku. Głównym czynnikiem utworzenia reprezentacji jest zorganizowanie turnieju "Talent Beach Soccer Tournament", który został rozegrany w węgierskim Siófok.
Rekordziści.
Najwięcej goli w kadrze
"Stan na koniec sezonu 2018"

</doc>
<doc id="3742867" url="https://pl.wikipedia.org/wiki?curid=3742867" title="Bogusław Waligóra">
Bogusław Waligóra

Bogusław Adam Waligóra (ur. 18 kwietnia 1934, zm. 11 lipca 2016) – polski psycholog, doktor habilitowany, specjalista w zakresie psychologii klinicznej oraz psychologii penitencjarnej.
Życiorys.
Był wieloletnim kierownikiem Zakładu Psychologii Klinicznej Instytutu Psychologii Uniwersytetu im. Adama Mickiewicza w Poznaniu, a także profesorem Wyższej Szkoły Pedagogiki i Administracji im. Mieszka I w Poznaniu oraz pracownikiem naukowym Wyższej Szkoły Nauk Humanistycznych i Dziennikarstwa w Poznaniu.
Pod jego kierunkiem stopień naukowy doktora uzyskała w 1984 Lidia Cierpiałkowska.

</doc>
<doc id="3742869" url="https://pl.wikipedia.org/wiki?curid=3742869" title="Ruth Lea">
Ruth Lea

Ruth Jane Lea (ur. 22 września 1947 w Cheshire) – brytyjska ekonomistka i dziennikarka.
Studiowała na uniwersytecie w Yorku, gdzie uzyskała stopień licencjata z ekonomii, oraz obroniła tytuł magistra na uniwersytecie w Bristolu. Jest profesorem uniwersytetu w Greenwich.
Została powołana w 2015 na stanowisko komandora orderu Imperium Brytyjskiego dla publicznych usług finansowych.

</doc>
<doc id="3742870" url="https://pl.wikipedia.org/wiki?curid=3742870" title="Kamienica przy ulicy Nowy Świat 58 w Warszawie">
Kamienica przy ulicy Nowy Świat 58 w Warszawie



</doc>
<doc id="3742871" url="https://pl.wikipedia.org/wiki?curid=3742871" title="Ryszard Michalski (dziennikarz)">
Ryszard Michalski (dziennikarz)

Ryszard Henryk Michalski (ur. 9 grudnia 1929, zm. 2 lipca 2016) – polski dziennikarz radiowy oraz publicysta.
Życiorys.
Pochodził z Włodawy nad Bugiem. Był absolwentem Wydziału Prawa Katolickiego Uniwersytetu Lubelskiego z 1952 i w tym samym roku debiutował jako publicysta na łamach tygodnika „Dziś i Jutro”. W 1955 został redaktorem literackim Naczelnej Redakcji Audycji dla Polonii w Programie Zagranicznym Polskiego Radia, w której pracował do 1981. Był w tym okresie autorem kilkunastu tysięcy audycji literackich, teatralnych i historycznych. Z Polskiego Radia został zwolniony w okresie stanu wojennego. W latach 1982–1989 był recenzentem literackim "Tygodnika Demokratycznego". W 1989 powrócił do Polskiego Radia, w latach 1989–1993 był wicedyrektorem Programu dla Zagranicy PR, w latach 1994–1998 członkiem Rady Nadzorczej, a w latach 1990–2002 członkiem Rady Programowej Polskiego Radia SA.
W 1967 debiutował jako pisarz powieścią "Najpierw żyć"nagrodzoną Nagrodą ZLP oraz miesięcznika „Odra”. Od 1974 należał do Stowarzyszenia Autorów ZAiKS (Sekcja Autorów Prac Publicystycznych), był również członkiem Stowarzyszenia Dziennikarzy Polskich, a także Honorowym Kustoszem Biblioteki Uniwersyteckiej KUL. Zmarł 2 lipca 2016 i został pochowany na Cmentarzu Wojskowym na Powązkach w Warszawie (kwatera GII-2-7).

</doc>
<doc id="3742872" url="https://pl.wikipedia.org/wiki?curid=3742872" title="Ryszard Żochowski">
Ryszard Żochowski



</doc>
<doc id="3742873" url="https://pl.wikipedia.org/wiki?curid=3742873" title="Moryń (gromada)">
Moryń (gromada)

Moryń (do 30 XII 1959 "Bielin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Moryń z siedzibą GRN w mieście Moryniu (nie wchodzącym w jej skład) utworzono 31 grudnia 1959 w powiecie chojeńskim w woj. szczecińskim w związku z przeniesieniem siedziby GRN gromady Bielin z Bielina do Morynia i zmianą nazwy jednostki na "gromada Moryń".
Pod koniec 1960 w skład gromady Moryń wchodziły następujące miejscowości: Bielin, Dolsko, Gądno, Krępacz, Łabędzin, Ładkowo, Macierz, Mierno, Mirowo, Młynary, Niewierz, Niwka, Nowe Objezierze, Otusz, Przyjezierze Skotnica, Słupiec, Stare Objezierze, Stołpek, Sulice, Wisław, Witnica i Witniczka.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie chojeńskim reaktywowano zniesioną w 1954 roku gminę Moryń (od 1999 gmina Moryń należy do powiatu gryfińskiego w woj. zachodniopomorskim).

</doc>
<doc id="3742874" url="https://pl.wikipedia.org/wiki?curid=3742874" title="Tragedia hiszpańska">
Tragedia hiszpańska

Tragedia hiszpańska (ang. "The Spanish Tragedy") – dramat Thomasa Kyda, będący pierwszą sztuką elżbietańską o dużych walorach literackich i teatralnych.
Charakterystyka ogólna.
Sztuka Kyda, nosząca podtytuł "Hieronimo znowu jest szalony" (ang. "Hieronimo is mad again") powstała pod koniec lat osiemdziesiątych XVI wieku, najprawdopodobniej w 1587 roku. Została oparta na wzorach senekańskich. Dzieło, jak przystało na prawdziwą tragedię, jest bardzo krwawe. Głównym motorem akcji jest zemsta. Taka motywacja działań bohaterów, nieskomplikowana, a zarazem silna i przekonująca dla odbiorcy, na dodatek typowa dla krajów śródziemnomorskich, najwyraźniej przypadła do gustu widzom teatrów elżbietańskich, bo schemat dramatu Kyda zaczął być powielany przez innych autorów łącznie z Williamem Szekspirem, który prawdopodobnie oparł swojego "Hamleta" na zaginionej sztuce Kyda o księciu duńskim.
Forma.
W Tragedii hiszpańskiej Kyd dał popis zarówno bombastycznego (napuszonego) stylu retorycznego, jak i białego wiersza (blank verse). Zastosowane przez niego rozwiązania formalne były stosowane przez jemu współczesnych, przede wszystkim Christophera Marlowe. Próbką stylu Kyda jest otwierający sztukę monolog ducha Andrea:
Dramaturg wykorzystuje aliterację: prime and pride.
Kyd, opierając się na wzorach antycznych, stosuje stychomytię, czyli wymianę replik jednowersowych:
Autor posługuje się też paralelizmem i anaforą:
Treść.
Akt I.
Duch Andrei zostaje wysłany przez władcę królestwa podziemnego Plutona z powrotem na ziemię, by się pomścił za swą śmierć na swoim zabójcy, księciu portugalskim, Baltazarze. Król hiszpański dowiaduje się o zwycięstwie swej armii nad wojskami portugalskimi, rozstrzyga też spór pomiędzy Lorencem a Horacjem o to kto wziął do niewoli księcia Baltazara, pierwszemu przyznając jego zbroję, drugiemu prawo do okupu. Król portugalski dostaje wiadomości o klęsce swej armii. Niespokojnemu o los syna, Wilupio donosi, że zabił go skrytobójczo królewski doradca Aleksandro. Król wtrąca Aleksandra do więzienia, a Wilupio pozbywa się rywala. Bellimepria wysłuchuje relacji Horacja o śmierci swego ukochanego, Andrei, w bitwie z ręki Baltazara. Zafascynowana dzielnością Horacja, który odbił zwłoki Andrei i wziął do niewoli jego zabójcę, zakochuje się w nim. Baltazar wyznaje Bellimperii swą miłość. Odtrąconemu przez księżniczkę księciu obiecuje pomoc Lorenco. Ambasador portugalski z radością dowiaduje się, że Baltazar żyje. Hieronimo wystawia pantomimę o tym, że zarówno władcy portugalscy jak i hiszpańscy tracili swą koronę na rzecz rycerzy angielskich.
Akt II.
Lorenco groźbą i przekupstwem wydobywa od zaufanego sługi swej siostry, Pedringana, informację, że księżniczka jest zakochana w Horacju. Wraz z Baltazarem jest świadkiem miłosnej rozmowy Horacja i Bellimperii i wyznaczenia schadzki przez księżniczkę, wieczorem w altanie. Król nakłania swego brata, by przekonał córkę do małżeństwa z Baltazarem, które mogłoby doprowadzić w przyszłości do połączenia obydwu królestw. Podczas miłosnej schadzki Bellimperii z Horacjem do altany wdzierają się Lorenco, Baltazar i Pedringano, mordują Horacja i uprowadzają księżniczkę. Krzyki Bellimperii budzą Hieronima, który odnajduje zwłoki syna i poprzysięga zemstę jego mordercom.
Akt III.
Wicekról portugalski zarządza egzekucję Aleksandra. W ostatniej chwili skazanego ratuje Ambasador, który przywozi list od Baltazara i wiadomość, że książę ma się dobrze. Hieronimo dostaje list o Bellimperii, w którym wskazuje mu ona zabójców Hieronima. Obawiając się podstępu Hieronimo próbuje rozmówić się z księżniczką. Lorenco, zaniepokojony zainteresowaniem Hieronima Belimperią, dochodzi do wniosku, że niedyskrecję popełnił jego sługa Serberin i poleca Pedringanowi go zastrzelić. Na miejsce zabójstwa wysyła straż, która aresztuje Pedringana. Uwięzionego sługę zapewnia, że nic mu nie grozi, król podpisał bowiem jego ułaskawienie. Pedringano zostaje powieszony ufny w obietnicę swego pana. Kat znajduje jednak przy nim list do Lorenca, który utwierdza Hieronima w jego podejrzeniach. Marszałek bliski jest obłędu, myśli o samobójstwie. Ostatecznie jednak decyduje się przedstawić swą sprawę królowi. Z Portugalii przybywa ojciec Baltazara, błogosławi zamierzonemu małżeństwu syna z Bellimperią i ogłasza, że po ślubie zrzeknie się korony na rzecz nowożeńców. Hieronimo próbuje dostać się do króla, Lorenco nie dopuszcza jednak do tego, sugerując, że Marszałek oszalał. Ojciec Lorenca, zaniepokojony plotkami na temat udziału Lorenca w zabójstwie Horacja, doprowadza do spotkania syna z Hieronimem i do ich pozornego pogodzenia się.
Akt IV.
Bellimperia wyrzuca Hieronimowi, że tak zwleka z zemstą, marszałek uspokaja ją jednak. Jego żona w przystępie szaleństwa niszczy altanę, miejsce śmierci swego syna i popełnia samobójstwo. Kiedy Lorenco i Baltazar zwracają się do Hieronima o wystawienie dla wicekróla portugalskiego widowiska podobnego temu, jakie wystawił dla ambasadora, marszałek proponuje tragedię, w której zagralibyː on sam, Baltazar, Bellimpeira i Lorenco. Po zakończeniu niezbędnych przygotowań sztuka zostaje wystawiona przed obydwoma królami Soliman-Baltazar, po zdobyciu Rodos zakochuje się w pięknej brance chrześcijańskiej Presedzie-Bellimperii, żonie rycerza Erasta-Lorenca. Podstępny Pasza-Hieronimo radzi Solimanowi, by zgładził Erasta, który stoi na przeszkodzie jego miłości. Władca zgadza się po przezwyciężeniu pewnych oporów. Pasza przebija sztyletem Erasta-Lorenca. Zrozpaczona Praseda-Bellimperia w odwecie przebija Solimana-Baltazara, po czym popełnia samobójstwo. Hieronimo odsłania widzom, że tragedia stanowiła akt sprawiedliwości za zamordowanie jego syna Horacja, po czym wybiega, by się powiesić. Wobec groźby Króla, że weźmie go na tortury, by wszystko wyznał, odgryza sobie język. Ostatecznie zgadza się wszystko wyznać na piśmie i prosi o nóż do zaostrzenia pióra. Nożem tym przebija Cypriana, brata królewskiego i siebie. Duch Andrei jest zadowolony z wypełnionej zemsty. Izabelę, Hieronima i Bellimperię zobowiązuje się zabrać ze sobą na Pola Elizejskie, a Baltazara, Lorenca, Cypriana, Serberina i Pedringana zaprowadzić do Tartaru, by podzielili los mitycznych nieszczęśnikówː Syzyfa, Tantala, Iksjona.
Znaczenie.
Tragedia hiszpańska Kyda stała się szablonem, według którego konstruowali swoje dramaty wszyscy właściwie twórcy elżbietańscy aż po Johna Forda i Johna Webstera. Była ona kołem zamachowym dramaturgii angielskiej od końca lat osiemdziesiątych XVI wieku po lata czterdzieste XVII wieku. Jej znaczenie dla rozwoju teatru elżbietańskiego trudno przecenić. Lucas Erne nazywa nawet dramat Kyda arcydziełem (masterpiece) i stwierdza, że był on „the most succesful play” (najbardziej wziętą sztuką) epoki do 1642 roku. Sztuka Kyda ustaliła nowy gatunek, nazywany tragedią zemsty. Warto dodać, że na schemacie tragedii zemsty oparte są "Wichrowe Wzgórza" Emily Brontë. 
Przekłady.
Tragedię hiszpańską przekładali na język polski Juliusz Kydryński i Zygmunt Kubiak.

</doc>
<doc id="3742875" url="https://pl.wikipedia.org/wiki?curid=3742875" title="Cedynia (gromada)">
Cedynia (gromada)

Cedynia (do 30 XII 1959 "Lubiechów Górny") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cedynia z siedzibą GRN w mieście Cedyni (nie wchodzącym w jej skład) utworzono 31 grudnia 1959 w powiecie chojeńskim w woj. szczecińskim w związku z przeniesieniem siedziby GRN gromady Lubiechów Górny z Lubiechowa Górnego do Cedyni i zmianą nazwy jednostki na "gromada Cedynia".
Pod koniec 1960 w skład gromady Cedynia wchodziły następujące miejscowości: Bielinek, Czachów, Golice, Lubiechów Dolny, Lubiechów Górny, Lubiechówek, Łukowice, Markocin, Niesułów, Orzechów, Raniki, Trutwiniec, Wichoradz, Wierzchląd, Zaborzyce i Żelichów.
1 stycznia 1972 do gromady Cedynia włączono miejscowości Barcie, Lasocin, Niedźwiedź, Piasecznik, Piasek i Trzypole ze zniesionej gromady Krajnik Górny oraz miejscowości Dziwnica, Osinów Dolny, Siekierki, Stara Rudnica, Stary Kostrzynek i Żarsko ze zniesionej gromady Siekierki w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie chojeńskim reaktywowano zniesioną w 1954 roku gminę Cedynia (od 1999 gmina Cedynia należy do powiatu gryfińskiego w woj. zachodniopomorskim).

</doc>
<doc id="3742876" url="https://pl.wikipedia.org/wiki?curid=3742876" title="Trzebiatów (gromada)">
Trzebiatów (gromada)

Trzebiatów (do 30 XII 1959 "Gołańcz Pomorska") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trzebiatów z siedzibą GRN w mieście Trzebiatowie (nie wchodzącym w jej skład) utworzono 31 grudnia 1959 w powiecie gryfickim w woj. szczecińskim w związku z przeniesieniem siedziby GRN gromady Gołańcz Pomorska z Gołańczy Pomorskiej do Trzebiatowa i zmianą nazwy jednostki na "gromada Trzebiatów".
Pod koniec 1960 w skład gromady Trzebiatów wchodziły następujące miejscowości: Gąbin, Gołańcz Pomorska, Gosław, Jawory, Lewice, Mirosławice, Mostówka, Osieki, Paliczyno, Siemidarżno i Warcisław.
1 stycznia 1972 do gromady Trzebiatów włączono obszar zniesionej gromady Gorzysław, miejscowości Chełm Gryficki, Rogozina, Sadlenko, Sadlno, Rzędzice, Włodarka i Zapolice ze zniesionej gromady Rogozina oraz tereny o powierzchni 1.398,51 ha (w tym miejscowość Jastrzębie) z miasta Trzebiatów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie gryfickim utworzono gminę Trzebiatów.

</doc>
<doc id="3742877" url="https://pl.wikipedia.org/wiki?curid=3742877" title="Kamień Pomorski (gromada)">
Kamień Pomorski (gromada)

Kamień Pomorski (do 30 XII 1959 "Trzebieszewo") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamień Pomorski z siedzibą GRN w mieście Kamieniu Pomorskim (nie wchodzącym w jej skład) utworzono 31 grudnia 1959 w powiecie kamieńskim w woj. szczecińskim w związku z przeniesieniem siedziby GRN gromady Trzebieszewo z Trzebieszewa do Kamienia Pomorskiego i zmianą nazwy jednostki na "gromada Kamień Pomorski"; równocześnie do nowo utworzonej gromady Kamień Pomorski włączono miejscowości Buniewice, Chrząszczewko i Chrząszczewo (położone na Wyspie Chrząszczewskiej) z miasta Kamień Pomorski w tymże powiecie.
Pod koniec 1960 w skład gromady Kamień Pomorski wchodziły następujące miejscowości: Borucin, Buniewice, Chrząstowo, Chrząszczewko, Chrząszczewo, Grabowo, Grębowo, Łukęcin, Mokrawica, Radawka, Strzeżewko, Strzeżewo, Świniec, Trzebieszewo, Wapno, Wrzosowo i Żółcino.
1 stycznia 1969 z gromady Kamień Pomorski wyłączono miejscowości Łukęcin, Strzeżewo i Strzeżewko, włączając je do gromady Gostyń w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie kamieńskim utworzono gminę Kamień Pomorski.

</doc>
<doc id="3742878" url="https://pl.wikipedia.org/wiki?curid=3742878" title="Ryszard Żochowski (koszykarz)">
Ryszard Żochowski (koszykarz)

Ryszard Żochowski (ur. 18 sierpnia 1930 w Warszawie, zm. 9 lipca 2016) – polski koszykarz oraz dziennikarz sportowy, podpułkownik WP w stanie spoczynku.
Życiorys.
Był uczniem XXI Liceum Ogólnokształcące im. Hugona Kołłątaja w Warszawie, gdzie uczęszczał wraz z Witoldem Zagórskim. Karierę zawodniczą rozpoczął w 1950 roku w Polonii Warszawa. Był wieloletnim zawodnikiem CWKS Legia Warszawa z którym czterokrotnie zdobywał mistrzostwo Polski. W 1957 ukończył studia na Wydziale Dziennikarskim Uniwersytetu Warszawskiego i po zakończeniu kariery sportowej pracował jako dziennikarz sportowy w „Żołnierzu Wolności” w latach 1957–1962, „Wojskowym Przeglądzie Technicznym” w latach 1962–1975, „Boksie” w latach 1977–1990, „Bokserze” w latach 1990–2004 oraz „Przeglądzie Sportowym” w latach 1996–2004.
Jego żoną była reprezentacyjna siatkarka Danuta Jośko-Żochowska.

</doc>
<doc id="3742879" url="https://pl.wikipedia.org/wiki?curid=3742879" title="Łobez (gromada)">
Łobez (gromada)

Łobez (do 30 XII 1959 "Wysiedle") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łobez z siedzibą GRN w mieście Łobzie (nie wchodzącym w jej skład) utworzono 31 grudnia 1959 w powiecie łobeskim w woj. szczecińskim w związku z przeniesieniem siedziby GRN gromady Wysiedle z Wysiedla do Łobza i zmianą nazwy jednostki na "gromada Łobez".
Pod koniec 1960 w skład gromady Łobez wchodziły następujące miejscowości: Bonin, Budziszcze, Byszewo, Cichowo, Ciołkowo, Dobieszewo, Grabowo, Kniewo, Meszne, Niegrzebia, Niwka, Pokręt, Polakowo, Pomorzany, Raczkowo, Rożnowo Łobeskie, Rudna, Rynowo, Suliszewice, Tarnowo, Unimie, Wisław, Wysiedle, Zachełmie, Zagórzyce, Zajezierze, Zakrzyce i Zdzisławice.
1 stycznia 1969 do gromady Łobez włączono miejscowości Chociętowo, Chociętówko i Zdroje ze znoszonej gromady Przytoń w tymże powiecie.
1 stycznia 1972 do gromady Łobez włączono miejscowości Bełczna, Dalno, Głowice, Karwowo, Karwówko, Klępnica, Łobżany, Poradz, Prusinowo, Przyborze i Trzesczyna oraz wieś i stację kolejową Worowo ze zniesionej gromady Bełczna w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łobeskim utworzono gminę Łobez (w latach 1999-2001 gmina Łobez należała do powiatu stargardzkiego w woj. zachodniopomorskim, tzn. do chwili reaktywowania zniesionego w 1975 roku powiatu łobeskiego).

</doc>
<doc id="3742880" url="https://pl.wikipedia.org/wiki?curid=3742880" title="Wojciech Sibiga">
Wojciech Sibiga

Wojciech Sibiga (ur. 1 września 1983) – polski lekkoatleta specjalizujący się w skoku wzwyż.
Życiorys.
Zawodnik RKS Skra Warszawa (1998-2009). Brązowy medalista mistrzostw Polski (2007) oraz dwukrotny brązowy medalista młodzieżowych mistrzostw Polski (2004 i 2005). Absolwent AWF w Warszawie. 
Po zakończeniu kariery fizjoterapeuta i trener przygotowania fizycznego w klubach siatkarskich: AZS Politechnika Warszawska, Lotos Trefl Gdańsk.
Rekord życiowy: 2,18 (2002 i 2008).

</doc>
<doc id="3742884" url="https://pl.wikipedia.org/wiki?curid=3742884" title="Izidor Brennsohn">
Izidor Brennsohn



</doc>
<doc id="3742888" url="https://pl.wikipedia.org/wiki?curid=3742888" title="USS Rocky Mount (AGC-3)">
USS Rocky Mount (AGC-3)

USS Rocky Mount (AGC-3) – amerykański okręt dowodzenia siłami desantowymi typu "Appalachian". Służył w US Navy w czasie II wojny światowej. Jego nazwa pochodzi od miejscowości Rocky Mount. Za służbę w czasie II wojny światowej „Rocky Mount” został odznaczony sześcioma battle star oraz Navy Unit Commendation.
Stępkę jednostki położono 4 grudnia 1942 roku zgodnie z kontraktem podpisanym przez Maritime Commission ze stocznią Federal Shipbuilding and Drydock Company. Został zwodowany 7 marca 1943 roku, matką chrzestną była pani Elsie F. Lee, żona Roberta C. Lee z firmy "Moore-McCormack Lines", dla której budowano statek. Jednostkę nabyła US Navy 13 marca 1943 i po przebudowie w Bethlehem Steel Co. w Hoboken okręt wszedł do służby 15 października 1943 roku.
Po rejsie odbiorczym „Rocky Mount” popłynął na Hawaje przez Kanał Panamski. Do Pearl Harbor dotarł 27 grudnia. 10 stycznia 1944 roku okręt został przez jakiś czas jednostką flagową kontradmirała Turnera, dowódcy 5th Amphibious Force.
Brał udział w wojnie na Pacyfiku. Uczestniczył w operacjach na Kwajalein, w desancie na Leyte, desancie w Zatoce Lingayen, kampanii na Borneo.
Został wycofany ze służby 22 marca 1947 roku i umieszczony w rezerwie w San Francisco Group Floty Pacyfiku. Został skreślony z listy jednostek floty 1 lipca 1960 roku.

</doc>
<doc id="3742889" url="https://pl.wikipedia.org/wiki?curid=3742889" title="Rajtarowice">
Rajtarowice



</doc>
<doc id="3742890" url="https://pl.wikipedia.org/wiki?curid=3742890" title="USS Rocky Mount">
USS Rocky Mount



</doc>
<doc id="3742891" url="https://pl.wikipedia.org/wiki?curid=3742891" title="USS Natick">
USS Natick

Okręty US Navy o nazwie USS „Natick”

</doc>
<doc id="3742892" url="https://pl.wikipedia.org/wiki?curid=3742892" title="Spryńka">
Spryńka



</doc>
<doc id="3742893" url="https://pl.wikipedia.org/wiki?curid=3742893" title="Wola Więckowska">
Wola Więckowska



</doc>
<doc id="3742894" url="https://pl.wikipedia.org/wiki?curid=3742894" title="Mielniki (rejon samborski)">
Mielniki (rejon samborski)



</doc>
<doc id="3742901" url="https://pl.wikipedia.org/wiki?curid=3742901" title="Cyclops neymanae">
Cyclops neymanae

Cyclops neymanae – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1990 roku przez rosyjską zoolog Emmę Antonowną Strelecką.

</doc>
<doc id="3742902" url="https://pl.wikipedia.org/wiki?curid=3742902" title="Kolonia Więckowice">
Kolonia Więckowice



</doc>
<doc id="3742904" url="https://pl.wikipedia.org/wiki?curid=3742904" title="Chlewiska (rejon samborski)">
Chlewiska (rejon samborski)



</doc>
<doc id="3742905" url="https://pl.wikipedia.org/wiki?curid=3742905" title="Henry D. Schmidt">
Henry D. Schmidt

Henry D. Schmidt (ur. 1823 w Marburgu, zm. 23 listopada 1888 w Nowym Orleanie) – amerykański lekarz patolog.
W 1848 emigrował z Europy do Pensylwanii. Zainteresował się anatomią i pracował jako prosektor u Samuela Jacksona, asystował również Josephowi Leidy′emu w jego doświadczeniach fizjologicznych. W 1858 ukończył studia medyczne na University of Pennsylvania. W 1860 przeniósł się do Medical College of Alabama, a potem do New Orleans School of Medicine. Uczestniczył w wojnie secesyjnej po stronie konfederatów jako chirurg polowy. Po wojnie związany był z Charity Hospital w Nowym Orleanie. Zmarł z powodu nerkowych powikłań reumatoidalnego zapalenia stawów.
Upamiętniony jest w eponimicznej nazwie wcięć Schmidta-Lantermana. Jego uczniami byli Paul E. Archinard, Frederick W. Parham, Henry D. Bruns i Rudolph Matas. Schmidt był jednym z amerykańskich oponentów odkrycia prątków gruźlicy przez Kocha i argumentował, że są to jedynie artefakty.

</doc>
<doc id="3742906" url="https://pl.wikipedia.org/wiki?curid=3742906" title="Hołodówka">
Hołodówka



</doc>
<doc id="3742907" url="https://pl.wikipedia.org/wiki?curid=3742907" title="Cyclops shatalovi">
Cyclops shatalovi

Cyclops shatalovi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1990 roku przez rosyjską zoolog Emmę Antonowną Strelecką.

</doc>
<doc id="3742908" url="https://pl.wikipedia.org/wiki?curid=3742908" title="Cyclops wigrensis">
Cyclops wigrensis

Cyclops wigrensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1990 roku przez rosyjską zoolog Emmę Antonowną Strelecką.

</doc>
<doc id="3742909" url="https://pl.wikipedia.org/wiki?curid=3742909" title="Caban">
Caban



</doc>
<doc id="3742910" url="https://pl.wikipedia.org/wiki?curid=3742910" title="Dorus de Vries">
Dorus de Vries

Dorus de Vries (ur. 29 grudnia 1980 w Beverwijk) – holenderski piłkarz występujący na pozycji bramkarza w szkockim klubie Celtic F.C. Wychowanek Beverwijk, w swojej karierze grał także w takich zespołach jak Telstar, ADO Den Haag, Dunfermline Athletic, Swansea City, Wolverhampton Wanderers oraz Nottingham Forest. Do Celtiku trafił 13 sierpnia 2016 roku, podpisując z klubem dwuletnią umowę. W barwach zespołu zadebiutował 27 sierpnia 2016 roku podczas wygranego 4:1 spotkania ligowego z Aberdeen.

</doc>
<doc id="3742912" url="https://pl.wikipedia.org/wiki?curid=3742912" title="Andrzej Adamowicz (pułkownik)">
Andrzej Adamowicz (pułkownik)

Andrzej Adamowicz (ur. 27 października 1952) – pułkownik Wojska Polskiego.
Życiorys.
Syn Henryka i Stanisławy. W Wojsku Polskim służył od 1971. W 1976 ukończył studia w Wojskowej Akademii Technicznej im. Jarosława Dąbrowskiego, następnie służył jako dowódca klucza w 1 Pułku Lotnictwa Myśliwskiego OPK „Warszawa”. W 1982 uzyskał stopień doktora nauk technicznych w WAT, następnie pracował w Instytucie Technicznym Wojsk Lotniczych, był członkiem Komisji MON ds. Badania Wypadków Lotniczych. W latach 1989–1990 służył w Polskim Kontyngencie Wojskowym w Namibii w ramach misji pokojowej UNTAG jako szef sekcji operacyjno-logistycznej. Po powrocie do Polski został oddelegowany do Departamentu Wojskowych Spraw Zagranicznych Ministerstwa Obrony Narodowej. W latach 1991–1997 prowadził inspekcje CFE i wizyty oceniające w bazach wojskowych państw NATO i na Ukrainie, uczestniczył w pracach OBWE jako doradca wojskowy w Misji RP przy OBWE w Wiedniu oraz koordynował współpracę Sił Zbrojnych RP z NATO w ramach programu Partnerstwo dla Pokoju. W latach 1997–1999 był szefem sekretariatu Sekretarza Stanu w MON oraz szefem sekretariatu podsekretarza stanu w MON ds. Współpracy Zagranicznej i Integracji z Organizacją Traktatu Północnoatlantyckiego. W latach 1999–2002 był Attaché obrony, wojskowy, morski i lotniczy przy Ambasadzie RP w Londynie.
Od 2003 służył w Głównym Zarządzie Operacyjnym P-3 Sztabu Generalnego w Zarządzie Doktryn i Szkolenia SZ jako szef oddziału oraz szef zespołu operacyjnego Sztabu Kryzysowego MON, w latach 2004–2005 był szefem Polskiego Zespołu Operacyjno-Łącznikowego przy Centralnym Dowództwie Sił Zbrojnych USA (USCENTCOM w Tampie na Florydzie), w latach 2006–2009 pełnił funkcję szefa oddziału w Zarządzie Operacyjnym J-3 w Sojuszniczym Dowództwie Operacyjnym NATO w Brunssum w Holandii, gdzie koordynował proces szkolenia i uzbrojenia Afgańskich Sił Bezpieczeństwa Narodowego (ANSF). W 2010 został przeniesiony do rezerwy. W latach 2011–2012 był ekspertem Departamentu Polityki Bezpieczeństwa Ministerstwa Spraw Zagranicznych ds. operacji ISAF oraz misji pokojowych ONZ.
W trakcie służby ukończył kursy organizowane przez NATO w Szkole NATO w Oberammergau w Niemczech, Leopoldburgu w Belgii oraz w Akademii Obrony Wielkiej Brytanii w Shrivenham.
Postanowieniem Prezydenta RP Lecha Wałęsy z 2 listopada 1994 został odznaczony Krzyżem Komandorskim Orderu Odrodzenia Polski "za wybitne zasługi dla umacniania obronności kraju".

</doc>
<doc id="3742913" url="https://pl.wikipedia.org/wiki?curid=3742913" title="Andrzej Adamowicz">
Andrzej Adamowicz



</doc>
<doc id="3742916" url="https://pl.wikipedia.org/wiki?curid=3742916" title="Wiktor Fonfara">
Wiktor Fonfara

Wiktor Wacław Fonfara (ur. 15 grudnia 1948 w Lesznie) – polski funkcjonariusz MO, oficer SB i UOP, generał.
Życiorys.
Urodził się 15 grudnia 1948 w Lesznie jako syn Wacława i Heleny. Od początku lat 70. do 30 października 1973 służył w Milicji Obywatelskiej. Następnie przeszedł do służby w Wydziale I Biura Śledczego Ministerstwa Spraw Wewnętrznych, w którym był kolejno inspektorem od 1 listopada 1973, starszym inspektorem od 1 listopada 1981, specjalistą od 15 lutego 1984, zastępcą naczelnika od 1 lipca 1984 i naczelnikiem od 15 marca 1985. Od 1 grudnia 1988 był p.o. dyrektora, od 15 lutego 1989 zastępcą dyrektora, a od 16 sierpnia 1989 do 31 lipca 1990 historycznie ostatnim dyrektorem Biura Śledczego MSW. 
Po dokonanej weryfikacji podjął służbę w Urzędzie Ochrony Państwa 1990. Kierował Zarządem Śledczym UOP. W 1994 był w stopniu pułkownika. Został awansowany do stopnia generała.
Postanowieniem prezydenta RP Lecha Wałęsy z 2 listopada 1994 został odznaczony Krzyżem Oficerskim Orderu Odrodzenia Polski "za wybitne zasługi dla umacniania obronności kraju". Tożsamość Wiktora Fonfary pojawiła się na liście Wildsteina, upublicznionej na początku 2005.

</doc>
<doc id="3742920" url="https://pl.wikipedia.org/wiki?curid=3742920" title="Tadeusz Hanowski">
Tadeusz Hanowski

Tadeusz Hanowski (ur. 20 lipca 1944 w Ułaszkowcach) – pułkownik inżynier Wojska Polskiego. 
Życiorys.
Syn Władysława. Absolwent Oficerskiej Szkoły Wojsk Inżynieryjnych we Wrocławiu z 1966. W 1974 ukończył studia o specjalności budowy i odbudowy mostów kolejowych i drogowych na Wojskowej Akademii Tyłów i Transportu w Leningradzie. Był dowódcą batalionu mostów kolejowych 12 Pułku Kolejowego, dowódcą 2 Pułku Komunikacyjnego od 14 stycznia 1978 do 1983, szefem sztabu, zastępcy i dowódcy Zgrupowania Jednostek Kolejowych i Drogowych (ZJKiD). Od 1999 był zastępcą szefa Służby Komunikacji Wojskowej Głównego Kwatermistrzostwa. Później był zastępcą szefa Zarządu XVI Komunikacji Sztabu Generalnego Wojska Polskiego. Pochowany na nowym cmentarzu w Pruszczu Gdańskim.

</doc>
<doc id="3742921" url="https://pl.wikipedia.org/wiki?curid=3742921" title="L'Île-Perrot">
L'Île-Perrot



</doc>
<doc id="3742923" url="https://pl.wikipedia.org/wiki?curid=3742923" title="Trixoscelis gigans">
Trixoscelis gigans

Trixoscelis gigans – gatunek muchówki z rodziny Trixoscelididae.
Muchówka o ciele długości od 2,8 do 3,8 mm u samców i od 2,6 do 3,5 mm u samic. Głowę ma żółtą z brązowawymi: trójkątem czołowym, ciemieniem, potylicą i zapoliczkami oraz szarawym owłosieniem. Tułów jest brązowy, a odwłok ciemnobrązowy z szarym przyprószeniem. Na chetotaksję tułowia składają się pary szczecinek: 1 barkowych, 2 notopleuralnych, 1 przedszwowych, 5 śródplecowych (z czego 2 przed szwem poprzecznym), 2 zaskrzydłowych, 2 tarczkowych, 1 mesopleuralnych i 2 sternopleuralnych. Skrzydła są częściowo brązowe, przezmianki zaś białawe. Przednie odnóża brązowe z wyjątkiem żółtego biodra i nasady uda. Środkowa para odnóży całkiem żółta. Tylna u samicy również, u samca częściowo brązowawa. Samca charakteryzują bardzo duże, do wewnątrz zakrzywione "surstyli", zlane z epiandrium. Samica ma z tyłu silnie wypukły, a z przodu mniej lub bardziej wklęsły ósmy sternit odwłoka.
Gatunek znany wyłącznie z prowincji Salamanka i wspólnoty autonomicznej Madrytu w Hiszpanii.

</doc>
<doc id="3742925" url="https://pl.wikipedia.org/wiki?curid=3742925" title="Cyclops laurenticus">
Cyclops laurenticus

Cyclops laurenticus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1956 roku przez szwedzkiego zoologa Knuta Lindberga. Gatunek ten został ujęty w Katalogu Życia.

</doc>
<doc id="3742926" url="https://pl.wikipedia.org/wiki?curid=3742926" title="Cyclops margaretae">
Cyclops margaretae

Cyclops margaretae – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1938 roku przez szwedzkiego zoologa Knuta Lindberga.

</doc>
<doc id="3742928" url="https://pl.wikipedia.org/wiki?curid=3742928" title="Cyclops moghulensis">
Cyclops moghulensis

Cyclops moghulensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1939 roku przez szwedzkiego zoologa Knuta Lindberga.

</doc>
<doc id="3742929" url="https://pl.wikipedia.org/wiki?curid=3742929" title="Trixoscelis serpens">
Trixoscelis serpens

Trixoscelis serpens – gatunek muchówki z rodziny Trixoscelididae.
Muchówka o ciele długości od 2,1 do 2,5 mm u samców i od 2,2 do 2,9 mm u samic. Głowę ma żółtą z brązowawymi: trójkątem czołowym, ciemieniem, potylicą i zapoliczkami oraz szarawym owłosieniem. Tułów jest brązowy, a odwłok ciemnobrązowy, oba z szarym przyprószeniem. Na chetotaksję tułowia składają się pary szczecinek: 1 barkowych, 2 notopleuralnych, 1 przedszwowych, 5 śródplecowych (z czego 2 przed szwem poprzecznym), 1 nadskrzydłowych, 2 zaskrzydłowych, 2 tarczkowych, 1 mesopleuralnych i 2 sternopleuralnych. Skrzydła są częściowo całkiem przejrzyste, żyłki brązowawe. Przednie odnóża brązowe z wyjątkiem żółtego biodra. Środkowa para odnóży całkiem żółta. Tylna u samicy również, u samca częściowo brązowawa. Samca charakteryzują długie i smukłe "surstyli" oraz gęsto upakowane kolce u nasady edeagusa. Samica ma prawie trójkątny ósmy sternit odwłoka.
Gatunek znany z prowincji Salamanka i wspólnoty autonomicznej Madrytu w Hiszpanii oraz Vila Real w północnej Portugalii.

</doc>
<doc id="3742931" url="https://pl.wikipedia.org/wiki?curid=3742931" title="Cyclops restrictus">
Cyclops restrictus

Cyclops restrictus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1948 roku przez szwedzkiego zoologa Knuta Lindberga.

</doc>
<doc id="3742932" url="https://pl.wikipedia.org/wiki?curid=3742932" title="Cyclops richardi">
Cyclops richardi

Cyclops richardi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1942 roku przez szwedzkiego zoologa Knuta Lindberga.

</doc>
<doc id="3742934" url="https://pl.wikipedia.org/wiki?curid=3742934" title="Cyclops royi">
Cyclops royi

Cyclops royi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1940 roku przez szwedzkiego zoologa Knuta Lindberga.

</doc>
<doc id="3742935" url="https://pl.wikipedia.org/wiki?curid=3742935" title="Referendum konstytucyjne w Tuvalu w 2008 roku">
Referendum konstytucyjne w Tuvalu w 2008 roku

Referendum konstytucyjne w Tuvalu w 2008 odbyło się 30 kwietnia. Głosowanie dotyczyło zmiany ustroju kraju z monarchii (głową Tuvalu pozostaje królowa Wielkiej Brytanii Elżbieta II) na rzecz republiki. Zgodnie z projektem, prezydent kraju miałby być wybierany przez parlament Tuvalu.
Referendum zakończyło się utrzymaniem dotychczasowego ustroju. 1260 (64,98%) obywateli zagłosowało za pozostawieniem monarchii, a 679 (35,02%) oddało głos za republiką. Frekwencja była niska –- zagłosowało około 21,5% uprawnionych obywateli (1939 osób). Dla porównania w wyborach parlamentarnych w 2006 roku oddano 8501 głosów.

</doc>
<doc id="3742936" url="https://pl.wikipedia.org/wiki?curid=3742936" title="Cyclops subtropicus">
Cyclops subtropicus

Cyclops subtropicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1937 roku przez szwedzkiego zoologa Knuta Lindberga.

</doc>
<doc id="3742939" url="https://pl.wikipedia.org/wiki?curid=3742939" title="Cyclops tricolor">
Cyclops tricolor

Cyclops tricolor – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1937 roku przez szwedzkiego zoologa Knuta Lindberga.

</doc>
<doc id="3742940" url="https://pl.wikipedia.org/wiki?curid=3742940" title="Cyclops crinitus">
Cyclops crinitus

Cyclops crinitus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1910 roku przez szwajcarskiego zoologa Eduarda Graetera (1881-1957).

</doc>
<doc id="3742941" url="https://pl.wikipedia.org/wiki?curid=3742941" title="Archiwum Historii i Filozofii Medycyny">
Archiwum Historii i Filozofii Medycyny

Archiwum Historii i Filozofii Medycyny – najstarsze polskie recenzowane czasopismo naukowe, publikujące prace z dziedziny historii i filozofii medycyny. 
Historia.
Czasopismo zostało założone w 1924 przez Adama Wrzoska. Przez wiele lat indeksowane w Pubmed. W ostatnich latach do 2018 r. posiada 7 pkt MNiSW. Numery z ostatnich lat dostępne są w wyszukiwarce internetowej Google Scholar. 
W latach 1925–1948 czasopismo wydawane było pod tytułem „Archiwum Historii i Filozofii Medycyny oraz Historii Nauk Przyrodniczych”.
Redaktorzy naczelni:

</doc>
<doc id="3742944" url="https://pl.wikipedia.org/wiki?curid=3742944" title="José Manuel Meca">
José Manuel Meca

José Manuel Meca García (ur. 19 stycznia 1978 w Águilas) – były hiszpański piłkarz występujący na pozycji pomocnika.
Kariera.
Seniorską karierę rozpoczął w 1995 roku w Realu Madryt, początkowo grając w drużynie „C”. W roku 1996 zadebiutował w drużynie „B”. W sezonie 1998/1999 był wypożyczony do Culturalu Leonesa. W sezonie 1999/2000 rozegrał 10 meczów ligowych w pierwszej drużynie Realu. W 2001 roku został piłkarzem Elche CF, gdzie przez trzy sezony zagrał w 60 meczach Segunda División. Później grał w Racingu Ferrol, Realu Jaén oraz UD Lanzarote. W latach 2007–2009 reprezentował barwy Gramenet, dla którego zdobył 33 gole. Następnie był zawodnikiem Orihueli, Atlético Ciudad, Lorca Atlético i Águilas. W 2012 roku zakończył karierę.

</doc>
<doc id="3742945" url="https://pl.wikipedia.org/wiki?curid=3742945" title="Cyclops teras">
Cyclops teras

Cyclops teras – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1907 roku przez szwajcarskiego zoologa Eduarda Graetera (1881-1957).

</doc>
<doc id="3742951" url="https://pl.wikipedia.org/wiki?curid=3742951" title="Pokémon Go">
Pokémon Go

Pokémon Go – gra miejska należąca do gatunku komputerowych gier fabularnych, korzystająca z technologii rzeczywistości rozszerzonej, stworzona przez przedsiębiorstwo Niantic i wydana w lipcu 2016 roku.
Dzięki wykorzystaniu technologii rzeczywistości rozszerzonej, gracz wyposażony w smartfon z żyroskopem i kamerą ma możliwość „chwytania” pokémonów, pojawiających się na jego ekranie. Gra używa technologii GPS do ustalenia lokalizacji gracza, a także aparatu do generowania świata rozszerzonej rzeczywistości.
"Pokémon Go" jest oparty na modelu free-to-play, gracz ma możliwość zakupienia dodatkowych elementów poprzez mikropłatności (tzw. „pokécoins”).
Gra otrzymała mieszane recenzje, mimo to w ciągu trzech dni od wydania stała się najczęściej pobieraną aplikacją w Stanach Zjednoczonych i przyczyniła się do kilkunastoprocentowego wzrostu wartości akcji spółki Nintendo na Tokijskiej Giełdzie Papierów Wartościowych.
Rozgrywka.
Po pierwszym uruchomieniu gry gracz ma możliwość stworzenia swojego wirtualnego awatara; do wyboru są między innymi kolor włosów, skóry, oczu, a także ubiór. Po stworzeniu postaci gracz zostaje zlokalizowany na mapie świata za pomocą technologii GPS, a na mapie generowane są obiekty, takie jak sale walk Pokémon, Pokéstopy, a także pokémony, gdy tylko gracz zbliży się do niego na odpowiednią odległość. Awatar zmienia swoje położenie na mapie, gdy gracz porusza się w realnym świecie.
W przeciwieństwie do innych gier z serii gracz nie musi walczyć z pokémonem, aby go złapać. Żeby tego dokonać, należy rzucić pokéball w odpowiednie miejsce i z odpowiednią siłą. Po złapaniu pokémona gracz otrzymuje pył i cukierki, które służą do podnoszenia siły bojowej (ang. "combat power") pokémonów, cukierki dodatkowo służą do ewolucji w kolejne stadium rozwoju. Siła bojowa to specjalny wskaźnik, który określa moc pokémona; im wyższy poziom ma gracz, tym większą ma szansę na znalezienie pokémonów o wyższej wartości siły bojowej.
Gracz otrzymuje doświadczenie za aktywność w grze, po zdobyciu piątego poziomu doświadczenia ma możliwość walki w salach, a także dołączenia do jednej z trzech drużyn. Po dołączeniu do jednej z drużyn gracz może przejmować sale nienależące do jego drużyny.
We wrześniu 2016 wprowadzono funkcję „Buddy Pokémon” pozwalającą na wybranie jednego pokémona pojawiającego się obok postaci na ekranie profilu, który po przebyciu odpowiedniego dystansu zdobywa dodatkowe cukierki. W tej samej aktualizacji uniemożliwiono logowanie się do gry na urządzeniach ze zrootowanym Androidem i na iOS z jailbreakiem.
W czerwcu 2017 firma Niantic ogłosiła, że system sal zostanie przebudowany, aby nastawić graczy na grę zespołową. Stare sale zostały wyłączone, a nowe zostały dodane wraz z następną aktualizacją. W nowych salach dodano możliwość zbierania przedmiotów podobnie jak w pokéstopach oraz ograniczono ilość pokémonów, które mogą przebywać w sali z 10 do 6. Pokécoins są teraz uzyskiwane w oparciu o czas, jaki dany pokémon spędził w sali. W lipcu 2017 wprowadzono bitwy raidowe w salach. W bitwie może wziąć udział jednorazowo do 20 graczy na pięciu poziomach trudności. Na piątym poziomie gracze mierzą się z „legendarnym pokémonem”, którego nie da się zdobyć nigdzie indziej.
W marcu 2018 wprowadzono do gry element badań – misji, za wypełnianie których gracze otrzymują nagrody w postaci przedmiotów lub pokémonów. Badania dzielą się na terenowe (ang. "field research") i specjalne (ang. "special research"). Badania terenowe dostępne są po odwiedzeniu Pokéstopu i najczęściej polegają na wykonaniu prostego zadania, np. złapania kilku pokémonów określonego typu. Regularnie prowadząc badania terenowe gracz zyskuje pieczątki; po uzbieraniu 7 może spotkać i schwytać cennego legendarnego pokémona. Badania specjalne to szereg połączonych fabułą wielowątkowych misji zlecanych przez bohatera niezależnego, profesora Willowa, które oprócz bonusów w postaci przedmiotów oferują graczom lepsze poznanie świata gry. Od czerwca 2018 gracze mają możliwość dodawania siebie nawzajem do listy przyjaciół i wchodzenia ze sobą w interakcje, do których zaliczyć można wysyłanie prezentów i wymianę pokémonami. Częste interakcje między graczami stopniowo zapełniają wskaźnik ich przyjaźni, co zapewnia obopólne korzyści, np. premię do ataku podczas udziału w bitwach raidowych. W grudniu 2018 pojawiła się możliwość prowadzenia pojedynków między trenerami. Aby doszło do starcia gracze muszą znajdować się blisko siebie i zeskanować swoje unikalne kody QR, jednak osoby o wysokim wskaźniku przyjaźni mogą walczyć ze sobą z dowolnego miejsca na świecie. Do dyspozycji graczy oddano trzy różne ligi ("Great League", "Ultra League" i "Master League"), podzielone pod względem wartości siły bojowej pokémonów w nich walczących. Za odniesione zwycięstwa gracze otrzymują nagrody, m.in. cenne przedmioty potrzebne do ewolucji swoich podopiecznych. Pod koniec lipca 2019 do gry wprowadzono Team GO Rocket – grupę antagonistycznych postaci niezależnych, przejmujących Pokéstopy i posługujących się w walce Shadow Pokémonami, czyli zniewolonymi mrocznymi wersjami zwykłych Pokémonów. Odwiedzając Pokéstop przejęty przez Team GO Rocket gracz może stoczyć walkę z członkiem grupy, a w przypadku wygranej schwytać porzuconego przez niego Shadow Pokémona. Te można następnie poddać oczyszczeniu (ang. "purification"), zwiększając ich wartość bojową. Na początku listopada 2019 w grze odbył się pierwszy płatny event dostępny dla graczy na całym świecie, zatytułowany „A Colossal Discovery”. Nagrodami dla uczestników wydarzenia były m.in. legendarny Pokémon Regigigas, kamienie ewolucyjne, a także unikatowy medal i poza dla postaci niemożliwe do zdobycia w żaden inny sposób.
Zasięg gry.
6 lipca 2016 gra została wydana w Australii, Nowej Zelandii i Stanach Zjednoczonych. Ze względu na dużą liczbę graczy, serwery były na tyle obciążone, że przedstawiciel Niantic, John Hanke ogłosił spowolnienie wydawania gry na następne kraje. 13 lipca gra została wydana w Niemczech, 14 lipca w Wielkiej Brytanii, natomiast 15 lipca we Włoszech, Hiszpanii i Portugalii. 16 lipca "Pokémon Go" wydano w Austrii, Belgii, Bułgarii, Chorwacji, na Cyprze, w Czechach, Danii, Estonii, Finlandii, Grecji, Grenlandii, Holandii, Irlandii, Islandii, na Litwie, w Luksemburgu, na Łotwie, Malcie, w Norwegii, Polsce, Rumunii, Słowacji, Słowenii, Szwajcarii, Szwecji i na Węgrzech. 17 lipca gra została udostępniona w Kanadzie, natomiast 19 lipca w Portoryko. 20 lipca "Pokémon Go" miało być wydane w Japonii, jednakże stało się to dopiero 22 lipca. We Francji data premiery była zaplanowana na 15 lipca, kiedy to gra wchodziła na rynek hiszpański, portugalski i włoski, jednak ze względu na zamach w Nicei, który był dzień wcześniej postanowiono odłożyć datę wydania na późniejszy termin i ostatecznie gra została wydana 24 lipca. 25 lipca gra stała się dostępna również w Hongkongu. 3 sierpnia dostęp do gry uzyskali mieszkańcy Ameryki Łacińskiej i Karaibów, natomiast 6 sierpnia gra stała się dostępna w Brunei, na Fidżi, Filipinach, w Indonezji, Kambodży, Laosie, Malezji, Mikronezji, Palau, Papui-Nowej Gwinei, Singapurze, Tajlandii, na Tajwanie, w Wietnamie i na Wyspach Salomona. 29 września grę udostępniono w Albanii, Bośni i Hercegowinie, Makau, Macedonii i Serbii, dzień później w Kazachstanie, Kirgistanie, Tadżykistanie, Turkmenistanie, Uzbekistanie i Mongolii. 4 października grę wydano w 31 krajach Afryki. 13 grudnia grę opublikowano w Indiach, Pakistanie, Nepalu, Bhutanie, Sri Lance oraz Bangladeszu.
Odbiór gry.
"Pokémon Go" spotkała się z mieszanymi reakcjami recenzentów, według serwisu Metacritic gra otrzymała średnią z ocen wynoszącą 69 na 100 punktów oraz 67,63% według agregatora GameRankings. Redaktor serwisu Pocket Gamer przyznał ocenę 9/10, twierdząc, że mimo problemów, gra jest ciekawym doświadczeniem. Terri Schwartz z IGN napisała, że gra efektywnie promuje ćwiczenia fizyczne i chwaliła ją za ten aspekt.
Kat Brewster z „The Guardian” przyznała grze ocenę 2/5, krytykując jakość rozgrywki, przyznała jednak, że jest dosyć interesującym przeżyciem. Matt Peckham z Time krytykował grę z powodu jej problemów technicznych i powolnej rozgrywki, wystawiając jej ocenę 3/5.
Gra spotyka się także z krytyką z powodu możliwości łapania pokémonów w miejscach, w których zabawy są w najwyższym stopniu niestosowne, jak np. w Muzeum Holocaustu w Waszyngtonie, w miejscu pamięci ofiar zamachu z 11 września w Nowym Jorku, w kościołach czy na terenie obozu koncentracyjnego w Auschwitz.

</doc>
<doc id="3742953" url="https://pl.wikipedia.org/wiki?curid=3742953" title="Cyclops unisetiger">
Cyclops unisetiger

Cyclops unisetiger – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1899 roku przez szwajcarskiego zoologa Eduarda Graetera (1881-1957).

</doc>
<doc id="3742955" url="https://pl.wikipedia.org/wiki?curid=3742955" title="Cyclops zschokkei">
Cyclops zschokkei

Cyclops zschokkei – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1910 roku przez szwajcarskiego zoologa Eduarda Graetera (1881-1957).

</doc>
<doc id="3742960" url="https://pl.wikipedia.org/wiki?curid=3742960" title="Cyclops dengizicus">
Cyclops dengizicus

Cyclops dengizicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1900 roku przez rosyjskiego botanika Władymira Wasiljewicza Lepieszkina (1876-1956).

</doc>
<doc id="3742964" url="https://pl.wikipedia.org/wiki?curid=3742964" title="Riňava">
Riňava

Riňava (1105 m) – szczyt na Słowacji w paśmie Magury Spiskiej. Znajduje się we wschodniej części jej głównego grzbietu, pomiędzy Kamieniarką (935 m) a Plontaną (1107 m). W przewodnikach turystycznych bywa opisywany jako Riniava. Północne stoki opadają do doliny potoku Šoltysa, w kierunku południowym natomiast odchodzi od Riňavy grzbiet oddzielający doliny potoków o nazwie Križny potok i Toporský potok. W grzbiecie tym wyróżnia się szczyty Špiciak (1051 m), Homôľka (865 m) i Mamrich (780 m).
Przez Riňavę prowadzi szlak turystyczny. Omija jej wierzchołek trawersując północne zbocza wygodną drogą leśną.

</doc>
<doc id="3742965" url="https://pl.wikipedia.org/wiki?curid=3742965" title="Cyclops demetiensis">
Cyclops demetiensis

Cyclops demetiensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1932 roku przez brytyjskiego botanika Davida Josepha Scourfielda (1866-1949).

</doc>
<doc id="3742970" url="https://pl.wikipedia.org/wiki?curid=3742970" title="Stew Johnson">
Stew Johnson

Stewart „Stew” Johnson (ur. 19 sierpnia 1944 w Clairton) – amerykański koszykarz, występujący na pozycji skrzydłowego.
6 marca 1971 roku ustanowił rekord strzelecki ABA, zdobywając 62 punkty w spotkaniu z zespołem The Floridians. Rekord ten został poprawiony 21 lutego 1972 roku przez Zelmo Beaty'ego, który zanotował 63 punkty przeciw Pittsburgh Condors.
Osiągnięcia.
Na podstawie, o ile nie zaznaczono inaczej.

</doc>
<doc id="3742973" url="https://pl.wikipedia.org/wiki?curid=3742973" title="Port lotniczy Niżny Nowogród">
Port lotniczy Niżny Nowogród



</doc>
<doc id="3742974" url="https://pl.wikipedia.org/wiki?curid=3742974" title="Mistrzostwa Europy w Podnoszeniu Ciężarów 1957">
Mistrzostwa Europy w Podnoszeniu Ciężarów 1957

Mistrzostwa Europy w Podnoszeniu Ciężarów 1957 – 37. edycja mistrzostw Europy w podnoszeniu ciężarów, która odbyła się między 19 a 22 września 1957 r. w Katowicach (Polska ). Startowali tylko mężczyźni w 7 kategoriach wagowych.

</doc>
<doc id="3742976" url="https://pl.wikipedia.org/wiki?curid=3742976" title="Ludvig Lorenz">
Ludvig Lorenz

Ludvig Valentin Lorenz (ur. 18 stycznia 1829, zm. 9 czerwca 1891) – duński matematyk i fizyk. Opracował równanie matematyczne wyjaśniające zjawiska takie jak zależności pomiędzy załamaniem światła a gęstością czystej substancji przezroczystej, a także zależność między
przewodnością elektryczną i cieplną metalu a temperaturą (prawo Wiedemanna-Franza-Lorenza).
Życiorys.
Lorenz urodził się w Helsingør i studiował na Duńskim Uniwersytecie Technicznym w Kopenhadze. Został profesorem w Akademii Wojskowej w Kopenhadze w 1876. Od 1887 roku jego badania były finansowane przez Fundację Carlsberg. Badał opis matematyczny propagacji światła przez pojedynczy jednorodny ośrodek i opisał przejście światła pomiędzy różnymi ośrodkami. Wzór na matematyczną relację między współczynnikiem załamania światła i gęstością medium został opublikowany przez Lorenza w 1869 roku i przez Hendrika Lorentza (który odkrył ją samodzielnie) w 1878 roku, przez co jest nazywana wzorem Lorentza-Lorenza. Wykorzystując swoją teorię o świetle ustalił tzw. miernik stanu Lorentza i był w stanie określić prawidłową wartość prędkości światła. Ponadto opracował teorię o rozpraszaniu światła, publikując ją w języku duńskim w 1890, a w roku 1898 w języku francuskim w zbiorze jego prac. Później została ona odkryta ponownie przez Gustava Mie w 1908, dlatego jest czasami określana jako teoria Lorenza-Mie. Dodatkowo, Lorenz zapewnił podwaliny do rozpoczęcia badań w dziedzinie elipsometrii, gdyż odkrył – stosując teorię Fresnela o załamaniu – że światło odbite od cienkiej warstwy przejściowej pomiędzy dwoma ośrodkami staje się eliptycznie spolaryzowane.

</doc>
<doc id="3742977" url="https://pl.wikipedia.org/wiki?curid=3742977" title="Psylliodes cervinoi">
Psylliodes cervinoi

Psylliodes cervinoi – gatunek chrząszcza z rodziny stonkowatych.
Gatunek ten opisany został w 2003 roku przez Andrésa Baselgę i Francisco Novoę na podstawie dwóch samic.
Chrząszcz o ciele długości około 2 mm, ubarwionym czarno ze spiżowym połyskiem i jasnożółtobrązowymi czułkami, brzegiem wargi górnej, głaszczkami szczękowymi, stopami i goleniami. Głowa o bruzdach orbitalnych, niestykających się z nadczułkowymi, w większości przykryta przedpleczem. Ciemię matowe, silnie szagrynowane, bardzo drobno punktowane. Silnie wypukłe, po bokach regularnie zaokrąglone przedplecze ma silnie szagrynowaną i pokrytą delikatnymi, płytkimi punktami powierzchnię. Pokrywy silnie wypukłe, z 10 rzędami punktów i bardzo drobno punktowanymi międzyrzędami, na wierzchołku ścięte. Tylne skrzydła zredukowane. Żeńskie narządy rozrodcze o krótkim, prostym przewodzie spermateki, długim głaszczku waginalnym i lancetowatą tylną sklerotyzacją tignum.
Owad znany tylko z Sierra Segundery w hiszpańskiej prowincji Ourense.

</doc>
<doc id="3742991" url="https://pl.wikipedia.org/wiki?curid=3742991" title="Jaskinia Partyzancka I">
Jaskinia Partyzancka I

Jaskinia Partyzancka I – jaskinia w dolinie Jaworzynce w Tatrach Zachodnich. Ma dwa otwory wejściowe położone w Żlebie pod Czerwienicą, w zboczu Jaworzyńskiej Czuby, w pobliżu Jaskini Partyzanckiej II, na wysokościach 1380 i 1377 metrów n.p.m. Długość jaskini wynosi 12 metrów, a jej deniwelacja 3,5 metra.
Opis jaskini.
Jaskinię stanowi wąski korytarz, na początku poziomy, a potem stromo opadający w dół, zaczynający się w niewielkim otworze górnym i prowadzący do szczelinowego otworu dolnego.
Przyroda.
W jaskini brak jest nacieków. Ściany są suche, rosną na nich mchy i porosty.
Historia odkryć.
Jaskinia była znana od dawna. Podobno w okresie II wojny światowej ukrywali się w niej partyzanci.

</doc>
<doc id="3742994" url="https://pl.wikipedia.org/wiki?curid=3742994" title="Wcięcia Schmidta-Lantermana">
Wcięcia Schmidta-Lantermana

Wcięcia Schmidta-Lantermana, wcięcia mieliny – kieszonki cytoplazmatyczne będące pozostałością cytoplazmy komórki Schwanna, obserwowane w osłonkach mielinowych nerwów obwodowego układu nerwowego. W obrazie histologicznym przedstawiają się jako V-kształtne przejaśnienie, skierowane dołem ku końcowi aksonu. Eponim honoruje pierwszych odkrywców tych struktur: pracujących niezależnie od siebie amerykańskich lekarzy A.J. Lantermana i Henry′ego D. Schmidta.

</doc>
<doc id="3742995" url="https://pl.wikipedia.org/wiki?curid=3742995" title="Zygmunt Peszkowski">
Zygmunt Peszkowski



</doc>
<doc id="3742996" url="https://pl.wikipedia.org/wiki?curid=3742996" title="Zygmunt Peszkowski (cukiernik)">
Zygmunt Peszkowski (cukiernik)

Zygmunt Peszkowski herbu Jastrzębiec (ur. 15 maja 1875 w Limanowej, zm. 24 sierpnia 1946 w Sanoku) – polski mistrz cukiernictwa.
Życiorys.
Urodził się 15 maja 1875 w Limanowej jako syn Apolinarego i Karoliny z domu Hołopup. Był bratem stryjecznym Ludwika Peszkowskiego, dyrektora szkoły wydziałowej w Krakowie.
Został mistrzem cukiernictwa. Od 1906 prowadził w Sanoku lokal gastronomiczny (cukiernio-kawiarnia) zwany „cukiernią Peszkowskich”, który mieścił się w secesyjnej kamienicy przy ówczesnej ulicy Liskiej – a po przemianowaniu – przy ulicy Jagiellońskiej pod numerem 53, zaś w obecnie pod numerem 10. Kamienica należała pierwotnie do Jana Słuszkiewicza (stąd płaskorzeźbione inicjały „JS” na fasadzie budynku), następnie do Jana Terleckiego. We frontowym lokalu kamienicy działała cukiernia, zaś wytwórnia jej wyrobów mieściła się w podwórzu zabudowań. Uchwałą Rady Miejskiej w Sanoku z 18 kwietnia 1907 otrzymał koncesję na cukiernię, wyszynk wina, sprzedaż kawy i herbaty pod lokalem nr 29 w mieście.
Na 17. Międzynarodowej Wystawie Spożywczej i Higienicznej w Paryżu zorganizowanej przez francuskie ministerstwo rolnictwa w maju 1910 Zygmunt Peszkowski otrzymał dyplom i złoty medal za nadesłane do konkursu cukry i ciasta z wizerunkiem Grzegorza z Sanoka. Później otrzymane wyróżnienie zostało umieszczone na wystawie wejściowej jego cukierni, a właściciel z okazji swojego wyróżnienia wydał pamiątkową pocztówkę. Po zniesieniu propinacji w Galicji i w związku z planowanym na 1911 wejściem w życie ustawy o koncesjach szynkarskich otrzymał w Sanoku jesienią 1910 obietnicę nadania koncesji na wyszynk uboczny tj. cukiernię. Gośćmi jego lokalu bywali przedstawiciele sanockiej elity. Podczas II wojny światowej w okresie okupacji niemieckiej w 1941 obchodzono jubileusz 35-lecia istnienia cukierni. Wówczas firma działała jako "Konditorei – Cukiernia Zygmunt Peszkowski". 
12 lutego 1916 w Sanoku Zygmunt Peszkowski poślubił Marię Kudelską herbu Ślepowron (1896–1970, jej dziadek Władysław Kudelski był mężem Marii Babskiej, krewnej Marii Babskiej – żony Henryka Sienkiewicza). Uchwałą Rady Miejskiej w Sanoku z około 1931/1932 został uznany przynależnym do gminy Sanok. Wraz z rodziną zamieszkiwał w Sanoku w domu przy ulicy Jagiellońskiej (po przemianowaniu w PRL ul. Karola Świerczewskiego 28, później 26), położonym poniżej kamienicy mieszczącej jego cukiernię. W trakcie wojny rodzina Peszkowskich ukrywała w swoim domu kurierów Polskiego Państwa Podziemnego oraz Żydów. Dziećmi Zygmunta i Marii byli: Helena (1916–1918, zmarła podczas epidemii hiszpanki), Zdzisław (1918-2007, harcerz, żołnierz, ksiądz katolicki), Wiesław Zygmunt Marian (1920-1976, przed 1939 pomocnik cukierniczy, podczas II wojny światowej żołnierz gen. Stanisława Maczka, później emigrant w USA, kierownik fabryki), Bolesław (1922-1977, m.in. tenisista stołowy w klubie Sanoczanka Sanok).
Był członkiem sanockiego gniazda Polskiego Towarzystwa Gimnastycznego „Sokół” (1912, 1921, 1924, 1939) i w 1946 zaangażował się w jego próbę reaktywacji.
Zmarł 24 sierpnia 1946 w Sanoku. Został pochowany w grobowcu rodzinnym na cmentarzu przy ul. Rymanowskiej w Sanoku 26 sierpnia 1946.
Cukiernię prowadził krótkotrwale syn Bolesław. W 1951 została przejęta przez Spółdzielnię Spożywców „Społem”, upaństwowiona, po czym funkcjonowała pod nazwą kawiarni „Ewa”.
11 listopada 2013 na fasadzie kamienicy przy ul. Jagiellońskiej 10 sanoccy harcerze z Hufca ZHP Ziemi Sanockiej im. ks. hm. Zdzisława Peszkowskiego umieścili tablicę informacyjną upamiętniającą istnienie cukierni.

</doc>
<doc id="3742997" url="https://pl.wikipedia.org/wiki?curid=3742997" title="David Merritt">
David Merritt

David Merritt – amerykański astrofizyk, profesor Instytutu Technicznego w Rochester, w stanie Nowy Jork.
Życiorys.
Otrzymał doktorat z astrofizyki na Uniwersytecie w Princeton i pracował na stanowisku doktora habilitowanego na Uniwersytecie Kalifornijskim w Berkeley oraz w kanadyjskim Instytucie Astrofizyki Teoretycznej w Toronto. Jego obszary specjalizacji obejmują dynamikę i ewolucję galaktyk, supermasywne czarne dziury i astrofizykę obliczeniową.
David Merritt jest byłym przewodniczącym Division on Dynamical Astronomy, będącego oddziałem Amerykańskiego Towarzystwa Astronomicznego. Jest członkiem oraz założycielem CCRG ("Center for Computational Relativity and Gravitation") w Instytucie Technicznym w Rochester.
Jego wkład naukowy obejmuje modele Osipkova-Merritta, obrócenia spinów w czarnych dziurach, estymator masy Leonarda-Merritta, relację M-sigma, systemy gwiezdne o ujemnych temperaturach oraz rotacyjny ruch Browna.

</doc>
<doc id="3743001" url="https://pl.wikipedia.org/wiki?curid=3743001" title="Mariam Bolkwadze">
Mariam Bolkwadze

Mariam Bolkwadze (gruz. მარიამ ბოლქვაძე; ur. 1 stycznia 1998) – gruzińska tenisistka, finalistka juniorskiego Wimbledonu 2016 w grze podwójnej dziewcząt.
Kariera tenisowa.
W rozgrywkach zawodowych zadebiutowała we wrześniu 2012 roku, biorąc udział w turnieju rangi ITF w Batumi. Na swoim koncie ma wygranych sześć turniejów w grze pojedynczej i jedenaście w grze podwójnej rangi ITF.
W 2016 roku osiągnęła finał w rozgrywkach deblowych dziewcząt podczas Wimbledonu, w którym w parze z Catherine McNally przegrała z Usue Maitane Arconadą i Claire Liu.
Tenisistka jest także reprezentantką kraju w rozgrywkach Pucharu Billie Jean King.

</doc>
<doc id="3743002" url="https://pl.wikipedia.org/wiki?curid=3743002" title="Mariam Bolkvadze">
Mariam Bolkvadze



</doc>
<doc id="3743006" url="https://pl.wikipedia.org/wiki?curid=3743006" title="Jaskinia nad Prożkiem w Żlebie Na Spady">
Jaskinia nad Prożkiem w Żlebie Na Spady

Jaskinia nad Prożkiem w Żlebie Na Spady – jaskinia w Dolinie Kościeliskiej w Tatrach Zachodnich. Wejście do niej znajduje się w żlebie Żeleźniak, w bocznym Żlebie na Spady, na wysokości 1375 m n.p.m. Jaskinia jest pozioma, a jej długość wynosi 12 metrów.
Opis jaskini.
Jaskinię stanowi obszerna nyża, do której prowadzi duży otwór wejściowy. Odchodzą z niej trzy niewielkie ciągi:
Przyroda.
W jaskini można spotkać nacieki grzybkowe. Na ścianach brak jest roślinności.
Historia odkryć.
Jaskinię odkrył W.W. Wiśniewski prawdopodobnie w latach 1975–1976. Jej opis i plan sporządziła I. Luty przy pomocy W. Sygowskiej w 2003 roku.

</doc>
<doc id="3743007" url="https://pl.wikipedia.org/wiki?curid=3743007" title="Michał Rosiak (piłkarz)">
Michał Rosiak (piłkarz)

Michał Rosiak (ur. 8 listopada 1979 w Kutnie) – polski piłkarz, piłkarz plażowy, futsalista, wielokrotny medalista w Mistrzostwach Polski w piłce nożnej plażowej, zdobywca Pucharu Polski. W beach soccerze jest obecnie zawodnikiem gra w I-ligowej Zgody Chodecz. W piłce trawiastej jest grającym trenerem Zgody Chodecz oraz trenerem Power Chodecz.

</doc>
<doc id="3743008" url="https://pl.wikipedia.org/wiki?curid=3743008" title="Daniele Varesco">
Daniele Varesco

Daniele Varesco (ur. 25 lipca 1995 w Cavalese) – włoski skoczek narciarski, wcześniej kombinator norweski, reprezentant klubu G.S. Fiamme Oro Moena. Jako skoczek uczestnik mistrzostw świata w narciarstwie klasycznym i w lotach narciarskich, medalista mistrzostw kraju.
Przebieg kariery.
Do sezonu 2012/2013 Varesco uprawiał kombinację norweską, występując głównie w cyklu Alpen Cup, gdzie w najlepszych startach zajmował miejsca w drugiej dziesiątce. Wziął również udział w zawodach w kombinacji na Zimowym Olimpijskim Festiwalu Młodzieży Europy 2011, gdzie był 17. indywidualnie i 7. w drużynie, a także na Mistrzostwach Świata Juniorów w Narciarstwie Klasycznym 2013, gdzie był 44. (Gundersen HS100/10 km) i 35. (Gundersen HS100/5 km) indywidualnie oraz 12. w sztafecie.
W zawodach międzynarodowych w skokach narciarskich okazjonalnie startował już jako kombinator. W latach łącznie 2011-2015 czterokrotnie wystąpił na mistrzostwach świata juniorów. Najlepsze wyniki osiągnął w 2014, na Trampolino Dal Ben w Val di Fiemme, zajmując 15. pozycję indywidualnie i 8. w drużynie. Wystąpił w zawodach skoków narciarskich na Zimowych Igrzyskach Olimpijskich Młodzieży 2012, zajmując 10. miejsce zarówno w konkursie drużynowym, jak i indywidualnie.
W FIS Cup w skokach narciarskich zadebiutował już w 2008 w Val di Fiemme, w swoim pierwszym starcie został jednak zdyskwalifikowany. Pierwsze punkty cyklu Varesco zdobył ostatecznie po zmianie dyscypliny, w lipcu 2013 w Villach, zajmując 15. miejsce. We wrześniu tego samego roku w Klingenthal w swoim debiucie w zawodach Letniego Pucharu Kontynentalnego zdobył pierwsze punkty, zajmując 29. pozycję. W marcu 2014 bez powodzenia startował w kwalifikacjach do zawodów Pucharu Świata oraz Mistrzostw Świata w Lotach Narciarskich 2014.
13 grudnia 2014 w Niżnym Tagile zadebiutował w konkursie głównym Pucharu Świata, zajmując 48. miejsce. Dzień później był 39. Wystąpił w zawodach skoków narciarskich na Mistrzostwach Świata w Narciarstwie Klasycznym 2015. Indywidualnie był 46. na skoczni normalnej, a na skoczni dużej odpadł w kwalifikacjach, natomiast w drużynie zajął 12. miejsce.
Z powodu zerwania więzadeł krzyżowych w kolanie nie startował przez cały sezon zimowy 2016/2017. Po powrocie do startów zdobył brązowy medal Mistrzostw Włoch w Skokach Narciarskich 2017. W kolejnych latach występował głównie w Pucharze Kontynentalnym, nie zdobywając punktów. W zawodach międzynarodowych po raz ostatni wziął udział 6 października 2019 w Villach, zajmując 43. lokatę w zawodach FIS Cup.

</doc>
<doc id="3743010" url="https://pl.wikipedia.org/wiki?curid=3743010" title="Matija Katanec">
Matija Katanec

Matija Katenec (ur. 4 maja 1990 w Varaždinie) – chorwacki piłkarz grający na pozycji obrońcy w węgierskim klubie Mezőkövesd Zsóry FC. Młodzieżowy reprezentant Chorwacji.

</doc>
<doc id="3743011" url="https://pl.wikipedia.org/wiki?curid=3743011" title="Špiciak">
Špiciak

Špiciak (1051 m) – szczyt w paśmie Magury Spiskiej na Słowacji. Znajduje się we wschodniej części pasma, w bocznym grzbiecie odgałęziającym się od szczytu Riňava (1105 m) na południe. Grzbiet ten oddziela doliny potoków o nazwie Križny potok i Toporský potok. Jest porośnięty lasem. Nie prowadzi przez niego żaden szlak turystyczny.

</doc>
<doc id="3743013" url="https://pl.wikipedia.org/wiki?curid=3743013" title="SkiStar Swedish Open 2016">
SkiStar Swedish Open 2016

SkiStar Swedish Open 2016 – tenisowy turniej ATP kategorii ATP World Tour 250 w sezonie 2016 z cyklu Swedish Open rozgrywany w dniach 11–17 lipca 2016 roku w Båstad na kortach ceglanych o puli nagród wynoszącej 520 070 dolarów amerykańskich.

</doc>
<doc id="3743017" url="https://pl.wikipedia.org/wiki?curid=3743017" title="Toporský potok">
Toporský potok

Toporský potok – potok na Słowacji, lewy dopływ Popradu. Ma kilka źródłowych cieków wypływających na południowych stokach Magury Spiskiej, na odcinku od Przełęczy Magurskiej po Riňavę. Spływa w kierunku południowo-wschodnim głęboką doliną, której zbocza tworzą dwa boczne grzbiety Magury Spiskiej. Orograficznie prawe zbocza tworzy południowo-wschodni grzbiet Spádika (949 m) i Vojnianskiej hory (930 m), lewe południowy grzbiet Riniavy (1105 m) ze szczytami Špiciak (1051 m), Homôľka (865 m) i Mamrich (780 m). Z obydwu tych grzbietów spływają zasilające go potoki: Pustovec, Hájnik, Krigovský potok, Homôľka, Hlinený potok.
Toporský potok ma długość 8,9 km i jest ciekiem IV rzędu. Po opuszczeniu zalesionych i stromych terenów Magury Spiskiej wypływa na pokrytą polami uprawnymi równinę Kotliny Popradzkiej, przepływa przez zabudowane obszary miejscowości Toporec, przecina drogę krajową nr 77 i uchodzi do Popradu. Następuje to na wysokości około 570 m. Cała jego zlewnia znajduje się w obrębie miejscowości Toporec.

</doc>
<doc id="3743018" url="https://pl.wikipedia.org/wiki?curid=3743018" title="Asarum crispulatum">
Asarum crispulatum

Asarum crispulatum C.Y.Chen &amp; C.S.Yang – gatunek rośliny z rodziny kokornakowatych ("Aristolochiaceae" Juss.). Występuje naturalnie w południowych Chinach – w prowincji Syczuan. 
Biologia i ekologia.
Rośnie w wilgotnych lasach. Kwitnie w kwietniu.

</doc>
<doc id="3743028" url="https://pl.wikipedia.org/wiki?curid=3743028" title="Troy Donahue">
Troy Donahue

Troy Donahue, właściwie Merle Johnson Jr. (ur. 27 stycznia 1936 w Nowym Jorku, zm. 2 września 2001 w Santa Monica) – amerykański aktor telewizyjny i filmowy, piosenkarz.
Życiorys.
Kariera.
Urodził się w Nowym Jorku jako syn emerytowanej aktorki scenicznej i kierownika działu filmowego General Motors. Był studentem dziennikarstwa na Columbia University, kiedy zaczął grać w produkcjach filmowych. Zadebiutował w dramacie "Man Afraid" (1957) u boku George’a Nadera, a w 1959 roku podpisał kontrakt z Warner Bros., który wypromował go w melodramacie "A Summer Place" (1959) w roli Johnny’ego Huntera, za którą otrzymał Złoty Glob jako obiecujący aktor. Był wkrótce nastoletnią sympatią, jego blond włosy i niebieskie oczy często pojawiają się na okładkach magazynów filmowych. Jego najbardziej udanym filmem był dramat "Parrish" (1961), który przedstawiał historię konfliktu między młodym, niezależnie myślącym Parrishem McLeanem a ojczymem (Karl Malden), bezwzględnym magnatem tytoniowym. Kilka lat po premierze filmu, jego kariera zaczęła upadać. Pojawił się tylko w kilku filmach telewizyjnych w połowie lat 60. i wystąpił w niewielkiej roli w kinowym filmie Francisa Forda Coppoli "Ojciec chrzestny II" (1974), gdzie nazwisko jego bohatera, Merle Johnson, było w rzeczywistości jego prawdziwym nazwiskiem. Jego późniejsze filmy trafiały niemal wyłącznie na rynek wideo, np. niskobudżetowa komedia "Naczynie rozkoszy" ("Sexpot", 1990) z Randym Spearsem czy "Nagość wymagana" ("Nudity Required", 1990) z Julie Newmar.
Życie prywatne.
Był cztery razy żonaty i miał jedno dziecko. 5 stycznia 1964 w Beverly Hills ożenił się z aktorką Suzanne Pleshette, z którą rozwiódł się dziewięć miesięcy później, w tym samym roku. 21 października 1966 Dublinie w Irlandii poślubił aktorkę Valerie Donahue Allen, byli w separacji od kwietnia 1967, ona złożyła pozew o rozwód w kwietniu 1968, oskarżając go o okrucieństwo, rozwiodła się 16 listopada 1968. Trzecie jego małżeństwo było z sekretarką Almą Sharpe. Pobrali się 15 listopada 1969 roku w Roanoke, Virginia, a rozwiedli się w roku 1972. 3 marca 1979 zawarł czwarte i ostatnie małżeństwo z deweloperką Vicki Taylor, z którą się rozwiódł w roku 1981. W ostatnich latach, był w długotrwałym związku z mezzosopranistką Cao Zheng, z którą mieszkał w Santa Monica, w Kalifornii. Miał syna Seana, z kobietą, z którą miał krótką relację w 1969; dowiedział się o istnieniu syna w 1980, kiedy spotkał ponownie tę kobietę.
30 sierpnia 2001 doznał ataku serca i został przyjęty do Saint John’s Health Center w Santa Monica. Tam zmarł dwa dni później, 2 września, w wieku 65 lat.

</doc>
<doc id="3743033" url="https://pl.wikipedia.org/wiki?curid=3743033" title="Cyclops furi">
Cyclops furi

Cyclops furi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1986 roku przez rosyjskich (radzieckich) zoologów Olgę Michaiłowną Kozchową i Borysa Pawłowa (1936-2016).

</doc>
<doc id="3743034" url="https://pl.wikipedia.org/wiki?curid=3743034" title="Zunder 1500">
Zunder 1500

Zunder 1500 – samochód osobowy produkowany przez argentyńską firmę Industrias del Transporte Automotor w latach 1960–1963
Historia i opis modelu.
Zunder 1500 był próbą wykorzystania rosnącego popytu na tani i powszechnie dostępny środek transportu. Pod kierownictwem inżyniera Emila Rupiliusa stworzono projekt niewielkiego sedana opartego na podzespołach Porsche. Pokrewieństwo z Porsche wykorzystywano potem w kampanii reklamowej.
Nadwozie Zundera wykonano z tworzyw sztucznych. Wyróżniało się charakterystycznym skośnym ułożeniem przednich reflektorów. Tylny słupek pochylono pod ujemnym kątem.
Premiera pojazdu odbyła się we wrześniu 1960 roku podczas uroczystej gali w Alvear Palace Hotel. Pokazano wtedy wersję sedan i coupé nawiązujące do pojazdu Volkswagen Karmann Ghia. Wkrótce rozpoczęły się dostawy Zundera w wersji sedan. Coupé nie wyszło poza stadium prototypu.
Zbudowano około 200 sztuk samochodu Zunder 1500. Utworzenie własnej sieci sprzedaży i serwisu przekroczyło możliwości finansowe firmy, która została zamknięta w 1963 roku.
Silnik.
Zunder 1500 był napędzany silnikiem o pojemności 1,5 l. pochodzącym z Porsche 356

</doc>
<doc id="3743036" url="https://pl.wikipedia.org/wiki?curid=3743036" title="Jan Skalski">
Jan Skalski



</doc>
<doc id="3743042" url="https://pl.wikipedia.org/wiki?curid=3743042" title="Pawło Taran">
Pawło Taran

Pawło Ołeksandrowycz Taran, ukr. Павло Олександрович Таран (ur. 4 maja 1992 w Kijowie) – ukraiński hokeista, reprezentant Ukrainy.
Kariera.
Wychowanek klubu Kryżynka Kijów. Występował w klubach ukraińskich i białoruskich. Od początku 2015 do maja tego roku był zawodnikiem. Od lipca 2015 zawodnik Donbasu Donieck. W lipcu 2016 przedłużył kontrakt o rok. Od końca stycznia 2018 zawodnik Zagłębia Sosnowiec. W 2018 ponownie został zawodnikiem Biłyjego Barsa Biała Cerkiew. W listopadzie 2020 przeszedł do HK Kramatorsk. Przed sezonem 2022/2023 został zawodnikiem Lehionu Kałusz. 
Grał w kadrach juniorskich Ukrainy. Uczestniczył w turniejach mistrzostw świata juniorów do lat 18 w 2009 oraz mistrzostw świata juniorów do lat 20 w 2011. W barwach seniorskiej kadry Ukrainy uczestniczył w turnieju kwalifikacyjnym na Zimowych Igrzyskach Olimpijskich 2018.

</doc>
<doc id="3743043" url="https://pl.wikipedia.org/wiki?curid=3743043" title="Sudnobudiwnyk Mikołajów (2016)">
Sudnobudiwnyk Mikołajów (2016)

Sudnobudiwnyk Mikołajów (ukr. Професійний Футбольний клуб «Суднобудівник» Миколаїв, "Futbolnyj Kłub "Sudnobudiwnyk" Mykołajiw") – ukraiński klub piłkarski, mający siedzibę w mieście Mikołajów.
Historia.
Chronologia nazw:
Klub piłkarski Sudnobudiwnyk został założony w miejscowości Mikołajów w roku 2016. W 2016 roku startował w rozgrywkach Mistrzostw (w najwyższej klasie) oraz Pucharu obwodu mikołajowskiego.
Wiosną 2016 klub debiutował w Amatorskich Mistrzostwach Ukrainy.
W lipcu 2016 roku zgłosił się do rozgrywek w Druhiej Lihi i otrzymał status profesjonalny.
27 czerwca 2018 klub został skreślony z listy zawodowych klubów piłkarskich i potem rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Stadion.
Klub rozgrywa swoje mecze domowe na stadionie Centralnym w Mikołajowie, który może pomieścić 16 700 widzów.

</doc>
<doc id="3743050" url="https://pl.wikipedia.org/wiki?curid=3743050" title="Azura (stolica tytularna)">
Azura (stolica tytularna)

Azura (łac. "Diocesis Azurensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="3743052" url="https://pl.wikipedia.org/wiki?curid=3743052" title="Niszczyciele typu Tachibana">
Niszczyciele typu Tachibana

Niszczyciele typu Tachibana – typ czternastu japońskich niszczycieli, zbudowanych podczas drugiej wojny światowej dla Japońskiej Cesarskiej Marynarki Wojennej, które wyewoluowały z niszczycieli "Matsu".

</doc>
<doc id="3743053" url="https://pl.wikipedia.org/wiki?curid=3743053" title="HK Krywbas Krzywy Róg">
HK Krywbas Krzywy Róg



</doc>
<doc id="3743059" url="https://pl.wikipedia.org/wiki?curid=3743059" title="Otar Kiteiszwili">
Otar Kiteiszwili

Otar Kiteiszwili (gruz.: ოთარ კიტეიშვილი, ur. 26 marca 1996 w Rustawi) – gruziński piłkarz, pomocnik. Obecnie zawodnik austriackiego Sturm Graz. Grał w Dinamo Tbilisi. Młodzieżowy reprezentant Gruzji. Były kapitan reprezentacji Gruzji do lat 21. Reprezentant kraju.
Reprezentacja.
W seniorskiej reprezentacji Gruzji zadebiutował 23 stycznia 2017 roku w zremisowanym 2:2 spotkaniu towarzyskim z Uzbekistanem, w którym został zmieniony w 89 minucie.

</doc>
<doc id="3743069" url="https://pl.wikipedia.org/wiki?curid=3743069" title="NII Kosmetiki">
NII Kosmetiki

NII Kosmetiki ("НИИ Косметики" – w wolnym tłumaczeniu nazwa grupy to Naukowo-Badawczy Instytut Kosmetyki; niekiedy również używana nazwa "Институт Косметики" – Instytut Kosmetyki) – radziecka i rosyjska grupa rockowa, założona w 1986 roku.
Historia grupy.
Grupa „INSTYTUT Kosmetyki” powstała w 1986 roku z inicjatywy Michaiła „Metodego” Jewsiejenkowego, udzielającego się wcześniej w charakterze wokalisty w punkowych zespołach „Behemot ("Бегемот")”, „Złom ("Металлолом")”, „Niebezpieczne miejsce” (Опасное место), oraz basisty Aleksieja Duisburga.
Pierwszy koncert „INSTYTUT Kosmetyki” odbył się w mieście Ramienskoje, w obwodzie moskiewskim.
Metody, lider zespołu, w jakiś czas po zawiązaniu się grupy, został deputowanym Sielsowieta, w wiosce Malcziki. Tam też kierował wiejskim domem kultury, gdzie odbywały się próby zespołu.
Zimą 1986 roku w Moskiewskim Instytucie Geologicznym odbył się nielegalny, nocny koncert „Instytutu Kosmetyki”, z udziałem dwóch jeszcze grup – „Czuk i Hek” i „Tępaki (Тупые)”. Zespół został zauważony przez redaktora poczytnego zina „Zombie”, i w kilku następnych numerach „Zombie” pojawiły się różne teksty, poświęcone NII Kosmetiki.
W końcu 1987 roku Mirosław Niemirow, poeta związany ze sceną punkową, zaprosił zespół do Rostowa nad Donem na festiwal rostowskiego Rock klubu. Ostatecznie występ się nie odbył, ponieważ festiwal w ostatniej chwili został zablokowany przez miejskich urzędników.
Do końca 1988 roku grupa funkcjonowała wyłącznie w undergroundzie. Zwiększenie zainteresowania zespołem wiąże się z pojawieniem się „Instytutu Kosmetyki” na festiwalu „Pierwszy zlot punkowców” organizowanym przez Moskiewskie Rok Laboratorium, organizacji promującej rockowe brzmienia. Menadżerem grupy była wówczas Natalia „Kometa” Komarow.
Najpopularniejsze piosenki Instytutu Kosmetyki – „NKWD” ("НКВД"), „Piosenka o armacie” ("Песня про пушку"), „Równość płciowa to mit” (Половое равенство – это миф), „Wilkołak-lis”.

</doc>
<doc id="3743070" url="https://pl.wikipedia.org/wiki?curid=3743070" title="Arma tua fulgent, sed non hic ossa quiescunt">
Arma tua fulgent, sed non hic ossa quiescunt

Arma tua fulgent, sed non hic ossa quiescunt () – średniowieczny poemat po łacinie, przypisywany Adamowi Śwince, poświęcony pamięci Zawiszy Czarnego.
Utwór, określany także jako "Wiersz na śmierć Zawiszy Czarnego" lub "Epitafium Zawiszy Czarnego" (łac. "Epitaphium Zavissi Nigri"), zawarty jest w księdze XI "Roczników" Jana Długosza pod rokiem 1428. Wiersz składa się z 72 wersów, ułożonych heksametrem. Zawiera też nawiązania do literatury starożytnej, np. porównanie do bohaterów wojny trojańskiej – Achillesa i Ajaksa.
Zawisza Czarny, wsławiony w bitwie pod Grunwaldem i będący już za życia symbolem prawości i cnót rycerskich, poległ w 1428 pod Golubacem (obecnie Serbia) w trakcie wyprawy Zygmunta Luksemburskiego przeciw Turkom. Utwór Świnki upamiętnia heroiczną walkę Zawiszy i jego zgon. Rozpoczyna się podniosłą apostrofą do nieżyjącego rycerza, w której wysławiany jest jego ród i zasługi rycerza. Następna część utworu (wersy 11-45) opisuje przebieg bitwy, w której Zawisza w obliczu klęski nie chce wycofać się i zostawić towarzyszy walki. Przeciwnicy podziwiają waleczność rycerza, po śmierci jednak jego zwłoki zostają zbezczeszczone. Wiersz kończy się lamentacją, w której jest mowa o opłakiwaniu rycerza przez całą ojczyznę, ale w pierwszej osobie wypowiada się też podmiot liryczny.
Utwór Świnki został wykorzystany w powieści "O Zawiszy Czarnym opowieść" autorstwa Karola Bunscha.

</doc>
<doc id="3743073" url="https://pl.wikipedia.org/wiki?curid=3743073" title="Ty Hardin">
Ty Hardin

Ty Hardin, także Orton lub Orison, właśc. Orison Whipple Hungerford Jr. (ur. 1 stycznia 1930 w Nowym Jorku, zm. 3 sierpnia 2017 w Huntington Beach) – amerykański aktor filmowy i telewizyjny, zdobył popularność w wielu spaghetti westernach oraz jako Bronco Layne w seryjnym westernie ABC/Warner Brothers "Bronco" (1958–1962).

</doc>
<doc id="3743076" url="https://pl.wikipedia.org/wiki?curid=3743076" title="Bronisław Czosnowski">
Bronisław Czosnowski



</doc>
<doc id="3743078" url="https://pl.wikipedia.org/wiki?curid=3743078" title="Emil Linderman">
Emil Linderman



</doc>
<doc id="3743079" url="https://pl.wikipedia.org/wiki?curid=3743079" title="Julian (komes Ceuty)">
Julian (komes Ceuty)

Julian – prawdopodobnie ostatni egzarcha Kartaginy, bizantyński komes Septem (Ceuty) pochodzenia wizygockiego. 
Septem (dzisiejsza Ceuta na wybrzeżu marokańskim) została przyłączona do Bizancjum w 534. Służyła cesarstwu jako punkt wywiadowczy, obejmujący swym działaniem Hiszpanię i zachodnią część basenu Morza Śródziemnego. W 706 r. Julian odparł atak arabski. Następnie uwikłał się w spory wewnętrzne w hiszpańskim królestwie Wizygotów. Osłabił tym samym swoją pozycję. Gdy w 710 armie Arabów ponownie atakowały Septem, Julian nakłonił agresorów do opuszczenia tych terenów i inwazji na Półwysep Iberyjski (chodziło tu o prywatne porachunki wizygockiego króla Roderyka). Wkrótce Ceuta stała się głównym miejscem przerzutu wojsk do atakowanej Europy. Septem była ostatnią bizantyńską twierdzą w Afryce Północnej. Po śmierci Juliana Arabowie przejęli całkowitą kontrolę nad miastem, nazwanym wkrótce przez nich "Sebtach" (stąd obecna Ceuta).

</doc>
<doc id="3743080" url="https://pl.wikipedia.org/wiki?curid=3743080" title="Rescue Me (piosenka Madonny)">
Rescue Me (piosenka Madonny)



</doc>
<doc id="3743083" url="https://pl.wikipedia.org/wiki?curid=3743083" title="Skwer Fajta i Kałkusińskiego w Radomsku">
Skwer Fajta i Kałkusińskiego w Radomsku

Skwer Fajta i Kałkusińskiego – założenie parkowe (skwer) zlokalizowane w Radomsku pomiędzy ulicami Gabriela Narutowicza i Berka Joselewicza, przy Miejskiej Bibliotece Publicznej.
Nazwa skweru upamiętnia dwóch radomszczan: Henryka Fajta (kompozytora i pedagoga) oraz Czesława Kałkusińskiego (poetę, którego niektóre teksty inspirowały twórczość Fajta). Nazwę nadano w 2012 w odpowiedzi na wnioski organizacji społecznych. W 2014 na skwerze stanęła tablica upamiętniająca patronów. Nowe rozwiązania terenu nie naruszyły istniejącej już wcześniej zieleni, wykorzystując wolne przestrzenie na różnego rodzaju enklawy, ścieżki o indywidualnych formach i tereny przeznaczone na indywidualną twórczość artystyczną. Skwer częściowo pokrywa się z tzw. Parkiem Wiedzy.

</doc>
<doc id="3743084" url="https://pl.wikipedia.org/wiki?curid=3743084" title="31. ceremonia wręczenia Independent Spirit Awards">
31. ceremonia wręczenia Independent Spirit Awards

31. ceremonia wręczenia niezależnych nagród Independent Spirit Awards za rok 2015, odbyła się 27 lutego 2016 roku na plaży w Santa Monica. Galę wręczenia nagród poprowadzili Kate McKinnon i Kumail Nanjiani. Nominacje do nagród ogłoszone zostały 24 listopada 2015 roku, przez parę aktorów Elizabeth Olsen oraz Johna Boyegę.

</doc>
<doc id="3743087" url="https://pl.wikipedia.org/wiki?curid=3743087" title="Bobby Leonard">
Bobby Leonard

Bobby Leonard, również Slick Leonard, właśc. William Robert Leonard (ur. 17 lipca 1932 w Terre Haute, zm. 13 kwietnia 2021 w Indianapolis) – amerykański koszykarz, występujący na pozycji rozgrywającego, po zakończeniu kariery sportowej trener koszykarski oraz sprawozdawca sportowy, członek Koszykarskiej Galerii Sław im. Jamesa Naismitha.
Kariera sportowa.
Poprowadził zespół Indiana Pacers do pięciu finałów ligi ABA, w tym trzech tytułów mistrzowskich oraz rekordowych 69 zwycięstw play-off. Uzyskał też najwięcej zwycięstw w historii ABA jako główny trener (387) oraz najwięcej zwycięstw jako trener Pacers (529 – ABA i NBA).

</doc>
<doc id="3743091" url="https://pl.wikipedia.org/wiki?curid=3743091" title="Piotr Moncarz">
Piotr Moncarz

Piotr Daniel Moncarz (ur. 27 czerwca 1949) – polsko-amerykański inżynier, consulting professor na Uniwersytecie Stanforda. Specjalizuje się w inżynierii materiałowej i lądowej, wdrożeniach nowych technologii oraz w badaniu katastrof budowlanych.
Życiorys.
W 1968 ukończył Technikum Geodezyjno-Drogowe w Poznaniu. Następnie . Dwa lata później, w 1975, uzyskał w USA dyplom z inżynierii lądowej na University of Colorado at Boulder. Stopień doktorski z inżynierii budowlanej uzyskał na Uniwersytecie Stanforda w 1981. Współzałożyciel i przewodniczący US-Polish Trade Council, która zajmuje się wspieraniem polsko-amerykańskiej współpracy gospodarczej i biznesowej. Od 2007 był członkiem rady Narodowego Centrum Badań i Rozwoju. Jest wieloletnim pracownikiem i wiceprezesem amerykańskiej korporacji Exponent zajmującej się katastrofami, której główna siedziba znajduje się w Dolinie Krzemowej.
Należy do szeregu amerykańskich organizacji inżynierskich, m.in. American Society of Civil Engineers, Structural Engineering Association of Northern California oraz American Concrete Institute. W ramach Polskiej Akademii Nauk należał do Komitetu Inżynierii Lądowej i Wodnej. Członek komitetu programowego Forum Obywatelskiego Rozwoju Leszka Balcerowicza. Organizator „Poland Day” na Uniwersytecie Stanforda. W 2017 został wybrany członkiem amerykańskiej National Academy of Engineering (NAE).
Artykuły publikował w takich czasopismach jak m.in. „Journal of the Structural Division” oraz „Journal of Performance of Constructed Facilities”.

</doc>
<doc id="3743092" url="https://pl.wikipedia.org/wiki?curid=3743092" title="Slick Leonard">
Slick Leonard



</doc>
<doc id="3743093" url="https://pl.wikipedia.org/wiki?curid=3743093" title="Pukać do każdych drzwi">
Pukać do każdych drzwi

Pukać do każdych drzwi – amerykański dramat w reżyserii Nicholasa Raya z 1949 roku.
Fabuła.
Adwokat Andrew Morton (Humphrey Bogart) broni przed sądem Nicka Romano (John Derek), młodego człowieka z przeszłością kryminalną.

</doc>
<doc id="3743094" url="https://pl.wikipedia.org/wiki?curid=3743094" title="Franciszek Martynowski (1873-1926)">
Franciszek Martynowski (1873-1926)



</doc>
<doc id="3743097" url="https://pl.wikipedia.org/wiki?curid=3743097" title="Konflikt (film)">
Konflikt (film)

Konflikt – amerykański film noir z 1945 roku w reżyserii Curtisa Bernhardta.
Fabuła.
Richard Mason (Humphrey Bogart) morduje swoją żonę w nadziei na związanie się z jej młodszą siostrą.

</doc>
<doc id="3743101" url="https://pl.wikipedia.org/wiki?curid=3743101" title="Paweł Gajduk">
Paweł Gajduk



</doc>
<doc id="3743104" url="https://pl.wikipedia.org/wiki?curid=3743104" title="Konwój (film 1943)">
Konwój (film 1943)

Konwój (ang. "Action in the North Atlantic") – amerykański film wojenny z 1943 roku w reżyserii Lloyda Bacona.
W Polsce film był dystrybuowany przez Przedsiębiorstwo Państwowe Film Polski.
Fabuła.
Amerykański zbiornikowiec zostaje zatopiony przez niemieckiego U-Boota, a załoga spędza 11 dni na wodzie. Po uratowaniu marynarze podejmują się udziału w konwoju do Murmańska.

</doc>
<doc id="3743106" url="https://pl.wikipedia.org/wiki?curid=3743106" title="Dmytro Jarczuk">
Dmytro Jarczuk

Dmytro Wadymowycz Jarczuk, ukr. Дмитро Вадимович Ярчук (ur. 23 marca 1994 w Mikołajowie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Sportowej w Mikołajowie i klubu Torpedo Mikołajów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 25 lipca 2012 w młodzieżowej drużynie Tawrii Symferopol, a 3 sierpnia 2013 debiutował w podstawowym składzie krymskiego klubu. Latem 2014 po aneksji półwyspu przez Rosję opuścił Tawrię. W 2015 został piłkarzem tureckiego 1461 Trabzon, ale nie rozegrał żadnego meczu i 2 marca 2016 zasilił skład klubu Hirnyk-Sport Komsomolsk. 7 lipca 2016 podpisał kontrakt z portugalskim Estoril Praia.

</doc>
<doc id="3743108" url="https://pl.wikipedia.org/wiki?curid=3743108" title="Kościół San Geremia">
Kościół San Geremia

Kościół San Geremia (pol. kościół św. Jeremiasza; pełna nazwa: chiesa dei Santi Geremia Profeta e Lucia Martire – kościół Świętych Jeremiasza Proroka i Łucji Męczennicy) – rzymskokatolicki kościół w Wenecji (dzielnica (sestiere) Cannaregio).
Należy do Patriarchatu Wenecji. Jest kościołem parafialnym parafii pod tym samym wezwaniem, wchodzącej w skład wikariatu Cannaregio – Estuario.
Jest miejscem przechowywania relikwii św. Łucji, przeniesionych tu z kościoła jej dedykowanego, wyburzonego w XIX wieku pod planowany dworzec kolejowy.
Historia.
Poprzedni kościół.
Kościół ufundowali w XI wieku Mauro Tosello i jego syn Bartolomeo, który zaplanowali go jako miejsce przechowywania relikwii św. Bartłomieja, przywiezionej z Apulii w 1043 roku. Kościół dedykowano starotestamentowemu prorokowi Jeremiaszowi, podobnie jak kościoły San Giobbe (św. Hioba) i San Moisè (św. Mojżesza), odzwierciedlające wpływ prawosławia w Wenecji. Kościół został przebudowany w 1174 roku przez dożę Sebastiana Zianiego i ponownie konsekrowany w 1292 roku. Na perspektywicznym widoku Wenecji, sporządzonym w 1500 roku przez Jacopa de’ Barbariego widoczny jest pierwotny plan kościoła: trzy nawy zakończone absydami, oświetlone przez otwarte okna na ścianach bocznych, jak również oś podłużną, usytuowaną równolegle do Canalasso i apsydami wychodzącymi na kanał Rio de Canaregio, przy którym wznosi się dzwonnica.
Obecny kościół.
Obecny kościół jest efektem rozbiórki, a następnie całkowitej przebudowy, dokonanej przez architekta Carla Corbelliniego w latach 1753–1760. Pierwsza msza została odprawiona 27 kwietnia 1760 roku, gdy trwały jeszcze roboty budowlane. Prace budowlane przeciągnęły się na początek XIX wieku. Konsekracji kościoła dokonał w 1839 roku Patriarcha Giacomo Monico. Gdy w 1860 roku zaistniała konieczność budowy dworca kolejowego, zdecydowano się wyburzyć zrujnowany kościół Santa Lucia. Zgodnie z umowami, zawartymi z władzami kościelnymi, postanowiono przenieść szczątki św. Łucji do pobliskiego kościoła San Geremia. Przeniesienie nastąpiło 11 lipca 1860 roku pod nadzorem Patriarchy Angela Ramazzottiego i z udziałem duchowieństwa oraz mieszkańców miasta. Trzy lata później, 11 lipca 1863 roku ciało Świętej spoczęło w kaplicy, zbudowanej z materiału pochodzącego z prezbiterium zburzonego kościoła Santa Lucia. Uroczystościom przewodniczył Patriarcha Giuseppe Luigi Trevisanato. Później imię św. Łucji dodano do dedykacji kościoła św. Jeremiasza, który od tego momentu nosi podwójne wezwanie. W 1871 roku przebudowano fasady kościoła, które zostały uszkodzone w wyniku pożaru wywołanego ostrzałem austriackim w 1848 roku. 15 czerwca 1930 roku Patriarcha Pietro La Fontaine poświęcił nowy, zbudowany według projektu Gaetana Rossiego ołtarz i umieszczoną w nim marmurową urnę ze szczątkami św. Łucji. W 1955 roku patriarcha Angelo Giuseppe Roncalli (późniejszy papież Jan XXIII) chcąc podnieść znaczenie relikwii zaproponował wykonanie srebrnej maski na twarz św. Łucji. W 1968 roku, z inicjatywy proboszcza Alda Fiorina i dzięki hojności darczyńców dokonano restauracji kaplicy oraz urny.
Architektura.
Wygląd zewnętrzny.
W 1871 roku ukończono dwie marmurowe fasady podobnej konstrukcji, mające zastąpić te, uszkodzone przez ogień po austriackim bombardowaniu. Budowę fasad sfinansował baron Pasquale Revoltella. Jedna z nich wychodzi na Campo SanGeremia, a druga na kanał Rio di Cannaregio.
Kampanila.
43-metrowa kampanila, należąca do najstarszych w mieście, stanowi pozostałość XII-wiecznego kościoła. Jest przykryta oktagonalnym bębnem.
Wnętrze.
Kościół został zbudowany na planie krzyża greckiego z kopułą na skrzyżowaniu naw i półkopułami na końcach ramion krzyża. Wnętrze jest utrzymane w kolorystyce przybrudzonej bieli z barwnymi detalami. W kaplicy po lewej stronie, znajduje się, częściowo nienaruszone, ciało św. Łucji, wykradzione z Konstantynopola przez Enrica Dandola w 1204 roku. W 1981 roku ciało Świętej zostało ponownie wykradzione, tym razem z obecnego kościoła; dokonali tego uzbrojeni mężczyźni, którzy w dodatku zgubili głowę świętej, która oderwała się, zanim wyszli oni z kościoła. Ciało Świętej zostało znalezione miesiąc później w domku myśliwskim. Jej twarz pokrywa srebrna maska, natomiast widoczne są jej wyschnięte dłonie i stopy. W kościele przechowywane są również inne relikwie, między innymi kości świętych Tomasza i Bartłomieja oraz żebro św. Marii Magdaleny.
Dzieła sztuki.
Na wewnętrznej ścianie fasady wisi obraz Palmy młodszego, "Spotkanie Świętego Joachima ze Świętą Anną". W pierwszym ołtarzu po prawej stronie znajduje się obraz Pietra Antonia Novellego, "Oczyszczenie Maryi", a w drugim – "Chrystus podtrzymywany przez aniołów" pędzla Johanna Carla Lotha. W prawym ramieniu transeptu widnieją między innymi obrazy: "Najświętsza Maryja Panna Wniebowzięta obecna przy koronacji Wenecji przez biskupa San Magno" Palmy młodszego i "Prezentacja Maryi w świątyni" Bernardina Lucadella. Na ścianie kaplicy po prawej stronie wiszą dwa obrazy Palmy mlodszego, natomiast w ołtarzu znajduje się grupa rzeźbiarska "Maryja Dziewica pomiędzy Świętym Franciszkiem Salezym a Świętym Janem Nepomucenem" dłuta Giovanniego Marchioriego. Na ołtarzu głównym w prezbiterium znajdują się figury Proroka Jeremiasza i Świętego Piotra dłuta Giovanniego Ferrariego.
Na ścianie kaplicy po lewej stronie wiszą drzwiczki organowe z wymalowanymi przedstawieniami "Zwiastowania" oraz "Świętego Augustyna" i "Świętej Łucji", przypisywane Palmie młodszemu. W kaplicy Świętej Łucji oprócz jej relikwii znajdują się obrazy: "Dwa epizody z życia Świętego Leonarda" pędzla Francesca Fontebassa, "Święty Wincenty Ferreriusz", przypisywany A. Marinettiemu oraz "Święta Łucja i Święta Maria Magdalena" Palmy młodszego. W ołtarzach po lewej stronie znajdują się obrazy: "Święta Rodzina" Giambattisty Mengardiego (pierwszy) i "Zdjęcie z krzyża" Agostina Ugoliniego (drugi).

</doc>
<doc id="3743111" url="https://pl.wikipedia.org/wiki?curid=3743111" title="Poprzez noc">
Poprzez noc

Poprzez noc – amerykański komediodramat z 1941 roku w reżyserii Vincenta Shermana.
Fabuła.
Gloves Donahue próbując wyjaśnić śmierć człowieka trafia na trop nazistowskiego gangu.

</doc>
<doc id="3743114" url="https://pl.wikipedia.org/wiki?curid=3743114" title="The Big Shot">
The Big Shot

The Big Shot – amerykański film noir z 1942 roku w reżyserii Lewisa Seilera.
Fabuła.
Film opowiada o perypetiach gangstera Duke`a Berna i jego wybranki Lorny.

</doc>
<doc id="3743115" url="https://pl.wikipedia.org/wiki?curid=3743115" title="Pixbo Wallenstam IBK">
Pixbo Wallenstam IBK

Pixbo Wallenstam IBK – szwedzki wielosekcyjny klub unihokejowy z siedzibą w Mölnlycke pod Göteborgiem, założony 30 marca 1981 roku. Jeden z najstarszych i najbardziej utytułowanych klubów szwedzkich. Sekcja męską dwukrotnie zdobywała mistrzostwo Szwecji, w sezonie 2003/04 sięgnęła również po puchar EuroFloorball
Sukcesy.
Krajowe.
 Superliga szwedzka w unihokeju mężczyzn
 Puchar Szwecji
Międzynarodowe.
 Puchar EuroFloorball
Drużyna.
Kadra w sezonie 2015/2016.
"Stan aktualny na dzień 21 lipca 2016"

</doc>
<doc id="3743116" url="https://pl.wikipedia.org/wiki?curid=3743116" title="Tomáš Kocian">
Tomáš Kocian

Tomáš Kocian (ur. 27 marca 1988 w Bratysławie) – niemiecki siatkarz pochodzenia słowackiego, grający na pozycji rozgrywającego, reprezentant Słowacji. 
Jego młodszy brat Adam, również jest siatkarzem.
Sukcesy klubowe.
Liga niemiecka:
Superpuchar Niemiec:
Puchar Niemiec:

</doc>
<doc id="3743120" url="https://pl.wikipedia.org/wiki?curid=3743120" title="Ogród biblijny w Proszowicach">
Ogród biblijny w Proszowicach

Ogród biblijny w Proszowicach – ogród biblijny w Proszowicach, w województwie małopolskim. Założony został przy placówce Caritas. Jego projektantami są Zofia Włodarczyk, autorka książki "Rośliny biblijne" oraz dr arch. Leszek Bylina. Obydwoje są nauczycielami akademickimi Uniwersytetu Rolniczego w Krakowie.
Jest to najstarszy ogród biblijny w Polsce. Jest pierwszą w Polsce próbą pokazania krajobrazów Ziemi Świętej – ojczyzny Jezusa oraz treści biblijnych i roślin biblijnych w plenerze. Jest to niewielki ogród, jego powierzchnia wynosi tylko 10 arów. Ze względu na niewielką powierzchnię ma charakter symboliczny. Znajdują się w nim greckie litery Alfa i Omega – symbol Jezusa, miniaturowa pustynia, kraj mlekiem i miodem płynący, pola zbóż, poletka ziół i warzyw, przejście przez Morze Czerwone, symbole judaizmu i chrześcijaństwa, przypowieści o morwie, o ziarnku gorczycy oraz liliach polnych, studnia Jakuba, winnica, ogród oliwny, siedem gatunków roślin uprawnych Ziemi Obiecanej, cztery gatunki roślin na święto Sukkot oraz inne ciepłolubne rośliny uprawiane w pojemnikach. Są trzy rzeźby przedstawiające: krzew gorejący, gołębicę oraz laskę Mojżesza i strumień wody. 
Ogród jest uporządkowany tematycznie. W jego środku znajduje się wydzielony dwoma półkolistymi drewnianymi kratami zamknięty ogród opisany w Pieśni nad Pieśniami. Na kratach róże pnące. 12 podpór symbolizuje 12 pokoleń Izraela. W środku ogrodu znajduje się źródło wody zwane studnią Jakuba. Kamienny głaz, z którego wypływa woda symbolizuje Jezusa, a blado różowe i czerwone róże kwitnące na kratach krew i wodę, która wypłynęła z przebitego włócznią boku Jezusa. Ośmiokątny kształt studni symbolizuje Osiem błogosławieństw.
Zwiedzanie ogrodu jest bezpłatne. Szczegółowy opis ogrodu znajduje się w opracowanym przez Z. Włodarczyk przewodniku po ogrodzie, dostępnym na miejscu.

</doc>
<doc id="3743131" url="https://pl.wikipedia.org/wiki?curid=3743131" title="Aleksandr Riabinin">
Aleksandr Riabinin

Aleksandr Riabinin (ros. Александр Рябинин; ur. 7 maja 1979) – rosyjski kulturysta. Trzykrotny mistrz Rosji w kulturystyce, wielokrotnie wyróżniany innymi medalami.
Życiorys.
W 1995 roku został absolwentem barnaułskiego liceum nr 40. W 2003 ukończył Ałtajski Państwowy Uniwersytet Pedagogiczny. Studiował na kierunku wychowanie fizyczne; jego specjalizacją była gimnastyka.
Sukcesy jako kulturysta odnosi od końca lat dziewięćdziesiątych. W listopadzie 1999 roku zadebiutował w Mistrzostwach Rosji w kulturystyce federacji PBS (ФБФР); w kategorii juniorów o masie do 70 kg zajął szóste miejsce. W maju przyszłego roku podczas Pucharu Obwodu Omskiego zdobył dwa brązowe medale: w kategorii wagowej do 75 kg oraz w kategorii ogólnej juniorów. W latach 2000–2008 nie zajmował się kulturystyką zawodowo. Wiosną 2008 wystąpił w Pucharze Obwodu Nowosybirskiego i wywalczył brąz wśród zawodników o masie do 85 kg. Jeszcze tego roku brał udział w Pucharze Kraju Ałtajskiego (odznaczono go srebrnym medalem w kategorii do 85 kg) oraz w Mistrzostwach Rosji (objął czwarte miejsce w kategorii do 80 kg). W roku 2009 zdobył dwa złote medale: na Mistrzostwach Kraju Krasnojarskiego i w Pucharze Syberii, w obu przypadku w kategorii do 80 kg. W 2011 na Mistrzostwach Kraju Krasnojarskiego zajął pierwsze miejsce w kategorii do 85 kg. Na przestrzeni 2012 roku brał udział blisko dziesięciu zawodach. W Pucharze Syberii wywalczył srebro wśród sportowców o masie sięgającej 90 kg. Został wicemistrzem zmagań organizowanych w Nowosybirsku, a także wicemistrzem Pucharu Rosji federacji PBS (ФБФР; kategoria do 80 kg). Przyznano mu tytuły absolutnego zwycięzcy Pucharu Rubcowska oraz Mistrzostw Kraju Ałtajskiego. Sukcesem okazał się występ Riabinina na Mistrzostwach Rosji ФБФР; kulturysta objął w nich drugą pozycję na podium jako zawodnik o masie ciała sięgającej 80 kg. Był to największy, jak dotychczas, jego sukces na szczeblu ogólnokrajowym. W listopadzie Riabinin wystąpił na scenie w Ekwadorze, na Mistrzostwach Świata federacji IFBB. Uplasował się w dziesiątce najlepszych zawodników w kategorii do 80 kg.
Kolejne lata okazały się dla niego ciągiem sukcesów. Podczas Mistrzostw Kraju Krasnojarskiego w 2013 uhonorowano go dwoma złotymi medalami: w kategorii wagowej mężczyzn powyżej 85 kg oraz w kategorii ogólnej. Jeszcze tego roku, na jesieni, przyznano mu tytuł Mistrza Rosji w kulturystyce, w kategorii do 80 kg, a także obwołano go absolutnym zwycięzcą zawodów o nazwie „Noc Mistrzów” ("Ночь чемпионов"). W 2014 zdobył cztery złote medale. W Pucharze Rosji zwyciężył w kategorii do 80 kg, a w Pucharze Syberii – w kategorii do 90 kg (zdobył też srebro w kategorii ogólnej). Został też generalnym zwycięzcą Mistrzostw Krasnojarska oraz Pucharu Obwodu Omskiego. W kwietniu 2015 został Mistrzem Rosji w kategorii zawodników do 80 kg. Tego roku był też absolutnym zwycięzcą Mistrzostw Kraju Ałtajskiego oraz Mistrzostw Nowosybirska.
Ma 167 cm wzrostu. Jego waga, poza sezonem zmagań sportowych, sięga 90−95 kg. Znany z imponująco rozbudowanej muskulatury. Rosyjskie media nazywają go „potworem”. Na prawej piersi posiada głęboką, wyraźną i długą bliznę.
Żonaty, mieszka w Barnaule. Pracuje jako trener na siłowni. Posiada tytuł mistrza sportu (MC, Мастер спорта) w kulturystyce.

</doc>
<doc id="3743132" url="https://pl.wikipedia.org/wiki?curid=3743132" title="Miłego dnia">
Miłego dnia

Miłego dnia – ósmy studyjny album grupy Classic, wydany 24 czerwca 2016 roku przez Universal Music Polska. Album pierwotnie miał ukazać się już 13 maja, jednak jego premiera była kilkakrotnie przekładana. Płytę promują trzy teledyski – "To nie przyjaźń tylko miłość", "Miłego dnia" oraz "Nie płacz Ewka" (cover zespołu Perfect). Kilka utworów powstało przy współpracy z Markiem Dutkiewiczem.
Realizacja nagrań.
Mastering i mix: Winicjusz Chróst w "Studio Chróst" w Sulejówku.

</doc>
<doc id="3743136" url="https://pl.wikipedia.org/wiki?curid=3743136" title="Mayer Amschel Freiherr von Rothschild">
Mayer Amschel Freiherr von Rothschild



</doc>
<doc id="3743153" url="https://pl.wikipedia.org/wiki?curid=3743153" title="Mistrzostwa Europy w Rugby 7 Mężczyzn 2016 – GPS 2">
Mistrzostwa Europy w Rugby 7 Mężczyzn 2016 – GPS 2

Grand Prix Series 2016 – GPS 2 – drugi turniej mistrzostw Europy w rugby 7 mężczyzn w sezonie 2016, który odbył się w dniach 9–10 lipca 2016 roku na Sandy Park w Exeter.
Informacje ogólne.
Exeter gościł zawody wchodzące w skład Grand Prix Series drugi rok z rzędu. Rozegrane na Sandy Park zawody były drugim turniejem sezonu 2016 i wzięło w nich udział dwanaście reprezentacji. Drużyny zostały podzielone na trzy czterozespołowe grupy rywalizujące w pierwszej fazie w ramach grup systemem kołowym, po czym nastąpiła faza pucharowa – czołowa ósemka awansowała do ćwierćfinałów, a pozostałe walczyły o "Bowl". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Przystępujące do turnieju reprezentacje mogły liczyć maksymalnie dwunastu zawodników. Zespoły zostały rozstawione na podstawie wyników poprzedniego turnieju. W ramach przygotowań do turnieju rugby 7 na Letnich Igrzyskach Olimpijskich 2016 Brytyjczycy wystawili dwa zespoły – Royals i Lions – zastępujące w tej edycji reprezentacje Anglii i Walii.
W zawodach zwyciężył zespół GB Royals pokonawszy w finale Francję, zaś miano najlepszego zawodnika otrzymał kapitan triumfatorów, Luke Treharne.
Sponsorem turnieju była firma Mitsubishi. Jednodniowe wejściówki kosztowały 20 GBP, a ulgowe 10 GBP, zaś bilety na cały turniej były o połowę droższe.

</doc>
<doc id="3743167" url="https://pl.wikipedia.org/wiki?curid=3743167" title="Dymowscy herbu Tępa Podkowa">
Dymowscy herbu Tępa Podkowa

Dymowscy – polski ród szlachecki pieczętujący się herbem Tępa Podkowa, którego pochodzenie dotychczas nie zostało gruntownie zbadane. Jego przedstawiciele pojawiali się począwszy od XVII wieku na Mazowszu i Podlasiu.
Najwcześniejsza znana wzmianka pochodzi z 1681 roku, kiedy to niejaki Wojciech Dymowski otrzymał przywilej od biskupa Wierzbowskiego na pewne grunta w Górze. Mikołaj Dymowski został odnotowany pod rokiem 1692 jako dziekan garwoliński i proboszcz radwankowski. Z kolei inny Wojciech Dymowski został odnotowany w 1749 roku jako pisarz komory solnej w Górze.
W Królestwie Polskim wylegitymował się ze staropolskiego szlachectwa właściciel dóbr Łaszczówka Jakub Ignacy Dymowski wraz z synami Marcelim i Mikołajem (zrodzonymi z Marianny Prusieckiej), jako syn Wojciecha i Anny Pisarzewskiej a wnuk Jana Dymowskiego.
Z kolei inny Jan Dymowski był księdzem, sędzią pokoju powiatu chełmskiego w 1856 roku a kanonikiem lubelskim w 1862 roku.

</doc>
<doc id="3743169" url="https://pl.wikipedia.org/wiki?curid=3743169" title="Autostrady w Albanii">
Autostrady w Albanii

Autostrady w Albanii – sieć autostrad w Albanii.

</doc>
<doc id="3743175" url="https://pl.wikipedia.org/wiki?curid=3743175" title="Jaskinia Kokonowa">
Jaskinia Kokonowa

Jaskinia Kokonowa – jaskinia w Dolinie Chochołowskiej w Tatrach Zachodnich. Wejście do niej położone jest we wschodniej grani Bobrowca, na południe od Wielkich Turni, w pobliżu Zawiesistej, na wysokości 1240 m n.p.m. Długość jaskini wynosi 12 metrów, a jej deniwelacja 5,5 metra.
Opis jaskini.
Jaskinię stanowi 5,5-metrowa studnia nazwana Tubą, którą przecinają w poprzek krótkie, szczelinowe korytarze. Pierwszy korytarz nazwany Korytarzem Pająków znajduje się zaraz przy niewielkim otworze wejściowym. Drugi nazwany Szczeliną znajduje się mniej więcej w połowie studni i łączy się z powierzchnią przez niewielką szczelinę. Na dnie studni znajduje się trzeci korytarz nazwany Korytarzem Komarów.
W jaskini można spotkać mleko wapienne. Ściany są suche, brak jest na nich roślinności. Znajdują się w niej duże i liczne kokony pająków. Stąd nazwa jaskini.
Historia odkryć.
Jaskinia została odkryta przez grotołazów z TKG Vertical w Zakopanem w 2014 roku. Jej plan i opis sporządziła Sylwia Solarczyk przy pomocy G. Albrzykowskiego, Z. Gruszki i K. Kołodziejczyka.

</doc>
<doc id="3743181" url="https://pl.wikipedia.org/wiki?curid=3743181" title="Xue-Feng Piao">
Xue-Feng Piao



</doc>
<doc id="3743187" url="https://pl.wikipedia.org/wiki?curid=3743187" title="Jérémie Boga">
Jérémie Boga

Jérémie Boga (ur. 3 stycznia 1997 w Marsylii) – francuski piłkarz iworyjskiego pochodzenia występujący na pozycji skrzydłowego we włoskim klubie Atalanta B.C. do którego jest wypożyczony z obowiązkiem wykupu z US Sassuolo oraz w reprezentacji Wybrzeża Kości Słoniowej. Wychowanek Chelsea F.C.

</doc>
<doc id="3743190" url="https://pl.wikipedia.org/wiki?curid=3743190" title="Eva Pinkelnig">
Eva Pinkelnig

Eva Pinkelnig (ur. 27 maja 1988 w Dornbirn) – austriacka skoczkini narciarska. Dwukrotna medalistka mistrzostw świata seniorów. Zdobywczyni Pucharu Świata w sezonie 2022/2023, trzecia zawodniczka sezonu 2019/2020. Medalistka mistrzostw Austrii.
Przebieg kariery.
Początki kariery (do 2014).
Pierwszy skok w karierze oddała we wrześniu 2012 z niewielkiej skoczni przenośnej, biorąc udział w imprezie promującej Zimowy Olimpijski Festiwal Młodzieży Europy 2015. W trakcie sezonu zimowego 2012/2013 po raz pierwszy skakała ze skoczni 50-metrowej, a w grudniu 2013, za namową swojego trenera, wzięła udział w zawodach Pucharu Austrii, po raz pierwszy startując w konkursie na skoczni normalnej. W sierpniu 2014 zrezygnowała ze swojej dotychczasowej pracy w sektorze publicznym i rozpoczęła treningi z reprezentacją Austrii.
Sezon 2014/2015.
W oficjalnych zawodach międzynarodowych rozgrywanych przez FIS zadebiutowała w lipcu 2014, zajmując w konkursach FIS Cup w Villach miejsca na początku drugiej dziesiątki. W grudniu stanęła na podium konkursu Pucharu Kontynentalnego w Notodden, plasując się 13 grudnia 2014 na 2. miejscu. W klasyfikacji generalnej PK w sezonie 2014/2015 zajęła 5. pozycję z dorobkiem 125 punktów.
Wcześniej w tym samym miesiącu (5 grudnia 2014), w wieku ponad 26 lat, po raz pierwszy wystartowała w Pucharze Świata zajmując w Lillehammer 15. pozycję. W sumie w debiutanckim sezonie w PŚ (2014/2015) wzięła udział w 13 konkursach, tylko 3 razy zajmując miejsca poza pierwszą dziesiątką (oprócz 15. miejsca w Lillehammer odpadła w kwalifikacjach do pierwszego konkursu w Sapporo 10 stycznia 2015 i zajęła 19. pozycję w pierwszym konkursie w Oberstdorfie 24 stycznia 2015), najwyżej plasując się na 4. pozycji (18 stycznia 2015 w Zaō i 7 lutego 2015 w Râșnovie). W sumie zdobyła 408 punktów, zajmując w klasyfikacji generalnej 7. miejsce. 20 lutego 2015 wzięła także udział w konkursie indywidualnym kobiet podczas mistrzostw świata seniorów w Falun, plasując się na 8. pozycji.
Sezon 2015/2016.
W sierpniu 2015 zadebiutowała w Letnim Grand Prix, zajmując w Courchevel 6. pozycję i plasując się w klasyfikacji generalnej edycji tego cyklu z 2015 23. miejsce z dorobkiem 40 punktów.
W październiku 2015 zdobyła brązowy medal w konkursie indywidualnym kobiet podczas mistrzostw Austrii.
W sezonie 2015/2016 wzięła udział we wszystkich 17 konkursach Pucharu Świata – 4 razy nie awansowała do drugiej serii, zajmując miejsca w czwartej dziesiątce, 5 razy plasowała się w trzeciej dziesiątce, 3 razy w drugiej i 5 razy w pierwszej. 12 grudnia 2015 w miejscowości Niżny Tagił po raz pierwszy w karierze stanęła na podium konkursu Pucharu Świata, zajmując 3. miejsce. W sumie zgromadziła 313 punktów, plasując się na 15. pozycji w klasyfikacji generalnej tego cyklu w sezonie 2015/2016.
Sezon 2016/2017.
W lipcu 2016, podobnie jak rok wcześniej, ponownie wystartowała w konkursie LGP w Courchevel, tym razem plasując się na 15. pozycji

</doc>
<doc id="3743200" url="https://pl.wikipedia.org/wiki?curid=3743200" title="Dziura pod Nosalem">
Dziura pod Nosalem

Dziura pod Nosalem (Dziura w Nosalu) – jaskinia w Dolinie Bystrej w Tatrach Zachodnich. Wejście do niej położone jest w północno-zachodnim stoku Nosala, na wysokości 996 m n.p.m. Jaskinia jest pozioma, a jej długość wynosi 12 metrów.
Opis jaskini.
Jaskinię stanowi niewielki korytarz zaczynający się w salce znajdującej się zaraz za małym otworem wejściowym, a kończący się niedostępną szczeliną. W połowie jego długości odchodzi w prawo ciasny i krótki korytarzyk.
Przyroda.
W jaskini brak jest nacieków. Ściany są wilgotne, nie ma na nich roślinności.
Historia odkryć.
Jaskinia była znana od dawna. Jako pierwszy opisał ją J. Szokalski w 1934 roku. W ostatnich latach osuwisko zamknęło otwór jaskini i stała się niedostępna.

</doc>
<doc id="3743204" url="https://pl.wikipedia.org/wiki?curid=3743204" title="Szczodrzeniec wczesny">
Szczodrzeniec wczesny

Szczodrzeniec wczesny ("Cytisus praecox" L.) – gatunek roślin należący do rodziny bobowatych {"Fabaceae"). Jest mieszańcem powstałym ze skrzyżowania dwóch gatunków: "Cytisus multiflorus" i "Cytisus oromediterraneus". Występuje tylko w uprawie w niektórych krajach Europy Południowej i Środkowej.
Morfologia.
Krzewy o licznych kwiatach motylkowych zebranych w długie grona. Kwitnie od kwietnia do maja. Znane jest kilka odmian tego mieszańca. Wszystkie są krzewami o wysokości 1-1,2 m o gęstych, zwartych i luźno przewieszających się, smukłych pędach. Pierwszy otrzymany mieszaniec 'Albus' ma kwiaty o barwie żółtej lub żółtokremowej i silny zapach. Odmiana 'Algold' tworzy kaskady miękkich, żółtozłotych kwiatów, 'Goldspear' to niższy i szerszy krzew o złotożółtych kwiatach.
Uprawa.
Jest łatwy w uprawie. Wymaga stanowiska słonecznego lub co najwyżej nieco tylko zacienionego. Nie ma szczególnych wymagań co do gleby; może być zarówno sucha, jak i bagnista, żyzna lub jałowa. Rozmnaża się przez sadzonkowanie lub szczepienie. Strefy mrozoodporności 5 – 9. Nadaje się do ogrodów skalnych, parków i na rabaty. Może być sadzony pojedynczo lub w grupach.

</doc>
<doc id="3743205" url="https://pl.wikipedia.org/wiki?curid=3743205" title="Cytisus praecox">
Cytisus praecox



</doc>
<doc id="3743214" url="https://pl.wikipedia.org/wiki?curid=3743214" title="Antonio Ramírez">
Antonio Ramírez

Antonio „Tono” Ramírez Martínez (ur. 23 listopada 1986 w Logroño) – hiszpański piłkarz występujący na pozycji bramkarza w Realu Sociedad.

</doc>
<doc id="3743219" url="https://pl.wikipedia.org/wiki?curid=3743219" title="Tibor Mičinec">
Tibor Mičinec

 
Tibor Mičinec (ur. 10 października 1958 w Kremnicy) – słowacki piłkarz występujący na pozycji napastnika. Reprezentant Czechosłowacji.
Kariera klubowa.
Mičinec karierę rozpoczynał w 1980 roku w Bohemiansie, grającym w pierwszej lidze czechosłowackiej. W sezonie 1982/1983 zdobył z nim mistrzostwo Czechosłowacji. Wywalczył też wicemistrzostwo Czechosłowacji w sezonie 1984/1985. W 1987 roku przeszedł do drużyny DAC Dunajská Streda, także występującej w pierwszej lidze i spędził tam dwa sezony.
W 1989 roku Mičinec został graczem cypryjskiej Omonii Nikozja. W sezonie 1989/1990 wywalczył z nią wicemistrzostwo Cypru, a w sezonie 1990/1991 Puchar Cypru. W 1991 roku przeszedł do hiszpańskiego CD Logroñés. W Primera División wystąpił jeden raz, 15 grudnia 1991 w przegranym 0:4 meczu z Realem Sociedad.
Na początku 1992 roku Mičinec wrócił do Bohemiansu, gdzie grał do końca sezonu 1991/1992. Następnie występował w zespołach FK Švarc Benešov oraz Svit Zlín z drugiej ligi czeskiej. W sezonie 1993/1994 został jej królem strzelców. W 1996 roku zakończył karierę.
Kariera reprezentacyjna.
W reprezentacji Czechosłowacji Mičinec zadebiutował 7 kwietnia 1984 w zremisowanym 1:1 towarzyskim meczu z Włochami. 27 października 1987 w wygranym 3:1 towarzyskim pojedynku z Polską strzelił swojego jedynego gola w kadrze. W latach 1984–1987 w drużynie narodowej rozegrał 7 spotkań.

</doc>
<doc id="3743224" url="https://pl.wikipedia.org/wiki?curid=3743224" title="Neksus">
Neksus

Neksus, połączenie szczelinowe (łac. "macula communicans"; "połączenie komunikacyjne jonowo-metaboliczne") to rodzaj połączenia międzykomórkowego, który składa się z kanału hydrofilowego oraz wąskiej szczeliny międzykomórkowej o szerokości 2-4 nm. Kanał ten zbudowany jest z sześciu podjednostek białkowych – koneksyn, które tworzą heksagonalny układ o strukturze pierścieniowej (tzw. konekson). Jedno połączenie szczelinowe składa się z dwóch koneksonów (półkanałów), które pochodzą z dwóch sąsiadujących komórek. 
Kanał w zależności od konformacji koneksyn może występować w stanie otwartym lub zamkniętym. Na konformację wpływa wiele czynników, m.in. różnica potencjałów między komórkami, potencjał błonowy każdej komórki, pH, stężenie wolnego Ca2+. Średnica kanału wynosi około 1,4 nm i pozwala na przemieszczanie się cząsteczek o masie do 1000 Da, jonów i drobnych cząsteczek rozpuszczalnych w wodzie (np.cukry i nukleotydy). 
Neksus występuje w większości tkanek u niemal wszystkich zwierząt (nie spotyka się go u najbardziej prymitywnych jak gąbki). U bezkręgowców zamiast koneksyn występują ineksyny. Podobne funkcje w komórkach roślinnych pełnią plazmodesmy. 
W komórkach nerwowych połączenia szczelinowe tworzą synapsy elektryczne.

</doc>
<doc id="3743237" url="https://pl.wikipedia.org/wiki?curid=3743237" title="Iván González">
Iván González

Iván González López (ur. 15 lutego 1988 w Torremolinos) – hiszpański piłkarz występujący na pozycji obrońcy. W maju 2020 zakończył karierę piłkarską.

</doc>
<doc id="3743240" url="https://pl.wikipedia.org/wiki?curid=3743240" title="Puchar Wysp Owczych w piłce nożnej (2005)">
Puchar Wysp Owczych w piłce nożnej (2005)

Puchar Wysp Owczych w piłce nożnej mężczyzn 2005 (far. "Løgmanssteypið") – 51. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub HB Tórshavn, a przejął go GÍ Gøta. Zwycięzca uzyskał prawo gry w kwalifikacjach Pucharu UEFA sezonu 2006/2007.
Uczestnicy.
W Pucharze Wysp Owczych wzięły udział drużyny ze wszystkich poziomów ligowych na archipelagu.
Runda eliminacyjna.
1. kolejka.
W pierwszej kolejce zagrały drużyny z 2. deild 2005 oraz 3. deild 2005, dwie z 1. deild 2005, a także drużyna awansująca z rundy wstępnej.
2. kolejka.
W pierwszej kolejce zagrały drużyny z 2. deild 2005 oraz 3. deild 2005, dwie z 1. deild 2005, a także drużyna awansująca z rundy wstępnej. Mecz Skála ÍF - B36 Tórshavn zakończył się początkowo rezultatem 2:4 (1:1), a Fram Tórshavn - KÍ Klaksvík 1:7 (0:5). Farerski Związek Piłki Nożnej (far. "Fótbóltssamband Føroya") unieważnił jednak oba spotkania argumentując ten fakt wykorzystaniem przez KÍ trzech zawodników bez ważnej licencji, a przez B36 jednego, którego licencja pozostawała ciągle w klubie poprzednim. Oba kluby próbowały się odwoływać, jednak ich odwołanie zostało odrzucone przez władze Związku 25 kwietnia 2005 roku.

</doc>
<doc id="3743241" url="https://pl.wikipedia.org/wiki?curid=3743241" title="Lucas Silva">
Lucas Silva



</doc>
<doc id="3743243" url="https://pl.wikipedia.org/wiki?curid=3743243" title="Lucas Silva Borges">
Lucas Silva Borges



</doc>
<doc id="3743250" url="https://pl.wikipedia.org/wiki?curid=3743250" title="Heinz Heimgartner">
Heinz Heimgartner

Heinz Heimgartner (ur. 5 maja 1941 w Münsterlingen w Szwajcarii) – naukowiec (znany głównie dzięki dokonaniom w zakresie fotochemii związków heterocyklicznych, związków supramolekularnych, syntezy i badań strukturalnych peptydów, związków heteroatomowych oraz heterocyklicznych) i wychowawca młodzieży. Otrzymał tytuł doktora honoris causa Uniwersytetu Łódzkiego.

</doc>
<doc id="3743251" url="https://pl.wikipedia.org/wiki?curid=3743251" title="Sergio Aguza">
Sergio Aguza

Sergio Aguza Santiago (ur. 2 września 1992 w Sant Boi de Llobregat) – hiszpański piłkarz występujący na pozycji pomocnika w klubie Real Murcia.

</doc>
<doc id="3743266" url="https://pl.wikipedia.org/wiki?curid=3743266" title="Gwido Battaglia">
Gwido Battaglia

Gwido Battaglia di Sopramonte Pontcalto (ur. 1846 w Bolechowie, zm. 1915 we Lwowie) – oficer, urzędnik, pisarz.
Życiorys.
Pochodził z rodziny pochodzenia włoskiego, pierwotnie z obszaru południowego Tyrolu, a osiadłej w Galicji na początku XIX wieku. Jego krewny służył armii napoleońskiej. Był synem Karola, galicyjskiego urzędnika administracyjnego i Polki. Miał dwie siostry. Legitymował się tytułem barona Świętego Cesarstwa Rzymskiego. Urodził się w 1845 lub w 1846 w Bolechowie.
Mając 9 lat został przekazany pod opiekę księdza ruskiego w Kałuszu i uczył się tam w niemieckojęzycznej szkole ludowej. Potem kształcił się w gimnazjum w Stanisławowie. W tym okresie podczas pobytu w domu rodzinnym w Obertynie odwiedził miejsce zamieszkania rodziców Mieczysława Romanowskiego w Żukowie i za sprawą wyniesionych stamtąd doznań od tego czasu poczuwał się do Polskości. W stanisławowskim gimnazjum ukończył III klasę, a na skutek konfliktów polsko-niemieckich między uczniami i działalności konspiracyjnej został wydalony ze szkoły w gronie kilku Polaków (wśród nich był m.in. Aleksander Raciborski). Następnie ukończył IV klasę w Buczaczu, po czym otrzymał informację o zaostrzeniu represji wobec niego - został wykluczony z nauki publicznej w całym kraju. Następnie przez dwa lata kształcił się w gimnazjum bernardyńskim we Lwowie kończąc V i VI klasę. Po cofnięciu decyzji wykluczającej go z nauki od września 1862 uczył się w VII klasie gimnazjum dominikańskiego we Lwowie. Zaangażował się działalność organizacji narodowej 27 listopada 1862 składając przysięgę Komitetowi Centralnemu. Po wybuchu powstania styczniowego od 31 stycznia 1863 służył w szeregach polskich sił. Brał udział w wyprawie na Tomaszów pod dowództwem Czarneckiego. Po rozwiązaniu oddziału przedostał się do swojej rodziny Udryckich w Stanisłówce i tam działał w organizacji narodowej. Od początku lipca 1863 był czynny w organizacji wyprawy Leszka Wiśniowskiego na Wołyń. Uczestniczył w potyczce pod Korytnicą. Później wraz z oddziałem został wyparty przez Rosjan, a po przekroczeniu granicy rozbrojony przez siły austriackie. Potem został odstawiony do Stanisłówki, skąd wrócił do domu rodzinnego. Po powrocie kontynuował naukę. W 1864 zdał egzamin dojrzałości w Gimnazjum Dominikańskim we Lwowie (innymi abiturientami zostali też wtedy m.in. Roman Pilat, August Szczurowski). Studiował na Uniwersytecie Lwowskim.
Potem został oficerem Armii Cesarstwa Austriackiego, a w 1866 odbył kampanię w wojnie prusko-austriackiej. Pełnił służbę w stopniu porucznika 15 pułku piechoty Księcia Nassauskiego w ramach Armii Północnej i pierwotnie informowano, jakoby poległ w bitwie pod Sadową (3 lipca 1866), po czym zdementowano to doniesienie i w sierpniu 1866 podano, że w rzeczywistości został ranny i przebywał w niewoli w Rechanitz, a potem w Colberg.
Po odejściu z wojska ukończył studia prawnicze. W okresie zaboru austriackiego w ramach autonomii galicyjskiej wstąpił do służby urzędniczej Austro-Węgier. Jako urzędnik C. K. Namiestnictwie był prowizorycznym adiunktem konceptowym przy starostwie c. k. powiatu bohorodczańskiego od około 1872, następnie przeszedł do pracy w starostwie c. k. powiatu bocheńskiego, gdzie był 1873 był praktykantem konceptowym, od 1875 koncepistą namiestnictwa, od około 1878 do około 1879 komisarzem powiatowym. Równolegle w okresie około 1876-1879 pełnił funkcję przełożonego C. K. Urzędu Cechowniczego Miar i Wag w Bochni (nr 21). Od około 1879 do około 1882 był zatrudniony w charakterze komisarza powiatowego w starostwie c. k. powiatu nowotarskiego. Jednocześnie około 1881-1882 pełnił funkcję zastępcy prezydującego c. k. powiatowej komisji szacunkowej w Nowym Targu. Od około 1882 do około 1884 był komisarzem powiatowym w starostwie c. k. powiatu krakowskiego. W tym okresie około 1883-1884 pełnił funkcję komisarza rządowego w zarządzie Powiatowej Kasy Oszczędności w Krakowie Od około 1884 do około 1898 był komisarzem powiatowym w starostwie c. k. powiatu tarnowskiego. Potem przez lata był przydzielony do służby w C. K. Namiestnictwie we Lwowie: od około 1898 w randze starszego komisarza powiatowego, na koniec około 1903-1904 w randze starosty.
6 kwietnia 1881 otrzymał honorowe obywatelstwo Nowego Targu. 
Wskutek działań w okresie młodości utracił władzę w nogach. Od młodych latach uprawiał też działalność literacką. Początkowo publikował we lwowskim „Dzienniku Literackim”, potem jego utwory ukazywały się w innych czasopismach z tego miasta, a także z Warszawy. Ogłosił kilka prac.
Jego żoną została Olga z domu Baranowska herbu Łodzia. Mieli pięcioro dzieci: Rogera (1873-1950, prawnik, ekonomista, poseł do Rady Państwa), Karola (porucznik artylerii), Małgorzatę (żona Węclewskiego, komisarza powiatowego), Helenę (żona Forsta, docenta Uniwersytetu Wiedeńskiego), Andrzeja (1895-1918, żołnierz, legionista, pierwszy Polak poległy w obronie Lwowa w 1918).
Zmarł na początku 1915 we Lwowie. Został pochowany w tym mieście.
Odznaczenia.
austro-węgierskie

</doc>
<doc id="3743273" url="https://pl.wikipedia.org/wiki?curid=3743273" title="Paweł Gwiazdoń">
Paweł Gwiazdoń

Paweł Gwiazdoń (ur. 3 września 1991) – polski lekkoatleta specjalizujący się w biegu na 400 metrów przez płotki.
Zawodnik klubów: Budomark Mysłowice (2007-2009), MOSiR Mysłowice (2009), AZS-AWF Katowice (od 2010). Brązowy medalista mistrzostw Polski w biegu na 400 metrów przez płotki (2015). Młodzieżowy mistrz Polski (2012) oraz brązowy medalista młodzieżowych mistrzostw Polski w biegu na 400 metrów i w sztafecie 4 x 400 metrów (2013). Uczestnik młodzieżowych mistrzostw Europy w Tampere (2013). 
Rekordy życiowe: 400 metrów - 47,41 (2013), 400 metrów przez płotki - 51,08 (2016)

</doc>
<doc id="3743276" url="https://pl.wikipedia.org/wiki?curid=3743276" title="Riniava">
Riniava



</doc>
<doc id="3743283" url="https://pl.wikipedia.org/wiki?curid=3743283" title="Pierwszy gabinet Theresy May">
Pierwszy gabinet Theresy May

Pierwszy gabinet Theresy May – gabinet Wielkiej Brytanii, urzędujący od 13 lipca 2016 do 11 czerwca 2017. Był gabinetem jednopartyjnym Partii Konserwatywnej.
Okoliczności powstania i dymisji.
Gabinet powstał po dymisji Davida Camerona, będącej następstwem referendum w sprawie wystąpienia Wielkiej Brytanii z Unii Europejskiej.
W przedterminowych wyborach parlamentarnych w Wielkiej Brytanii z 8 czerwca 2017 doprowadziło Partię Konserwatywną do zwycięstwa, ale bez większości parlamentarnej. Doszło do zawieszenia parlamentu, w którym wygrana partia utraciła większość w Izbie Gmin. Premier Wielkiej Brytanii Theresa May ogłosiła swój zamiar utworzenia nowego rządu mniejszościowego przy wsparciu Demokratycznej Partii Unionistycznej.

</doc>
<doc id="3743284" url="https://pl.wikipedia.org/wiki?curid=3743284" title="Mikel Herzog">
Mikel Herzog

Mikel Herzog (ur. 16 kwietnia 1960 w Bergarze) – hiszpański piosenkarz i autor piosenek, reprezentant Hiszpanii w 43. Konkursie Piosenki Eurowizji w 1998 roku.
Kariera.
Mikel Herzog zaczynał swoją karierę muzyczną w latach 80. XX wieku. W tym czasie był członkiem kilku zespołów muzycznych, w tym m.in. swojej własnej grupy o nazwie Ébano. Artysta był także perkusistą zespołu Cadillac, a także muzykiem z formacji La Década Prodigiosa. W 1992 roku wydał swoją debiutancką płytę studyjną zatytułowaną "Bienvenidos al paraíso", na której znalazło się 10 utworów, w tym m.in. single „Canibal” i „Ciento por ciento”. W 1994 roku premierę miał jego drugi album studyjny zatytułowany "Un regalo de amor". Rok później ukazał się singel „Hasta el final del mundo”, który nagrał w duecie z Móniką Naranjo. W 1996 roku ukazała się jego trzecia płyta studyjna zatytułowana "La magia del amor". 
W 1998 roku Mikel Herzog został wybrany wewnętrznie przez hiszpańską telewizję TVE na reprezentanta Hiszpanii w 43. Konkursie Piosenki Eurowizji organizowanym w Birmingham. Jego konkursową propozycją został utwór „¿Qué voy a hacer sin ti?”, który znalazł się na czwartej płycie studyjnej piosenkarza o tym samym tytule. 9 maja reprezentant wystąpił w finale Konkursu Piosenki Eurowizji i zajął ostatecznie 16. miejsce po zdobyciu łącznie 21 punktów. W 1999 roku premierę miał jego piąty album studyjny zatytułowany "En tu mano está".
W 2001 roku Mikel Herzog wystąpił jako mentor w programie "Operación Triunfo", będącym zarazem krajowymi eliminacjami eurowizyjnymi. Piosenkarz zajmował się szkoleniem uczestników, którzy odpadli już z głównej rywalizacji, jednak nadal mieli możliwość występu w Konkursie Piosenki Eurowizji w charakterze chórzysty. W 2006 roku premierę miał jego szósty album studyjny zatytułowany "Cómo pasa el tiempo". W 2007 roku piosenkarz został jednym z jurorów podczas krajowych eliminacji eurowizyjnych "Misión Eurovisión 2007".
Mikel Herzog ma na swoim koncie współpracę z kilkoma innymi artystami, dla których pisał i aranżował piosenki. Wśród tych wykonawców znajdują się m.in. zespół Zapato Veloz oraz meksykańska grupa muzyczna Magneto.

</doc>
<doc id="3743289" url="https://pl.wikipedia.org/wiki?curid=3743289" title="Marcin Kuźmiński">
Marcin Kuźmiński

Marcin Kuźmiński (ur. 13 sierpnia 1964 w Krakowie, zm. 13 lipca 2016 w Chorwacji) – polski aktor teatralny i filmowy.
Życiorys.
W 1989 ukończył studia na PWST w Krakowie. W latach 1989–1992 występował w Teatrze im. Stefana Jaracza w Łodzi. Następnie związany był z Teatrem Słowackiego w Krakowie. Miał w dorobku również role w filmach: "Cud w Krakowie", "Czerwony pająk", "Męskie sprawy", "Śmierć jak kromka chleba", "Wenecja", "Zakochany Anioł". Występował także w serialach: "Barwy szczęścia", "Aż po sufit!", "Czas honoru", "Julia", "Prawo Agaty", "Przepis na życie", "Chichot losu", "Plebania", "Pierwsza miłość", "Trzeci oficer", "Ekipa" czy "Hotel 52".
Zmarł niespodziewanie w czasie pobytu na urlopie w Chorwacji.

</doc>
<doc id="3743292" url="https://pl.wikipedia.org/wiki?curid=3743292" title="Encore (album DJ-a Snake’a)">
Encore (album DJ-a Snake’a)

Encore – debiutancki album studyjny francuskiego producenta muzycznego DJ-a Snake’a, wydany 5 sierpnia 2016 roku przez Interscope Records. Album wypromowały trzy single: „Middle”, „Talk” i „Let Me Love You”.

</doc>
<doc id="3743295" url="https://pl.wikipedia.org/wiki?curid=3743295" title="Hanc tibi nimbiferam quondam pie sceptriger odam">
Hanc tibi nimbiferam quondam pie sceptriger odam

Hanc tibi nimbiferam quondam pie sceptriger odam (pol. "Tę burzliwą odę tobie, niegdyś pobożny dzierżycielu berła") – średniowieczny poemat po łacinie, autorstwa Grzegorza z Sanoka, napisany z okazji śmierci Władysława Jagiełły.
Utwór, wraz z informacją o autorstwie, zawarty jest w księdze XI "Roczników" Jana Długosza pod rokiem 1434. Tekst występuje w opracowaniach także jako "Wiersz na śmierć Władysław Jagiełły" lub "Epitafium Władysława Jagiełły". Składa się ze 114 wersów, ułożonych dystychami elegijnymi (57 dwuwersowych dystychów). Rymy są niezbyt regularne.
Epitafium, upamiętniające zmarłego w 1434 Władysława Jagiełłę, napisane przez Grzegorza z Sanoka w młodym wieku, ma typową formę dla tego rodzaju rodzaju utworów i nie wyróżnia się na tle średniowiecznych epitafiów. Prawie w całości poświęcone jest biografii króla, z dokładnymi datami, w tym także dziennymi. Autor wylicza zasługi władcy dla kraju, szerzenia wiary, rozwoju nauk, podkreśla cnoty i osobiste zalety zmarłego. Na początku utworu pojawiają się bezpośrednie zwroty do króla, jak osobiste wyznania i podziękowania. W zakończeniu utworu znajduje się wezwanie do modlitwy oraz informacje o autorze (syn Piotra, pochodzący z Sanoka).

</doc>
<doc id="3743302" url="https://pl.wikipedia.org/wiki?curid=3743302" title="Lista uczestników Tour de Pologne 2016">
Lista uczestników Tour de Pologne 2016

Lista uczestników Tour de Pologne 2016:
W Tour de Pologne 2016 wystartowało 200 zawodników z 25 profesjonalnych ekip.

</doc>
<doc id="3743319" url="https://pl.wikipedia.org/wiki?curid=3743319" title="Bet-at-home Open">
Bet-at-home Open



</doc>
<doc id="3743326" url="https://pl.wikipedia.org/wiki?curid=3743326" title="Encore (album DJ Snake'a)">
Encore (album DJ Snake'a)



</doc>
<doc id="3743339" url="https://pl.wikipedia.org/wiki?curid=3743339" title="Kolej Linowa Czantoria w Ustroniu">
Kolej Linowa Czantoria w Ustroniu



</doc>
<doc id="3743344" url="https://pl.wikipedia.org/wiki?curid=3743344" title="Petja Dubarowa">
Petja Dubarowa

Petja Stojkowa Dubarowa (ur. 25 kwietnia 1962 w Burgasie, Bułgaria, zm. 4 grudnia 1979 tamże) – bułgarska poetka i aktorka.
Życiorys.
Urodziła się w Burgasie w rodzinie nauczycielki Marii Dubarowej i majstra Stojka Dubarowa. Wcześnie zaczęła pisać wiersze i publikować w takich pismach jak „Septemwrijcze”, „Narodna mładeż”, „Rodna recz” i „Mładeż”. Jej poetyckimi idolami byli Christo Fotew i Grigor Lenkow.
Po ukończeniu szkoły podstawowej zaczęła naukę w anglojęzycznym gimnazjum imienia Geo Milewa. W czasie zdjęć do filmu, w którym grała w Samokowie, poznała Pera ze Szwecji. Stał się on jej jedyną miłością. Gdy powrócił do kraju, wymieniali przez pewien czas listy, ale w końcu kontakt został zerwany. Petja bardzo źle to zniosła.
4 grudnia 1979 popełniła samobójstwo, zażywając środki nasenne.
Film.
W 1978 wystąpiła w filmie "Trampa" Georgiego Djułgerowa.
Upamiętnienie.
Dom, w którym mieszkała, za zgodą rodziców i decyzjami lokalnego samorządu z 1986 i 1990 oraz decyzją Rady Ministrów Bułgarii z 1988, został uznany za dom-muzeum poetki. Otwarcie dla publiczności nastąpiło w 1995.

</doc>
<doc id="3743346" url="https://pl.wikipedia.org/wiki?curid=3743346" title="Albert Dorca">
Albert Dorca

Albert Dorca Masó (ur. 23 grudnia 1982 w Olocie) – hiszpański piłkarz występujący na pozycji pomocnika w AD Alcorcón.

</doc>
<doc id="3743348" url="https://pl.wikipedia.org/wiki?curid=3743348" title="Holmar Orn Eyjolfsson">
Holmar Orn Eyjolfsson



</doc>
<doc id="3743350" url="https://pl.wikipedia.org/wiki?curid=3743350" title="Połączenie szczelinowe">
Połączenie szczelinowe



</doc>
<doc id="3743351" url="https://pl.wikipedia.org/wiki?curid=3743351" title="Warszawa Wschodnia Osobowa">
Warszawa Wschodnia Osobowa



</doc>
<doc id="3743353" url="https://pl.wikipedia.org/wiki?curid=3743353" title="Kolej krzesełkowa na Tobołów">
Kolej krzesełkowa na Tobołów

Kolej krzesełkowa na Tobołów – całoroczna kolej krzesełkowa z krzesełkami 1-osobowymi, z Koninek na Tobołów w Gorcach. Przebiega przez teren Gorczańskiego Parku Narodowego. Funkcjonuje w ramach Stacji Narciarskiej Koninki. Kolej wyprodukował Mostostal Kraków, a jej operatorem jest Ostoja Górska Koninki.
Historia.
W latach 70. XX wieku w dolinie Potoku Olszowego, na krańcu wsi Koninki, w pobliżu Polany Hucisko (650 m n.p.m.) wybudowano ośrodek wczasowy Huty Lenina. Przy ośrodku oddano do użytku w 1982 ośrodek narciarski z koleją krzesełkową na Tobołów i czterema wyciągami orczykowymi.

</doc>
<doc id="3743355" url="https://pl.wikipedia.org/wiki?curid=3743355" title="Orchid, brat gangstera">
Orchid, brat gangstera

Orchid, brat gangstera – amerykańska komedia kryminalna z 1940 roku w reżyserii Lloyda Bacona.
Treść.
Mafijny boss Little John Sarto (Edward G. Robinson) przekazuje swoje rządy Jackowi Buckowi (Humphrey Bogart) i wyjeżdża do Europy. Gdy wraca, pozbawiony pieniędzy, okazuje się, że nie ma czego szukać w mafijnej rodzinie. Decyduje się ukryć w klasztorze.
Linki zewnętrzne.
Orchid, brat gangstera w bazie filmweb.pl
 w Internet Movie Database (IMDb) 

</doc>
<doc id="3743356" url="https://pl.wikipedia.org/wiki?curid=3743356" title="Niewidzialne piętno">
Niewidzialne piętno

Niewidzialne piętno – amerykański dramat kryminalny z 1939 roku w reżyserii Lloyda Bacona.
Fabuła.
Były więzień Cliff Taylor (George Raft) próbuje wrócić do prawego życia podczas gdy jego kolega, Charles Martin (Humphrey Bogart), wraca do przestępczej działalności. Cliff próbuje pomóc w życiu swojemu bratu, Timowi (William Holden) i decyduje się na współpracę z Martinem.

</doc>
<doc id="3743360" url="https://pl.wikipedia.org/wiki?curid=3743360" title="Krzysztof Niesiołowski">
Krzysztof Niesiołowski

Krzysztof Niesiołowski (ur. 1 października 1927 w Wilnie, zm. 28 sierpnia 2013 w Warszawie) – polski reżyser i aktor w teatrach lalkowych, pedagog. Dyrektor Teatru Lalek „Pleciuga” w Szczecinie (1964-1973) oraz Teatru „Baj” w Warszawie (1973-2008).
Życiorys.
Syn, Tymona Niesiołowskiego. Dzieciństwo i okres II Wojny Światowej spędził w Wilnie. W roku 1945 – wraz z całą rodziną – repatriowany do Polski. Zamieszkał w Torunia, gdzie jego ojciec – Tymon – został zatrudniony na Wydziale Sztuki Uniwersytetu Mikołaja Kopernika. W Toruniu po raz pierwszy wystąpił jako aktor w teatrze lalkowym, na scenie teatru Baj Pomorski. W 1948 rozpoczął studia w Szkole Filmowej w Łodzi, gdzie studiował m.in. z Andrzejem Munkiem, Jakubem Goldbergiem, Andrzejem Wajdą. Większość życia spędził w Warszawie, gdzie mieszkał od 1951 roku. Już jako aktor teatru Guliwer w Warszawie, wyjechał na studia reżyserskie do Pragi. Dyplom na Wydziale Reżyserii Teatru Lalek i Dramaturgii Lalkowej na Divadleni Akademie Muzickych Umeni uzyskał w 1958 roku. W latach 1964–1973 był dyrektorem Teatru Lalek „Pleciuga” w Szczecinie, a w latach 1973–2008 dyrektorem Teatru „Baj” w Warszawie. W teatrach tych, a także teatrach lalkowych w Bielsku-Białej, Rzeszowie Kielcach, Katowicach, Olsztynie, Łodzi, Wilnie i Leningradzie, wyreżyserował kilkadziesiąt spektakli.
Przez 19 lat (1975-1995) wykładał reżyserię na wydziale lalkarskim filii Państwowej Wyższej Szkoły Teatralnej im. A. Zelwerowicza w Białymstoku (obecnie Wydział Sztuki Lalkarskiej w Białymstoku, Akademii Teatralnej im. Aleksandra Zelwerowicza w Warszawie). Pochowany na cmentarzu Powązki Wojskowe w Warszawie (kwatera D-1-41).

</doc>
<doc id="3743361" url="https://pl.wikipedia.org/wiki?curid=3743361" title="Witold Marciszewski (matematyk)">
Witold Marciszewski (matematyk)

Witold Michał Marciszewski – polski matematyk, profesor nauk matematycznych. Specjalizuje się w topologii. Profesor zwyczajny w Instytucie Matematyki Wydziału Matematyki, Informatyki i Mechaniki Uniwersytetu Warszawskiego (kierownik Zakładu Geometrii i Topologii) oraz profesor w Instytucie Matematycznym PAN. 
Życiorys.
Absolwent Liceum im. Gottwalda w Warszawie. Studia matematyczne ukończył na Uniwersytecie Warszawskim w 1983, gdzie następnie został zatrudniony i zdobywał kolejne awanse akademickie. Stopień doktorski uzyskał w 1987, a habilitował się w 1997 na podstawie dorobku naukowego i rozprawy pt. "O klasyfikacji przestrzeni funkcji ciągłych z topologią zbieżności punktowej". Tytuł naukowy profesora nauk matematycznych otrzymał w 2005. Członek Polskiego Towarzystwa Matematycznego. W ramach macierzystego Wydziału Matematyki, Informatyki i Mechaniki pełnił m.in. funkcję prodziekana. 
Swoje prace publikował w takich czasopismach jak m.in. „Mathematical Analysis And Applications”, „Studia Mathematica”, „Journal of Functional Analysis” oraz „Colloquium Mathematicum”.
Był członkiem honorowego komitetu poparcia Bronisława Komorowskiego przed przyspieszonymi wyborami prezydenckimi w 2010, oraz przed wyborami prezydenckimi w Polsce w 2015 roku.

</doc>
<doc id="3743362" url="https://pl.wikipedia.org/wiki?curid=3743362" title="Iwiccy herbu Paprzyca">
Iwiccy herbu Paprzyca

Iwiccy – polski ród szlachecki pieczętujący się herbem Paprzyca, który wziął swoje nazwisko od Iwicznej w powiecie łęczyckim, znany od XIV wieku.
Jego przedstawiciele przenieśli się z czasem do Wielkiego Księstwa Litewskiego, gdzie doszli do dużego znaczenia. Maciej Iwicki w nagrodę zasług wojennych otrzymał w 1621 roku wieś Ślepogród na Siewierszczyźnie. Jan Iwicki z Województwem mścisławskim podpisał elekcję 1697 roku, tj. wybór Augusta II Mocnego na króla Polski. Jakub, Kazimierz i Paweł Iwiccy z Województwem trockim wzięli udział w pospolitym ruszeniu 1698 roku. 5 grudnia 1766 r. Jerzy Iwicki ustąpił starostwo prusinowskie Jerzemu Ilniczowi.
Po rozbiorach Rzeczypospolitej w guberni wileńskiej Cesarstwa Rosyjskiego wylegitymowali się ze staropolskiego szlachectwa następujący przedstawiciele tego rodu: Antoni, syn Mateusza, z synami: Ludwikiem, Tomaszem, Robertem i Walentym, a także Jerzy, syn Franciszka, z synem Justynem (1833-1851), oraz Bolesław Iwicki, dziedzic Brzozówki - Parolic w guberni piotrkowskiej (1902).

</doc>
<doc id="3743363" url="https://pl.wikipedia.org/wiki?curid=3743363" title="TOTAS">
TOTAS

TOTAS ("Teide Observatory Tenerife Asteroid Survey") – projekt badawczy systematycznej obserwacji nieba specjalizujący się w badaniu małych obiektów Układu Słonecznego. Do poszukiwań planetoid wykorzystywany jest teleskop w obserwatorium ESA Optical Ground Station na Teneryfie.
W ramach projektu odkryto kometę P/2014 C1 (TOTAS), która należy do komet rodziny Jowisza.

</doc>
<doc id="3743381" url="https://pl.wikipedia.org/wiki?curid=3743381" title="Opactwo św. Marii Magdaleny w Le Barroux">
Opactwo św. Marii Magdaleny w Le Barroux

Opactwo św. Marii Magdaleny w Le Barroux – męski klasztor benedyktyński sui iuris w Le Barroux, we Francji, ufundowany w 1981 roku. Słynie przede wszystkim ze śpiewu chorału gregoriańskiego i sprawowania liturgii w nadzwyczajnej formie rytu rzymskiego. Od 2008 roku należy do Konfederacji Benedyktyńskiej.
Historia.
Klasztor został założony w 1981 roku, choć sięga początkami roku 1970, gdy Dom Gérard Calvet rozpoczął życie pustelnicze w ruinach klasztoru przylegającego do opuszczonej romańskiej kaplicy św. Marii Magdaleny w Bédoin. W 1978 roku rozpoczęła się jego budowa, która trwała do 1989 roku, gdy konsekrowano kościół opacki p.w. Najświętszego Serca Pana Jezusa i Niepokalanego Serca Najświętszej Maryi Panny.
Początkowo zakonnicy współpracowali z arcybiskupem Lefebvre’em, lecz dystansowali się od jego ruchu po konsekrowaniu przez niego biskupów bez mandatu papieskiego. Dom Gérard zwrócił się wówczas do Kurii Rzymskiej z prośbą o uregulowanie statusu kanonicznego wspólnoty na mocy motu proprio Jana Pawła II "Ecclesia Dei".
Od 2 czerwca 1989 Klasztor posiada godność opactwa "sui iuris" (podległego bezpośrednio Stolicy Apostolskiej).
W 2008 wspólnota dołączyła do Konfederacji Benedyktyńskiej.
W pobliżu znajduje się żeńskie opactwo Zwiastowania NMP w Le Barroux.

</doc>
<doc id="3743403" url="https://pl.wikipedia.org/wiki?curid=3743403" title="Hannes Anier">
Hannes Anier

Hannes Anier (ur. 16 stycznia 1993 w Tallinnie) – estoński piłkarz grający na pozycji napastnika. Od 2018 roku zawodnik JK Tallinna Kalev.
Kariera piłkarska.
Swoją karierę piłkarską rozpoczął w klubie Tallinna FC Flora. W 2009 roku awansował do pierwszego zespołu Flory i w tamtym roku zadebiutował w jego barwach w pierwszej lidze estońskiej. W debiutanckim sezonie zdobył z Florą Puchar Estonii. W sezonie 2010 grał w rezerwach Flory, a w sezonie 2011 ponownie w pierwszym zespole. Wywalczył z nim wówczas dublet – mistrzostwo oraz puchar kraju.
Latem 2012 roku przeszedł do duńskiego klubu Odense BK. W duńskiej lidze swój debiut zaliczył 1 grudnia 2012 w zwycięskim 3:0 domowym meczu z Esbjergiem. W barwach Odense przez dwa lata zagrał w czterech ligowych meczach.
W sezonie 2014/2015 był piłkarzem niemieckiego drugoligowego klubu FC Erzgebirge Aue. Nie zadebiutował w nim jednak. W 2016 roku wrócił do Flory.
Kariera reprezentacyjna.
Grał w młodzieżowych reprezentacjach Estonii na różnych szczeblach wiekowych. W reprezentacji Estonii zadebiutował 4 czerwca 2014 w przegranym 0:1 towarzyskim meczu z Islandią, rozegranym w Reykjavíku, gdy w 87. minucie zmienił Ilję Antonova.

</doc>
<doc id="3743405" url="https://pl.wikipedia.org/wiki?curid=3743405" title="GRB 031203">
GRB 031203

GRB 031203 – rozbłysk gamma (GRB) zarejestrowany 3 grudnia 2003. Był powiązany z supernową SN 2003lw, która osiągnęła maksimum jasności około 20 dni po tym rozbłysku.
Odkrycie.
GRB 031203 został wykryty 3 grudnia 2003 przez satelitę INTEGRAL, o godz. 22:01:28 UTC. Czas trwania wynosił 20 sekund, a jego współrzędne wynosiły oraz . Poświata rozbłysku została zaobserwowana w paśmie widzialnym przez Teleskop Mercator, w paśmie radiowym – przez VLA, oraz przez satelitę XMM-Newton w paśmie rentgenowskim.
Halo rentgenowskie.
6 godzin po wystąpieniu rozbłysku satelita XMM-Newton wykonał obserwacje tego rejonu nieba. Poświata rentgenowska była otoczona przez dwa koncentryczne pierścienie, których rozmiar się powiększał w miarę upływu czasu. Było to pierwsze halo rentgenowskie, które zaobserwowano wokół rozbłysku gamma. Pierścienie powstały w wyniku rozproszenia światła w słupach pyłu, znajdujących się na linii pomiędzy detektorem a rozbłyskiem.
Energia.
Przy przesunięciu ku czerwieni o wartości z = 0,105, GRB 031203 był najsłabszym wówczas odkrytym rozbłyskiem (najbliższym jest GRB 980425,
którego przesunięcie ku czerwieni wyniosło 0,008). Znajdował się w odległości ok. 1,3 mld lat świetlnych od Ziemi. Rozbłyski gamma, które przeważnie emitują porównywalną ilość energii, były wcześniej traktowane jako świece standardowe. Jednak GRB 031203 oraz wcześniejszy GRB 980425 były wyraźnymi wyjątkami modelu świecy standardowej ze względu na swój niski poziom energii wyjściowej. W wyniku tego odkrycia niektórzy naukowcy zaczęli uważać, iż GRB 031203 mógł być rozbłyskiem rentgenowskim, widzianym spoza jego osi, lub też członkiem nieznanej wcześniej klasy słabych, pobliskich rozbłysków.

</doc>
<doc id="3743410" url="https://pl.wikipedia.org/wiki?curid=3743410" title="Ulica Pańska w Warszawie">
Ulica Pańska w Warszawie

Ulica Pańska – ulica w warszawskich dzielnicach Śródmieście i Wola.
Ulica składa się z dwóch odcinków: od ulicy Emilii Plater do alei Jana Pawła II oraz od al. Jana Pawła II do Towarowej.
Historia.
Ulica została wytyczona ok. 1757 na terenie jurydyki Bielino. Biegła od ulicy Wielkiej na zachód i pierwotnie nosiła nazwy "Nowa" i "Wspaniała". Obecną nazwę nadano w 1770. Nawiązywała albo do właściciela jurydyki Franciszka Bielińskiego, „pana na Bielinie, Otwocku, Radzyminie”, albo do wspaniałej zabudowy ulicy.
W 1864 ulica została w całości wybrukowana. W latach 1870–1890 została całkowicie zabudowana kamienicami czynszowymi oraz domami rzemieślników.
W latach 1924–1925 na rogu Pańskiej i Mariańskiej wzniesiono istniejący do dzisiaj trzypiętrowy budynek Kasy Chorych.
W listopadzie 1940 odcinek Pańskiej od Wielkiej do Żelaznej znalazł się w granicach warszawskiego getta. Ulica została z niego wyłączona wraz z całym tzw. małym gettem w sierpniu 1942, w trakcie wielkiej akcji deportacyjnej (wywózek Żydów do obozu zagłady w Treblince). Odcinek pomiędzy Twardą i Żelazną wyznaczał południową granicę terenu zajmowanego przez szop Walthera Többensa, który pozostał na terenie dawnego małego getta.
Od grudnia 1942 do sierpnia 1944 pod nr 104 ukrywał się Calek Perechodnik, który napisał tam swoje wspomnienia. Wydane po raz pierwszy w Polsce w 1993 stały się jednym z najważniejszych zapisów źródłowych z okresu Holokaustu.
31 lipca 1944, podczas popołudniowej odprawy Komendy Głównej Armii Krajowej przeprowadzonej w nieistniejącej kamienicy przy ul. Pańskiej 67 Tadeusz Komorowski ps. „Bór” wydał rozkaz o rozpoczęciu w Warszawie 1 sierpnia 1944 o godz. 17.00 akcji „Burza” (godzina „W”). W 1944 zabudowa ulicy została zniszczona z wyjątkiem kilku kamienic w rejonie ulic Mariańskiej i Miedzianej.
W pierwszych latach po wojnie przy ulicy znajdowało się popularne targowisko. W latach 60. podjęto decyzję o jego likwidacji i przeniesieniu handlu pod hale Mirowskie. W związku z budową Pałacu Kultury i Nauki zlikwidowano również wschodni odcinek ulicy do Wielkiej do Mariańskiej. W jego miejscu urządzono park (obecny park Świętokrzyski).
W latach 1961–1969 przy ulicy wzniesiono budynki osiedli mieszkaniowych: Emilia i Pańska.
W 1994–1995 zespół kamienic z końca XIX wieku znajdujący się pomiędzy ulicami Żelazną i Miedzianą przebudowano z przeznaczeniem na kompleks biurowo-usługowy spółki Elektrim.

</doc>
<doc id="3743411" url="https://pl.wikipedia.org/wiki?curid=3743411" title="Cmentarz Komunalny w Jaszkowie">
Cmentarz Komunalny w Jaszkowie

Cmentarz Komunalny dla miasta Legnicy w Jaszkowie – cmentarz komunalny miasta Legnica na wzgórzu Wąwelno (178 m n.p.m.) położony na terenie gmin Krotoszyce i Miłkowice, w obrębach wsi Białka, Jaszków i Lipce o powierzchni 11 ha (docelowo 34 ha). Oddany do użytku 23 maja 2013 r.
Właścicielem cmentarza jest gmina Legnica, dzierżawcą - spółka komunalna "Legnickie Przedsiębiorstwo Gospodarki Komunalnej".
Historia.
Po opuszczeniu Polski przez wojska radzieckie w 1993 roku gmina Legnica weszła w posiadanie m.in. byłego poligonu „Igła” na wzgórzu Wąwelno. W 1997 r. zarząd miasta zdecydował o przeznaczeniu terenu na cmentarz. Związane to było z faktem, że na dotychczasowym cmentarzu komunalnym w Legnicy oraz mniejszych nekropoliach zaczęło brakować miejsc grzebalnych, a w granicach miasta brakowało odpowiedniej działki na nowy cmentarz. Obiekty byłego poligonu przeznaczono do rozbiórki.
W latach 2002-2006 obszar dawnego poligonu został powiększony o 10 ha przejętych nieodpłatnie od Agencji Nieruchomości Rolnych i ok. 1 ha otrzymany od gminy Krotoszyce. Teren pod budowę drogi na cmentarz nabyto od KGHM Polska Miedź, do której należały grunty w strefie ochronnej Huty Miedzi Legnica.
Planowanie cmentarza zakończono w roku 2002. W 2003 rady gmin Krotoszyce i Miłkowice uchwaliły miejscowy plan zagospodarowania przestrzennego zgodnie z którym na terenie położonym w ich zachodniej części mógł został wybudowany cmentarz komunalny.
Budowę rozpoczęto w roku 2009. Uroczyste otwarcie nekropolii nastąpiło 23 maja 2013, teren cmentarza został poświęcony przez przedstawicieli czterech kościołów: rzymskokatolickiego księdza kanclerza Legnickiej Kurii Biskupiej Józefa Lisowskiego, biskupa ewangelickiego Ryszarda Bogusza, biskupa greckokatolickiego Włodzimierza Juszczaka oraz proboszcza legnickiej Cerkwi Prawosławnej Lubomira Worhacza.
Charakterystyka.
W pierwszym etapie prac zagospodarowano teren o powierzchni 11 hektarów. Przygotowano 32 kwatery, które pomieszczą 15 tysięcy zmarłych w grobach ziemnych oraz 10 kolumbariów na ok. 1000 pochówków urnowych. W skład cmentarza wchodzą również dom przedpogrzebowy, budynki administracyjne oraz krematorium, zaplecze, garaże i lokale pod działalność usługową związaną z cmentarzem. Teren został ogrodzony, zainstalowano oświetlenie. W ramach inwestycji wybudowano tymczasowy dojazd z drogi krajowej nr 94 w Lipcach. Przy cmentarzu wybudowano dwa parkigi na około 300 miejsc.
Realizacja pierwszego etapu pochłonęła 25 mln złotych.
Mimo otwarcia nowego cmentarza założono dalszą eksploatację cmentarza przy ul.Wrocławskiej w Legnicy, m.in. w grobowcach rodzinnych.

</doc>
<doc id="3743418" url="https://pl.wikipedia.org/wiki?curid=3743418" title="Gumowscy herbu Rola">
Gumowscy herbu Rola

Gumowscy – polski ród szlachecki pieczętujący się herbem Rola, którego pochodzenie dotychczas nie zostało gruntownie zbadane. Adam Boniecki uważał, że wzięli nazwisko od Gumowa w powiecie płońskim. Z kolei Seweryn Uruski pisał, że gniazdem tego rodu jest województwo łęczyckie, przy czym w XV wieku jego jedna gałąź osiedliła się na północnym Mazowszu, nabywając czy też zakładając wieś Gumowo w ziemi łomżyńskiej.
Gumowscy należeli do średniozamożnej szlachty, która z czasem awansowała do warstwy ziemiaństwa. Przedstawiciele tego rodu za I Rzeczypospolitej pełnili liczne urzędy ziemskie na Mazowszu. Niektórzy przenieśli się do województw wschodnich, gdzie wchodzili w bliskie związki z rodami kresowymi, m.in. Ustrzyckimi, Gniewoszami, Cieszanowskimi i Morelowskimi. Jan Gumowski z województwem płockim podpisał elekcję w 1764 roku, tj. wybór Stanisława Augusta Poniatowskiego na króla Polski.
Po rozbiorach Rzeczypospolitej wylegitymowali się ze szlachectwa staropolskiego zarówno w Galicji jak i w Królestwie Polskim.

</doc>
<doc id="3743426" url="https://pl.wikipedia.org/wiki?curid=3743426" title="Monte Corona">
Monte Corona

Monte Corona – wygasły wulkan, którego najwyższy punkt sięga n.p.m., zlokalizowany na Lanzarote (Hiszpania), jednej z 7 głównych wysp wchodzących w skład archipelagu Wysp Kanaryjskich, w pobliżu Yé w gminie Haría. Jego erupcja około 4000 lat temu pokryła lawą duży obszar w północno-wschodniej części wyspy, tworząc Malpais de la Corona oraz dwie najczęściej odwiedzane geologiczne atrakcje: Cueva de Los Verdes i Jameos del Agua.

</doc>
<doc id="3743453" url="https://pl.wikipedia.org/wiki?curid=3743453" title="D'Nash">
D'Nash



</doc>
<doc id="3743458" url="https://pl.wikipedia.org/wiki?curid=3743458" title="Louis-Marie de Geyer d’Orth">
Louis-Marie de Geyer d’Orth

Dom Louis-Marie de Geyer d'Orth, właśc. François de Geyer d’Orth (ur. 25 marca 1967) – francuski benedyktyn, opat klasztoru św. Marii Magdaleny w Le Barroux.
Życiorys.
Urodził się 25 marca 1967 roku w Vannes.
Wstąpił do zakonu benedyktynów, gdzie przyjął święcenia kapłańskie 25 sierpnia 2000 roku, z rąk kardynała Philippe Barbarin'a.
W 2003 został opatem klasztoru św. Marii Magdaleny w Le Barroux.

</doc>
<doc id="3743462" url="https://pl.wikipedia.org/wiki?curid=3743462" title="Sungrazer Project">
Sungrazer Project

Sungrazer Project – międzynarodowy program poszukiwania komet w niewielkich odległościach od Słońca nadzorowany przez Karla Battamsa, założony w 2003 roku. Odkrycia dokonywane są głównie przez analizę zdjęć pochodzących z sondy kosmicznej SOHO - Solar and Heliospheric Observatory (obserwatorium powstałego w ramach wspólnego projektu ESA - Europejskiej Agencji Kosmicznej oraz NASA - Narodowej Agencji Aeronautyki i Przestrzeni Kosmicznej).
Zdecydowana większość obserwowanych komet to tzw. komety muskające Słońce, charakteryzujące się przejściem przez punkt przysłoneczny swojej orbity ekstremalnie blisko powierzchni Słońca.
Duży wkład w rozwijanie projektu mają polscy odkrywcy. W ramach projektu odkryto do tej pory 4230 (stan na 13. lipca 2021). Michał Kusiak odkrył kometę SOHO-2000 (26 grudnia 2010 roku).
Kometę SOHO-3000 odkryto 13 września 2015 (Worachate Boonplod z Tajlandii).
Kometa SOHO-4000 została odkryta przez Trygve Prestgard 15 czerwca 2020.

</doc>
<doc id="3743471" url="https://pl.wikipedia.org/wiki?curid=3743471" title="Eleuteriusz (egzarcha)">
Eleuteriusz (egzarcha)

Eleuteriusz (zm. 620) – egzarcha Rawenny w latach 616–619, samozwańczy cesarz bizantyński w 619 roku za panowania Herakliusza I.
Życiorys.
Ogłosił się cesarzem w 619 roku. Planował koronację z Rzymie, ale został zabity przez własnych żołnierzy. Jego głowa została wysłana cesarzowi Herakliuszowi. 

</doc>
<doc id="3743475" url="https://pl.wikipedia.org/wiki?curid=3743475" title="Żołnierz fortuny (film)">
Żołnierz fortuny (film)

Żołnierz fortuny ("Soldier of Fortune") – amerykański film przygodowy z 1955 roku w reżyserii Edwarda Dmytryka.
Fabuła.
Amerykanin Louis Hoyt (Gene Barry) zostaje uwięziony w Chinach pod zarzutem szpiegostwa. Na odsiecz rusza jego żona Jane (Susan Hayward), która prosi o pomoc w uwolnieniu męża przemytnika Hanka Lee (Clark Gable).

</doc>
<doc id="3743479" url="https://pl.wikipedia.org/wiki?curid=3743479" title="Ultraman">
Ultraman

Ultraman (jap. ウルトラマン "Urutoraman") – japoński serial "tokusatsu", druga odsłona "Ultra Serii" stworzona przez Eijiego Tsuburayę i jego studio Tsuburaya Productions. Emitowany był na kanale TBS od 17 lipca 1966 do 9 kwietnia 1967 roku, nie licząc odcinku pilotażowego składał się z 39 odcinków.
Serial ten stanowi w pewnym sensie kontynuację serialu "Ultra Q", jednak jest pierwszym, w którym pojawił się Ultraman. Jest w rodzimym kraju uznawany za serial kultowy, który w dużej mierze przyczynił się do popularności gatunku "tokusatsu", zwłaszcza seriach o gigantycznych bohaterach walczących z ogromnymi potworami kaijū. Fama serii spowodowała powstanie wielu jej kontynuacji, zaś zwłaszcza bezpośrednia – "Ultraseven" – zyskała równą sławę i grono fanów.
Fabuła.
Akcja serii mieści się w niesprecyzowanym bliżej czasie, choć powiedziane jest, że dzieje się po 1966 roku. Głównym bohaterem jest Japończyk Shin Hayata należący do specjalnej międzynarodowej policji SSSP (Science Special Search Party) z siedzibą w Tokio, która zajmuje się wykrywaniem i walką z atakującymi Ziemię gigantycznymi potworami pochodzącymi z kosmosu, do czego wykorzystuje ziemskie zdobycze technologiczne. Podczas jednego z ataków potwora samolot pilotowany przez Hayatę zostaje strącony, zaś sam pilot znajduje się w stanie bliskim śmierci. Konającemu Hayacie przybywa na pomoc humanoidalny byt pochodzący z Krainy Światła, który łączy się z jego ciałem i umożliwia mu przemianę w potężnego wojownika – Ultramana. Ultraman jest zdolny do walki z potworami, jednak na Ziemi nie może przebywać w swojej normalnej postaci przez dłuższy czas, przez co jego moce przechowywane są w noszonym przez Hayatę specjalnym przedmiocie zwanym Beta Kapsułą. Pilot i kosmita są ze sobą połączeni, ale ich rozdzielenie spowodowałoby śmierć tego pierwszego.
Oprócz Hayaty do SSSP należą tęgi snajper Daisuke Arashi, głupkowaty wynalazca Mitsuhiro Ide i radiooperatorka Akiko Fuji będąca jedyną kobietą w grupie. Dowódcą drużyny jest odpowiedzialny i inteligentny kapitan Toshio Muramatsu.

</doc>
<doc id="3743482" url="https://pl.wikipedia.org/wiki?curid=3743482" title="Król i cztery damy">
Król i cztery damy

Król i cztery damy (ang. "The King and Four Queens") – amerykański western z 1956 roku.
Fabuła.
Kowboj Dan Kehoe (Clark Gable) trafia na ranczo owdowiałej McDade (Jo Van Fleet) i jej 4 córek. Chce dowiedzieć się od nich gdzie znajduje się zrabowane złoto.

</doc>
<doc id="3743488" url="https://pl.wikipedia.org/wiki?curid=3743488" title="Opactwo Zwiastowania Najświętszej Maryi Pannie w Le Barroux">
Opactwo Zwiastowania Najświętszej Maryi Pannie w Le Barroux

Opactwo Zwiastowania Najświętszej Maryi Pannie w Le Barroux – żeński klasztor benedyktyński sui iuris w Le Barroux, we Francji, ufundowany w 1986 roku. Słynie przede wszystkim ze śpiewu chorału gregoriańskiego. Sprawuje się tam liturgię w nadzwyczajnej formie rytu rzymskiego.
Historia.
Klasztor został założony w 1986 roku, choć sięga początkami roku 1979, kiedy uformowała się pierwsza wspólnota mniszek, pod przewodnictwem matki Élisabeth de La Londe.
W 1986 roku siostry rozpoczęły budowę opactwa, która trwała do 2005 roku, gdy konsekrowano kościół opacki.
W 1992 roku klasztor został podniesiony do rangi opactwa sui iuris (podległego bezpośrednio Stolicy Apostolskiej).
W 2001 roku klasztor nawiedził kardynał Joseph Ratzinger.

</doc>
<doc id="3743514" url="https://pl.wikipedia.org/wiki?curid=3743514" title="Nowy pragmatyzm">
Nowy pragmatyzm

Nowy pragmatyzm – heterodoksyjna teoria ekonomii o charakterze paradygmatycznym, stworzona przez Grzegorza W. Kołodko jako odpowiedź na współczesne wyzwania cywilizacyjne i przemiany systemów gospodarczych. Opiera się na imperatywie harmonijnego, potrójnie zrównoważonego rozwoju społeczno-gospodarczego.
Nowy pragmatyzm, tworząc nową, multidyscyplinarną perspektywę epistemologiczną analizy zjawisk gospodarczych oraz zawierając nowe, wzbogacone metody oraz narzędzia poznawcze i analityczne, oznacza porzucenie ortodoksji ekonomicznej na rzecz tego, co działa, co może być użyteczną podstawą do rozwiązywania faktycznych problemów społeczno-gospodarczych. Naturalny dla tego podejścia jest eklektyzm poznawczy i metodologiczny.
Charakterystyka.
Nowy pragmatyzm poszukuje kompromisu między polityką gospodarczą państw narodowych a polityką prowadzoną z jednej strony na poziomie regionalnym, a z drugiej globalnym. Wyłaniająca się z nowego pragmatyzmu ekonomia przyszłości tworzy i daje politykom narzędzia zapobiegania „Jeszcze Większym Kryzysom”, jak je określa Kołodko. Ważną regułą rządzącą postulowaną przez niego gospodarką przyszłości powinno być umiarkowanie, czyli świadome dostosowywanie rozmiarów ludzkich, rzeczowych i finansowych strumieni do wymogu zachowania długookresowej dynamicznej równowagi.
Na gruncie normatywnym nowy pragmatyzm wskazuje cele procesów gospodarowania, które powinny być związane z:
W ramach nowego pragmatyzmu ekonomia ujmowana jest jako nauka:
Nowy pragmatyzm uznaje globalizację – historyczny i spontaniczny proces liberalizacji i integracji różnych rynków w jeden powiązany i wewnętrznie sprzężony układ ogólnoświatowy – za zjawisko nieodwracalne. Stąd zasadniczym problemem ekonomicznym współczesności staje się skuteczna koordynacja polityki gospodarczej i strategii rozwojowych na szczeblu narodowym i globalnym oraz przebudowa struktury instytucjonalnej gospodarki światowej.
Bibliografia.
1. Publikacje autorstwa Grzegorza W. Kołodki dotyczące nowego pragmatyzmu
2. Publikacje innych autorów dotyczące nowego pragmatyzmu

</doc>
<doc id="3743539" url="https://pl.wikipedia.org/wiki?curid=3743539" title="Aramejski talmudyczny-babiloński">
Aramejski talmudyczny-babiloński



</doc>
<doc id="3743540" url="https://pl.wikipedia.org/wiki?curid=3743540" title="USS Bainbridge (1842)">
USS Bainbridge (1842)

USS Bainbridge – amerykański bryg z okresu wojny secesyjnej, który wszedł do służby w US Navy w 1842 roku. Była to pierwsza jednostka w historii US Navy nosząca imię Williama Bainbridga.
Historia.
Wodowanie okrętu nastąpiło 26 kwietnia 1842 roku w stoczni Boston Navy Yard, wejście do służby 16 grudnia 1842 roku. 
Po wejściu do służby, do maja 1844 roku, „Bainbridge” patrolował wybrzeże Atlantyku, głównie w celu zapewnienia bezpieczeństwa lokalnej żegludze. Następnym przydziałem okrętu, trwającym do października 1847 roku, była eskadra brazylijska, której zadaniem było zabezpieczenie bezpiecznej żeglugi na południowym Atlantyku. Następnie, od wiosny 1848 roku, przez ponad dwa lata operował w ramach eskadry afrykańskiej. Do września 1856 roku zabezpieczał żeglugę w ramach brazylijskiej, jak i afrykańskiej eskadry.
W styczniu 1859 roku wraz z innymi okrętami US Navy przybył do Asunción, jako demonstracja siły wobec Paragwaju, po ostrzelaniu w 1855 roku USS „Water Witch”. Podczas wojny secesyjnej miał wziąć udział w blokadzie morskiej południowych stanów. W drodze na swoją zaplanowaną pozycję, 21 sierpnia 1863 roku przewrócił się i zatonął u wybrzeży przylądka Hatteras. Z załogi uratowała się tylko jedna osoba.

</doc>
<doc id="3743548" url="https://pl.wikipedia.org/wiki?curid=3743548" title="Katarzyna Hyjek">
Katarzyna Hyjek

Katarzyna Hyjek (ur. 16 marca 1990) – polska lekkoatletka specjalizująca się w biegu na 100 metrów przez płotki.
Zawodniczka klubów: MKS Victoria Racibórz (2004-2009), KS AZS AWF Wrocław (od 2009). Dwukrotna brązowa medalistka mistrzostw Polski (2015 z czasem 13,63 i 2016 z czasem 13,61) oraz finalistka mistrzostw Polski w tej konkurencji (2013 - 6 miejsce z czasem 14,00 i 2014 - 5 miejsce z czasem 14,00).
Rekord życiowy w biegu na 100 metrów przez płotki: 13,61 (2016).

</doc>
<doc id="3743563" url="https://pl.wikipedia.org/wiki?curid=3743563" title="Wandsworth (więzienie)">
Wandsworth (więzienie)

HMP Wandsworth – męskie więzienie kategorii B w Wandsworth, dzielnicy Londynu, przeznaczone głównie dla skazanych przez sądy londyńskie. Jest obecnie największym zakładem karnym w Wielkiej Brytanii, w którym karę może odbywać jednocześnie do 1877 skazanych. Jest zakładem, w którym więźniowie-cudzoziemcy oczekują na ekstradycję.
Więzienie.
Kompleks HMP Wandsworth obejmuje: budynek główny z sześcioma skrzydłami skierowanymi do środka, trójskrzydłowy budynek "Trinity Unit" oraz budynki gospodarcze. Podział głównego budynku na skrzydła wygląda następująco:
Przy więzieniu działa niewielkie muzeum HMP Wandsworth. 
Historia.
Zbudowane w roku 1851 więzienie początkowo nosiło nazwę "Surrey House of Correction". Zakład założono na planie gwiazdy – wzniesiono sześć budynków zbiegających się w jednym miejscu, co miało ułatwić obsługę 700 pojedynczych cel. Każda cela wyposażona była w toaletę, które później zlikwidowano dla powiększenia pojemności więzienia. Toalety zastąpiły wiadra, które zlikwidowano dopiero w roku 1996. 
W HMP Wandsworth w okresie 1878–1961 wykonywano wyroki śmierci przez powieszenie, w sumie straciło tu życie 135 więźniów, w tym jedna kobieta. Wśród więźniów powieszonych w XX wieku było 117 zabójców, 10 szpiegów i kilku zdrajców. 
W 1965 roku HMP Wandsworth więziło uczestników napadu stulecia, w tym skazanego na 30 lat Ronnie Biggsa. Biggs uciekł z więzienia podczas codziennego spaceru, przy użyciu drabiny, która pomogła sforsować mu trzymetrowy mur. Akcja była przygotowana, z drugiej strony muru na Biggsa czekał samochód. Mimo szeroko zakrojonej niemal natychmiastowej akcji poszukiwawczej Biggsa nie pojmano. 
W więzieniu w Wandsworth przebywali również m.in. Oscar Wilde, James Earl Ray – zabójca Martina Luthera Kinga oraz skazany za pedofilię wokalista glam rockowy Gary Glitter.
HMP Wandsworth uznawane jest za jedno z mniej bezpiecznych więzień Wielkiej Brytanii, przepełnione i z poważnymi brakami kadrowymi. Więzienie zmaga się z problemem narkotyków i samobójstwami wśród więźniów; tylko w latach 2012–2014 zmarło tu 15 osób, w tym 7 z powodu ran samobójczych. Obecnie zakład karny w Wandsworth przechodzi serię przekształceń systemowych, jako jedno z sześciu więzień programu pilotażowego. Celem jest ograniczenie recydywy.

</doc>
<doc id="3743565" url="https://pl.wikipedia.org/wiki?curid=3743565" title="Mirosław Konarski">
Mirosław Konarski

Mirosław Konarski herbu Ossoria odmienna – podkomorzy malborski w latach 1630-1655, chorąży pomorski w latach 1618-1630.
Poseł na sejm zwyczajny 1629 roku z powiatu słuchowskiego. Był elektorem Władysława IV Wazy z województwa malborskiego w 1632 roku.

</doc>
<doc id="3743566" url="https://pl.wikipedia.org/wiki?curid=3743566" title="Jan Werden">
Jan Werden

Jan Werden (Werda) herbu Odrowąż – podkomorzy pomorski w latach 1634-1648, starosta nowski.
Życiorys.
Studiował na Uniwersytecie w Ingolstadt w 1612 roku.
Poseł powiatów tczewskiego i gdańskiego na sejm warszawski 1626 roku. Jako poseł na sejm zwyczajny 1629 roku z powiatu tczewskiego był delegatem na Trybunał Skarbowy Koronny. Poseł na sejm nadzwyczajny 1626 roku z powiatu tczewskiego. Poseł województwa pomorskiego na sejm koronacyjny 1633 roku i poseł deputat na Trybunał Skarbowy Koronny w 1633 roku. Poseł na sejm 1634 roku, sejm zwyczajny 1635 roku, sejm nadzwyczajny 1635 roku, sejm zwyczajny 1637 roku, sejm nadzwyczajny 1637 roku, sejm 1638 roku, sejm 1643 roku, sejm 1645 roku, sejm 1646 roku, sejm 1647 roku.
Był elektorem Władysława IV Wazy z województwa malborskiego i województwa pomorskiego w 1632 roku.
Przypisy.
 

</doc>
<doc id="3743567" url="https://pl.wikipedia.org/wiki?curid=3743567" title="Andrzej Bouman-Zaleski">
Andrzej Bouman-Zaleski

Andrzej Bouman-Zaleski herbu Godziemba – miecznik ziem pruskich w latach 1623-1643.
Był elektorem Władysława IV Wazy z województwa pomorskiego w 1632 roku.

</doc>
<doc id="3743568" url="https://pl.wikipedia.org/wiki?curid=3743568" title="Jan Białobłocki">
Jan Białobłocki

Jan Białobłocki herbu Białynia – sędzia ziemski pucki w latach 1632-1646.
Był elektorem Władysława IV Wazy z województwa pomorskiego w 1632 roku.
Poseł sejmiku generalnego pruskiego na sejmy ekstraordynaryjne 1634, 1635 i 1637 roku. Poseł na sejm zwyczajny 1635 roku.

</doc>
<doc id="3743569" url="https://pl.wikipedia.org/wiki?curid=3743569" title="Szczęsny Powalski">
Szczęsny Powalski

Szczęsny (Feliks) Powalski herbu Rogala – wicewojewoda pomorski w latach 1622-1640, sędzia ziemski człuchowski w latach 1626-1644.
Poseł na sejm nadzwyczajny 1635 roku.
Był elektorem Władysława IV Wazy z województwa pomorskiego w 1632 roku.
Bibliografia.
 

</doc>
<doc id="3743571" url="https://pl.wikipedia.org/wiki?curid=3743571" title="Chris Seitz">
Chris Seitz

Christopher Chris Seitz (ur. 12 marca 1987) – amerykański piłkarz grający na pozycji bramkarza w klubie FC Dallas.
Kariera klubowa.
Wczesna kariera.
Seitz w sezonie 2005/2006 rozpoczął przygodę z piłką nożną w klubie Maryland Terrapins. W pierwszym roku zdobył mistrzostwo NCAA national championship. Drużyna odniosła wówczas 13 zwycięstw, jeden raz zremisowała i odniosła 2 porażki. Seitz zanotował średnią 0,89 wpuszczonego gola na mecz. Podczas dwuletniego pobytu w drużynie Maryland średnia bramek wpuszczonych na mecz przez Amerykanina wyniosła 0,77. Zdobył nagrodę dla najlepiej grającego defensywnego zawodnika w 2006 roku.
Profesjonalna kariera.
Seitz w 2007 roku przeniósł się do drużyny Real Salt Lake. Podczas dwóch pierwszych występów w nowym klubie zanotował średnią 2,5 gola wpuszczonego na mecz, a jego drużyna nie odniosła zwycięstwa. W 2009 roku został wypożyczony do Cleveland City, gdzie rozegrał jedno spotkanie. Potem wypożyczono go do Portland Timbers. W ciągu trzech sezonów spędzonych w Real Salt Lake nie był w stanie rywalizować z Nickiem Rimando, który był pierwszym bramkarzem. 25 listopada 2009 roku został sprzedany do Philadelphi Union. W nowej drużynie rozegrał 22 spotkania, lecz Brad Knighton wygrał z nim rywalizację o miano pierwszego bramkarza. Statystyki Seitza były bardzo słabe (1,8 gola wpuszczonego na mecz) i drużyna Philadelphi nie zdecydowała się podpisać z nim nowej umowy. W 2011 roku podpisał umowę z FC Dallas. Zadebiutował w przegranym 4-2 meczu z San Jose Earthquakes. Z powodu kontuzji Kevina Hartmana zagrał w meczu z Vancouver Whitecaps. Pod nieobecność pierwszego bramkarza zagrał w kolejnych 2 spotkaniach. We wrześniu 2012 chwilowo zakończył grę w piłkę nożną, kiedy to zgodził się zostać dawcą szpiku kostnego, aby uratować życie przypadkowemu nieznajomemu.
Kariera reprezentacyjna.
W dniu 9 września 2007 roku Seitz został powołany do reprezentacji USA U-20 na mecz z Brazylią. Dostał także powołanie do kadry U-23 na mecze eliminacyjne do Igrzysk Olimpijskich CONCACAF w 2008 roku.
Sukcesy.
Klubowe.
Real Salt Lake

</doc>
<doc id="3743572" url="https://pl.wikipedia.org/wiki?curid=3743572" title="Franciszek Żelisławski">
Franciszek Żelisławski

Franciszek Żelisławski herbu Dąb odmienny – wicewojewoda pomorski w latach 1557-1560, podkomorzy malborski w latach 1562-1565.

</doc>
<doc id="3743573" url="https://pl.wikipedia.org/wiki?curid=3743573" title="Renjith Maheshwary">
Renjith Maheshwary



</doc>
<doc id="3743576" url="https://pl.wikipedia.org/wiki?curid=3743576" title="Medal Pielgrzyma">
Medal Pielgrzyma



</doc>
<doc id="3743578" url="https://pl.wikipedia.org/wiki?curid=3743578" title="HMCS Athabaskan">
HMCS Athabaskan

Okręty kanadyjskie o nazwie HMCS „Athabaskan”

</doc>
<doc id="3743579" url="https://pl.wikipedia.org/wiki?curid=3743579" title="Sanguine clara Ducum Russiae, clarissima quondam">
Sanguine clara Ducum Russiae, clarissima quondam

Sanguine clara Ducum Russiae, clarissima quondam (pol. "Ze szlachetnej krwi ruskich książąt niegdyś sławna") – średniowieczny wiersz po łacinie upamiętniający Zofię Holszańską, żonę Władysława Jagiełły.
Utwór przypisywany bywa Grzegorzowi z Sanoka. Zawarty jest w księdze XII "Roczników" Jana Długosza pod rokiem 1461. Tekst występuje w opracowaniach także jako "Pieśń ku czci imienia Zofii" (łac. "Carmen celebrans nomen Sophiae"). Wiersz ma formę pośmiertnego panegiryku dla Zofii Holszańskiej (Sonki) – czwartej żony Władysława Jagiełły, zmarłej w 1461.

</doc>
<doc id="3743581" url="https://pl.wikipedia.org/wiki?curid=3743581" title="USS Ancon (AGC-4)">
USS Ancon (AGC-4)

USS Ancon (AGC-4) – liniowiec oceaniczny nabyty przez US Navy w czasie II wojny światowej i przebudowany na okręt dowodzenia.
„Ancon” został zwodowany 24 września 1938 roku w stoczni Fore River Shipyard, matką chrzestną była żona Sekretarza Wojny Harry'ego Woodringa. Statek należał do Panama Railroad Company. 22 czerwca 1939 roku rozpoczął przewozy ludzi i towarów pomiędzy Nowym Jorkiem i Cristobal (Strefa Kanału Panamskiego).
Jednostka została przejęta przez Army Transport Service 11 stycznia 1942 roku i otrzymała nazwę USAT Ancon. Liniowiec odbył dwie podróże do Australii przewożąc jednostki Army Air Corps i część 32. Dywizji Piechoty, wzmacniając w ten sposób obronę kontynentu. W pierwszą podróż wyruszył 31 stycznia 1942 roku płynąc z San Francisco do Brisbane. W drugą ruszył 23 kwietnia 1942 roku z San Francisco do Adelaide i Sydney. Wrócił do San Francisco 18 czerwca 1942 roku i został nabyty przez US Navy 7 sierpnia 1942 roku. Wszedł do służby 12 sierpnia 1942 roku w Boston Navy Yard jako USS „Ancon” (AP-66).
Po wejściu do służby „Ancon” przeszedł miesięczny remont w Bostonie, gdzie był dostosowywany do służby w amerykańskiej marynarce. 12 września wyszedł w kierunku Virginia Capes i po dotarciu do Norfolk załadował towary i żołnierzy. Przewiózł ich do Baltimore. Następnie odbył próby i ćwiczenia na Chesapeake Bay. Po zabraniu w Norfolk kolejnych żołnierzy i sprzętu okręt opuścił Wschodnie Wybrzeże 24 października. Popłynął w kierunku Afryki Północnej jako część "Transport Division 9, Amphibious Force, Atlantic Fleet" w ramach operacji "Torch".
16 lutego 1943 roku wszedł do Norfolk Naval Shipyard w celu przebudowy na okręt sztabowy, dowodzenia i komunikacyjny. Uczestniczył w inwazji na Sycylię, desancie w Salerno, desancie na Normandię. Później przeszedł na Pacyfik i uczestniczył m.in. w zdobywaniu przez USA Okinawy, był w Zatoce Tokijskiej w czasie kapitulacja Japonii.
„Ancon” został wycofany ze służby 25 lutego 1946 roku i przekazany do Maritime Administration, która zwróciła jednostkę pierwotnemu właścicielowi. Jego nazwę skreślono z listy jednostek floty 17 kwietnia 1946 roku. Później jednostka ponownie trafiła do Maritime Administration, która przekazała ją do Maine Maritime Academy. Ta używała jej jako TS „State of Maine” do momentu zwrotu statku do Maritime Administration w 1973 roku. Następnie jednostkę zezłomowano.

</doc>
<doc id="3743586" url="https://pl.wikipedia.org/wiki?curid=3743586" title="Krzysztof Lode">
Krzysztof Lode

Krzysztof Lode herbu własnego (zm. w 1644 roku) – podkomorzy dorpacki w latach 1631-1644, sekretarz królewski w latach 1621-1632, pisarz ziemski wendeński w latach 1622-1631, starosta golubski w latach 1640-1644, starosta ryski w 1620 roku, sekretarz i metrykant kancelarii Jakuba Zadzika w latach 1633-1635, pisarz Metryki Koronnej kancelarii mniejszej w latach 1628-1635, pisarz Metryki Koronnej kancelarii większej w latach 1627-1628.
Poseł na sejm 1638 roku, sejm 1639 roku.
Był elektorem Władysława IV Wazy z Inflant w 1632 roku.

</doc>
<doc id="3743591" url="https://pl.wikipedia.org/wiki?curid=3743591" title="ITS Michalczewski">
ITS Michalczewski



</doc>
<doc id="3743594" url="https://pl.wikipedia.org/wiki?curid=3743594" title="Kościół św. Józefa w Kuryłówce">
Kościół św. Józefa w Kuryłówce

Kościół św. Józefa – główna świątynia parafii św. Józefa w Tarnawcu, usytuowana w Kuryłówce.
Zabytkowy rzymskokatolicki kościół parafialny istnieje od co najmniej 1759 roku. Początkowo służył jako kaplica dworska i obsługiwany był przez ojców bożogrobców z Leżajska. Odrębnym kościołem parafialnym został w 1812 roku tj. od chwili uroczystego erygowania przez biskupa przemyskiego księdza Antoniego Gołaszewskiego. W następnych latach kościół był sukcesywnie rozbudowywany. W 1841 roku główną nawę znacznie przedłużono wykorzystując materiały pozyskane z rozbiórki pałacu. Następnie na przełomie XIX i XX wieku dobudowano do niej kruchtę czyli babiniec i dwie kaplice od strony północnej i południowej, zbudowano wówczas także wieżę na sygnaturkę oraz dzwonnicę. Budynek uzyskał plan prostokąta z zamkniętym półkoliście prezbiterium z dwiema bocznymi kaplicami, całość zwieńczono sklepieniem kolebkowym. Ołtarz główny, podobnie jak ambona i prospekt organowy zachowane są w stylu późnobarokowym. Ściany wewnętrzne pokryte zostały polichromią ornamentalno-figuralną, prawdopodobnie przez dziadka Stanisława Wyspiańskiego - Ignacego, w stylu neobarokowym w drugiej połowie XIX wieku. Z 1834 roku pochodzą organy. Obok kościoła dzwonnica z 1903 roku

</doc>
<doc id="3743595" url="https://pl.wikipedia.org/wiki?curid=3743595" title="Serve Dei Simon, tu Francisci proles">
Serve Dei Simon, tu Francisci proles

Serve Dei Simon, tu Francisci proles (pol. "Sługo Boży, Szymonie…") – krótki epigraf pochwalny po łacinie autorstwa Władysława z Gielniowa, poświęcony pamięci Szymona z Lipnicy.
Utwór zawiera akrostych „SIMON”. Tekst mógł zostać napisany w 1488 z okazji przeniesienia relikwii Szymona z Lipnicy. W opracowaniach występuje także jako "Epitafium dla Szymona z Lipnicy".

</doc>
<doc id="3743596" url="https://pl.wikipedia.org/wiki?curid=3743596" title="Czartoryscy">
Czartoryscy



</doc>
<doc id="3743604" url="https://pl.wikipedia.org/wiki?curid=3743604" title="Mistrzostwa Europy w Podnoszeniu Ciężarów 1958">
Mistrzostwa Europy w Podnoszeniu Ciężarów 1958

Mistrzostwa Europy w Podnoszeniu Ciężarów 1958 – 38. edycja mistrzostw Europy w podnoszeniu ciężarów, która odbyła się między 16 a 21 września 1958 r. w Sztokholmie (Szwecja ). Startowali tylko mężczyźni w 7 kategoriach wagowych.

</doc>
<doc id="3743605" url="https://pl.wikipedia.org/wiki?curid=3743605" title="Józef Sapieha (biskup)">
Józef Sapieha (biskup)



</doc>
<doc id="3743616" url="https://pl.wikipedia.org/wiki?curid=3743616" title="Józef Sapieha">
Józef Sapieha



</doc>
<doc id="3743618" url="https://pl.wikipedia.org/wiki?curid=3743618" title="Cyclops pallidus">
Cyclops pallidus

Cyclops pallidus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1869 roku przez angielskiego zoologa Alfreda Merle Normana.

</doc>
<doc id="3743629" url="https://pl.wikipedia.org/wiki?curid=3743629" title="Jak zapomnieć">
Jak zapomnieć

Jak zapomnieć – ósmy singel zespołu Jeden Osiem L z albumu "Wideoteka", wydany w 2003 roku.
Opis.
Autorem tekstu i wykonawcą utworu jest Łukasz Wółkiewicz, natomiast kompozytorem jest Krzysztof "Tofson" Bączek. Utwór zajmował 1. miejsce na Szczecińskiej Listy Przebojów, Liście Przebojów Radia PiK oraz 2. miejsce na Liście 30 ton.
Utwór znalazł się także na płytach: Walentynki po polsku (2014). Covery utworu wykonali: Dawid Kwiatkowski, Maryla Rodowicz i Magdalena Tul. 
W utworze wykorzystano fragment utworu „Overcome” zespołu Live, przez co zespół był oskarżany o plagiat. Grupa wydała oświadczenie, w którym stwierdziła:

</doc>
<doc id="3743637" url="https://pl.wikipedia.org/wiki?curid=3743637" title="W.V. Quine">
W.V. Quine



</doc>
<doc id="3743640" url="https://pl.wikipedia.org/wiki?curid=3743640" title="Cyclops chiltoni">
Cyclops chiltoni

Cyclops chiltoni – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1883 roku przez nowozelandzkiego zoologa George'a Malcolma Thomsona.

</doc>
<doc id="3743644" url="https://pl.wikipedia.org/wiki?curid=3743644" title="Tadeusz Mostowski (matematyk)">
Tadeusz Mostowski (matematyk)

Tadeusz Mostowski – polski matematyk, profesor nauk matematycznych, syn Andrzeja Mostowskiego, brat Jana Mostowskiego, fizyka. Specjalizuje się w równaniach różniczkowych oraz osobliwościach zbiorów i funkcji analitycznych. Profesor nadzwyczajny w Instytucie Matematyki Wydziału Matematyki, Informatyki i Mechaniki Uniwersytetu Warszawskiego (Zakład Równań Różniczkowych). 
Życiorys.
Studia matematyczne ukończył na Uniwersytecie Warszawskim, gdzie następnie został zatrudniony i zdobywał kolejne awanse akademickie. Stopień doktorski uzyskał w 1973 na podstawie pracy pt. "Rozszerzenia immersji ze sfer dysków", przygotowanej pod kierunkiem Bogdana Bojarskiego. Tytuł naukowy profesora nauk matematycznych otrzymał w 2003. Członek Polskiego Towarzystwa Matematycznego oraz rady naukowej Instytutu Matematycznego PAN.
Swoje prace publikował w takich czasopismach jak m.in. „Annals of Mathematics”, „Reports on Mathematical Physics” oraz „Michigan Mathematical Journal”.

</doc>
<doc id="3743645" url="https://pl.wikipedia.org/wiki?curid=3743645" title="Cyclops novaezealandiae">
Cyclops novaezealandiae

Cyclops novaezealandiae – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1879 roku przez nowozelandzkiego zoologa George'a Malcolma Thomsona.

</doc>
<doc id="3743673" url="https://pl.wikipedia.org/wiki?curid=3743673" title="Targum Neofiti">
Targum Neofiti

Targum Neofiti znany także jako Codex Neofiti I – największy z zachodnich, palestyńskich targumów. Składa się z 450 kart obejmujących wszystkie księgi Tory, z kilkoma uszkodzonymi wersami. Będąc czymś więcej niż zwykłym aramejskim tłumaczeniem hebrajskiego tekstu, zwłaszcza w kilku miejscach "Targum Neofiti" jest obszernym rozwinięciem tekstu biblijnego. Często jest bardziej obszerny niż Targum Onkelosa, ale mniej niż Targum Pseudo-Jonatana.
Został odkryty na nowo w 1949 r. Pod koniec XVI w. otrzymał go papież Grzegorz XIII (Ugo Boncompagni), który następnie przekazał go "Kolegium Neofitów" ( albo "Pia Domus Neophytorum"). Było to kolegium utworzone przez tegoż papieża w 1577 r. w Rzymie, dla kształcenia młodych konwertytów z judaizmu i islamu. Po rozwiązaniu kolegium, kopia trafiła do Biblioteki Watykańskiej pod nazwą "Codex Neofiti I".
Miejsce i czas powstania manuskryptu.
Kolofon manuskryptu na końcu Księgi Powtórzonego Prawa mówi o tym, że spisany on został w Rzymie dla kardynała Egidiusza z Viterbo, podczas „chwalebnego miesiąca Adar” 5264 roku według żydowskiej chronologii, czyli 1504 r. n.e. Wyraźnie rozróżniono w nim pismo 3 różnych skrybów.
Historia odnalezienia.
Kodeks trafił do Biblioteki Watykańskiej z numerem jeden jako jeden z wielu pochodzących z "Pia Domus Neophytarum" w Rzymie. Sam dom został ufundowany przez papieża Pawła II w 1543 roku jako "Domus Catechumenorum", z przeznaczeniem dla konwertytów z judaizmu. Grzegorz XIII w 1577 roku nadał mu nazwę "Collegium Ecclesiasticarum Adolescentium Neophytorum", z prawem do nadawania stopni naukowych. Później, w 1634 roku, Urban VIII zlecił przeniesienie instytucji do nowej placówki w Rzymie przy kościele Santa Maria ai Monti. Prawdopodobnie właśnie przy tej okazji dwie biblioteki zostały połączone. Ostatni rektor (na kodeksie widnieje właśnie jego pieczęć) objął urząd w 1886 roku i prawdopodobnie za jego urzędowania wszystkie zbiory zostały sprzedane do Biblioteki Watykańskiej. W tamtejszym katalogu targum został oznaczony jako Onkelos. Zwrócił na niego uwagę w 1949 roku hiszpański badacz Alejandro Díez Macho, który to po wnikliwych badaniach, w 1956 roku ogłosił, że tekst jest kompletną kopią całkowicie nieznanego targumu typu palestyńskiego.
Starodawność targumu i jego zawartość.
Uczeni nie są całkowicie zgodni co do czasu powstania targumu. Zaawansowane prace nad analizą językową samego tekstu oraz glos wciąż trwają. Za oryginalny czas powstania przyjmuje się I albo II w. n.e.
Zawiera cały tekst Pięcioksięgu, oprócz 30 wersetów opuszczonych z różnych przyczyn. Niektóre fragmenty z powodu cenzury zostały wymazane. Podziały w tekście odpowiadają "sedarim" palestyńskiego 3-letniego cyklu lektury synagogalnej. Specyfiką tego targumu są liczne glosy na marginesach i w interliniach, pochodzące najprawdopodobniej z różnych innych targumów dostępnych kopistom na początku XVI w. Te glosy zostały spisane przez przynajmniej 10 różnych skrybów. Język targumu to tzw. aramejski palestyński.
Poemat czterech nocy.
W tekście targumu znajduje się m.in. "Poemat czterech nocy", który jest targumem-objaśnieniem do wersetu z Księgi Wyjścia 12,42:
Poemat mówi o czterech nocach, które nadają sens żydowskiej liturgii nocy paschalnej (sederu): noc stworzenia świata, noc ofiary Izaaka, której zażądał Bóg od Abrahama, noc wyjścia z Egiptu, oraz noc kresu świata.
Według poematu, Pesach stanowi centrum świętej historii świata, historii zbawienia. W niej łączy się jego początek i koniec, stworzenie świata z eschatologią. Jest zatem liturgiczną pamiątką tego, czego Jahwe już dokonał, oraz oczekiwaniem tego, co obiecał jeszcze uczynić.
Noc stworzenia była, według targumu, nocą pierwszego objawienia się Boga i Jego Słowa, będącego światłością – światu, który był pustkowiem, bezładem i ciemnością. Według Raniero Cantalamessy, noc stworzenia wpisuje się w teologię Pesach poprzez to, że stworzenie rozumie się jako przejście z ciemności do Światła. Motyw ten był nieustannie rozwijany w judaistycznej liturgii paschalnej. Powiązanie nocy, w której Abraham miał złożyć ofiarę ze swego syna Izaaka (Ageda), ze świętem Pesach wynikało z tradycji targumicznej, która górę Moria utożsamiała z miejscem, na którym wznosiła się Świątynia Jerozolimska. W ten sposób w liturgii Pesach wybrzmiewa temat Przymierza oraz Obietnicy.
Dwie ostatnie noce są w targumie opisane następująco:
Jest to najbogatsza i najbardziej kompletna synteza teologiczna na temat znaczenia Paschy żydowskiej. Autor poematu pozostaje nieznany.
Wydania.
W roku 2014 nakładem Wydawnictwa Gaudium ukazała się w języku polskim pierwsza księga biblijna z "Targumu Neofiti" pod tytułem: „Biblia Aramejska. Targum Neofiti 1. Księga Rodzaju” w przekładzie ks. Mirosława S. Wróbla. Stowarzyszenie Wydawców Katolickich przyznało temu pierwszemu tomowi nagrodę „Feniks 2015” w kategorii literackiej. Drugi tom "Targumu", obejmujący Księgę Wyjścia ukazał się w 2017 roku (tłum. M.S. Wróbel), tom trzeci natomiast, zawierający tekst Księgi Kapłańskiej, ukazał się w 2019 roku (tłum. A. Tronina).
W 2021 roku wydano Tom 5. Księga Powtórzonego Prawa. 

</doc>
<doc id="3743676" url="https://pl.wikipedia.org/wiki?curid=3743676" title="Twierdzenie Markowa-Kakutaniego">
Twierdzenie Markowa-Kakutaniego

Twierdzenie Markowa-Kakutaniego – twierdzenie o punkcie stałym udowodnione przez Andrieja Markowa oraz Shizuo Kakutaniego mówiące o istnieniu wspólnego punktu stałego dla półgrupy ciągłych operatorów afinicznych określonych na wypukłym, zwartym podzbiorze przestrzeni lokalnie wypukłej.
Twierdzenie.
Niech formula_1 będzie przestrzenią lokalnie wypukłą oraz niech formula_2 będzie zbiorem wypukłym i zwartym. Niech formula_3 będzie rodziną operatorów afinicznych formula_4 które ze sobą komutują, tj. formula_5 dla formula_6 Wówczas operatory te mają wspólny punkt stały, tj. istnieje taki formula_7 że formula_8 dla wszystkich formula_9
Dowód.
Niech formula_10 będzie operatorem afinicznym. Dla formula_11 niech
Wówczas formula_13 Ze zwartości formula_14 wynika, że ciąg formula_15 ma podciąg uogólniony formula_16 zbieżny do pewnego formula_17 Punkt formula_18 jest punktem stałym dla formula_19 tj. formula_20 Rzeczywiście, z lokalnej wypukłości przestrzeni formula_1 wystarczy wykazać, że
gdyż ciągłe funkcjonały liniowe na formula_1 rozdzielają punkty formula_1 (tj. dla dowolnej pary różnych punktów formula_25 formula_26 istnieje taki ciągły funkcjonał liniowy formula_27 na formula_28 dla którego formula_29). Niech formula_30 Ze zwartości formula_31 formula_27 jest ograniczony na formula_14 przez pewną stałą formula_34 Z drugiej strony
W szczególności dla formula_36 przechodząc do granicy podciągu uogólnionego, dostaje się tezę.
Dla każdego formula_37 zbiór punktów stałych formula_38 operatora formula_39 jest niepusty, ale także wypukły i zwarty. Ponadto
z uwagi na to, że formula_5 dla formula_6 W szczególności, dla każdego skończonego podzbioru formula_43 mamy
Rodzina formula_45 składająca się zwartych podzbiorów przestrzeni zwartej formula_14 ma własność skończonych przekrojów, a więc jej część wspólna jest niepusta. Oznacza to, że element należący do części wspólnej tej rodziny jest wspólnym punktem stałym dla operatorów z formula_47

</doc>
<doc id="3743677" url="https://pl.wikipedia.org/wiki?curid=3743677" title="Mike Gale">
Mike Gale

Michael Eugene „Mike” Gale (ur. 18 lipca 1950 w Filadelfii, zm. 31 lipca 2020) – amerykański koszykarz, występujący na pozycji rozgrywającego.

</doc>
<doc id="3743680" url="https://pl.wikipedia.org/wiki?curid=3743680" title="Twierdzenie Markowa-Kakutaniego o punkcie stałym">
Twierdzenie Markowa-Kakutaniego o punkcie stałym



</doc>
<doc id="3743681" url="https://pl.wikipedia.org/wiki?curid=3743681" title="Shortland (grupa wysp)">
Shortland (grupa wysp)



</doc>
<doc id="3743684" url="https://pl.wikipedia.org/wiki?curid=3743684" title="Powrót doktora X">
Powrót doktora X

Powrót doktora X – amerykański horror science fiction z 1939 roku w reżyserii Vincenta Shermana.
Treść.
Dziennikarz i młody lekarz starają się rozwikłać zagadkowe morderstwa.

</doc>
<doc id="3743691" url="https://pl.wikipedia.org/wiki?curid=3743691" title="Cyclops cavernarum">
Cyclops cavernarum

Cyclops cavernarum – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1902 roku przez amerykańskiego paleontologa Edwarda Oscara Ulricha.

</doc>
<doc id="3743698" url="https://pl.wikipedia.org/wiki?curid=3743698" title="Cyclops learii">
Cyclops learii

Cyclops learii – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1902 roku przez amerykańskiego paleontologa Edwarda Oscara Ulricha.

</doc>
<doc id="3743699" url="https://pl.wikipedia.org/wiki?curid=3743699" title="Burzliwe lata dwudzieste">
Burzliwe lata dwudzieste

Burzliwe lata dwudzieste – amerykański film gangsterski z 1939 roku w reżyserii Raoula Walsha. Film uznawany jest za klasyk kina gangsterskiego.
Treść.
Weterani I wojny światowej Eddie (James Cagney) i George (Humphrey Bogart) powracają z frontu i próbują ułożyć sobie życie. Stają się gangsterami w erze prohibicji.

</doc>
<doc id="3743701" url="https://pl.wikipedia.org/wiki?curid=3743701" title="Ivan Čabala">
Ivan Čabala

 
Ivan Čabala (ur. 13 lutego 1960 w Humenném) – słowacki piłkarz występujący na pozycji obrońcy. Reprezentant Czechosłowacji.
Kariera klubowa.
Čabala karierę rozpoczynał w 1980 roku w Lokomotívie Koszyce, grającej w pierwszej lidze czechosłowackiej. W 1982 roku przeszedł do Dukli Praga, z którą w sezonie 1982/1983 zdobył Puchar Czechosłowacji. Po tym sukcesie odszedł z klubu i grał kolejno w drużynach Rudá Hvězda Cheb oraz Lokomotíva Koszyce.
W 1986 roku Čabala został graczem Sparty Praga. Cztery razy z rzędu zdobył z nią mistrzostwo Czechosłowacji (1987, 1988, 1989, 1990), a także dwa razy wygrał rozgrywki Pucharu Czechosłowacji (1988, 1989). W 1990 roku przeszedł do szwedzkiego Västerås SK, jednak na początku 1991 roku wrócił do Sparty. W sezonie 1990/1991 wywalczył z nią kolejne mistrzostwo Czechosłowacji.
W połowie 1991 roku Čabala przeniósł się do austriackiego Kremser SC. W Bundeslidze zadebiutował 24 lipca 1991 w zremisowanym 2:2 meczu z First Vienną. W sezonie 1991/1992 spadł z zespołem do Erste Ligi. Tam barwy Kremsera reprezentował przez jeden sezon. Następnie występował w Viktorii Žižkov, z którą w sezonie 1993/1994 zdobył Puchar Czech.
W kolejnych latach Čabala grał jeszcze w drużynach FC Příbram, FC Střížkov Praha 9 oraz rezerwach Sparty Praga, gdzie w 1998 roku zakończył karierę.
Kariera reprezentacyjna.
W reprezentacji Czechosłowacji Čabala zadebiutował 23 kwietnia 1986 w wygranym 2:0 towarzyskim meczu z NRD. W latach 1986–1989 w drużynie narodowej rozegrał 4 spotkania.

</doc>
<doc id="3743710" url="https://pl.wikipedia.org/wiki?curid=3743710" title="Zwolnieni z Teorii">
Zwolnieni z Teorii

Zwolnieni z Teorii – platforma stworzona przez Fundację Zwolnieni z Teorii (dawniej Social Wolves). Projekt został ujęty na liście Forbes 30 Under 30 Europe, obok m.in. Adele i Malali Yousafzai, oraz wyróżniony w gronie Innovators Under 35 Poland.
Uczestnicy programu zakładają i realizują własne projekty społeczne przy wsparciu platformy zwolnienizteorii.pl. Po rejestracji użytkownik uzyskuje dostęp do praktycznych informacji z dziedziny zarządzania projektami i pokrewnych, które umożliwiają skuteczne działanie na rzecz rozwiązania wybranego problemu społecznego. Za zrealizowany w praktyce projekt uczestnicy uzyskują międzynarodowe certyfikaty biznesowe, sygnowane m.in. przez Project Management Institute R.E.P. W ciągu pierwszych dwóch lat działania programu skorzystało z niego 18 tysięcy osób, których działania dotarły do 5 milionów beneficjentów.
Geneza.
Zwolnieni z Teorii powstali jako odpowiedź na brak u młodych ludzi, wychodzących na rynek pracy, praktycznych kompetencji, co utrudnia im znalezienie pierwszego zatrudnienia. W badaniach pracodawcy wskazują, że brakującymi, a pożądanymi umiejętnościami są m.in. praca w zespole czy skuteczna komunikacja. Podczas udziału w programie uczestnicy mają za zadanie trenować te umiejętności, robiąc w rzeczywistości swój projekt społeczny. Jednocześnie, ucząc się dla siebie w praktyce, uczestnicy działają na rzecz innych. Adresuje to niski wskaźnik aktywności obywatelskiej polskiego społeczeństwa. Badanie unijnego Eurobarometru z 2011 wskazuje, że zaledwie 16% Polaków w wieku 15–30 lat angażuje się w wolontariat.
Zasady.
Uczestnicy realizują swoje projekty działając w zespołach. Zespoły projektowe rywalizują ze sobą, zdobywając punkty i odznaki za poszczególne osiągnięcia, np. liczbę wzmianek medialnych, wysokość zebranego budżetu czy liczbę beneficjentów projektu. Najlepsze projekty zostają przedstawione Kapitule, w której skład wchodzą osobistości polskiego świata biznesu, mediów i organizacji społecznych (m.in. Paweł Kastory, Bogusław Chrabota). Wybiera ona zdobywców „Złotych Wilków”, przyznawanych najlepszym projektom w danym temacie i formacie. Są one wręczane podczas dorocznego Wielkiego Finału Zwolnionych z Teorii. W 2014 r. Złote Wilki wręczał m.in. Prezydent RP Bronisław Komorowski, w 2015 r. Wicepremier i Minister Rozwoju Mateusz Morawiecki, w 2016 i 2017 Wicepremier i Minister Nauki i Szkolnictwa Wyższego Jarosław Gowin, a w 2019 roku Ambasador USA w Polsce – Georgette Mosbacher. Gośćmi specjalnymi Wielkiego Finału są też szefowie firm partnerskich Zwolnionych z Teorii, m.in. Coca-Cola, T-Mobile Polska czy Microsoft.
Wyniki.
Pierwsza edycja Zwolnionych z Teorii odbyła się w roku akademickim 2014/2015. W programie wzięło udział 7149 uczestników, z czego 1443 z nich ukończyło swoje projekty i zostało Finalistami. W kolejnym roku do udziału zgłosiło się już 11144 osoby, a Finalistami zostało 2316 uczestników. Łącznie w całej Polsce powstało 850 projektów społecznych.
Główną nagrodą za wygranie olimpiady Zwolnionych z Teorii jest Złoty Wilk
Nagrody.
Autorzy programu zostali wielokrotnie nagrodzeni za wprowadzenie innowacyjnej metody nauczania (połączenie MOOC oraz działania w rzeczywistości) oraz zaangażowanie tysięcy młodych ludzi w Polsce do działania na rzecz lokalnych społeczności. Zarząd Fundacji Zwolnieni z Teorii został uznany za Social Innovator of the Year w Polsce w roku 2016 przez MIT Technology Review.
Forbes „30 Under 30”.
Założyciele projektu Zwolnieni z Teorii oraz Członkowie Zarządu Fundacji Zwolnieni z Teorii, Paulina i Marcin Bruszewscy, zostali w 2016 roku wpisani na prestiżową listę Forbes 30 Under 30 Europe w kategorii "„Działalność społeczna”" wśród najważniejszych przedsiębiorców społecznych w Europie. W 2018 roku Forbes Polska zdecydował się o wpisaniu ich na listę Forbes 30 Under 30 Poland, w drugiej edycji polskiego rankingu.
Forbes „25 Under 25” Polska.
Aż 7 laureatów [25% całej listy] wyróżnionych miejscem w rankingu Forbes „25 Under 25” była uczestnikami lub współpracownikami projektu Zwolnieni z Teorii.

</doc>
<doc id="3743715" url="https://pl.wikipedia.org/wiki?curid=3743715" title="You Can’t Get Away with Murder">
You Can’t Get Away with Murder

You Can`t Get Away with Murder – amerykański dramat kryminalny z 1939 roku w reżyserii Lewisa Seilera.
Fabuła.
Młody Johnny Stone pod wpływem gangstera Franka Wilsona zostaje częścią przestępczego światka.

</doc>
<doc id="3743717" url="https://pl.wikipedia.org/wiki?curid=3743717" title="Decus o patrie, spes et honos inclita regni">
Decus o patrie, spes et honos inclita regni

Decus o patrie, spes et honos inclita regni (pol. "Ozdobo ojczyzny, nadziejo i chwało królestwa") – wiersz po łacinie autorstwa Marcina ze Słupcy, upamiętniający zmarłego w 1446 Wincentego z Szamotuł.
Utwór jest znany także jako "Wiersz na śmierć Wincentego z Szamotuł" lub "Epitafium na cześć Wincentego z Szamotuł" (łac. "Epithaphium Domini Vincencii, heredis Szamotuliensis"). Wiersz znajdował się w zniszczonym w czasie II wojny światowej kodeksie Jana ze Słupcy, krewnego Marcina.
Wiesz powstał w 1445. Poświęcony jest zmarłemu nagle Wincentemu z Szamotuł, który był kasztelanem międzyrzeckim oraz sławnym dowódcą, m.in. wojsk księcia Witolda. Utwór składa się z 45 dystychów elegijnych. Treść utworu dzieli się na trzy części: pochwałę zmarłego bohatera, lamentację przedstawiającą smutek autora oraz rozpacz rodziny i otoczenia, pocieszenie będące wezwaniem rycerstwa i duchownych do modlitw za duszę zmarłego. Dwa ostatnie wersy zawierają imienną informację o autorze. W wierszu znalazły się zapożyczenia z poezji Persjusza, Owidiusza, Wergiliusza, a także autorów polskich, jak Adam Świnka i Grzegorz z Sanoka.

</doc>
<doc id="3743720" url="https://pl.wikipedia.org/wiki?curid=3743720" title="Central Park Tower">
Central Park Tower

Central Park Tower – wieżowiec w Nowym Jorku pod adresem adresie 225 West 57th Street na Manhattanie.
Otwarcie nastąpiło we wrześniu 2019 roku. Posiada 131 pięter. Jego wysokość do dachu wynosi 464 m, a wraz z iglicą osiąga 472 metry. Jest to drugi co do wysokości budynek w Nowym Jorku i w Stanach Zjednoczonych i na całej Zachodniej Półkuli (za 1 World Trade Center), a jednocześnie najwyższy na świecie budynek mieszkalny. Jest to obiekt wielofunkcyjny posiadający powierzchnię komercyjną oraz apartamenty mieszkalne. W budynku znajduje się między innymi basen o długości 18 metrów, plac zabaw, sala do gry w bilard, strefa relaksu i spa, ekskluzywna przestrzeń klubowa oraz kilka tarasów.
Geneza.
Wieżowiec powstał jako część planu o przebudowie dzielnicy Midtown Manhattan.

</doc>
<doc id="3743721" url="https://pl.wikipedia.org/wiki?curid=3743721" title="Cyclops croaticus">
Cyclops croaticus

Cyclops croaticus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1924 roku przez chorwackiego hydrobiologa Ivana Krmpoticia (1875-1944).

</doc>
<doc id="3743732" url="https://pl.wikipedia.org/wiki?curid=3743732" title="Cyclops dumasti">
Cyclops dumasti

Cyclops dumasti – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1883 roku przez francuskiego zoologa Nicolasa Joly.

</doc>
<doc id="3743747" url="https://pl.wikipedia.org/wiki?curid=3743747" title="Ted McClain">
Ted McClain

Theodore „Ted” McClain (ur. 30 sierpnia 1946 w Nashville) – amerykański koszykarz, występujący na pozycji rozgrywającego.
Opuścił uczelnię Tennessee State jako jej lider wszech czasów w średniej zdobywanych punktów (24,8), zajął też drugie miejsce pod względem liczby zdobytych punktów (2309).
26 grudnia 1973 roku ustanowił rekord ABA, uzyskując 12 przechwytów podczas spotkania z New York Nets.

</doc>
<doc id="3743749" url="https://pl.wikipedia.org/wiki?curid=3743749" title="Pump-jet">
Pump-jet



</doc>
<doc id="3743760" url="https://pl.wikipedia.org/wiki?curid=3743760" title="Ewa Mielnicka">
Ewa Mielnicka

Ewa Bożena Mielnicka-Cekała (ur. 13 marca 1992 w Ostrołęce) – polska modelka, Miss Polski 2014, organizatorka konkursów piękności Miss Mazowsza i Miss Warszawy.
Życiorys.
Pochodzi z miejscowości Baba w Łysych, jest córką Jana i Teresy z domu Kania. Ukończyła szkołę podstawową w Łysych oraz I Liceum Ogólnokształcące im. gen. J. Bema w Ostrołęce. Studiowała dziennikarstwo.
Była rzeczniczką prasową (PR Manager) i ambasadorką firmy JBB Bałdyga w Łysych.
Zdobyła koronę Miss Polski 2014. W konkursie reprezentowała województwo mazowieckie. Reprezentowała Polskę w konkursie Miss International Beauty Pageant 2015 w Tokio. Wystąpiła m.in. w stroju kurpiowskim. W 2016 brała udział w konkursie Miss Supranational. Znalazła się w TOP10 konkursu.
Od dzieciństwa jest związana z kulturą kurpiowską. Aktywnie promuje region i kulturę Puszczy Zielonej, za co w 2015 została uhonorowana Kurpikiem, Nagrodą Prezesa Związku Kurpiów w kategorii „Promowanie regionu”. W lipcu 2016 włączyła się w organizację Zlotu Młodzieży Kurpiowskiej w Wykrocie w ramach XXXI Światowych Dni Młodzieży w Krakowie.
Angażowała się w akcje charytatywne. W 2015 była ambasadorką Fundacji „Kwiat Kobiecości” walczącej z rakiem jajników. Uczestniczyła w finale WOŚP w Warszawie i Londynie. Brała udział w VII Kongresie Kobiet Polskich (2015). Patronowała konkursowi „Kobieta Przedsiębiorcza” organizowanemu przez „Tygodnik Ostrołęcki”.
W 2015 dla polskiej marki obuwniczej Nessi zaprojektowała linię butów „Nessi by Ewa Mielnicka”. Była jej ambasadorką.
W 2016 została główną organizatorką konkursów Miss Mazowsza 2016 i Miss Warszawy 2016.
2 czerwca 2018 w kościele w Lipnikach poślubiła Łukasza Cekałę, również Kurpia. Suknię ślubną z ręcznie malowanym haftem kurpiowskim wykonała Patrycja Kujawa. 17 czerwca 2018 małżonkowie wystąpili jako para młoda podczas Wesela Kurpiowskiego w Kadzidle.
Regularnie pojawia się w „Pytaniu na śniadanie” w TVP2. Jest współwłaścicielką trzech sklepów mięsnych w Warszawie oraz ambasadorką Kliniki Medycyny Estetycznej dr Zielińskiej w Ostrołęce.

</doc>
<doc id="3743768" url="https://pl.wikipedia.org/wiki?curid=3743768" title="Kirowohrad">
Kirowohrad



</doc>
<doc id="3743781" url="https://pl.wikipedia.org/wiki?curid=3743781" title="Torpedo Armawir">
Torpedo Armawir



</doc>
<doc id="3743782" url="https://pl.wikipedia.org/wiki?curid=3743782" title="Milenium Zakłady Bukmacherskie">
Milenium Zakłady Bukmacherskie

Milenium Zakłady Bukmacherskie Sp. z o.o. (Milenium) – spółka handlowa zarejestrowana w Poznaniu z siedzibą w Zielonej Górze, prowadząca działalność bukmacherską na terenie Polski do 2020 roku. Liczyła ok. 150 punktów przyjmowania zakładów. Od 2016 roku była oficjalnym sponsorem Zagłębia Lubin. Od kwietnia 2020 roku Milenium Zakłady Bukmacherskie zakończyły działalność i nie przyjmują zakładów wzajemnych, a tym samym nie należą już do grona legalnych bukmacherów w Polsce. 
Historia.
Milenium Zakłady Bukmacherskie powstały w 2003 roku, ale faktyczna działalność jako bukmacher stacjonarny rozpoczęła się w październiku 2004 roku od 15 punktów przyjmowania zakładów (obecnie jest ich około 260). W 2012 roku Milenium otrzymała zezwolenie na przyjmowanie zakładów przez Internet (bukmacher online), wprowadzając w kolejnych latach zakłady oraz wyniki na żywo. Do listopada 2013 roku spółka działała pod nazwą Wzajemne Zakłady Bukmacherskie Milenium Sp. z o.o. Z kolei w 2020 roku zakończyła działalność na rynku bukmacherskim. 
Działalność.
Głównym obszarem działalności spółki było przyjmowanie zakładów wzajemnych w punktach przyjmowania zakładów oraz przez oficjalną stronę internetową. Milenium to bukmacher online, który działał na podstawie zezwolenia wydanego przez Ministra Finansów, regulaminu zakładów wzajemnych oraz Ustawy o grach hazardowych z dnia 19 listopada 2009 roku.
Milenium zajmowało się przyjmowaniem zakładów na kilkadziesiąt dyscyplin sportowych, między innymi piłkę nożną, siatkówkę, tenis, golf, piłkę ręczną, rozgrywki e-sportowe oraz przyjmował zakłady na wydarzenia niezwiązane ze sportem, między innymi polityczne, np. wybory. Milenium prowadziło program lojalnościowy „Liga Mistrzów Milenium” – gracze otrzymują specjalne karty, dzięki którym za każdy dokonany zakład, bez względu na jego wynik, dostają punkty, które można wymieniać na nagrody lub zniżki na kolejne zakłady.
Spółka była członkiem Stowarzyszenia Pracodawców i Pracowników Firm Bukmacherskich.
Sponsoring.
Od sezonu 2012/2013 do sezonu 2015/2016 Milenium było sponsorem koszykarskiej Tauron Basket Ligi. Na mocy podpisanej umowy liga otrzymywała wsparcie finansowe oraz marketingowe.
W kwietniu 2016 roku Milenium podpisało umowę sponsorską z Zagłębiem Lubin, stając się tym samym oficjalnym partnerem klubu. Współpraca obowiązuje od końca sezonu 2015/2016 i będzie trwać przez trzy lata obejmując wsparcie finansowe oraz marketingowe. Od kwietnia 2018 roku Milenium Zakłady Bukmacherskie jest również sponsorem Falubazu Zielona Góra. Umowa została podpisana na okres jednego roku. W przeszłości Milenium wielokrotnie sponsorowało spotkania polskiej Ekstraklasy oraz inne dyscypliny sportu, między innymi pojedynki MMA.

</doc>
<doc id="3743790" url="https://pl.wikipedia.org/wiki?curid=3743790" title="Hiszpania w Formule 1">
Hiszpania w Formule 1

Hiszpania w najwyższej klasie sportów motorowych ma tradycje sięgające okresu przedwojennego, kiedy organizowano Grand Prix Hiszpanii, między innymi w cyklu Mistrzostw Europy, a po II wojnie światowej – w Mistrzostwach Świata Formuły 1. Ponadto mistrzem świata Formuły 1 w latach 2005–2006 był Hiszpan, Fernando Alonso.
Kierowcy.
Przed II wojną światową uprawianie sportu samochodowego w Hiszpanii było utrudnione, stąd niewielu zawodników uczestniczyło w międzynarodowych wyścigach Grand Prix. Do kierowców takich należeli m.in. bracia Enaro i Genaro Léoz-Abad czy Jose Maria de Texidor i Catasus, ale nie odnosili oni za granicą sukcesów. Przed rozpoczęciem Mistrzostw Świata Formuły 1 w 1950 roku, niektórzy kierowcy – jak Salvador Fàbregas czy Enrique Tintore – rywalizowali w wyścigach organizowanych według przepisów Formuły 1.
Pierwszym hiszpańskim kierowcą, który wziął udział w wyścigu zaliczanym do cyklu Mistrzostw Świata, był Francisco Godia, który zajął dziesiąte miejsce w Grand Prix Hiszpanii 1951; w Grand Prix tym nie wzięli ponadto udziału zgłoszeni do niego Joaquín Palacio i Juan Jover. Pierwsze punkty, a zarazem pierwsze podium zdobyte przez hiszpańskiego kierowcę stało się udziałem Alfonso de Portago, który ścigając się Ferrari D50, zajął drugie miejsce w Grand Prix Wielkiej Brytanii 1956, współdzielone z Peterem Collinsem.
W 2001 roku w Minardi zadebiutował Hiszpan Fernando Alonso. Po roku przerwy przeszedł do Renault, gdzie wywalczył pierwsze zwycięstwo na Węgrzech. W latach 2005–2006 Alonso zdobywał tytuły mistrza świata. Ponadto trzykrotnie w barwach Ferrari (2010, 2012–2013) został wicemistrzem, a raz, ścigając się dla McLarena, zajął trzecie miejsce w klasyfikacji końcowej (2007).
Lista kierowców.
Tabela nie uwzględnia tzw. kierowców piątkowych oraz kierowców, którzy nie wystartowali w żadnym ze zgłoszonych Grand Prix.
"Stan po Grand Prix Abu Zabi 2018"
Konstruktorzy.
W Grand Prix Hiszpanii 1954 planowany był start Pegaso. Konstruktor ten otrzymał zgodę na start i zamierzał wystawić oparty na Alfie Romeo 512 model Pegaso Z-105, napędzany silnikiem o pojemności 2,5 litra. Samochód nie został jednak zbudowany.
W roku 1993 planowany był debiut hiszpańskiego zespołu Bravo. Był to zespół założony przez Jeana-Pierre'a Mosnier'a, który planował użyć opartego na Modzie S921 samochodu Bravo S931-Judd i zatrudnić w charakterze kierowców Nicolę Lariniego i Jordiego Gené. Po śmierci Mosnier'a zespół został rozwiązany.
Jedynym hiszpańskim konstruktorem, który wystartował w Grand Prix Formuły 1, jest HRT. Powstałe na podstawie zespołu Campos Meta, a założone przez José Ramona Carabante HRT, startowało w Formule 1 w latach 2010–2012. Konstruktor wystartował w 58 Grand Prix, nie zdobywając ani jednego punktu. Najlepszą pozycją HRT było trzynaste miejsce, zajęte przez Vitantonio Liuzziego w Grand Prix Kanady 2011.
Wyścigi.
Początek organizacji wyścigów samochodowych w Hiszpanii sięga 1908 roku, kiedy organizowano Puchar Katalonii w Sitges. Pierwsze Grand Prix Hiszpanii zorganizowano w 1913 roku według przepisów samochodów turystycznych, na 300-kilometrowym torze ulicznym w Guadarramie. Od 1926 roku Grand Prix Hiszpanii było organizowane na torze Circuito Lasarte. Rok później Grand Prix Hiszpanii stało się eliminacją Mistrzostw Świata Konstruktorów. W 1935 roku Grand Prix Hiszpanii włączono do Mistrzostw Europy.
Od 1946 roku organizowano Grand Prix Penya Rhin na torze Pedralbes. W 1951 po raz pierwszy zorganizowano na tym torze Grand Prix Hiszpanii. W latach 60. i 70. organizacji wyścigu podejmowały się naprzemiennie tory Jarama oraz Montjuïc. W 1985 nowym torem, goszczącym Grand Prix Hiszpanii, został Jerez. Kiedy Barcelonie przyznano prawo organizacji igrzysk olimpijskich w 1992 roku, dokonano inwestycji w regionie. Na fali tego zbudowano tor Circuit de Catalunya, organizujący Grand Prix Hiszpanii od 1991 roku.
Najczęstszym zwycięzcą Grand Prix Hiszpanii jest Michael Schumacher (sześć razy).
W latach 2008–2012 organizowano ponadto Grand Prix Europy na torze Valencia Street Circuit. Ponadto Grand Prix San Sebastián w 1926 otrzymało honorowe miano Grand Prix Europy.

</doc>
<doc id="3743796" url="https://pl.wikipedia.org/wiki?curid=3743796" title="Milan Němec">
Milan Němec



</doc>
<doc id="3743797" url="https://pl.wikipedia.org/wiki?curid=3743797" title="Milan Němec (piłkarz)">
Milan Němec (piłkarz)

 
Milan Němec (ur. 14 lutego 1959) – słowacki piłkarz występujący na pozycji napastnika. Reprezentant Czechosłowacji.
Kariera klubowa.
Němec karierę rozpoczynał w 1976 roku w Slovanie Bratysława. W 1979 roku przeszedł do Dukli Bańska Bystrzyca. W sezonie 1981/1982 spadł z nią z pierwszej ligi do drugiej, jednak w kolejnym awansował z powrotem do pierwszej. Graczem Dukli był przez 11 sezonów.
W 1990 roku Němec przeszedł do wschodnioniemieckiego FC Rot-Weiß Erfurt. W Oberlidze zadebiutował 11 sierpnia 1990 w wygranym 4:0 meczu z FC Berlin. W Erfurcie spędził sezon 1990/1991. Następnie grał w belgijskim SC Wielsbeke, a także słowackich drużynach Tatran Preszów oraz ŽP Šport Podbrezová. W 2001 roku zakończył karierę.
Kariera reprezentacyjna.
W reprezentacji Czechosłowacji Němec zadebiutował 28 marca 1984 w przegranym 1:2 towarzyskim meczu z NRD. W drużynie narodowej rozegrał 2 spotkania, oba w 1984 roku.

</doc>
<doc id="3743808" url="https://pl.wikipedia.org/wiki?curid=3743808" title="Umm al-Majazin">
Umm al-Majazin

Umm al-Majazin (arab. أم المياذن) – miejscowość w Syrii, w muhafazie Dara. W 2004 roku liczyła 3419 mieszkańców.

</doc>
<doc id="3743811" url="https://pl.wikipedia.org/wiki?curid=3743811" title="Sonet skrócony">
Sonet skrócony

Sonet skrócony – utwór wykazujący gatunkowe i wersyfikacyjne cechy sonetu, ale nieosiągający przewidzianej liczby czternastu wersów, podstawowej dla tego gatunku. Przykładem sonetu skróconego jest powszechnie znany wiersz Czesława Miłosza "Który skrzywdziłeś", liczący trzynaście wersów. Sonetem skróconym jest jedenastowersowy curtal sonnet wynaleziony i stosowany przez dziewiętnastowiecznego angielskiego poetę religijnego, autora poematu "Katastrofa statku "Deutschland"", Gerarda Manleya Hopkinsa: 
Sonetem skróconym jest również dziewięciowersowy sonet wykorzystywany przez łotewskiego poetę narodowego Jānisa Rainisa.

</doc>
<doc id="3743814" url="https://pl.wikipedia.org/wiki?curid=3743814" title="Metoda Reggio Emilia">
Metoda Reggio Emilia

Metoda Reggio Emilia – jedna z metod edukacji stosowana na etapie wczesnego nauczania. Skupia się na każdym dziecku w odniesieniu do jego rodziny, innych dzieci, nauczycieli, środowiska, a także szerszej społeczności.
Cechą charakterystyczną tego podejścia jest brak ustalonego z góry programu nauczania. Na początku wychowawcy zakładają tylko ogólne cele. W trakcie nauczania prowadzone są dokumentowane obserwacje działań dzieci. Wychowawcy na bieżąco porównują przygotowaną przez siebie dokumentację i prowadzą nad nią dyskusje. Na tej podstawie przygotowywane są propozycje konkretnych zajęć, które następnie omawiane są wraz z dziećmi.
Historia.
Po wycofaniu się wojsk niemieckich z terenu Włoch po II wojnie światowej, z inicjatywy kobiet z prowincji Reggio Emilia, w mieście Villa Cella zbudowane zostało publiczne przedszkole, nazwane Szkołą Diany.
W 1946 roku ideą przedszkola zainteresował się nauczyciel Loris Malaguzzi, który opracował nową metodę nauczania. Doskonalił ją do czasu przejścia na emeryturę w 1985 roku.
Metoda stała się popularna za sprawą artykułu, który 2 grudnia 1991 roku ukazał się w amerykańskiej prasie. W materiale zatytułowanym „10 najlepszych szkół na świecie” znalazła się informacja o Szkole Diany i podejściu do nauczania, które się tam stosuje.
Obecnie metoda wykorzystywana jest przez placówki działające w wielu krajach, głównie w Europie Zachodniej i Północnej.
Kluczowe elementy metody Reggio Emilia.
Obraz dziecka.
Zwolennicy metody Reggio Emilia wierzą, że każde dziecko ma nieograniczony potencjał rozwoju i jest chętne do interakcji i poznawania otaczającego go świata w przeciwieństwie do wizji, w której dziecku narzuca się wiedzę, jaką musi posiąść.
Obserwacja każdego dziecka i stymulowanie go do rozwijania jego mocnych stron stanowi jeden z fundamentów tego podejścia.
Rola zajęć artystycznych w nauczaniu.
Dużo uwagi poświęca się zajęciom artystycznym jako środkowi nauczania. Zajęcia z rysunku powinny odbywać się codziennie. Dzieci zachęcane są również do angażowania się w zajęcia takie jak lepienie z gliny, teatrzyk kukiełkowy, teatrzyk cieni, malowanie, taniec, muzyka, budowanie czy pisanie.
Często powtarzającym się tematem przewodnim takich zajęć jest „światło i cień”.
Praktycy metody Reggio Emilia nie podważają istotności nauki pisania oraz liczenia, którą również prowadzi się w trakcie codziennych zajęć. Prace artystyczne stawiane są jednak ponad nimi.
Termin progettazione.
Termin "progettazione" odnosi się do płynnego programu nauczania, który stanowi kolejny z fundamentów metody Reggio Emilia.
Wychowawcy stosujący metodę Reggio Emilia nie opierają się na z góry opracowanych planach. Zajęcia dostosowane są do każdej grupy. Ich forma wynika z dokumentowanych obserwacji. Dzięki nim wychowawcy mogą dowiedzieć się, jakie tematy interesują dzieci, i opracować strategie, które pomogą dzieciom zdobywać wiedzę na bazie ich zainteresowania.
Tematy przewodnie zajęć mogą pochodzić od samych dzieci, nauczycieli, rodziców lub szerszej społeczności. Prowadzone projekty nie są zamknięte w określonych ramach czasowych. Realizowane są w tempie narzuconym przez dzieci.
W tym podejściu to dziecko kreuje swój proces nauczania, a nauczyciel czy opiekun stanowi dla niego narzędzie, w którym w razie potrzeby szuka wsparcia, informacji czy doświadczenia.
Wzajemne relacje.
Podejście Reggio Emilia nazywane bywa przez jego zwolenników „pedagogiką relacji”, ponieważ jego podstawą jest założenie, że uczymy się poprzez tworzenie powiązań między obiektami, pomysłami czy doświadczeniami, a realizowane jest to za pomocą kontaktu z innymi ludźmi i otaczającym nas światem.
Metoda Reggio Emilia przywiązuje wagę do relacji na różnych poziomach, relacji wśród dzieci, relacji między dziećmi i dorosłymi, między rodzicami i szkołą oraz między większą społecznością i szkołą.
Rodzice odgrywają istotną rolę w życiu placówki posługującej się tą metodą. Kolektywizm oraz współpraca charakterystyczne dla Reggio Emilia to najważniejsze wartości dla mieszkańców regionu, stanowią one jeden z kluczowych elementów tego podejścia.
Środowisko.
Dużą wagę przywiązuje się do środowiska, w którym będą przebywać dzieci. Przestrzeń dostępna dla dzieci jest całkowicie otwarta, a pomieszczenia w takiej szkole płynnie przechodzą jedno w drugie.
Takie urządzenie wnętrza sprzyja interakcji i realizacji jednej z wartości, jaką jest otwartość na różnice między dziećmi, nauczycielami oraz społecznościami.
Wykorzystywane meble lub inne przedmioty powinny być wielofunkcyjne. Na wystrój wnętrza wpływ powinny mieć dzieci.
Przestrzeń musi zachęcać dzieci do odkrywania otoczenia, zarówno indywidualnego, jak i grupowego.
Problemy.
W ostatnich latach na sile przybrała transformacja społeczeństw z homogenicznych w wielokulturowe. Takie zróżnicowanie stawia przed metodą Reggio Emilio i jej praktykami wiele nowych wyzwań w realizacji kluczowych jej aspektów.
Społeczności oraz pedagodzy skupieni wokół Reggio Emilia nie stworzyli określonych ram postępowania z dziećmi, które wymagają dodatkowego wsparcia.
Zastosowanie metody Reggio Emilia w danym kraju wymaga zaadaptowania jej do wartości, na których opiera się dane społeczeństwo. Wiąże się to z koniecznością wprowadzania różnych interpretacji i zmian w bazowej filozofii.

</doc>
<doc id="3743825" url="https://pl.wikipedia.org/wiki?curid=3743825" title="David Novotný">
David Novotný

David Novotný (ur. 12 czerwca 1969 w Brandysie nad Łabą) – czeski aktor.
Życiorys.
Urodził się w Brandysie nad Łabą. Ukończył Konserwatorium w Pradze. Po ukończeniu nauki dołączył do Jihoczeskiego teatru w Czeskich Budziejowicach i tam wcielał się w swoje pierwsze role. Od 1998 roku można go zobaczyć na deskach Dejvického divadla. Za postać Dymitra w „Braciach Karamazow” oraz Syna w komedii „O rodzicach i dzieciach” przyznano mu nominacje do Czeskiego Lwa.

</doc>
<doc id="3743831" url="https://pl.wikipedia.org/wiki?curid=3743831" title="Ewa Kucharska (reumatolog)">
Ewa Kucharska (reumatolog)

Ewa Kucharska (ur. 1959) – polska lekarka: internista, specjalista reumatolog, specjalista organizacji i zarządzania w służbie zdrowia. Doktor habilitowany nauk społecznych, doktor medycyny, profesor nadzwyczajny Akademii Ignatianum w Krakowie, kierownik Katedry Gerontologii, Geriatrii i Pracy Socjalnej Wydziału Pedagogicznego Akademii Ignatianum, wykładowca Medycznego Centrum Szkolenia Podyplomowego Uniwersytetu Jagiellońskiego, dyrektor Centrum Medycznego Vadimed.
Kariera naukowa.
W latach 1978–1984 odbyła studia w Akademii Medycznej w Krakowie na Wydziale Lekarskim (obecnie CM UJ). Uzyskała specjalizację I stopnia z zakresu chorób wewnętrznych (1985–1989), specjalizację II stopnia z reumatologii (1989–1992), specjalizację z zakresu organizacji i ochrony zdrowia (1991–1994), w 1999 stopień naukowy doktora (temat rozprawy: „Osteodystrofia nerkowa u osób przewlekle dializowanych”). W 2014 uzyskała na Uniwersytecie Katolickim w Rużomberku tytuł docenta pracy socjalnej (temat rozprawy „Opieka hospicyjna i paliatywna w Rzeczpospolitej Polskiej”).

</doc>
<doc id="3743833" url="https://pl.wikipedia.org/wiki?curid=3743833" title="Kolej gondolowa na Stóg">
Kolej gondolowa na Stóg



</doc>
<doc id="3743835" url="https://pl.wikipedia.org/wiki?curid=3743835" title="Bajka o sześciu sługach">
Bajka o sześciu sługach

Bajka o sześciu sługach (niem. "Die sechs Diener") – baśń opublikowana przez braci Grimm w 1815 roku w zbiorze ich "Baśni" (tom 2, nr 134).
Treść.
Pewna zła królowa-czarownica miała piękną córkę. Wielu marzyło by ją poślubić, ale okrutna królowa postawiła warunek, że mężczyzna, który chce poślubić księżniczkę musi wypełnić zlecone przez królową zadania. Jeśli podejmie się ich wykonania, a nie zdoła wykonać, wówczas traci życie. Wielu młodzieńców oślepionych urodą księżniczki podjęło próbę, ale wszyscy stracili życie.
Pewien książę usłyszawszy o księżniczce, również postanowił zawalczyć o jej rękę. Jego ojciec, obawiając się o życie syna, zakazał mu starać się o rękę księżniczki. Wówczas książę ciężko zachorował, żaden lekarz nie był w stanie mu pomóc. Ozdrowiał, dopiero gdy ojciec zezwolił mu iść spróbować szczęścia.
Podczas swojej podróży książę spotkał na swej drodze sześciu niezwykłych mężczyzn którzy posiadali nietypowe właściwości. Uznając, że mogą mu się przydać, zatrudnił ich jako swoje sługi.
Książę wraz ze sługami przybyli na zamek królowej. Królowa oświadczyła księciu, że musi spełnić trzy zadania, nim książę otrzyma rękę jej córki. Pierwszym zadaniem było odnalezienie pierścienia, który królowa wrzuciła do Morza Czerwonego. Książę zwrócił się o pomoc do sług. Człowiek o bystrym wzroku zauważył pierścień, wiszący na skale. Otyły mężczyzna wypił wodę z morza, po czym wysoki mężczyzna zabrał pierścień.
Królowa była zaskoczona, że udało im się bezpiecznie wykonać pierwsze zadanie, i natychmiast zleciła wykonać drugie, zgodnie z którym książę miał zjeść trzysta wołów i wypić trzysta beczek wina. Ponieważ królowa zezwoliła zabrać na ucztę jedną osobę towarzyszącą – książę zabrał otyłego sługę, który zjadł i wypił wszystko w wyznaczonym czasie.
W ostatnim zadaniu książę miał trzymać księżniczkę w ramionach. Królowa ostrzegła, że jeśli ona w wyznaczonym czasie wróci, a księżniczki nie będzie w jego ramionach – zginie. Książę, przeczuwając podstęp, zlecił sługom, by stali przy nim na warcie. Jednak wskutek czaru złej królowej wszyscy wraz z księciem zasnęli. Gdy się obudzili, księżniczki już nie było. Książę był zrozpaczony, ze przyjdzie mu zginąć, ale sługa obdarzony doskonałym słuchem usłyszał, że księżniczka opłakuje swój los, uwięziona w skale trzysta godzin drogi stąd. Wysoki mężczyzna kilkoma susami był na miejscu, zabierając człowieka o piorunowym wzroku, który rozkruszył skałę. Obaj zabrali księżniczkę i przynieśli ją z powrotem do księcia przed przybyciem królowej.
Kiedy wszystkie trzy zadania zostały spełnione, królowa musiała zgodzić się oddać księżniczkę za księcia. Jednak na osobności zaczęła przekonywać córkę, że nie powinna zgadzać się na małżeństwo z byle włóczęgą, i że powinna wybrać sama męża według swojego gustu. Pod pływem słów matki, księżniczka postawiła własny warunek.
Kazała zwieść trzysta sążni drewna i je podpalić. Oświadczyła, że nie wyjdzie za mąż, dopóki nie znajdzie się człowiek, który wejdzie do ognia i wytrzyma tam przez trzy dni. Wówczas sługa, który miał zdolność wytrzymywania ekstremalnych temperatur, wszedł między płonące kłody. Gdy drewno się wypaliło, wyszedł i oświadczył, że nigdy jeszcze tak bardzo nie zmarzł.
Księżniczka nie miała wyjścia i musiała wyjść za księcia. Jednak w drodze do kościoła, królowa naradziła się z córką, że wyśle swoich żołnierzy, aby powstrzymali ślub. Księżniczka zaakceptowała plan matki. Jednak sługa z doskonałym słuchem usłyszał ich rozmowę i ostrzegł księcia. Kiedy wojsko nadjechało – otyły sługa wypluł całą wodę z morza, którą wcześniej wypił, i utopił żołnierzy królowej. Gdy królowa wysłała kolejny oddział swojej doborowej kawalerii, sługa z piorunowym wzrokiem sprawił, że żołnierze rozpadli się, jakby byli ze szkła. Nic już nie stało na przeszkodzie ślubowi.
Po ślubie słudzy uznali, że wypełnili swoje zadanie, i opuścili księcia, udając się w swoją drogę.
Wracając do swego królestwa, książę, chcąc ukarać księżniczkę za jej niewierność, oświadczył, że jest świniopasem. Księżniczka była zrozpaczona, że wyszła za kogoś takiego. Jednak po ośmiu dniach książę kazał sprowadzić ją do swojego pałacu i oświadczył, że chciał ją ukarać za jej pychę. Księżniczka ucieszyła się, że jej mąż jest jednak księciem, i odtąd żyli długo i szczęśliwie.

</doc>
<doc id="3743840" url="https://pl.wikipedia.org/wiki?curid=3743840" title="Sławomir Nowak (matematyk)">
Sławomir Nowak (matematyk)

Sławomir Antoni Nowak (ur. 7 sierpnia 1946 w Sosnowcu, zm. 17 marca 2023 w Warszawie) – polski matematyk, profesor nauk matematycznych. Specjalizował się w topologii. Profesor nadzwyczajny w Instytucie Matematyki Wydziału Matematyki, Informatyki i Mechaniki Uniwersytetu Warszawskiego (Zakład Geometrii i Topologii).
Życiorys.
Studia matematyczne ukończył na Uniwersytecie Warszawskim, gdzie następnie został zatrudniony i zdobywał kolejne awanse akademickie. Stopień doktorski uzyskał w 1973 na podstawie pracy pt. "On some properties of the fundamental dimension of compact" napisanej w języku polskim pod kierunkiem Karola Borsuka. Tytuł naukowy profesora nauk matematycznych otrzymał w 2007. Członek Polskiego Towarzystwa Matematycznego.
Swoje prace publikował w takich czasopismach jak m.in. „Fundamenta Mathematicae”, „Transactions of the American Mathematical Society” oraz „Topology And Its Applications”.

</doc>
<doc id="3743847" url="https://pl.wikipedia.org/wiki?curid=3743847" title="Roman (egzarcha)">
Roman (egzarcha)

Roman (zm. 598) – egzarcha Rawenny w latach 589–598.
Zastąpił skompromitowanego Smaragdusa. Jego rządy cechowała nieustanna walka z Longobardami oraz napięte stosunki z papieżem Grzegorzem Wielkim. 

</doc>
<doc id="3743853" url="https://pl.wikipedia.org/wiki?curid=3743853" title="Anno milleno quadringe vige quoque seno">
Anno milleno quadringe vige quoque seno

Anno milleno quadringe vige quoque sen (pol. "Roku tysiąc czterechsetnego i dwudziestego szóstego") – wiersz po łacinie autorstwa Marcina ze Słupcy, upamiętniający zmarłego w 1426 biskupa Andrzeja Łaskarza.
Utwór jest znany także jako "Wiersz na śmierć Andrzeja Łaskarza z Gosławic". Data powstania utworu nie jest znana. Wiersz znajdował się w zniszczonym w czasie II wojny światowej kodeksie Jana ze Słupcy, krewnego Marcina. Tekst został opublikowany w 1892 przez Aleksandra Brücknera w zbiorze "Średniowieczna poezja łacińska w Polsce". 
Wiersz składa się z 55 wersów pisanych heksametrem. Rozpoczyna się pochwałą nieżyjącego biskupa (pokora, pobożność, hojność w fundowaniu kościołów, talent kaznodziejski). Następnie opisywana jest powszechna rozpacz po jego śmierci (lud opłakuje zmarłego, stara się dotknąć ciała leżącego na marach). Końcowa część zawiera pocieszenie i prośbę do Boga, aby wysłał anioła po duszę biskupa. Na końcu wiersza zawarte są informacje o autorze (Słupczanin, syn Olbrachta). W wierszu znalazły się zapożyczenia z poezji Persjusza, Owidiusza, Wergiliusza, a także autorów polskich, jak Adam Świnka i Grzegorz z Sanoka.

</doc>
<doc id="3743854" url="https://pl.wikipedia.org/wiki?curid=3743854" title="Kalinik (egzarcha)">
Kalinik (egzarcha)

Kalinik – egzarcha Rawenny w latach 598–603.
Pierwsze lata jego rządów to okres rozejmu pomiędzy Bizancjum a Longobardami. Jednakże około 601 egzarcha skorzystał z buntu przez książąt longobardzkich i złamał rozejm. W odpowiedzi król Longobardów Agilulf najechał ziemie egzarchatu, niszcząc Padwę i następnie pokonał Kalinika pod murami Rawenny. Wkrótce egzarcha został odsunięty od władzy i zastąpiony przez Smaragdusa. 

</doc>
<doc id="3743858" url="https://pl.wikipedia.org/wiki?curid=3743858" title="Jan Okniński">
Jan Okniński

Jan Okniński (ur. 21 lutego 1954 w Warszawie) – polski matematyk, profesor nauk matematycznych. Specjalizuje się w algebrze, w szczególności w teorii pierścieni, teorii grup i półgrup oraz macierzach. Profesor zwyczajny w Instytucie Matematyki Wydziału Matematyki, Informatyki i Mechaniki Uniwersytetu Warszawskiego (kierownik Zakładu Algebry i Teorii Liczb).
Życiorys.
Studia matematyczne ukończył na Uniwersytecie Warszawskim w 1977, gdzie następnie został zatrudniony i zdobywał kolejne awanse akademickie. Stopień doktorski uzyskał w 1981 na podstawie pracy pt. "Algebry spektralnie skończone", napisanej pod kierunkiem Jana Krempy. Habilitował się w 1992 na podstawie dorobku naukowego i rozprawy pt. "Semigroup algebras". Tytuł naukowy profesora nauk matematycznych otrzymał w 2002. Członek Polskiego Towarzystwa Matematycznego (od 1982). W ramach macierzystego Wydziału pełnił funkcję dyrektora Instytutu Matematyki (2005-2012).
Swoje prace publikował w takich czasopismach jak m.in. „Journal of Algebra”, „Communications in Mathematical Physics”, „Proceedings of the American Mathematical Society”, „Proceedings of the Edinburgh Mathematical Society” oraz „Archiv der Mathematik”. Członek komitetów redakcyjnych czasopism „Colloquium Mathematicum" oraz „Semigroup Forum".
Laureat Nagrody Głównej PTM im. Stefana Banacha za rok 2015.
Żonaty, ma troje dzieci. Jego brat Andrzej Okniński jest profesorem fizyki.

</doc>
<doc id="3743861" url="https://pl.wikipedia.org/wiki?curid=3743861" title="Jan I Lemigius">
Jan I Lemigius

Jan I Lemigius (zm. 615) – egzarcha Rawenny w latach 611-615.
Był następcą Smaragdusa. W okresie swojego panowania starał się unikać konfliktów z Longobardami. Został zamordowany.

</doc>
<doc id="3743862" url="https://pl.wikipedia.org/wiki?curid=3743862" title="Festiwal Kabaretu w Koszalinie">
Festiwal Kabaretu w Koszalinie

Festiwal Kabaretu w Koszalinie – impreza kabaretowa odbywająca się od 1995 r. w ostatnią sobotę lipca w koszalińskim amfiteatrze. Biorą w niej udział wykonawcy z całej Polski. Organizatorem jest Kabaret Koń Polski. W latach 1995–2017 kabareton transmitowany był na żywo w TVP2. Od 2017 r. kabareton transmituje telewizja Polsat. W 2017 festiwal został wyemitowany dzień później – w niedzielę 30 lipca o 20.05, a w 2018 transmisja była wyemitowana na żywo ze względu na remont amfiteatru. Impreza miała miejsce w hali widowiskowo-sportowej w Koszalinie. Honorowy patronat nad Festiwalem sprawuje Prezydent Miasta Koszalina. 
Edycje festiwalu.
Co roku imprezie towarzyszy inny temat przewodni, którego dotyczą skecze i piosenki. Dotychczasowe tematy Festiwalu w Koszalinie to:
Do 2008 roku festiwal prowadził Piotr Bałtroczyk. Impreza posiada również Gwiazdę muzyczną.

</doc>
<doc id="3743863" url="https://pl.wikipedia.org/wiki?curid=3743863" title="Glandora oleifolia">
Glandora oleifolia

Glandora oleifolia (Lapeyr.) D.C.Thomas – gatunek rośliny z rodziny ogórecznikowatych ("Boraginaceae" Juss.). Występuje endemicznie w Pirenejach na bardzo nielicznych stanowiskach.
Rozmieszczenie geograficzne.
Rośnie naturalnie w Pirenejach Wschodnich, w północnej Katalonii. Znany jest tylko z dwóch subpopulacji w comarce Garrotxa, oddalonych od siebie o 5 km. Wcześniej notowany był także we francuskim departamencie Pireneje Wschodnie, jednak tam wyginął. 
Biologia i ekologia.
Rośnie na skalnych zboczach, na wapiennym podłożu. Występuje na wysokości od 550 do 900 m n.p.m. Kwitnie od kwietnia do czerwca (według niektórych źródeł do sierpnia). Najlepiej rośnie w pełnym nasłonecznieniu, na glebach ubogich i przepuszczalnych. Występuje od 6a do 9b strefy mrozoodporności. 
Ochrona.
Roślina jest prawnie chroniona w Katalonii i wpisana na hiszpańską czerwoną listę gatunków zagrożonych.

</doc>
<doc id="3743866" url="https://pl.wikipedia.org/wiki?curid=3743866" title="Izaak (egzarcha)">
Izaak (egzarcha)

Izaak Armeńczyk – egzarcha Rawenny w latach 625–643.
Izaak w imieniu cesarza bizantyńskiego zatwierdził wybór papieża Seweryna. Nie mógł wydać zgody dopóki papież elekt nie uzna Ekthesis głoszącej, że Chrystus miał jedną wolę. Wysłannicy papieża elekta Seweryna po długotrwałych negocjacjach i zapewnieniach cesarza Herakliusza, że uczynią wszystko aby papież uznał Ekthesis, powrócili do Rzymu z Konstantynopola ze zgodą na konsekrację Seweryna.

</doc>
<doc id="3743871" url="https://pl.wikipedia.org/wiki?curid=3743871" title="Secondo Campini">
Secondo Campini

Secondo Campini (ur. 28 sierpnia 1904 w Bolonii, zm. 7 lutego 1980 w Mediolanie) – włoski inżynier, pionier w dziedzinie badań nad silnikami odrzutowymi, turbinami gazowymi i turbinami wodnymi. Zaprojektował m.in. silnik do pierwszego włoskiego samolotu odrzutowego Campini-Caproni CC 2 oraz przedstawił prototyp łodzi z napędem pump-jet.
Koncepcja silnika odrzutowego.
Napędem przy pomocy silnika wyrzucającego strumień gazu lub wody o dużej prędkości zaczął się interesować już w 1920, w wieku 16 lat. Po studiach inżynierskich w Bolonii, w 1929 przedstawił pracę dotyczącą możliwości zastosowania silnika odrzutowego ("motoreattore Campini"), w którym spaliny paliwa były wyrzucane ze znaczną energią przez dyszę, powodując przemieszczanie się pojazdu. W 1931 założył w Mediolanie przedsiębiorstwo VENAR (Campini Velivoli e Navali e Reazione – Pojazdy Morskie i Odrzutowe), pierwsze na świecie, którego zadaniem było opracowywanie i produkcja silników odrzutowych do samolotów i jednostek pływających. W tym samym roku zarejestrował patent na zastosowanie silników odrzutowych w samolotach i statkach, którym zainteresował włoskie ministerstwo obrony. W związku z tym zamówiło ono partię łodzi napędzanych silnikami odrzutowymi.
Napęd wodnoodrzutowy w jednostkach pływających.
Również w 1931 roku, dzięki wsparciu firmy Costruzioni Meccaniche Riva z Mediolanu, wyprodukował pierwszą na świecie łódź napędzaną silnikiem strumieniowym: zasysana woda przez pompę odśrodkową, poruszaną przez silnik o mocy 900 KM, była wyrzucana przez dwie dysze wzorowane na turbinie Peltona, napędzając łódź. Ruchome elementy kierujące strumieniem wody zastępowały ster. Podczas testów w Wenecji w 1932, łódź rozwinęła prędkość 28 węzłów.
Samolot odrzutowy.
Silnikiem odrzutowym zainteresował się uznany włoski producent samolotów, Giovanni Caproni, który udostępnił Campiniemu swoje warsztaty w podmediolańskim Taliedo. Po licznych testach silników, w 1933 powstał projekt samolotu odrzutowego Caproni Campini CC 1, który jednak nie opuścił deski kreślarskiej. W 1935 doszło do fuzji przedsiębiorstw, skutkiem czego było zbudowanie i oblatanie w Taliedo trzeciego na świecie samolotu z napędem odrzutowym Caproni Campini CC 2.
CC 2 miał konstrukcję w pełni duraluminiową, był dolnopłatem ze stałą owiewką. Kadłub o przekroju okrągłym, walcowatym. Rozpiętość skrzydeł 14,63 m; długość 12,10; skrzydła o powierzchni nośnej 36,03 m2, masa własna 3639 kg, ładowność 5578 kg, prędkość maksymalna 360 km/h na pułapie 3000 m z dopalaczem. Czas wznoszenia na pułap 1000 m wynosił 9 s, pułap maksymalny 4000 m. Po okresie testów, 30 listopada 1941 pułkownik De Bernardi dokonał za sterami CC 2 historycznego przelotu na trasie Mediolan–Rzym, pokonując 475 km w czasie 2 h 11 min. 24 s.
Przelot dokonany w 1940 został uznany oficjalnie przez FAI za pierwszy udany lot odrzutowcem (wcześniejszy lot niemieckim samolotem Heinkel He 178 w 1939 nie był przelotem publicznym)
Po 1939.
W okresie 1940–1941 produkował na zamówienie armii turbosprężarki, zaprojektowane do pracy na pułapie do 12 000 metrów.
W 1942 wyposażył też w 1000-konną turbinę własnej konstrukcji miniaturowy, dwuosobowy okręt podwodny. Był on zdolny do osiągania prędkości 30 węzłów i miał zasięg 1000 km. Przetestowane prototypy zostały zarekwirowane przez Niemców w 1943 i zniszczone w 1944. W 1946 po oddzieleniu się przedsiębiorstwa Caproni, Campini kontynuował prace do 1970, prowadząc liczne testy. W 1948 po przyjeździe do USA skonstruował turbinę do napędu helikoptera, rok później przedstawił projekt dużego, napędzanego przez dwie turbiny helikoptera, zdolnego do uniesienia czołgu o masie 40 ton. Na zlecenie rządu amerykańskiego pracował nad możliwością zastosowania silników turboodrzutowych w napędzanym 4 silnikami tłokowymi eksperymentalnym bombowcu Northrop YB-35. Po 1960 prowadził badania turbin pod kątem optymalizacji zużycia paliwa i kosztów wytwarzania, a także możliwości zastosowania ich w motoryzacji. W latach 70. pracował nad projektem pojazdu poruszającego się po trajektorii balistycznej na pułapie przekraczającym 70 km, planując przebycie dystansu Nowy Jork–Rzym w czasie zaledwie pół godziny bez względu na warunki pogodowe. Ostatnim – nieukończonym – projektem Campiniego była hybryda samochodu i helikoptera, niewielkich rozmiarów pojazdu zdolnego do poruszania się po drogach i do rozwijania w powietrzu prędkości 250 km/h.

</doc>
<doc id="3743872" url="https://pl.wikipedia.org/wiki?curid=3743872" title="Tadeusz Lewicki (pilot)">
Tadeusz Lewicki (pilot)

Tadeusz Lewicki (ur. 3 marca 1934 we Lwowie) – polski pilot-instruktor samolotowy oraz szybowcowy. Prezes Zarządu Aeroklubu Gliwickiego (AGl), sekretarz Klubu Seniorów Lotnictwa przy Aeroklubie Gliwickim, członek Sądu Koleżeńskiego Aeroklubu Gliwickiego.
Działalność lotnicza.
Tadeusz Lewicki w 1956 roku rozpoczął szkolenie szybowcowe w ówczesnej Szkole Szybowcowej LPŻ w Ligocie Dolnej. 4 sierpnia 1956 roku wykonał na szybowcu typu IS-3 ABC pierwsze loty, ale podczas nich nie oderwał się jeszcze od ziemi wykonując tzw. "szur" po lotnisku w czasie około 30 sekund. Po ukończeniu kursu szybowcowego 3 września 1956 roku, wykonał swoje pierwsze loty. Warunek do srebrnej odznaki szybowcowej wykonał na szybowcu SZD-12 Mucha 100 22 lipca 1958 roku, a w 1962 roku uzyskał uprawnienia instruktora, które pozwoliły szkolić kandydatów na pilotów. 23 maja 1964, przebywając na turnusie szkoleniowym w Centrum Wyszkolenia Lotniczego, w Lesznie przelotem docelowo-powrotnym na trasie Leszno – Inowrocław – Leszno o długości 318 km zdobył I diament do złotej odznaki szybowcowej. 28 czerwca 1964 roku w locie chmurowym nad Rudą Śląską uzyskał przewyższenie 3550 m zdobywając drugi, ostatni warunek do złotej odznaki szybowcowej. 7 sierpnia 1968 roku podczas pobytu na turnusie szkoleniowym w Centrum Szybowcowym w Lesznie zdobył diamenty za przeloty o długości powyżej 500 km. W kwietniu 1971 roku został Przewodniczącym Sekcji Szybowcowej Aeroklubu Gliwickiego. 22 marca 1981 roku wykorzystując noszenia fali karkonoskiej w Jeleniej Górze uzyskał przewyższenie 5300 m (wysokość absolutna 6410 m) uzyskując w ten sposób trzeci diament do złotej odznaki szybowcowej (4 miejsce w zestawieniu 10 najlepszych wyników szybowcowych w roku 1981). 10 grudnia 1983 roku podczas XII Zjazdu Krajowego Aeroklubu PRL, w wyborach jawnych został wybrany członkiem Zarządu Głównego APRL. 20 kwietnia 2007 roku na Walnym Zgromadzeniu Sprawozdawczo-Wyborczym AGl, Tadeuszowi Lewickiemu nadano Tytuł członka honorowego Aeroklubu Gliwickiego. Łącznie jako pilot szybowcowy i samolotowy do roku 2014 wylatał ponad 4600 godz., wykonując 15180 lotów. Pełnił funkcję Prezesa Zarządu Aeroklubu Gliwickiego (.02.04.2001-20.04.2007), a w Aeroklubie Gliwickim, kierownika ds. jakości w zakresie obsługi statków powietrznych. 20 kwietnia 2007 roku został mu nadany Tytuł członka honorowego Aeroklubu Gliwickiego.
Tadeusz Lewicki jest sekretarzem Klubu Seniorów Lotnictwa przy Aeroklubie Gliwickim i członkiem Sądu Koleżeńskiego Aeroklubu Gliwickiego.
. Ukończył Politechnikę Śląską (1952–1957) na kierunku Mechanicznym Technologicznym.
Zdobyte odznaki szybowcowe.
Srebrna odznaka szybowcowa
Złota odznaka szybowcowa
Złota odznaka szybowcowa z 3. diamentami
Diamenty za przelot docelowy/po trasie zamkniętej 300 km
Diamenty za przewyższenie 5000 m
Diamenty za przelot 500 km
Osiągnięcia sportowe.
Źródło

</doc>
<doc id="3743880" url="https://pl.wikipedia.org/wiki?curid=3743880" title="Andrzej Grzybowski">
Andrzej Grzybowski



</doc>
<doc id="3743882" url="https://pl.wikipedia.org/wiki?curid=3743882" title="Teodor I Calliopas">
Teodor I Calliopas

Teodor I Calliopas (grec. Θεόδωρος Καλλιοπάς) – egzarcha Rawenny w latach 643–645 i 652–666.
O jego pierwszych rządach nic nie wiadomo. W 645 został zastąpiony przez Platona. Ponownie został egzarchą po obaleniu śmierci uzurpatora Olimpiosa. Teodor Kalliopas uwięził w 653 roku papieża Marcina I, wręczając jednocześnie 17 czerwca duchownym rzymskim cesarski rozkaz zarzucający Marcinowi bezprawne ogłoszenie się papieżem, składający go z urzędu i zarzucający zdradę stanu. 

</doc>
<doc id="3743884" url="https://pl.wikipedia.org/wiki?curid=3743884" title="Zbiór rozdzielający">
Zbiór rozdzielający

Zbiór rozdzielający – zbiór formula_1 funkcji formula_2 w którym dla dowolnych dwóch elementów formula_3 istnieje funkcja formula_4 spełniająca formula_5 mówi się też, że zbiór formula_1 "rozdziela" punkty formula_7.
Zbiory rozdzielające ułatwiają sformułowanie wariantu twierdzenia Stone’a-Weierstrassa dla funkcji o wartościach rzeczywistych na zwartej przestrzeni Hausdorffa z topologią zbieżności jednostajnej: dowolna podalgebra tej przestrzeni funkcyjnej jest gęsta wtedy i tylko tedy, gdy rozdziela punkty; tę wersję twierdzenia dowiódł jako pierwszy Marshall Stone.

</doc>
<doc id="3743890" url="https://pl.wikipedia.org/wiki?curid=3743890" title="Álvaro Benito">
Álvaro Benito

Álvaro Benito Villar (ur. 10 grudnia 1976 w Salamance) – były hiszpański piłkarz występujący na pozycji pomocnika, a także trener piłkarski i muzyk.
Życiorys.
Grał w młodzieżowych reprezentacjach Hiszpanii; w 1992 roku zdobył srebrny medal na mistrzostwach Europy U-16. Seniorską karierę rozpoczął w 1994 roku w drużynie „C” Realu Madryt. W pierwszym zespole zadebiutował 3 września 1995 roku przeciwko Rayo Vallecano. Ogółem w pierwszej drużynie Realu Madryt rozegrał 21 meczów. W rundzie wiosennej sezonu 1997/1998 grał w CD Tenerife, po czym wrócił do Realu. W sezonie 2002/2003 grał w Getafe CF. W 2003 roku zakończył karierę z powodu doznanej w 1996 kontuzji, która się odnowiła.
Po zakończeniu kariery piłkarskiej został wokalistą i gitarzystą w zespole Pignoise. W 2015 roku został trenerem juniorów Realu Madryt.

</doc>
<doc id="3743895" url="https://pl.wikipedia.org/wiki?curid=3743895" title="Bárbara Lennie">
Bárbara Lennie

Bárbara Lennie Holguín (ur. 20 kwietnia 1984 w Madrycie) – hiszpańska aktorka, która rozpoczęła swoją karierę aktorską w 2001 roku.
Życiorys.
Gdy Bárbara Lennie miała rok, rodzice wyjechali wraz z nią do Argentyny. Wspólnie wrócili do Hiszpanii po pięciu latach. Bárbara Lennie ukończyła kierunek o nazwie "dramat" na Real Escuela Superior de Arte Dramático. W 2005 roku została nominowana do nagrody „Goya” w kategorii najlepszej aktorki debiutującej za rolę "Lourdes" w filmie "Obaba". W 2014 została nagrodzona nagrodą „Goya” w kategorii "najlepsza aktorka".
Nagrody i nominacje.
Goya (nagroda filmowa)

</doc>
<doc id="3743897" url="https://pl.wikipedia.org/wiki?curid=3743897" title="Atari Flashback">
Atari Flashback

Atari Flashback – seria konsol z wbudowanymi grami, w latach 2004-2010 produkowana przez Atari, a następnie przez AtGames. Konsole pod względem wizualnym są wzorowane na Atari 2600 i Atari 7800, jednak nie posiadają gniazd na kartridże.
Atari Flashback.
Pierwszy model z serii Atari Flashback został wydany w 2004 roku. Konsola była wzorowana na Atari 7800 i posiadała dwa kontrolery, które również były wzorowane na tych z Atari 7800. System miał wbudowane dwadzieścia gier z konsol Atari 2600 i Atari 7800 wszystkie były wyprodukowane przez Atari i spółki siostrzane.
Hardware konsoli nie był stworzony przez Atari, lecz opierał się na klonie konsoli NES, przez co wygląd gier na Atari Flashback, różnił się znacząco od wyglądu oryginałów.
Lista gier.
Wszystkie poniższe gry; nie licząc gry "Sabouteur"; zostały wcześniej wydane na konsole Atari 2600 i Atari 7800
Atari Flashback 2.
Konsola Atari Flashback 2 była następczynią oryginalnej Atari Flashback z 2005 roku. Posiada czterdzieści wbudowanych gier z Atari 2600. Oprócz gier od firmy Atari kilka z wbudowanych tytułów to produkcje typu homebrew, które zostały stworzone przez entuzjastów, dwie z gier ("Pitfall!" i "River Raid") były oryginalnie wyprodukowane przez Activision.
Wygląd Atari Flashback 2 jest wzorowany na konsoli Atari 2600 z 1977 roku, z tym, że jest od niej mniejsza i lżejsza. Flashback 2 posiada pięć przycisków na obudowie – włącznik, reset, lewy i prawy przycisk do wyboru poziomu trudności i select. Konsola ma dwa dżojstiki, wzorowane na tych z Atari 2600, które wpinane są do tylnej części konsoli, konsola obsługuje także oryginalne kontrolery z tej konsoli.
W przeciwieństwie do pierwszej konsoli z serii "Flashback 2" posiadał komponenty stworzone przez Atari dzięki czemu konsola pracowała z grami w taki sam sposób jak oryginały, przez co udało się w pełni odwzorować wygląd i mechanikę tytułów.
Lista gier.
Wbudowane w konsolę gry zostały podzielone na cztery kategorie, które można było wybrać z poziomu konsoli.
Ukryte gry.
Konsole posiadała również dwa ukryte tytuły, które wymagały kontrolera z pokrętłem, tzw. Paddle. Flashback 2 nie posiadała takich kontrolerów w związku z tym do grania w te tytuły potrzebne były oryginalne kontrolery z pokrętłem na Atari 2600.
Atari Flashback Portable.
Atari Flashback Portable to przenośna wersja konsoli Atari Flashback wydanie jej planowane było na 2008 rok, miała kosztować około 40$. Ostatecznie projekt ten został porzucony.
Atari Flashback 2+.
Atari Flashback 2+, została wydana w 2010 roku. Z puli jej tytułów usunięto gry: "Pitfall!", "River Raid", "Wizard", "Caverns of Mars" i "Atari Climber", dodano natomiast nową kategorię z grami sportowymi, w których znalazły się gry "Realsports Boxing", "Realsports Soccer", "Super Baseball", "Super Football" i "Double Dunk". Dodano także trzecią ukrytą grę – Circus Atari.
Atari Flashback 3.
W 2011 roku firma AtGames wyprodukowała Atari Flashback 3, konsola zawierała 60 wbudowanych tytułów z Atari 2600, a także dwa kontrolery, wygląd był podobny do konsol Flashback 2 i Flasback 2+ z niewielkimi różnicami. Flashback 3 używa emulacji opartej na procesorze ARM, mimo to podobnie jak poprzednik jest kompatybilna z oryginalnymi kontrolerami.
Atari Flashback 4.
13 listopada 2012 została wydana konsola Atari Flashback 4 przez firmę AtGames. Konsola niemal nie różni się od poprzednika pod względem wizualnym i sprzętowym, jedną z głównych nowości w systemie jest zastosowanie bezprzewodowych kontrolerów. Konsola posiada 75 wbudowanych gier – wszystkie z Flashback 3 i 15 nowych.
Gry.
Flashback 4 posiada wszystkie tytuły z konsoli Flashback 3, a także piętnaście nowych tytułów wymienionych poniżej:
Atari Flashback 5.
Atari Flashback 5 wydano 1 października 2014 roku, jak dwie poprzednie konsole została wyprodukowana przez AtGames. Konsola nie różni się od poprzednika pod względem sprzętu. W tym modelu dodano 17 nowych gier, dając w sumie 92 tytuły.
Gry.
W tym modelu dodano 17 nowych gier wymienionych poniżej:
Atari Flashback 6.
Atari Flashback 6 wydano 15 października 2015 roku przez firmę AtGames. W tym wydaniu dodano osiem nowych tytułów, dając w sumie sto gier.
Gry.
W tym modelu dodano 8 nowych gier wymienionych poniżej:

</doc>
<doc id="3743899" url="https://pl.wikipedia.org/wiki?curid=3743899" title="Platon (egzarcha)">
Platon (egzarcha)

Platon (grec. Πλάτων) – egzarcha Rawenny w latach 645-649.
Jego rządy w egzarchacie upłynęły na konflikcie z papieżem Teodorem I dotyczącym monoteletyzmu. 

</doc>
<doc id="3743901" url="https://pl.wikipedia.org/wiki?curid=3743901" title="Sudańskie Muzeum Narodowe">
Sudańskie Muzeum Narodowe

Sudańskie Muzeum Narodowe (, ; czasem tłumaczone jako Muzeum Narodowe Sudanu) – instytucja kultury, naczelne muzeum dokumentujące kulturę, historię i sztukę Sudanu. Mieści się w Chartumie. Dyrektorem muzeum jest Ghalii gar el-Nabi.
Muzeum posiada bogate zbiory sztuki nubijskiej, szczególnie z okresu chrześcijańskiego. W latach 90. XX wieku prof. Włodzimierz Godlewski wraz z zespołem rozpoczął katalogowanie bogatych zbiorów epigraficznych w językach greckim i koptyjskim, jakie znajdują się w zbiorach muzeum. Trwające ponad dekadę prace zaowocowały wydaniem w 2003 dwóch monumentalnych monografii.
W muzeum znajduje się sudańska część zabytków wydobytych przez zespół prof. Kazimierza Michałowskiego w Faras podczas tzw. kampanii nubijskiej. Mniejsza część odkrytych i zabezpieczonych zabytków znajduje się w Galerii Faras im. Profesora Kazimierza Michałowskiego w warszawskim Muzeum Narodowym.

</doc>
<doc id="3743902" url="https://pl.wikipedia.org/wiki?curid=3743902" title="Muzeum Narodowe Sudanu w Chartumie">
Muzeum Narodowe Sudanu w Chartumie



</doc>
<doc id="3743905" url="https://pl.wikipedia.org/wiki?curid=3743905" title="Grzegorz (egzarcha Rawenny)">
Grzegorz (egzarcha Rawenny)

Grzegorz – egzarcha Rawenny w latach 666–678. 
Jego rządy upłynęły na konflikcie arcybiskupa Rawenny z papieżem. Za jego rządów Konstans II nosił się z zamiarem przeniesienia stolicy cesarstwa bizantyńskiego do Syrakuz.

</doc>
<doc id="3743922" url="https://pl.wikipedia.org/wiki?curid=3743922" title="Fircyk">
Fircyk

Fircyk, pustak, świstak, kawaler modny, petit-maître – postać występująca w polskich i francuskich utworach komediowych i wierszach okresu Oświecenia. Charakteryzowała się bezrefleksyjnym naśladowaniem francuskiej mody, zwyczajów, sposobu bycia, rozrzutnością, co wiązało się następnie z próbą bogatego ożenienia się, pogardą dla rodzimej tradycji, filozofią carpe diem. Fircyk nie był postacią wykreowaną przez pisarzy, ale przeniknął do literatury z prawdziwego życia. Pojawiał się już m.in. w komediach Franciszka Bohomolca czy Ignacego Krasickiego, był on wtedy przedstawiany jednoznacznie negatywnie, a jego sposób bycia wyśmiewany. W komediach obyczajowych warszawskich fircyk urósł do rangi jednej z postaci naczelnych – obok damy modnej, waleta i subretki. Zmienił się wtedy sposób przedstawiania fircyka. Komediopisarze nadali mu cechy pozytywne i indywidualne, zaprzestając piętnowania tej postaci – jej ocenę pozostawiali odbiorcy. Zofia Wołoszyńska wyodrębnia dwa typy fircyków: fircyka prymitywnego i fircyka duchownego. O ile ten pierwszy typ charakteryzuje się bezrefleksyjnym przejęciem mody, stylu życia, zachowania na wzór francuski, przy jednoczesnym ignorowaniu filozofii i polityki wieku Oświecenia, to drugi jest wytworem tej epoki. Świadomie odrzucił tradycyjną moralność i sposób myślenia, nie zastępując jej jednak nową filozofią, ale chęcią "przeżycia rozkoszy", postawą hedonistyczną. 
Przykłady w literaturze polskiej: Fircyk w zalotach Franciszka Zabłockiego, „Panna na wydaniu” Adama Czartoryskiego, „Krosienka” Ignacego Krasickiego, Żółta szlafmyca, albo kolęda na nowy rok Franciszka Zabłockiego, „Bigos hultajski, czyli szkoła trzpiotów” Jana Drozdowskiego, wiersz Adama Naruszewicza „Fircyk”.

</doc>
<doc id="3743923" url="https://pl.wikipedia.org/wiki?curid=3743923" title="Asarum epigynum">
Asarum epigynum

Asarum epigynum Hayata – gatunek rośliny z rodziny kokornakowatych ("Aristolochiaceae" Juss.). Występuje naturalnie w południowo-wschodnich Chinach (w prowincji Hajnan) oraz na wyspie Tajwan. 
Biologia i ekologia.
Rośnie w lasach. Kwitnie od lutego do marca.

</doc>
<doc id="3743934" url="https://pl.wikipedia.org/wiki?curid=3743934" title="Yūka Setō">
Yūka Setō

 – japońska skoczkini narciarska. Uczestniczka mistrzostw świata seniorów (2015) i dwukrotna uczestniczka mistrzostw świata juniorów (2015 i 2016). Brązowa medalistka mistrzostw świata juniorów w konkursie drużynowym kobiet z 2015.
Przebieg kariery.
Setō zadebiutowała w oficjalnych zawodach międzynarodowych rozgrywanych przez FIS we wrześniu 2013, zajmując w konkursach FIS Cupu rozgrywanych w Râșnovie 5. i 4. miejsce.
W Pucharze Świata po raz pierwszy wystąpiła 5 grudnia 2014, plasując się w Lillehammer na 32. pozycji. Pierwsze punkty zdobyła w kolejnym starcie – 10 stycznia 2015 w Sapporo była 22. Łącznie w debiutanckim sezonie (2014/2015) wzięła udział w 11 konkursach PŚ – oprócz startu w Lillehammer raz nie awansowała do drugiej serii, poza tym 5 razy (w tym w Sapporo, gdzie po raz pierwszy awansowała do drugiej serii) zajmując miejsca w trzeciej i 4 razy w drugiej dziesiątce, najwyżej plasując się na 11. pozycji (24 stycznia 2015 w Oberstdorfie. W sumie zgromadziła 100 punktów, zajmując 27. miejsce w klasyfikacji generalnej tego cyklu.
W lutym 2015 w Ałmaty wystartowała w mistrzostwach świata juniorów – w konkursie indywidualnym kobiet była 7., a w konkursie drużynowym kobiet, wraz z reprezentacją Japonii (w składzie: Nozomi Maruyama, Yurina Yamada, Shihori Oi i Yūka Setō), zdobyła brązowy medal. W tym samym miesiącu wzięła także udział w mistrzostwach świata seniorów w Falun, gdzie zajęła 31. miejsce w konkursie indywidualnym kobiet.
We wrześniu 2015 zadebiutowała w Letnim Grand Prix, zajmując w czterech konkursach rozegranych w Czajkowskim i Ałmaty miejsca w drugiej dziesiątce. W sumie zdobyła 63 punkty, plasując się na 17. pozycji w klasyfikacji generalnej edycji tego cyklu z 2015.
W sezonie 2015/2016 wzięła udział w 15 konkursach Pucharu Świata – raz zajęła miejsce w czwartej, 2 razy w trzeciej, 9 razy w drugiej i 2 razy w pierwszej dziesiątce zawodów. Najwyżej uplasowała się 23 stycznia 2016 w Zaō, gdzie była 5. W klasyfikacji generalnej zajęła 17. pozycję, gromadząc 257 punktów.
W lutym 2016 po raz drugi w karierze wystartowała w mistrzostwach świata juniorów, zajmując w konkursie indywidualnym kobiet 5. miejsce, a w konkursie drużynowym zespołów mieszanych 6. pozycję.

</doc>
<doc id="3743938" url="https://pl.wikipedia.org/wiki?curid=3743938" title="Mistrzostwa Świata w Piłce Siatkowej Mężczyzn 2018 (eliminacje strefy NORCECA)">
Mistrzostwa Świata w Piłce Siatkowej Mężczyzn 2018 (eliminacje strefy NORCECA)

Eliminacje strefy NORCECA do Mistrzostw Świata w Piłce Siatkowej Mężczyzn 2018 odbywały się w dniach 9 lipca 2016 - 12 listopada 2017 w czterech rundach kwalifikacyjnych i brało w nich udział 39 reprezentacji. Eliminacje wyłoniły 5 zespołów, które awansowały do Mistrzostw Świata w Piłce Siatkowej Mężczyzn 2018. Eliminacje były ściśle związane z Mistrzostwami Ameryki Północnej, Środkowej i Karaibów w Piłce Siatkowej Mężczyzn 2017: dwie pierwsze rundy kwalifikacyjne to również eliminacje do tych mistrzostw, natomiast trzecia runda to sam turniej finałowy Mistrzostw NORCECA 2017.
Uczestnicy.
W eliminacjach uczestniczyło 39 z 42 członków federacji NORCECA. Drużyny sklasyfikowane na miejscach 1-6 wg Rankingu NORCECA Reprezentacji Seniorskich Mężczyzn z dnia 1 stycznia 2016 r. automatycznie awansowały do Mistrzostw Ameryki Północnej, Środkowej i Karaibów w Piłce Siatkowej Mężczyzn 2017. Rozpoczęcie eliminacji od pierwszej lub drugiej rundy pozostałych drużyn, podzielonych wg regionalnych federacji, również było zależne od pozycji w rankingu. Po dwie najwyżej sklasyfikowane zespoły z federacji CAZOVA i ECVA rozpoczęły rozgrywki od drugiej rundy, wszystkie pozostałe drużyny – od pierwszej.
W nawiasach podano pozycję w Rankingu NORCECA Reprezentacji Seniorskich Mężczyzn z dnia 1 stycznia 2016 r.
Pierwsza runda kwalifikacyjna.
CAZOVA.
Członkowie CAZOVA, oprócz dwóch najwyżej sklasyfikowanych w rankingu NORCECA, zostali rozdzieleni do trzech czterozespołowych grup metodą serpentyny wg pozycji w rankingu. Skład grup ustalano biorąc także pod uwagę – tak bardzo jak było to możliwe – położenie geograficzne poszczególnych państw. Skład grup:
"*drużyna wycofała się przed rozpoczęciem rozgrywek"
Z każdej grupy został wybrany gospodarz turnieju grupowego. Rozgrywki były prowadzone systemem kołowym, „każdy z każdym” bez meczów rewanżowych. Po dwie najlepsze drużyny z każdej grupy awansowały do drugiej rundy kwalifikacyjnej, będącej jednocześnie Mistrzostwami strefy CAZOVA.
Wyniki.
Grupa A.
 Palais des Sports de Rivière-Salée, Rivière-Salée, Martynika
"Reprezentacja Bonaire z powodu strat finansowych, spowodowanych przejściem huraganu Matthew"", wycofała się z rozgrywek, w związku z czym w grupie tej grały 3 drużyny."
Grupa B.
 Ismay van Wilgen Sporthal, Paramaribo, Surinam
Grupa C.
 Gymnasium Vincent, Port-au-Prince, Haiti
ECVA.
Członkowie ECVA, oprócz dwóch najwyżej sklasyfikowanych w rankingu NORCECA, zostali rozdzieleni do trzech czterozespołowych grup metodą serpentyny wg pozycji w rankingu. Skład grup ustalano biorąc także pod uwagę – tak bardzo jak było to możliwe – położenie geograficzne poszczególnych państw. Skład grup:
"*drużyna wycofała się przed rozpoczęciem rozgrywek"
Z każdej grupy został wybrany gospodarz turnieju grupowego. Rozgrywki były przeprowadzane w dwóch etapach. Faza grupowa odbywała się w systemie kołowym, „każdy z każdym” bez meczów rewanżowych. W rundzie finałowej rozegrane zostały mecze o 1. i 3. miejsce w turnieju. Po dwie najlepsze drużyny z każdej grupy awansowały do drugiej rundy kwalifikacyjnej.
Wyniki.
Grupa A.
 YMCA Sport Complex, Saint John’s, Antigua i Barbuda
Grupa B.
 The La Borie Indoor Facility, Saint George’s, Grenada
Grupa C.
 Galis Bay Matthew Francois Omnisports Auditorium, Marigot, Saint-Martin
"Reprezentacja Saby wycofała się z rozgrywek, w związku z czym w grupie tej grają 3 drużyny, zrezygnowano także z meczu o 3. miejsce. Turniej przesunięto z 26 – 27 sierpnia na 27 – 28 sierpnia 2016 r."
AFECAVOL.
W rozgrywkach tej federacji brało udział 7 zespołów: 6 faktycznie należących do AFECAVOL oraz Dominikana (jedyna drużyna NCVA poza pierwszą szóstką wg rankingu NORCECA), która zastąpiła Kostarykę (jako jedna z sześciu najlepszych drużyn wg rankingu NORCECA, uzyskała ona bezpośredni awans do Mistrzostw NORCECA 2017)..
Drużyny uczestniczące:
Gospodarzem turnieju zostało wybrane Belize. Rozgrywki były prowadzone systemem kołowym, „każdy z każdym” bez meczów rewanżowych. Federacja ta nie przeprowadza drugiej rundy kwalifikacyjnej: dwie najlepsze drużyny w grupie awansowały bezpośrednio do Mistrzostw NORCECA 2017.
"Pierwotnie turniej miał się odbywać w dniach 14–20 sierpnia 2016 r., termin jednak przesunięto na 24 – 30 września 2016 r."
Wyniki.
 St. Catherine Academy Multipurpose Center, Belize City, Belize
Druga runda kwalifikacyjna.
CAZOVA.
W strefie CAZOVA druga ruda kwalifikacyjna rozgrywana była w ramach Mistrzostw CAZOVA 2017. W turnieju tym zagrało sześć drużyn zakwalifikowanych w pierwszej rundzie kwalifikacyjnej oraz dwa najwyżej sklasyfikowane w rankingu NORCECA zespoły CAZOVA: Trynidad i Tobago oraz Barbados. Wszystkie drużyny zostały rozdzielone na dwie czterozespołowe grupy wg schematu:
"*miejsce w Rankingu NORCECA"
Gospodarzem Mistrzostw był Trynidad i Tobago. Faza grupowa odbywała się w systemie kołowym, „każdy z każdym” bez meczów rewanżowych. Najlepszy drużyny w obu grupach awansowały automatycznie do półfinału. Zespoły z miejsc 2-3. zagrały w ćwierćfinałach, których zwycięzcy awansowali do półfinału, a przegrani rozegrali między sobą mecz o 5. miejsce. Drużyny, które w fazie grupowej zajęły ostatnie miejsca, zagrały mecz o 7. miejsce.
Finaliści turnieju, oprócz prawa do gry o tytuł Mistrza strefy CAZOVA, uzyskali również awans na Mistrzostwa NORCECA 2017, będące jednocześnie trzecim etapem kwalifikacji do Mistrzostw Świata 2018.
Wyniki.
 National Cycling Centre, Couva, Trynidad i Tobago
ECVA.
W rundzie tej do sześciu drużyn awansujących z pierwszej rundy dołączyły dwa najwyżej sklasyfikowane w rankingu NORCECA zespoły ECVA: Saint Lucia oraz Dominika. Wszystkie drużyny zostały rozdzielone na dwie czterozespołowe grupy metodą serpentyny (biorąc pod uwagę wyniki z pierwszej rundy) wg schematu:
"*- miejsce w Rankingu NORCECA"
Gospodarzem turniejów grupowych została wybrana Saint Lucia. Rozgrywki będą prowadzone systemem kołowym, „każdy z każdym” bez meczów rewanżowych. Zwycięzcy każdej grupy awansują do Mistrzostw NORCECA 2017.
Wyniki.
Grupa D.
 Beausejour Indoor facility, Gros Islet, Saint Lucia
Grupa E.
 Beausejour Indoor facility, Gros Islet, Saint Lucia
Mistrzostwa NORCECA 2017.
W Mistrzostwach NORCECA 2017 wzięło udział 10 reprezentacji: 4 automatycznie zakwalifikowanych jako najlepsze wg rankingu NORCECA (Stany Zjednoczone, Kanada, Meksyk i Kostaryka; Kuba oraz Portoryko zmuszone zostały wycofać się z turnieju) oraz 6 wyłonionych na drodze eliminacji w poprzednich dwóch rundach.
Na Mistrzostwa Świata 2018 awansowały 3 najlepsze zespoły w końcowej klasyfikacji, natomiast drużyny z miejsc 4. i 5. wezmą udział w turnieju kwalifikacyjnym razem z Kubą i Portorykiem.
Czwarta runda kwalifikacyjna - turniej kwalifikacyjny.
Reprezentacje Kuby i Portoryka w związku ze zniszczeniami po przejściu huraganów Irma i Maria musiały wycofać się z mistrzostw kontynentalnych, które w założeniu miały być ostatnim turniejem kwalifikacyjnym do Mistrzostw Świata 2018. Władze NORCECA postanowiły zorganizować jeszcze jeden turniej dla Kuby, Portoryka oraz drużyn z 4. i 5. miejsca w mistrzostwach kontynentalnych.
Gospodarzem turnieju została wybrana Kuba. Rozgrywki odbywały się w systemie kołowym, „każdy z każdym” bez meczów rewanżowych. Dwie najlepsze drużyny uzyskały kwalifikację na Mistrzostwa Świata 2018.
Wyniki.
 Sala 19 de Noviembre, Pinar del Río, Kuba

</doc>
<doc id="3743940" url="https://pl.wikipedia.org/wiki?curid=3743940" title="Teodor II (egzarcha)">
Teodor II (egzarcha)

Teodor II – egzarcha Rawenny w latach 677–687.
Jako egzarcha zatwierdził wybór papieża Konona. 

</doc>
<doc id="3743946" url="https://pl.wikipedia.org/wiki?curid=3743946" title="Jan II Platinus">
Jan II Platinus

Jan II Platinus – egzarcha Rawenny w latach 687–702.
Na jego rządy w egzarchacie przypada nasilenie konfliktu Bizancjum w papieżem Sergiuszem I. Początkowo Jan popierał jego kontrkandydata Paschalisa, którego przekupił go 100 funtami złota. Nowy papież odmówił uznania uchwał zwołanego przez cesarza Justyniana II soboru trullańskiego (w 692, gdzie m.in. ograniczono władzę papieską i potępiono celibat), cesarz w odpowiedzi nakazał Janowi II uwięzić papieża. Nie doszło jednak do aresztowania, w obronie papieża stanął lud Rzymu oraz wojsko. Wysłannicy cesarscy zostali wypędzeni. 

</doc>
<doc id="3743948" url="https://pl.wikipedia.org/wiki?curid=3743948" title="Naprężenie styczne">
Naprężenie styczne

Naprężenie styczne, ścinające jest składową styczną naprężenia całkowitego formula_1 oznaczaną przez formula_2 i leżącą w płaszczyźnie przekroju poprzecznego o normalnej zewnętrznej formula_3. Naprężenie to jest związane z dewiacyjną deformacją ciała (bez zmiany jego objętości). Wyznaczanie naprężeń stycznych w przypadku ogólnym wymaga zastosowania metod mechaniki ośrodków ciągłych. W najprostszym przypadku płaskiego zginania poprzecznego, pręta pryzmatycznego o osi formula_4 rozkład naprężeń stycznych w jego przekroju określa wzór
w którym
Występuje również szczególny przypadek czystego ścinania, w którym naprężenia normalne w przekroju są równe zero, a naprężenia styczne są różne od zera. Przypadek taki występuje np. w płaskim stanie naprężenia, gdy materiał jest rozciągany wzdłuż jednego kierunku i ściskany wzdłuż drugiego (prostopadłego) kierunku, tzn. gdy
Czyste ścinanie występuje wówczas w płaszczyznach przekrojów nachylonych względem tych kierunków o 45 stopni.
Ścinaniu zazwyczaj towarzyszą inne odkształcenia, występujące przy innych stanach obciążenia, takich jak np. docisk. Dzieje się tak m.in. w połączeniach nitowych, klinowych i wpustowych.
Obliczenia wytrzymałościowe.
Zgodnie z hipotezą wytężeniową naprężenie formula_16 musi spełniać warunek:
gdzie:
Zasadniczy problem polega jednak na wyznaczeniu wartości formula_19 które nie jest proste, gdyż rozkład naprężeń stycznych nawet w przekroju poprzecznym płasko zginanego pręta pryzmatycznego, jest zmienny w zależności od kształtu tego przekroju. I tak na przykład dla najprostszego przypadku przekroju prostokątnego o wymiarach formula_20 rozkład ten jest paraboliczny co wynika ze wzoru (a). Podstawiając w nim
otrzymujemy
Jak widać formula_23

</doc>
<doc id="3743956" url="https://pl.wikipedia.org/wiki?curid=3743956" title="Teofilakt (egzarcha)">
Teofilakt (egzarcha)

Teofilakt – egzarcha Rawenny w latach 702–710.
Na jego rządy przypada konflikt z cesarzem Justynianem II zemścił się mieszkańcach Rawenny, którzy, w jego ocenie, nie dość gorliwie działali w sprawie uwięzienia papieża Sergiusza. Rawenna została złupiona, jej biskup oślepiony, a wielu mieszkańców sprowadzono do stolicy dla dokonania tam egzekucji. Sam egzarcha ocalał. 

</doc>
<doc id="3743969" url="https://pl.wikipedia.org/wiki?curid=3743969" title="Rudolf czerwononosy Renifer">
Rudolf czerwononosy Renifer



</doc>
<doc id="3743980" url="https://pl.wikipedia.org/wiki?curid=3743980" title="Yuka Seto">
Yuka Seto



</doc>
<doc id="3743981" url="https://pl.wikipedia.org/wiki?curid=3743981" title="Rubén Moreno Palanques">
Rubén Moreno Palanques

Rubén Moreno Palanques (ur. 23 lipca 1958 w Castellón de la Plana) – hiszpański doktor medycyny, polityk, członek Partii Ludowej.
Życiorys.
Ukończył studia medyczne na Uniwersytecie w Walencji. Ukończył tam również studia doktoranckie i został doktorem nauk medycznych. Następnie wybrał się do Stanów Zjednoczonych na badania postdoktoranckie, które prowadził na University of Kansas w dziedzinie biologii molekularnej w Departamencie Patologii i Onkologii. Został tam dyrektorem laboratorium chorób genetycznych. Po siedmiu latach wrócił do Hiszpanii i został dyrektorem onkologii molekularnej na Uniwersytecie Nawarry. Został też podsekretarzem stanu, który odpowiadał za zdrowie w autonomicznym rządzie Walencji. W 2011 roku Rubén Moreno Palanques wystartował w wyborach parlamentarnych z listy Partii Ludowej z prowincji Walencja, z której uzyskał mandat. Wystartował w wyborach parlamentarnych w 2015 z listy Partii Ludowej, z której ponownie uzyskał mandat. Wystartował w przedterminowych wyborach parlamentarnych w 2016 z listy Partii Ludowej i uzyskał mandat z prowincji Walencja.

</doc>
<doc id="3743984" url="https://pl.wikipedia.org/wiki?curid=3743984" title="Jan III Rizocopo">
Jan III Rizocopo

Jan III Rizocopo – egzarcha Rawenny w latach 710-711.
Za jego krótkich rządów miała miejsce ekspedycja karna przeciw Rawennie z rozkazu cesarza Justyniana II.

</doc>
<doc id="3743985" url="https://pl.wikipedia.org/wiki?curid=3743985" title="Scholastyk (egzarcha)">
Scholastyk (egzarcha)

Scholastyk – egzarcha Rawenny w latach 713-726. 
Za jego rządów przypada unieważnienie dekretów poprzednich cesarzy dotyczących monoteletyzmu. Doprowadziło to do poprawy stosunków pomiędzy Rzymem a Konstantynopolem. 

</doc>
<doc id="3743986" url="https://pl.wikipedia.org/wiki?curid=3743986" title="Manasa Bari">
Manasa Bari

Manasa Bari (ur. 20 maja 1974) – fidżyjski rugbysta grający na pozycji , reprezentant kraju zarówno w wersji piętnasto-, jak i siedmioosobowej, triumfator Pucharu Świata 1997, uczestnik Pucharu Świata 1999, następnie trener.
W National Provincial Championship grał dla Otago oraz King Country, zaś w rozgrywkach Super 12 dla Otago Highlanders.
W fidżyjskiej reprezentacji rugby 7 zadebiutował w 1994 roku w turnieju Hong Kong Sevens. Otrzymał powołanie na Puchar Świata 1997, w którym Fidżyjczycy okazali się niepokonani zdobywając po raz pierwszy "Melrose Cup". Po tym turnieju Post Fiji wydała serię znaczków upamiętniającą zwycięską drużynę, w której znajdowali się również Waisale Serevi, Taniela Qauqau, Jope Tuikabe, Leveni Duvuduvukula, Inoke Maraiwai, Aminiasi Naituyaga, Marika Vunibaka, Luke Erenavula i Lemeki Koroi. Wziął także udział w zakończonej na drugim miejscu kampanii Fidżyjczyków w sezonie 1999/2000 IRB Sevens World Series.
W pełnej, piętnastoosobowej odmianie w latach 1995–1999 rozegrał trzydzieści spotkań dla fidżyjskiej kadry, w tym osiemnaście testmeczów, a jeden z nich nastąpił podczas Pucharu Świata 1999.
Był funkcjonariuszem policji. Trenował policyjny zespół rugby 7 oraz inne lokalne drużyny, na poziomie reprezentacyjnym zaś znajdował się w sztabie szkoleniowym jako asystent trenera bądź selekcjoner.

</doc>
<doc id="3743987" url="https://pl.wikipedia.org/wiki?curid=3743987" title="Dawit Hakopian">
Dawit Hakopian

Dawit Hakopian (orm. Դավիթ Հակոբյան, ur. 21 marca 1993 w Giumri) – ormiański piłkarz, pomocnik, występujący w klubie Szirak Giumri. Reprezentant Armenii.
Reprezentacja.
W seniorskiej reprezentacji Armenii zadebiutował 2 czerwca 2016 roku w wygranym 4:0 towarzyskim spotkaniu z Salwadorem, w którym wszedł z ławki rezerwowych na 17 ostatnich minut.

</doc>
<doc id="3743988" url="https://pl.wikipedia.org/wiki?curid=3743988" title="Alfred Schmidt-Respinger">
Alfred Schmidt-Respinger

Alfred Schmidt-Respinger – szwajcarski chemik specjalizujący się w chemii stosowanej (zajmował się głównie rozwojem produkcji barwników i preparatów farmaceutycznych). Twórca Towarzystwa Polsko-Szwajcarskiego. W roku 1949 otrzymał tytuł doktora honoris causa Uniwersytetu Łódzkiego.
Podczas II wojny światowej wspomagał Polaków znajdujących się w niemieckich obozach koncentracyjnych i jenieckich oraz internowanych w Szwajcarii. Po skończeniu wojny organizował wsparcie naukowe dla wydziałów lekarskich uczelni w Polsce.

</doc>
<doc id="3743989" url="https://pl.wikipedia.org/wiki?curid=3743989" title="Jakub Romiszewski">
Jakub Romiszewski

Jakub Romiszewski z Romiszowic (Romiszewic) herbu Jelita (ur. ok. 1470 – zm. po 1533) – łowczy łęczycki (1506–1533), protoplasta rodu Stokowskich herbu Jelita
Syn Piotra (Piotrasza) Romiszo(e)wskiego i Petronelli z Rękoraja. Wnuk Jarosława z Remiszewic, łowczego sieradzkiego (1453–1465), uczestnika bitwy z zakonem krzyżackim pod Chojnicami (1454).
W latach 80. XV w. uczestniczył zbrojnie w wyprawach królewskich. 
Po ojcu odziedziczył Rajsko, Zbigniewice, Pokrzywkę, a po matce Nieprzecznię, Polankę i Zawadę (w ziemi krakowskiej). Właściciel Rąbienia, Wierzanowic, Bedonia, Mileszek, Chojen Dużych i Małych. Posiadał także dożywocie na Romiszewicach, Zamościu i Świńsku.
W 1494 poślubił Annę z Łęk i Stoków herbu Topór (wnuczkę Sieciecha z Łęk), która wniosła mu w posagu Stoki, Lipiny, Wolę Stokowską i Wolę Mieczkową. 
Jakub z Anną mieli czworo dzieci: 
W kolejnych pokoleniach potomkowie Jakuba i Anny Romiszewskich zaczęli używać nazwiska Stokowscy – od nazwy dóbr Stoki. Nazwisko Stokowski pojawia się po raz pierwszy w dokumentach ok. 1570. Pisali się jednak zawsze Stokowskimi z Romiszowic/Remiszewic dla odróżnienia od innych rodzin o nazwisku Stokowski (np. Stokowskich h. Drzewica) – niewywodzących się z Romiszewic i niebędących Jelitczykami. 

</doc>
<doc id="3743990" url="https://pl.wikipedia.org/wiki?curid=3743990" title="Paweł (egzarcha)">
Paweł (egzarcha)

Paweł – egzarcha Rawenny w latach 723–727.
Jest identyfikowany przez niektórych historyków z pierwszym legendarnym dożą Wenecji Paoluccio Anafesto. Król Longobardów Liutprand uderzył na terytoria egzarchatu w Emili. W 727 przeszedł Pad i zdobył Bolonię, Osimo, Rimini i Anconę razem z innymi miastami Emili i Pentapolis. Zdobył Classis, port morski Rawenny, lecz nie zdołał zająć samej Rawenny. Paweł wkrótce zginął podczas buntu skierowanego przeciwko ikonoklazmowi.

</doc>
<doc id="3743991" url="https://pl.wikipedia.org/wiki?curid=3743991" title="(523794) 2015 RR245">
(523794) 2015 RR245

(523794) 2015 RR245 – obiekt transneptunowy, potencjalna planeta karłowata w Pasie Kuipera.
Odkrycie.
(523794) 2015 RR245 została zaobserwowana przez zespół naukowców podczas studiowania zdjęć wykonanych przez Teleskop CFHT na Hawajach we wrześniu 2015 roku w ramach programu OSSOS (ang. "Outer Solar System Origins Survey"), jednak Jet Propulsion Laboratory podaje jako datę odkrycia 15 czerwca 2010, w ramach programu Pan-STARRS.
Orbita.
Obiekt zbliża się do Słońca na odległość minimalną ok. 34,2 au (wciąż pozostając poza orbitą Neptuna), natomiast oddala się na około 130,3 au. Swoje peryhelium osiągnie w roku 2092. Jego okres orbitalny wynosi około 746 lat.
Prawdopodobnie pozostaje w rezonansie orbitalnym z Neptunem 2:9.
Właściwości fizyczne.
Dokładny rozmiar (523794) 2015 RR245 pozostaje nieznany, lecz szacuje się go na ok. 770 kilometrów. Dla porównania Pluton – największy obiekt w Pasie Kuipera – ma 2376,6 ± 3,2 km średnicy.

</doc>
<doc id="3743992" url="https://pl.wikipedia.org/wiki?curid=3743992" title="Quintus Fabius Pictor">
Quintus Fabius Pictor



</doc>
<doc id="3743996" url="https://pl.wikipedia.org/wiki?curid=3743996" title="Konstancja Bernaud">
Konstancja Bernaud

Konstancja Bernaud (Maria od Najświętszego Serca, fr. "Marie du Sacré-Cœur", ur. 28 października 1825 w Besançon, zm. 3 sierpnia 1903 w Bourg-en-Bresse) – francuska wizytka, propagatorka kultu NSPJ, założycielka Arcybractwa Straży Honorowej Najświętszego Serca Pana Jezusa.
Życie.
Konstancja Bernaud urodziła się 28 października 1825 w Besançon, we Francji, w starej, pobożnej i szanowanej rodzinie (w tym samym roku reaktywowano we Francji Bractwo Serca Jezusowego, zakazane od czasów rewolucji). Była najstarszą z ośmiorga rodzeństwa. Już przed narodzinami została poświęcona Najświętszej Maryi Pannie. Ochrzczona 1 listopada, otrzymała imiona Anna Maria Konstacja, lecz w użyciu pozostało to ostatnie imię. Mieszkała naprzeciw pałacu arcybiskupa Besançon, księcia kard. Louis-François de Rohan-Chabot, krewnego króla Karola X. Jako dziecko, widując często idącego kardynała, klękała na drodze, aby przyjąć jego błogosławieństwo. Mając zaledwie 5 lat, po pogrzebie kuzynki szarytki, oświadczyła rodzicom: „Chcę zostać zakonnicą”.
W wieku 4 lat poważnie zachorowała na oczy i przez kilka lat, nie mogąc się bawić, rozwinęła w sobie skłonność do rozmyślań i milczenia oraz śpiewała pieśni religijne. Po wielu latach jeszcze wspominała, jak silne wrażenie wywarły na nią pieśni „Jakżeż zaznać spokoju wśród udręczeń grzesznego serca” i „Widmo błyszczące uwiodło młodość moją”, przy których rzewnie płakała, nie za bardzo je rozumiejąc. Dawała często żebrakom drobną jałmużnę i swoje podwieczorki. Jej ciotka Barbara zaszczepiała w niej rzadkie wówczas nabożeństwo do Najświętszego Serca Pana Jezusa. 20 kwietnia 1836 roku Konstancja przystąpiła do I komunii św.
W wieku lat 13 została umieszczona w pensjonacie Zgromadzenia Dzieciątka Jezus w Langres. Matka jej oświadczyła tam: „Przyprowadzam wam dziecko, które mnie zawsze zapewniało, iż chce zostać zakonnicą”. Tam przyjęła bierzmowanie i zaczęła doświadczać łask nadprzyrodzonych. Codziennie rano odprawiała Drogę Krzyżową i wchodziła do kaplicy na osobistą adorację oraz praktykowała różne umartwienia. Jej mistrzynią była s. Ludwika Baissez, która pogłębiała w niej kult NSPJ. Ulubioną książką Konstancji był „Miesiąc Najświętszego Serca” o nabożeństwie czerwcowym.
Po powrocie do domu we wrześniu 1840 roku rodzina zaczęła wprowadzać ją w zwyczaje życia świeckiego. Pod wpływem szantażu ojca, który mówił: „Gdybyś została zakonnicą, umarłbym z żalu” oraz niezdecydowania spowiednika, zgodziła się wyjść za mąż, nie mając jeszcze ukończonych 16 lat. Pięć lat po ślubie jej mąż zmarł. Wówczas Konstancja zamieszkała w Paryżu u brata, gdzie śpiewała w kościele Notre Dame de Lorette. Podczas rewolucji 1848 roku niemalże została zastrzelona w trakcie walk ulicznych i wróciła do Bezançon. Następnie pojechała odwiedzić swą kuzynkę w Bourg-en-Bresse, której bratowa, m. Maria Amanta Morel, była przełożoną klasztoru wizytek.
Gdy Konstancja przekroczyła próg klasztoru, aby wziąć udział w rekolekcjach, niespodziewanie powiedziała na głos: „Ach, jak tu dobrze, obym nigdy nie potrzebowała stąd odejść!” Na to s. Maria Julia Cholet, przyszła przeorysza, odpowiedziała: „Amen”. Tak się też stało. W lipcu 1849 roku biskup Belley, Alexandre Devie, zapewnił ją, iż powinna wstąpić do zakonu Nawiedzenia NMP z powodu jej nabożeństwa do Serca Jezusowego, praktykowanego tam, i jeszcze w tym miesiącu została postulantką. Podczas obłóczyn 23 listopada tego roku przyjęła imię Marie du Sacré-Cœur. Tego dnia napisała: „Żadna z dotychczasowych propozycji nie poruszyła mojego serca. Dziś wiem, że mój Oblubieniec chce, bym stała się ofiarą miłości, wynagradzającą Boskiemu Sercu”.
Maria od Najświętszego Serca powzięła zaraz postanowienie „najusilniejszej pracy, celem zupełnego oderwania się od stworzeń i dążenia jedynie do samego tylko Boga”. Jej kierownikiem duchowym pozostawał bp Devie. Po profesji wieczystej w dniu 1 kwietnia 1851 roku została od razu mianowana mistrzynią pensjonatu i kierowniczką chóru muzycznego. Z powodu jej pięknego głosu na publiczne nabożeństwa do kaplicy przychodziły tłumy wiernych. W pierwszych latach wyróżniała się darem prostej modlitwy i kontemplacji, nazywana była „siostrą czystej miłości”. Następnie weszła w okres wewnętrznych prób i cierpień fizycznych. 22 września 1860 roku „złożyła się na ofiarę Boskiemu Sercu Pana Jezusa”.
Wkrótce potem ujawniła się u niej gruźlica w stadium tak poważnym, iż oczekiwano jej bliskiej śmierci. Wówczas odwiedził ją nowy biskup, Pierre-Henri Gérault de Langalerie, który stając koło s. Marii powiedział: „Jak to, więc to jest s. Maria od Najświętszego Serca? Nie trzeba umierać, zaraz odprawimy nowennę do Najśw. Serca i czcigodnej Małgorzaty Marii”. Jeszcze tego samego dnia siostra poczuła się lepiej, a po kilku dniach wyzdrowiała całkowicie. Zaraz potem otrzymała urząd nadzorowania porządku i przestrzegania reguły w klasztorze, a następnie sekretarki.
7 czerwca 1862 roku przełożona klasztoru dokonała poświęcenia wspólnoty Najświętszemu Sercu Jezusa. W tym roku siostry z pierwszego klasztoru wizytek w Annecy napisały do klasztoru, że „Pan nasz skarżył się jednej uprzywilejowanej duszy, iż gdy objawił nam Serce Swoje, my nie dość rozwinęliśmy gorliwości, celem szerzenia Jego chwały”. Wszystkie siostry, przeczytawszy list, zwróciły się do s. Marii: „Do Ciebie, droga siostro, należy wynaleźć ten nowy sposób uczczenia Najśw. Serca”. 11 stycznia 1863 roku siostry dokonały Intronizacji Chrystusa Króla w klasztorze w Bourg-en-Bresse. W tym czasie, jak pisała, głęboko poruszona skargą Pana Jezusa: „Szukałem, kto by mnie pocieszył i nie znalazłem”, zapragnęła Mu odpowiedzieć, że „chce kochać i sprawiać, aby był kochany”. Tak zrodził się pomysł, aby utworzyć łańcuch osób, które, zmieniając się co godzinę, pełniłyby „straż”, czuwając duchowo przy Najświętszym Sercu Jezusa bez odrywania się przy tym od zwykłych zajęć, na wzór Najświętszej Maryi Panny, św. Jana i św. Marii Magdaleny u stóp krzyża. Kilka miesięcy później s. Maria miała wizję Zegara Straży Honorowej. 13 marca tego roku imiona wszystkich sióstr z klasztoru zostały wpisane na rysunek Zegara. Po tygodniu wpisał się też arcybiskup Aix Georges Chalandon, a miesiąc później – biskup Langalerie.
Od tego czasu misją s. Marii było prowadzenie tego dzieła, które nazwano Strażą Honorową. Temu poświęcała ona wszystkie swoje siły i czas, poza obowiązkami wynikającymi z reguły zakonnej. W swojej drodze duchowej rozwijała charyzmat ofiarowania siebie. We wrześniu 1866 roku poświęciła ponownie Bogu całą swą osobę oraz Straż Honorową i powierzone jej osoby. 24 czerwca 1884 roku dokonała „publicznego ofiarowania siebie na dobrowolną ofiarę”. W trakcie pracy nad rozwojem Straży znów poważnie zachorowała w 1886 roku, będąc ponownie, zdaniem lekarzy, blisko śmierci, lecz ku ich zdziwieniu szybko wróciła do zdrowia. Służyła intensywnie przez kolejne lata, aż do 1 sierpnia 1903 roku, gdy nagle poczuła się gorzej i przerwała pracę. Zmarła dwa dni później. Opis jej życia zawiera jedyna jak dotąd biografia opublikowana po polsku przez Arcybractwo Straży Honorowej NSPJ w 1932 roku (wydana we Francji w 1913 roku) pod tytułem: „Siostra Marja od Najśw. Serca. Założycielka Straży Honorowej. 1825–1903”. Obecnie trwają starania o rozpoczęcie jej procesu beatyfikacyjnego.
Misja.
Pierwszym zadaniem s. Marii od Najświętszego Serca było propagowanie Straży Honorowej na różne sposoby. W tym celu sama porozumiała się z drukarnią w Bourg-en-Bresse i opublikowała swą broszurę „Cel Straży Honorowej” oraz kartki z modlitwą „Ofiarowanie Godziny Straży”. Broszura otrzymała potem aprobatę trzech biskupów.
Walczyła też, aby świeżo powstałej Straży Honorowej nie zlać z innymi stowarzyszeniami katolickimi, gdyż próby takie podjęto w różnych miastach Francji oraz w Anglii i we Włoszech. Za radą biskupa napisała program dla utworzonego przez niego Bractwa Straży Honorowej oraz narysowała dwie tarcze, wysyłając to do papieża bł. Piusa IX. Ten 30 czerwca 1864 roku zaaprobował Straż i nadał te same odpusty, które posiadało Bractwo Serca Jezusowego w Rzymie. Impulsem i ułatwieniem dla rozwoju Staży Honorowej stała się też beatyfikacja św. Małgorzaty Marii Alacoqe, dokonana przez papieża 18 września tego roku.
Założycielka prowadziła ożywioną korespondencję z bł. Marią Deluil-Martiny, która rozpropagowała Straż w Marsylii i hr. Matyldą de Nedonchel z Belgii oraz z ks. Richard z Tours. Współpracowała z ks. Amaudru, który podjął się zadania rozwijania Straży i pogłębiania duchowości jej członków i prorokował jej o czekających ją ciężkich doświadczeniach i sprzeciwach oraz z panną de Leppinot, Fremont de Soize i z wielu innymi zelatorami.
S. Maria wykorzystywała też swój talent muzyczny w rozwoju Straży Honorowej. Ułożyła teksty i muzykę do wielu pieśni, które zebrała i opublikowała w 1873 roku pod tytułem „Lira Straży Honorowej”. W zbiorze tym znalazły się też utwory innych autorów, m.in. hymn „Pójdź o Honorowa Straży”, napisany przez bł. Marię Deluil-Martiny oraz ks. Richarda, autora tekstów, i Anastazję de Loppinot, zelatorkę z Lotaryngii, kompozytorkę.
Następnie zaczęła publikację „Miesięcznika Straży Honorowej”, którego pierwszy numer ukazał się 15 lutego 1882 roku, w dniu 200 rocznicy śmierci bł. Klaudiusza de la Colombière. Myślą przewodnią artykułów różnych autorów była „Ofiara z punktu widzenia dogmatycznego i moralnego”. Dla członków Straży tworzyła też i publikowała regularne zachęty do praktykowania określonej cnoty w danym czasie, w postaci druku ulotnego pt. „Święty Kartel”, na wzór takiego tekstu św. Franciszka Salezego. Druki te zebrane zostały w 1887 roku w książce „Rok święty Straży Honorowej i przyjaciół Serca Jezusowego”. W 1877 roku wydała tzw. mały, a dwa lata później – tzw. wielki „Podręcznik Straży Honorowej”.
S. Maria codziennie rano odpisywała na listy z całej Europy i rozsyłała materiały Straży Honorowej. Ponadto pisała już od 1860 roku, a od 1863 roku wydawała Kartki (inaczej Bilety) Zelatorskie, osobno przeznaczone dla sióstr, kapłanów oraz świeckich, za pomocą których przekazywała cytaty z Pisma Świętego, lub słowa jakiegoś świętego ze swoim komentarzem. Napisała 5 serii Biletów po 33 każda. Bilety Zelatorskie losuje się do dziś, zazwyczaj w pierwszy piątek miesiąca, by „karmić serce” i żyć do końca miesiąca zamieszczonymi na nim słowami. Pierwsza seria Kartek została wydana w nakładzie 66 tys. egzemplarzy. Jeden z prałatów bł. Piusa IX wyznał: „Gdybym ja napisał te cztery serie, to myślałbym, iż dobrze użyłem mego życia”.
Największy opór niektórych teologów napotkał wizerunek Serca Pana Jezusa przebijanego włócznią. Przez kilka lat s. Maria musiała toczyć z nimi spór, a przez ten czas w środku Zegara Straży Honorowej nie wolno było drukować tego symbolu. W jej zwycięstwie dopomogło odnalezienie reprodukcji sztychu z XVII wieku w „Żywocie Lansperga, Kartuza”, przedstawiającego taki wizerunek. Wreszcie w 1876 roku papież bł. Pius IX zatwierdził modlitwę Straży „Ofiarowanie Krwi i Wody, które wypłynęły z rany Serca Jezusowego”. S. Maria musiała również toczyć kilkuletni bój o samą nazwę „Straż Honorowa”, która nie podobała się jakimś osobom w Rzymie, a także odpierać oskarżenia o „wchodzenie w drogę Arcybractwu Serca Jezusowego” w Wiecznym Mieście.
Kanoniczne zainstalowanie Straży Honorowej w Rzymie 31 maja 1872 roku osłabiło te sprzeciwy, zaś podniesienie jej do godności arcybractwa przez Leona XIII 6 listopada 1878 roku położyło im kres. Uroczyste zainstalowanie Arcybractwa w macierzystej kaplicy w Bourg-en-Bresse nastąpiło dwa lata później. Ostatnią walkę o Straż Honorową stoczyła s. Maria od Najświętszego Serca z nowym bpem Pierre Soubiranne, który postanowił przenieść Arcybractwo do budowanej na przedmieściu Bourg-en-Bresse, Bel-Air, bazyliki Sacré-Cœur. Uczynił to w 1884 roku, zaś Leon XIII nakazał przywrócenie go w kaplicy sióstr 25 czerwca 1891 roku.
Wraz z rozwojem Arcybractwa s. Marii przybywało obowiązków, toteż próbowała ona przekazać prowadzenie go komu innemu: wizytkom w Annecy, jezuitom w Tuluzie organizującym tam Apostolstwo Modlitwy, Ojcom Najśw. Serca Pana Jezusa z Issoudun, bądź księżom kapelanom Bazyliki Sacré-Cœur na Montmartre, jednakże bez powodzenia. Przez cały czas główny ciężar odpowiedzialności spoczywał na niej.
W 1894 roku s. Maria od Najświętszego Serca rozpowszechniła Zegar Miłosierdzia, zainicjowany w 1882 roku, czyli drugą tarczę, na której wpisywano imiona osób polecanych modlitwom o określonych godzinach. Trzy lata później napisała piątą serię Kartek Zelatorskich, dla oficerów Gwardii, a na kilka lat przed śmiercią – obszerną książkę o duchowości kultu NSPJ, opisującą w 33 rozdziałach tyleż różnych „wzlotów duszy ku Sercu Jezusowemu”.

</doc>
<doc id="3743998" url="https://pl.wikipedia.org/wiki?curid=3743998" title="Manu Sánchez">
Manu Sánchez

Antonio Manuel Sánchez Gómez (ur. 25 stycznia 1979 w Maladze) – hiszpański piłkarz występujący na pozycji pomocnika.
Kariera.
Seniorską karierę rozpoczął w 1998 roku w rezerwach Realu Madryt. Do 2001 roku rozegrał w ich barwach 68 meczów ligowych, ale nigdy nie zagrał w pierwszej drużynie Realu. Na początku 2002 roku przeszedł do Málagi, dla której rozegrał 94 mecze w Primera División. Z tym klubem zdobył ponadto Puchar Intertoto w 2002 roku. W 2007 roku zmienił klub na Hércules CF. W rundzie wiosennej sezonu 2008/2009 został piłkarzem trzecioligowej Antequeri. W 2010 roku zakończył karierę.

</doc>
<doc id="3744000" url="https://pl.wikipedia.org/wiki?curid=3744000" title="Eutychiusz (egzarcha)">
Eutychiusz (egzarcha)

Eutychiusz – ostatni bizantyński egzarcha Rawenny w latach 727–752.
Eutychiusz został mianowany egzarchą przez Leona III w 727 roku w celu stłumienia buntu skierowanego przeciw ikonoklastycznej polityce cesarza. Eutychiusz w 727 przybył do Neapolu, gdzie zawarł porozumienie, na mocy którego Liutprand, król Longobardów zaatakuje papieża, jeśli Grecy pomogą mu w ujarzmieniu uparcie zbuntowanych i niezależnych południowych księstw longobardzkich: księstwa Spoleto i księstwa Benewentu. Książęta Trazymund II i Godescalc poddali się — choć kontrola Pawii nad księstwami nie przetrwała zbyt długo — a egzarcha pomaszerował na Rzym. Pod Rzymem Liutprand rozłożył obóz na odległym brzegu Tybru na "Polu Nerona" i prowadził mediacje w sprawie zwrotu egzarchatowi spośród terenów bizantyńskich samej Rawenny i nakłonienia papieża do przywrócenia jego lojalności wobec cesarza (730). 
W 730 Eutychiusz stłumił na swoim terenie uzurpację Tyberiusza Petasiusa (729-730). 
W 751 roku Aistulf, król Longobardów zdobył Rawennę, kładąc kres istnieniu egzarchatu Rawenny

</doc>
<doc id="3744005" url="https://pl.wikipedia.org/wiki?curid=3744005" title="Smaragdus (egzarcha)">
Smaragdus (egzarcha)

Smaragdus – egzarcha Rawenny w latach 585–589 i 603–611. 
Podczas swoich pierwszych rządów zawarł sojusz z Awarami i Frankami przeciw Longobardom. Nie był jednak popularny ze względu na prześladowania przeciwników religijnych. Utracił stanowisko. Powrócił na nie mianowany przez cesarza Fokasa. Z jego inicjatywy wzniesiono w Rzymie kolumnę Fokasa. Podczas swoich rządów prowadził nieustane walki z Longobardami. Po wstąpieniu na tron cesarza Herakliusza ponownie utracił swoje stanowisko. 

</doc>
<doc id="3744009" url="https://pl.wikipedia.org/wiki?curid=3744009" title="Siesta Festival (seria albumów muzycznych)">
Siesta Festival (seria albumów muzycznych)

Siesta Festival (Siesta Festival &amp; Siesta w Studio / Siesta Festival &amp; Siesta w drodze) – seria muzycznych albumów kompilacyjnych związanych ze Siesta Festivalem organizowanym od 2011 roku w Gdańsku oraz z audycją radiową "Siesta" Marcina Kydryńskiego.

</doc>
<doc id="3744010" url="https://pl.wikipedia.org/wiki?curid=3744010" title="Puchar Króla (1904)">
Puchar Króla (1904)

Puchar Króla 1904 – trzecia edycja Pucharu Króla, rozgrywana w marcu 1904 w Madrycie. Turniej ten został zapamiętany jako jeden z najdziwniejszych turnejów w historii futbolu ze względu na chaos w organizacji i triumf Athleticu Bilbao, który nie rozegrał nawet minuty meczu.
Szczegóły.
Pierwotnie zaplanowano, aby wystąpiły w nim trzy drużyny, każda reprezentować miała inny region. Nowo powstały Madrycki Związek Piłkarski, który organizował turniej po raz pierwszy (poprzedni turniej został zorganizowany przez Madrid CF), zaprosił do udziału w nim Athletic Bilbao, reprezentujący Basków oraz RCD Espanyol, reprezentujący Katalonię. Reprezentującym Madryt miał być zwycięzca meczu pomiędzy Español de Madrid, a Madrid-Moderno (połączenie Madrid CF i Moderno). Trzy drużyny miały grać systemem kołowym.
Przed turniejem, ze względu na zastosowany system rozgrywek, Espanyol odmówił wzięcia w nim udziału. W tym wypadku do turnieju zaproszono dwie kolejne drużyny: Moncloa FC i Iberia Football Club. Zmieniono także system rozgrywek na pucharowy, a Athletic, jako obrońca tytułu, automatycznie awansował do finału.
Turniej rozpoczęto 13 marca 1904, lecz problemy zaczęły się tydzień później. Mecz pomiędzy Español de Madrid i Madrid-Moderno zakończył się remisem 5:5. Kapitanowie obu zespołów zgodnie odmówili rozegrania dogrywki, lecz nie osiągnęli konsensusu w sprawie daty następnego meczu. Español chciał grać już następnego dnia, ale jego przeciwnik, Madrid-Moderno, powiedział, że według zasad turnieju dogrywka nie może się odbyć wcześniej niż 48 godzin od poprzedniego meczu. Następnego dnia Español przybył na mecz, lecz ich przeciwnicy już nie. W takim wypadku federacja zadecydowała o zwycięstwie Españolu walkowerem. Okazało się jednak, że prezesem Madryckiego Związku Piłkarskiego był Ceferino Birdalone - prezes Españolu.
Podczas, gdy finał turnieju był zaplanowany na 26 marca, nieznany był nawet drugi finalista, więc następnego dnia rozegrano mecz pomiędzy Españolem i Moncloa. Po objęciu prowadzenia 1:0 przez Español, jeden z jego obrońców doznał poważnej kontuzji. Zdiagnozowano u niego złamanie kości piszczelowej i strzałkowej. W tym momencie sędzia zadecydował o przerwaniu meczu, a awans, ze względu na prowadzenie, miał przypaść Españolowi. Nie zgodzili się na to jednak działacze i finalnie zorganizowano losowanie, w którym i tak więcej szczęścia mieli piłkarze Españolu.
Español, który tak naprawdę nie wygrał poprawnie żadnego meczu, miał wystąpić w finale 27 marca przeciwko Athelticowi Bilbao. Miał, gdyż Athletic przyjechał na finał 26 marca, i widziąc, że nie ma na stadionie nikogo poza nimi, wrócił do domu. Madrycki Związek Piłkarski przyznał jednak puchar Athleticowi jako obrońcom tytułu, mimo iż nie rozegrali oni nawet minuty meczu.

</doc>
<doc id="3744011" url="https://pl.wikipedia.org/wiki?curid=3744011" title="Sabina Ddumba">
Sabina Ddumba

Sabina Ddumba (ur. 23 lutego 1994 w Sztokholmie) – szwedzka piosenkarka i autorka piosenek ugandyjskiego pochodzenia.
Życiorys.
Wczesne lata.
Sabina Ddumba urodziła się 23 lutego 1994 w Sztokholmie jako szósta z ośmiorga dzieci Ugandyjczyków mieszkających w Szwecji. Wokalistka wraz z rodzeństwem dorastała w miejscowości Fisksätra. Kiedy miała osiem lat, jej matka opuściła rodzinę i wróciła do Ugandy. W wieku czternastu lat wstąpiła do chóru gospel o nazwie Tensta Gospel Choir, w którym śpiewała około sześciu lat.
Kariera.
Swoją karierę rozpoczęła w 2012 roku od udziału w pierwszej edycji szwedzkiej wersji programu "X Factor", emitowanego w telewizji TV4. Rok później nagrała chórki do piosenki Katy Perry pod tytułem „Walking on Air”, która znalazła się na jej albumie "Prism".
W 2014 roku został wydany jej debiutancki singel „Scarred for Life”. Przełom w jej karierze nastąpił jednak w kolejnym roku, kiedy to premierę miał drugi singel wokalistki „Effortless”. Piosenka znalazła się na 57. miejscu na oficjalnej liście sprzedaży w Szwecji i uzyskała tam status platynowej płyty, rozchodząc się w ponad 40 tysiącach kopii. W tym samym roku odbyła się premiera jej trzeciego singla „Not Too Young”, który dotarł do 7. miejsca na krajowej liście sprzedaży i pokrył się w Szwecji potrójną platyną za sprzedaż w nakładzie przekraczającym 120 tysięcy kopii. Single „Effortless” i „Not Too Young” przyniosły piosenkarce prestiżową nagrodę Grammis w kategorii "Debiut roku" oraz nagrodę P3 Guld w tej samej kategorii, przyznawaną przez radio Sveriges Radio P3.
W 2016 roku premierę miał czwarty singel wokalistki „Kingdom Come”. 28 października ukazał się jej debiutancki album studyjny zatytułowany "Homeward Bound". Płyta była notowana na 10. miejscu na szwedzkiej liście sprzedaży i otrzymało status złotej płyty za sprzedaż w nakładzie przekraczającym 20 tysięcy sztuk.

</doc>
<doc id="3744013" url="https://pl.wikipedia.org/wiki?curid=3744013" title="Oleg Atkow">
Oleg Atkow



</doc>
<doc id="3744016" url="https://pl.wikipedia.org/wiki?curid=3744016" title="Zdzisław Dzedzej">
Zdzisław Dzedzej

Zdzisław Ryszard Dzedzej (ur. 4 kwietnia 1955 w Koszalinie) – dr hab., polski matematyk.
Życiorys.
Absolwent matematyki Uniwersytetu Gdańskiego (1979 r.) - specjalność matematyka teoretyczna. W latach 80 był członkiem KZ Niezależnego Samorządnego Związku Zawodowego „Solidarność” w Uniwersytecie Gdańskim.
W 1984 uzyskał stopień doktora nauk matematycznych w zakresie matematyki (promotor: Lech Górniewicz). W 2013 zyskał stopień doktora habilitowanego nauk matematycznych - Wydział Matematyki i Informatyki Uniwersytetu Mikołaja Kopernika.
Obecnie jest adiunktem w Katedrze Analizy Nieliniowej, Wydział Fizyki Technicznej i Matematyki Stosowanej Politechniki Gdańskiej.
Żonaty (żona Barbara), ma sześcioro dzieci.
Publikacje.
Jest autorem i współautorem ponad 30 prac naukowych.

</doc>
<doc id="3744018" url="https://pl.wikipedia.org/wiki?curid=3744018" title="Wyspy Shortland">
Wyspy Shortland



</doc>
<doc id="3744022" url="https://pl.wikipedia.org/wiki?curid=3744022" title="Ekspedycja 48">
Ekspedycja 48

Ekspedycja 48 – stała załoga Międzynarodowej Stacji Kosmicznej, która sprawowała swoją misję od 18 czerwca do 6 września 2016 roku. Ekspedycja 48 rozpoczęła się wraz z odłączeniem od stacji statku Sojuz TMA-19M i trwała do odłączenia od ISS statku Sojuz TMA-20M.
Załoga.
W skład załogi Ekspedycji 48 weszło 6 astronautów z trzech państw i agencji kosmicznych. Dowódcą ekspedycji był Amerykanin Jeffrey Williams, dla którego był to czwarty lot w kosmos. Wcześniej odbył on lot promem kosmicznym Atlantis w ramach misji STS-101, a także był członkiem misji Sojuz TMA-8 i TMA-16 oraz jednocześnie uczestniczył w 13., 21. i 22.(jako dowódca) stałej załodze ISS. Williams przybył na stację na pokładzie Sojuza TMA-20M razem z dwoma Rosjanami: Aleksiejem Owczyninem i Olegiem Skripoczką. Dla Owczynina był to pierwszy lot w kosmos, natomiast Oleg Skripoczka był wcześniej członkiem ekspedycji 25 i 26 oraz odbył lot Sojuzem TMA-01M. Cała trójka przybyła na ISS 19 marca 2016 roku i weszła w skład Ekspedycji 47. Gdy 18 czerwca 2016 roku Sojuz TMA-19M odłączył się od stacji, zostali oni członkami Ekspedycji 48 i do 9 lipca 2016 roku znajdowali się na ISS jedynie w trójkę.
Wraz z przybyciem na stację Sojuza MS-01 skład załogi zwiększył się do 6 osób. Dla Amerykanki Kathleen Rubins był to pierwszy lot w kosmos, podobnie jak dla Japończyka Takuyamy Onishiny. Natomiast Rosjanin Anatolij Iwaniszyn odbył wcześniej lot na pokładzie Sojuza TMA-22 oraz był członkiem 29. i 30. stałej załogi ISS.
Załoga rezerwowa.
Załogę rezerwową stanowiły odpowiednie załogi rezerwowe Sojuza TMA-20M i Sojuza MS-01. Jako dublerzy pierwszej trójki załogi mianowani zostali:
Powyższa trójka astronautów stanowi skład podstawowej załogi Sojuza MS-02 oraz Ekspedycji 49 i 50.
Jako zastępcy drugiej trójki kosmonautów Ekspedycji 48 mianowani zostali:
Powyższa trójka astronautów stanowi skład podstawowej załogi Sojuza MS-03 oraz Ekspedycji 50 i 51.
Przebieg misji.
Misja 48. stałej załogi rozpoczęła się 18 czerwca 2016 roku o 5:52:33 czasu UTC wraz z odłączeniem się od stacji statku Sojuz TMA-19M. Początkowo do stacji zadokowany był jedynie Sojuz TMA-20M (do modułu Poisk), ale 9 lipca 2016 roku do ISS dołączył również Sojuz MS-01 (do modułu Rasswiet). Misja Ekspedycji 48 dobiegła końca 6 września 2016 roku o 21:51:31 UTC wraz z odłączaniem się od stacji statku Sojuz TMA-20M.
Loty transportowe.
Statki Progress MS-01 i MS-02 dotarły na ISS przed rozpoczęciem Ekspedycji 48. Ten pierwszy z nich odłączył się od stacji 3 lipca 2016 roku i kilka godzin później spłonął w atmosferze. Jego odcumowanie zwolniło port dokujący w module Pirs. Natomiast Progress MS-02 zadokowany jest do modułu Zwiezda i pozostanie tam przez cały czas trwania misji Ekspedycji 48. Był on również wykorzystany do korekty orbity ISS, gdyż stacja ciągle obniża swoją wysokość na skutek tarcia o szczątkowe fragmenty atmosfery. Manewry takie zostały wykonane:
16 lipca 2016 w drogę na ISS wyruszył z kolei Progress MS-03, który dotarł na stację 3 dni po starcie. Zadokował on do modułu Pirs. Całkowity ładunek, który ten statek dostarczył na Międzynarodową Stację Kosmiczną waży 2405 kg. W przednim module hermetycznym umieszczono m.in.:
18 lipca 2016 roku rozpoczęła się misja SpaceX CRS-9 statku transportowego Dragon w ramach Commercial Resupply Services. Dostarczył on na ISS zaopatrzenie dla stacji i załogi. Ponadto na pokładzie znajdowały się także materiały do eksperymentów naukowych dotyczących możliwości sekwencjonowania DNA w kosmosie i badań nad utratą masy kostnej. Oprócz tego Dragon zabrał z sobą również nowy wymiennik ciepła, lepsze środki ochrony komputerów przed promieniowaniem w kosmosie oraz wydajne ogniwa słoneczne. Wszystkie te urządzenia mają być przetestowane na ISS.
Dragon wyniósł także na orbitę Międzynarodowy Adapter Dokujący nr 2 (IDA-2), który znajdował się w ładowni statku. 18 sierpnia przeniesiono go ze statku na Hermetyczny Adapter Cumowniczy nr 2 (PMA-2) przez Canadarm2, a kolejnego dnia dokonano jego montażu w czasie spaceru kosmicznego. IDA-2 to ważący 526 kg metalowy pierścień o średnicy ok. 240 cm skonstruowany przez firmę Boeing na zlecenie NASA. Jego zamontowanie na PMA-2 pozwoli wykorzystać ten port cumowniczy do transportu na stację zaopatrzenia i astronautów, w szczególności w czasie misji załogowych realizowanych w ramach programu Commercial Crew Program. W późniejszym czasie na ISS dostarczony zostanie kolejny identyczny adapter (IDA-3), który zostanie zamontowany na PMA-3.
Spacer kosmiczny.
19 sierpnia 2016 odbył się spacer kosmiczny z udziałem astronautów Jeffreya Williamsa i Kathleen Rubins, którzy o 12:04 UTC wyszli w otwartą przestrzeń kosmiczną przez śluzę Quest ubrani w skafandry EMU. W trakcie tej EVA zamontowano IDA-2 na PMA-2 oraz podłączono jego okablowanie. Wcześniej IDA-2 została przeniesiona przez Canadarm2 z ładowni statku Dragon i umieszczona na PMA-2. Spacer kosmiczny zakończył się o 18:02 UTC po 5 godzinach i 58 minutach.
Jeffrey Williams i Kathleen Rubins wyszli na zewnątrz stacji po raz drugi 1 września 2016 roku o 11:53 UTC. W czasie tego spaceru kosmicznego złożyli oni zapasowy radiator na segmencie P6 kratownicy, zacisnęli śruby na jednym z paneli baterii słonecznych oraz zainstalowali pierwszą z czterech zewnętrznych kamer HD. EVA zakończyła się o 18:41 UTC po 6 godzinach i 48 minutach.
Linki zewnętrzne.
Strona NASA poświęcona Ekspedycji 48

</doc>
<doc id="3744025" url="https://pl.wikipedia.org/wiki?curid=3744025" title="World Endurance Championship 2016">
World Endurance Championship 2016

Sezon 2016 World Endurance Championship (WEC) – 5. sezon Mistrzostw Świata samochodowych wyścigów długodystansowych organizowanych wspólnie przez FIA i ACO. Rywalizacja odbyła się w czterech klasach: LMP1 i LMP2 dla prototypów Le Mans oraz LMGTE Pro i LMGTE Am dla samochodów klasy GT. Sezon rozpoczął się sześciogodzinnym wyścigiem na torze Silverstone a zakończył rywalizacją na torze w Bahrajnie. W ramach tych Mistrzostw Świata odbył się również wyścig 24h Le Mans.
Lista startowa.
W ramach World Endurance Championship zespoły i kierowcy podzieleni są na 4 kategorie, w zależności od specyfikacji samochodów. Do każdego samochodu przypisanych jest co najmniej trzech kierowców, którzy na zmianę uczestniczą w wyścigu.
LMP1.
Jest to grupa najmocniejszych i najszybszych samochodów startujących w WEC. Wszystkie samochody są prototypami zbudowanymi specjalnie do rywalizacji w ramach WEC i mają zamknięty kokpit.
W ramach klasy wyścigowej LMP1 ("Le Mans Prototype 1") wyróżnia się dwie podkategorie:
LMP2.
Jest to druga klasa prototypów startujących w WEC. Samochody są słabsze i wolniejsze niż LMP1 oraz nie są wyposażone w system ERS, a w ich konstrukcji można zastosować kokpit zamknięty lub otwarty.
LMGTE Pro.
Klasa LMGTE Pro (od Profesjonaliści) jest przeznaczona głównie dla zawodowych kierowców wyścigowych. Dopuszczone do startu są w niej samochody zbudowane na podstawie seryjnych pojazdów GT, które są aktualnie w produkcji i mają swoje wersje dopuszczone do ruchu drogowego oraz istnieje możliwość ich zakupu w sieciach dealerskich.
LMGTE Am.
Klasa LMGTE Am (od Amatorzy) jest przeznaczona głównie dla amatorskich kierowców wyścigowych. Dopuszczone do startu są w niej samochody zbudowane na podstawie seryjnych pojazdów GT, które są aktualnie w produkcji i mają swoje wersje dopuszczone do ruchu drogowego oraz istnieje możliwość ich zakupu w sieciach dealerskich.
Kalendarz.
Kalendarz wyścigów na sezon 2016 został ogłoszony przez ACO we wrześniu 2015 roku. Istotną zmianą w porównaniu do poprzedniego sezony było zwiększenie liczby wyścigów do 9 rund.
W marcu przed rozpoczęciem sezonu na torze Circuit Paul Ricard odbyła się sesja testowa, a dodatkowa obowiązkowa sesja testowa odbyła się w pierwszym tygodniu czerwca przed wyścigiem 24h Le Mans.
Klasyfikacje.
Aby zostać sklasyfikowanym, każdy samochód musi ukończyć wyścig (przejechać przez linię mety po zakończeniu czasu wyścigu) oraz przejechać co najmniej 70% dystansu, który został pokonany przez zwycięską ekipę. 
Klasyfikacje kierowców.
Mistrzostwo Świata Kierowców LMP.
Jedynie kierowcy prototypów LMP1 i LMP2. Pierwsze 20 miejsc klasyfikacji:
Puchar Świata Kierowców GT.
Jedynie kierowcy klas GT – LMGTE Pro i LMGTE Am. Pierwsze 20 miejsc klasyfikacji:
Trofeum Endurance dla kierowców prywatnych ekip LMP1.
Jedynie kierowcy prywatnych ekip w klasie LMP1 (samochody niehybrydowe).
Trofeum Endurance dla kierowców LMP2.
Jedynie kierowcy startujący w klasie LMP2. Pierwsze 20 miejsc klasyfikacji:
Trofeum Endurance dla kierowców LMGTE Am.
Jedynie kierowcy startujący w klasie LMGTE Am.
Klasyfikacje producentów.
Mistrzostwo Świata Producentów.
Jedynie fabryczni konstruktorzy prototypów LMP1.
Puchar Świata Producentów GT.
Jedynie konstruktorzy startujący w klasach GT.

</doc>
<doc id="3744030" url="https://pl.wikipedia.org/wiki?curid=3744030" title="Missouri (film)">
Missouri (film)

Missouri (ang. "Across the Wide Missouri") – amerykański western z 1951 roku w reżyserii Williama A. Wellmana.
Treść.
Łowca bobrów Flint Mitchell (Clark Gable) żeni się z Indianką aby uzyskać dostęp do ziem Indian. Z czasem uświadamia sobie, że kobieta jest dla niego ważniejsza.

</doc>
<doc id="3744047" url="https://pl.wikipedia.org/wiki?curid=3744047" title="Matej Katanec">
Matej Katanec



</doc>
<doc id="3744053" url="https://pl.wikipedia.org/wiki?curid=3744053" title="Aleksandr Rjabinin">
Aleksandr Rjabinin



</doc>
<doc id="3744054" url="https://pl.wikipedia.org/wiki?curid=3744054" title="Pietia Dubarowa">
Pietia Dubarowa



</doc>
<doc id="3744056" url="https://pl.wikipedia.org/wiki?curid=3744056" title="Archiwum Historii Medycyny">
Archiwum Historii Medycyny



</doc>
<doc id="3744058" url="https://pl.wikipedia.org/wiki?curid=3744058" title="Javi Jiménez">
Javi Jiménez

Javier Jiménez Del Pozo (ur. 30 kwietnia 1976 w Madrycie) – hiszpański piłkarz występujący na pozycji pomocnika.
Kariera.
Seniorską karierę rozpoczął w 1996 roku w drużynie „C” Realu Madryt. Rok później awansował do zespołu „B”, gdzie grał do 1999 roku. W rundzie jesiennej sezonu 1999/2000 grał w Getafe CF, po czym został piłkarze Realu Valladolid. W barwach tego klubu rozegrał 18 spotkań w Primera División. W 2005 roku zakończył karierę.

</doc>
<doc id="3744061" url="https://pl.wikipedia.org/wiki?curid=3744061" title="Decyzja na komendę (film)">
Decyzja na komendę (film)

Decyzja na komendę (ang. "Command Decision") – amerykański film wojenny z 1948 roku w reżyserii Sama Wooda.
Fabuła.
II wojna światowa. Amerykański generał "Casey" Dennis (Clark Gable) walczy z decyzją przełożonych o zbombardowaniu niemieckich fabryk, mając świadomość potencjalnej liczby ofiar.

</doc>
<doc id="3744062" url="https://pl.wikipedia.org/wiki?curid=3744062" title="Odwrócenie stopy">
Odwrócenie stopy

Odwrócenie stopy – zjawisko metryczne polegające na zamianie miejscami sylaby akcentowanej i nieakcentowanej w stopie metrycznej. Występuje zwłaszcza w nagłosie wierszy jambicznych, które za sprawą omawianej modyfikacji stają się chorijambiczne (trocheiczno-jambiczne): sSsSsSsSs &gt; SssSsSsSs.
W zacytowanej zwrotce odwrócenie stopy zachodzi w drugim wersie (Ss+sS+sS+s):

</doc>
<doc id="3744063" url="https://pl.wikipedia.org/wiki?curid=3744063" title="Pitbull. Niebezpieczne kobiety">
Pitbull. Niebezpieczne kobiety

Pitbull. Niebezpieczne kobiety – polski film sensacyjno-kryminalny w reżyserii Patryka Vegi. Trzeci kinowy film z serii Pitbull. Premiera filmu miała miejsce 11 listopada 2016.
Odbiór.
Wśród recenzji krytyków znacząco dominowały głosy negatywne. Bartosz Kęprowski (Altao.pl) okrzyknął "Niebezpieczne kobiety" jako „wyrób filmopodobny”. Szymon Pewiński, współpracujący z serwisem film.org.pl, podsumował projekt Vegi jako „kino nachalne, niechlujne, wulgarne, prostackie, od początku nastawione wyłącznie na zarobek”.

</doc>
<doc id="3744065" url="https://pl.wikipedia.org/wiki?curid=3744065" title="Quasi-strofa">
Quasi-strofa



</doc>
<doc id="3744066" url="https://pl.wikipedia.org/wiki?curid=3744066" title="Dr Clitterhouse">
Dr Clitterhouse

Dr Clitterhouse – amerykański film kryminalny z 1938 roku w reżyserii Anatole Litvaka. 
Treść.
Genialny lekarz studiuje umysł przestępców i udaje jednego z nich, ale w pewnym momencie jego drogi krzyżują się z prawdziwymi gangsterami.

</doc>
<doc id="3744067" url="https://pl.wikipedia.org/wiki?curid=3744067" title="Davit Hakobyan">
Davit Hakobyan



</doc>
<doc id="3744069" url="https://pl.wikipedia.org/wiki?curid=3744069" title="Racket Busters">
Racket Busters

Racket Busters – amerykański film kryminalny z 1938 roku w reżyserii Lloyda Bacona.
Treść.
Gangster John "Czar" Martin (Humphrey Bogart) wchodzi w biznes przewozowy i zmusza kierowcę Danny`ego Jordana (George Brent) do pracy wedle narzuconych warunków.

</doc>
<doc id="3744070" url="https://pl.wikipedia.org/wiki?curid=3744070" title="Superliga hiszpańska w hokeju na lodzie">
Superliga hiszpańska w hokeju na lodzie

Superliga hiszpańska w hokeju na lodzie – najwyższy poziom ligowy rozgrywek hokeja na lodzie w Hiszpanii.
Edycje.
Od początku rozgrywek (1972/1973) w pierwszych latach rozgrywano z reguły tylko sezon zasadniczy. W sezonie 1977/1978 oraz od sezonu 1981/1982 do sezonu 1984/1985 rozgrywano sezon zasadniczy i następnie rundę mistrzowską. W sezonie 1985/1986 rozegrano sezon zasadniczy, rundę mistrzowską oraz finał. W edycjach 1986/1987 i 1987/1988 rozgrywek seniorskich nie rozegrano – w pierwszym przypadku odbyły się mistrzostwa do lat 20, a w drugim do lat 21.
Od sezonu 1988/1989 do 1993/1994 włącznie mistrzostwa składały się tylko z sezonu regularnego (wyjątkiem był sezon 1989/1990, gdy po sezonie zasadniczym rozegrano rundę mistrzowską). Od edycji 1994/1995 prócz sezonu regularnego rozgrywano fazę play-off. W tymże sezonie rozegrano jednorazowo rywalizację o trzecie miejsce. W poniższych zestawieniu brązowy medal przyznano tej drużynie spośród wyeliminowanych w półfinale, która wcześniej zajęła wyższe miejsce w sezonie zasadniczym.
W sezonach 2007/2008 i 2008/2009 w rozgrywkach uczestniczyła ekipa francuskiego klubu Anglet Hormadi Élite. W pierwszych z tych edycji francuska drużyna dotarła do finału ulegając CG Puigcerdà. Poniższa tabela medalowa w przypadku tego sezonu uwzględnia medale dla zespołów hiszpańskich pomijając ww. klub z Francji. W drugiej edycji drużyna z Anglet wystąpiła jedynie w sezonie zasadniczym

</doc>
<doc id="3744071" url="https://pl.wikipedia.org/wiki?curid=3744071" title="KS Energetyk Gryfino">
KS Energetyk Gryfino



</doc>
<doc id="3744074" url="https://pl.wikipedia.org/wiki?curid=3744074" title="Roman Procenko">
Roman Procenko

Roman Procenko (ros. Роман Проценко; ur. 25 czerwca 1976 r.) – rosyjski kulturysta.
Debiutował w 2001 roku. Już trzy lata później został mistrzem Rosji w kulturystyce w kategorii wagowej do 87,5 kg. Tytuł ten, w różnych kategoriach, uzyskiwał jeszcze trzykrotnie (2005, '06, '13). W kwietniu 2013 w Pucharze Rosji federacji PBS (ФБФР) zdobył też złoto w kategorii ogólnej, stając się absolutnym zwycięzcą zawodów. Kilkukrotnie przyznawano mu medale mistrza Moskwy oraz obwodu moskiewskiego. W 2008 zajął pierwsze miejsce na podium w kategorii wagowej do 90 kg podczas zawodów Puszkino-Classic ("Пушкино-Классик"). Wywalczył złoto we wszystkich zawodach i kategoriach, w jakich startował w całym 2013 roku.
Żonaty, mieszka w Moskwie, swoim mieście rodzinnym.

</doc>
<doc id="3744080" url="https://pl.wikipedia.org/wiki?curid=3744080" title="Mistrzostwa Europy U-17 w piłce nożnej 2016">
Mistrzostwa Europy U-17 w piłce nożnej 2016



</doc>
<doc id="3744102" url="https://pl.wikipedia.org/wiki?curid=3744102" title="David Henríquez">
David Henríquez

David Andrés Henríquez Espinoza (ur. 12 lipca 1977 w Santiago) – były chilijski piłkarz grający podczas kariery na pozycji obrońcy.

</doc>
<doc id="3744108" url="https://pl.wikipedia.org/wiki?curid=3744108" title="Stanisław Nowak (pedagog)">
Stanisław Nowak (pedagog)

Stanisław Nowak (ur. 28 października 1859 w Andrychowie, zm. 6 marca 1936 w Krakowie) – polski nauczyciel, działacz niepodległościowy, senator w II Rzeczypospolitej, prezes Związku Nauczycielstwa Polskiego.
Życiorys.
Urodził się 1859 w Andrychowie. Ukończył Gimnazjum św. Jacka w Krakowie a następnie seminarium nauczycielskie. Od 1880 pracował jako nauczyciel w szkole ludowej im. św. Barbary w Krakowie, a w latach późniejszych w innych krakowskich szkołach: św. Floriana i św. Wojciecha. 
W 1905 założył Krajowy Związek Nauczycielstwa Ludowego w Krakowie i został jego prezesem. W 1912 mianowany członkiem honorowym
Przez 30 lat wieloletnim prezesem późniejszego Związku Nauczycielstwa Polskiego. Sprawował mandat senatora kadencji I (1922–1927) z ramienia PSL „Piast” (1913–1931) oraz II (1928–1930) i III (1930–1935) z ramienia BBWR. Wybrany w 1928 roku senatorem z województwa krakowskiego.
Zamieszkiwał przy ul. Bronisława Pierackiego 7 w Krakowie. Zmarł 6 marca w Krakowie. Został pochowany 9 marca 1936 na Cmentarzu Rakowickim (kwatera CC-płn-gr. Nowaków).
11 listopada 1936 został pośmiertnie odznaczony Krzyżem Komandorskim Orderu Odrodzenia Polski „za zasługi na polu pracy społecznej”).

</doc>
<doc id="3744112" url="https://pl.wikipedia.org/wiki?curid=3744112" title="Felip Ortiz">
Felip Ortiz

Felip Ortiz Martínez (ur. 27 kwietnia 1977 w Lleidzie) – hiszpański piłkarz grający na pozycji bramkarza.
Kariera.
Grał w juniorach klubów AEM Lledia i FC Barcelona. Seniorską karierę rozpoczął w 1995 roku w zespole „B” Barcelony, gdzie do 1999 roku rozegrał 34 mecze ligowe. Następnie został zawodnikiem Extremadury. W 2002 roku jego pracodawcą został Gimnàstic Tarragona, w którym grał przez trzy sezony. Później był piłkarzem Salamanki, Orihueli, Gimnàstiku, Ascó i Torreforty. W 2012 roku zakończył karierę.
Grał w młodzieżowych reprezentacjach Hiszpanii. W 2000 roku zdobył srebrny medal na igrzyskach olimpijskich.

</doc>
<doc id="3744152" url="https://pl.wikipedia.org/wiki?curid=3744152" title="Pico Viejo">
Pico Viejo

Pico Viejo – wulkan położony na wyspie Teneryfie (Wyspy Kanaryjskie, Hiszpania). Jest to drugi co do wysokości szczyt Teneryfy i wysp Kanaryjskich (po Teide) o wysokości 3135 m n.p.m. Posiada krater o średnicy ok. 720 metrów.
Wulkan jest częścią kompleksu wulkanicznego Teide, która zaczęła kształtować się około 200 000 lat temu w centrum Teneryfy. Jest to jeden z jeszcze kilku innych kraterów zlokalizowanych wokół El Teide.
Wybuchł w 1798 roku i szacuje się, że [""] wyrzucił wtedy około 12 mln m³ lawy w ciągu trzech miesięcy, tworząc powierzchnię koloru czarnego, która różni się od reszty kompleksu wulkanicznego o nazwie "Nosy Teide".

</doc>
<doc id="3744155" url="https://pl.wikipedia.org/wiki?curid=3744155" title="Ministerstwo Spraw Zagranicznych, Unii Europejskiej i Współpracy">
Ministerstwo Spraw Zagranicznych, Unii Europejskiej i Współpracy

Ministerstwo Spraw Zagranicznych, Unii Europejskiej i Współpracy (hiszp. "Ministerio de Asuntos Exteriores, Unión Europea y Cooperación") – resort odpowiedzialny za kształtowanie i prowadzenie polityki zagranicznej Hiszpanii i współpracy międzynarodowej. Od 22 grudnia 2011 ministrem jest José Manuel García-Margallo.

</doc>
<doc id="3744159" url="https://pl.wikipedia.org/wiki?curid=3744159" title="Ibrahim Maalouf">
Ibrahim Maalouf

Ibrahim Maalouf (ur. 5 grudnia 1980 Bejrut) – trębacz jazzowy, kompozytor i aranżer. Jest muzykiem pochodzenia libańskiego, obecnie mieszka w Paryżu.
Maalouf urodził się w rodzinie intelektualistów i artystów. Jest synem trębacza i pianisty Nassim Maaloufa Nada Maaloufa, bratankiem pisarza Amina Maaloufa i wnukiem poety i muzykologa Rushdi Maaloufa. Rozpoczął grę na trąbce w wieku 7 lat u swego ojca, który nauczył go techniki klasycznej, barokowej, współczesnej, oraz klasycznej muzyki arabskiej (zwłaszcza arabską formę makamu) oraz sztuki improwizacji. 
Jako muzyk z pogranicza kultury europejskiej i arabskiej wykorzystuje w grze na trąbce orientalną skalę ćwierćtonową. Gra na instrumencie o tej skali skonstruowanym przez swego ojca w latach 60. XX w.
Zdobył uznanie wygrywając międzynarodowe konkursy gry na trąbce z muzyki klasycznej.
Komponuje muzykę do filmów, utwory chóralne i orkiestrowe. 
Gra i nagrywa z artystami z różnych stylów muzycznych, takimi jak Sting, Salif Keïta, Amadou &amp; Mariam, Lhasa de Sela, Marcel Khalifa, Vanessa Paradis, Juliette Gréco, Archie Shepp, Georges Moustaki.
Maalouf zajmuje się także działalnością pedagogiczną, ucząc improwizacji jazzowej w Conservatoire à Rayonnement Régional de Paris.

</doc>
<doc id="3744160" url="https://pl.wikipedia.org/wiki?curid=3744160" title="Kominterniwśke">
Kominterniwśke



</doc>
<doc id="3744161" url="https://pl.wikipedia.org/wiki?curid=3744161" title="Pentalogia">
Pentalogia

Pentalogia – cykl dzieł składający się z pięciu utworów, z których każdy stanowi zamkniętą i integralną całość. Najczęściej poszczególne części pentalogii łączy osoba głównego bohatera.
Przykładem pentalogii jest Pięcioksiąg przygód Sokolego Oka Jamesa Fenimore'a Coopera:
Współcześnie napisana pentalogią jest "Pięcioksiąg Cadderly’ego" Roberta Anthony’ego Salvatorego: 
Najsłynniejszą pentalogią jest oczywiście Tora, czyli "Pięcioksiąg Mojżeszowy" składający się z Księgi Rodzaju, Księgi Wyjścia, Księgi Kapłańskiej, Księgi Liczb i Księgi Powtórzonego Prawa.
Istnieje też chiński Pięcioksiąg konfucjański, zbudowany z Księgi Przemian, Księgi Pieśni, Księgi Rytuałów, Księgi Dokumentów i Kroniki Wiosen i Jesieni.

</doc>
<doc id="3744162" url="https://pl.wikipedia.org/wiki?curid=3744162" title="Na Rusi (film 1968)">
Na Rusi (film 1968)

Na Rusi (ros. По Руси) – radziecki film z 1968 roku w reżyserii Fiodora Filippowa oparty na motywach opowiadań Maksima Gorkiego (m.in. "Razu pewnego jesienią", "Moje uniwersytety", "Konowałow", "Dwudziestu sześciu i jedna".
Fabuła.
Film przedstawia losy Aleksego Pieszkowa, który wędrując po Rusi poznaje ludzi i zdobywa doświadczenie życiowe.

</doc>
<doc id="3744163" url="https://pl.wikipedia.org/wiki?curid=3744163" title="Płytki interferencyjne">
Płytki interferencyjne

Płytki interferencyjne wykorzystują zjawisko interferencji do sprawdzania płaskości i równoległości powierzchni pomiarowych przyrządów pomiarowych.
Możemy wyszczególnić dwa rodzaje płytek interferencyjnych:
Płaskie płytki interferencyjne.
Wykonywane w postaci szklanych krążków o średnicach 45, 60, 80 lub 100 mm w dwóch klasach dokładności I i II (według normy PN-74/M-54602).
W zależności od kształtu powierzchni pomiarowej można rozróżnić płytki o symbolu "A" - jednostronne i dwustronne, oraz płytki o symbolu "B" - ze skosem.
Zastosowanie.
Płaskich płytek interferencyjnych używa się do:
Wzorcowanie płaskich płytek interferencyjnych.
W trakcie wzorcowania płaskich płytek interferencyjnych jedynym wyznaczanym parametrem jest odchyłka płaskości powierzchni pomiarowych.
Odchyłkę płaskości wyznacza się metodą wzajemnego sprawdzania trzech płytek interferencyjnych.
Płaskorównoległe płytki interferencyjne.
Wykonywane w postaci szklanych krążków, zazwyczaj w kompletach po 4 sztuki różniące się między sobą wysokością (o 0,12 lub 0,13 mm dla gwintu śruby mikrometrycznej o skoku 0,5 mm). 
Zastosowanie.
Płaskorównoległych płytek interferencyjnych używa się do:
Wzorcowanie płaskorównoległych płytek interferencyjnych.
W trakcie wzorcowania płaskorównoległych płytek interferencyjnych wyznaczane są następujące parametry:

</doc>
<doc id="3744169" url="https://pl.wikipedia.org/wiki?curid=3744169" title="Abu Umar asz-Sziszani">
Abu Umar asz-Sziszani

Abu Umar asz-Sziszani, Tarchan Batiraszwili ps. Umar Czeczen (ur. 1982 lub 1986 w Birkiani, zm. 13 lipca 2016) – terrorysta związany z Państwem Islamskim, obywatel gruziński pochodzenia czeczeńskiego.
Życiorys.
Urodził się w Gruzji. Był synem Gruzina, chrześcijanina, i Czeczenki, muzułmanki. W latach 2006–2007 odbywał zasadniczą służbę wojskową w armii gruzińskiej. Następnie został w niej żołnierzem zawodowym, walczył w wojnie osetyjskiej w 2008, dosłużył się stopnia sierżanta. Służył w jednostce wywiadu i przeszedł prowadzone przez Amerykanów szkolenie z zakresu zwalczania terroryzmu i walki z partyzantami. W 2010 z powodu zdiagnozowania u niego gruźlicy został uznany za niezdolnego do dalszej służby. Kilka miesięcy później został aresztowany, oskarżony o nielegalny zakup i posiadanie broni i skazany na trzy lata pozbawienia wolności. Zwolniono go jednak przedterminowo, po roku, z uwagi na zły stan zdrowia. Według ojca terrorysty właśnie podczas pobytu w więzieniu Tarchan Batiraszwili stał się fundamentalistą sunnickim; w innej wypowiedzi ojciec mężczyzny twierdził jednak, że zaczął on wyznawać radykalne poglądy pod wpływem starszego brata Tamaza.
Następnie udał się do Turcji, a stamtąd w marcu 2012 do ogarniętej wojną domową Syrii, gdzie pod pseudonimem Umar Czeczen i dzięki doświadczeniu wojskowego stał się jednym z najbardziej wpływowych dowódców syryjskiej opozycji rządowej głoszącej hasła fundamentalizmu islamskiego. Dowodził początkowo brygadą ochotników czeczeńskich związanych z Frontem Obrony Ludności Lewantu. W marcu 2013 jego żołnierze połączyli siły z innymi oddziałami, tworząc Armię Emigrantów i Zwolenników. Umar Czeczen był jej dowódcą.
W 2014 przystąpił do Państwa Islamskiego. Osobiście doradzał w sprawach wojskowych jego przywódcy Abu Bakrowi al-Baghdadiemu. Dowodził operacjami wojskowymi ISIS na odcinku północnym, w Aleppo, Ar-Rakce, Latakii i północnej części muhafazy Idlib. W końcu 2013 posługiwał się tytułem emira północnej Syrii. Był głównym architektem ofensywy ISIS w irackiej prowincji Anbar w 2014. Osobiście dowodził oddziałem tysiąca rosyjskojęzycznych bojowników. Zasiadał w Szurze – radzie zarządzającej Państwem Islamskim, był wskazywany jako druga osoba w hierarchii IS. W ocenie Stanów Zjednoczonych asz-Sziszani był w Państwie Islamskim "ministrem wojny". Za informacje umożliwiające jego wyeliminowanie z walki przewidziana była nagroda w wysokości 5 mln dolarów.
W marcu 2016 Amerykanie poinformowali o śmierci asz-Sziszaniego w północnej Syrii, podczas nalotu, następnie jednak przyznali, że terrorysta przeżył. Pojawiały się również informacje, jakoby terrorysta został ranny i zmarł kilka dni później. W lipcu 2016 asz-Sziszani ponownie był celem amerykańskich ataków. 13 lipca 2016 Państwo Islamskie przyznało, że asz-Sziszani zginął, twierdząc jednak, że poległ w walce pod Asz-Szarkat, podczas irackiej ofensywy na Mosul.

</doc>
<doc id="3744172" url="https://pl.wikipedia.org/wiki?curid=3744172" title="Zirka Kirowohrad">
Zirka Kirowohrad



</doc>
<doc id="3744179" url="https://pl.wikipedia.org/wiki?curid=3744179" title="Óscar Ramírez">
Óscar Ramírez



</doc>
<doc id="3744180" url="https://pl.wikipedia.org/wiki?curid=3744180" title="Oscar Ramírez">
Oscar Ramírez



</doc>
<doc id="3744181" url="https://pl.wikipedia.org/wiki?curid=3744181" title="Decjusz (egzarcha)">
Decjusz (egzarcha)

Decjusz – pierwszy bizantyński egzarcha Rawenny w latach 584-585.
Egzarchat Rawenny został utworzony w 584 roku przez cesarza Maurycjusza na Półwyspie Apenińskim w celu zabezpieczenia terytorium cesarskiego przed Longobardami. Decjusz był pierwszym egzarchą tej bizantyńskiej jednostki administracyjnej. W 585 zastąpił go na stanowisku Smaragdus.

</doc>
<doc id="3744182" url="https://pl.wikipedia.org/wiki?curid=3744182" title="Miriam Blasco">
Miriam Blasco

Míriam Guadalupe Blasco Soto (ur. 12 grudnia 1963 w Valladolidzie) – hiszpańska judoczka, złota medalistka olimpijska z Barcelony.
Zawody w Barcelonie były jej jedynymi igrzyskami olimpijskimi. Zwyciężyła w wadze do 56 kg i jej medal był pierwszym złotem w historii zdobytym na igrzyskach przez Hiszpankę. Była mistrzynią świata (1989) i brązową medalistką tej imprezy (1991) oraz medalistką mistrzostw Europy (złoto w 1991, srebro w 1988 oraz brąz w 1989, 1992 i 1994). Sześciokrotnie zostawała mistrzynią Hiszpanii.
Po zakończeniu kariery sportowej zasiadała w hiszpańskim senacie.

</doc>
<doc id="3744184" url="https://pl.wikipedia.org/wiki?curid=3744184" title="David Casablanca">
David Casablanca

David Casablanca Poyatos (ur. 27 kwietnia 1977 w El Masnou) – hiszpański piłkarz grający na pozycji lewego obrońcy.
Kariera.
Seniorską karierę rozpoczynał w 1995 roku w drużynie „C” Barcelony. W roku 1997 został promowany do zespołu „B”, w którym grał do 1999 roku, z półrocznym epizodem w Levante UD. W sezonie 1999/2000 grał w Extremadurze i Cartagonovie. W latach 2000–2002 grał w klubach portugalskiej drugiej ligi: Freamunde i GD Chaves. Po powrocie do Hiszpanii został zawodnikiem Pontevedry. W klubie tym grał do 2004 roku, rozgrywając 74 mecze. W latach 2005–2008 reprezentował barwy Castellón. Później grał w klubach Tercera División. W 2012 roku zakończył karierę.

</doc>
<doc id="3744194" url="https://pl.wikipedia.org/wiki?curid=3744194" title="Entychiusz (egzarcha)">
Entychiusz (egzarcha)

Entychiusz – egzarcha Rawenny w latach 711–713.
Był następca Jana III Rizocopo. Został mianowany egzarchą przez cesarza Filipikosa Bardanesa. Jego rządy polegały na tłumieniu buntów w Forlì, Forlimpopoli, Cervi. Jego następcą na stanowisku egzarchy był Scholastyk. 

</doc>
<doc id="3744198" url="https://pl.wikipedia.org/wiki?curid=3744198" title="Zaginiona (film 2007)">
Zaginiona (film 2007)

Zaginiona (ang. The Girl in the Park) – amerykański dramat filmowy z 2007 roku w reżyserii Davida Auburna.

</doc>
<doc id="3744204" url="https://pl.wikipedia.org/wiki?curid=3744204" title="Kazimierz Piechór">
Kazimierz Piechór

Kazimierz Czesław Piechór (ur. 6 października 1943 w Ciemnem, zm. 27 maja 2016 w Warszawie) – polski specjalista w zakresie mechaniki cieczy i gazów oraz biomatematyki, profesor Instytutu Podstawowych Problemów Techniki PAN.
Kazimierz Piechór w 1967 ukończył studia matematyczne na Uniwersytecie Warszawskim. 1 listopada 1975 otrzymał tamże stopień doktora nauk matematycznych. W 1992, na podstawie rozprawy zatytułowanej "Dyskretne modele równania Boltzmanna: Struktura operatora zderzeniowego. Propagacja dźwięku," uzyskał w Instytucie Podstawowych Problemów Techniki PAN stopień doktora habilitowanego nauk technicznych w zakresie mechaniki, specjalność: mechanika teoretyczna.
W latach 1967–1990 pracownik Wydziału Matematyki, Informatyki i Mechaniki UW. W latach 1981–1984 zastępca dyrektora Instytutu Mechaniki. Pracował także jako profesor nadzwyczajny w IPPT PAN. Wykładał również na Wydziale Informatyki i Matematyki Politechniki Radomskiej oraz na Wydziale Matematyki, Fizyki i Techniki Uniwersytetu Kazimierza Wielkiego w Bydgoszczy.
Syn Czesława i Janiny. Pochowany na cmentarzu parafialnym w Legionowie.

</doc>
<doc id="3744208" url="https://pl.wikipedia.org/wiki?curid=3744208" title="Renuncio">
Renuncio

„Renuncio” – singel hiszpańskiej wokalistki Ruth Lorenzo z albumu "Planeta Azul", napisany przez nią samą. Utwór został wydany 17 lutego 2015 w Hiszpanii w dystrybucji cyfrowej.

</doc>
<doc id="3744210" url="https://pl.wikipedia.org/wiki?curid=3744210" title="Mera Me Ti Mera">
Mera Me Ti Mera

Mera Me Ti Mera (Μέρα με τη μέρα) – debiutancki album studyjny greckiej grupy muzycznej Antique, wydany w Grecji w 1999 roku przez V2 Records. W Skandynawii album został wydany pod tytułem Opa Opa przez Bonnier Music.

</doc>
<doc id="3744218" url="https://pl.wikipedia.org/wiki?curid=3744218" title="Konrad Mańka">
Konrad Mańka

Konrad Mańka (ur. 2 maja 1915 w Dobrodzieniu, zm. 14 lipca 1942 w Katowicach) – działacz ruchu oporu na Górnym Śląsku w latach II wojny światowej, żołnierz, bohater Ziemi Lublinieckiej, harcerz, członek komendy hufca ZHP w Lublińcu, założyciel lublinieckiej komórki Organizacji Orła Białego, aresztowany przez gestapo, stracony za działalność „przeciw narodowi i państwu niemieckiemu” podczas II wojny światowej.
Życie i działalność społeczna.
Konrad Mańka (pisownia niemiecka: Konrad Mainka) wychował się w Dobrodzieniu. Po podziale Górnego Śląska, w 1922 roku prześladowana przez Niemców rodzina Mańków, od pokoleń pielęgnująca polskie tradycje, musiała opuścić należący do Niemiec Dobrodzień i zamieszkała w Lublińcu, gdzie ojciec Konrada, Piotr Mańka, otrzymał pracę woźnego w miejscowym sądzie. Tu Konrad ukończył z bardzo dobrym wynikiem Szkołę Podstawową nr 1 i rozpoczął naukę zawodu stolarza w zakładzie E. Hruzika.
W 1934 roku, po zdaniu egzaminów i uzyskaniu dyplomu czeladnika, K. Mańka przeniósł się do Krakowa, gdzie rozpoczął pracę w Centrali Dostaw Harcerskich. Pod koniec kwietnia 1935 roku wrócił z Krakowa i podjął pracę stolarza w Śląskim Zakładzie dla Głuchych i Ociemniałych w Lublińcu. Zaangażował się w działalność harcerską w II MDH prowadzonej przez Stanisława Wojciechowskiego. Pełnił kolejno funkcje zastępowego, drużynowego, aż po członkostwo w kręgu instruktorskim oraz w komendzie hufca ZHP.
W 1938 roku Mańka powołany został do odbycia służby wojskowej, w kompanii reprezentacyjnej Wojska Polskiego, przy Prezydencie Rzeczypospolitej w Warszawie. Razem z macierzystą jednostką, po wybuchu II wojny światowej, brał udział w obronie stolicy. Wzięty do niewoli niemieckiej, zdołał uciec z transportu i wkrótce wrócił do Lublińca, by znów podjąć pracę w zakładzie dla głuchoniemych. Po przekształceniu zakładu w ośrodek dla dzieci wyższych urzędników niemieckich, Mańka przeniósł się do przedsiębiorstwa budowlanego. Podjął też działalność konspiracyjną.
Wiosną 1940 roku został zaprzysiężony i zostaje zastępcą komendanta Tajnej Organizacji Wojskowej „Orła Białego”. Pełnił też funkcję łącznika między Lublińcem, a Katowicami, gdzie mieścił się sztab organizacji. Jego zadaniem było werbowanie ludzi do działalności podziemnej, kolportaż konspiracyjnych druków, gromadzenie broni i materiałów wybuchowych do planowanych akcji sabotażowych. W działalności tej współpracował z komendantem OOB harcmistrzem, nauczycielem – Ludwikiem Klamą, który na przełomie lat 1939 i 1940 organizował konspiracyjną komendę hufca w Lublińcu razem z innymi patriotami, znanymi z działalności harcerskiej. Wiele czasu poświęcał też na werbowanie starszych harcerzy do walki z okupantem. Dzięki ich aktywności powstały komórki OOB w Koszęcinie (komendant Alojzy Janeczek), Woźnikach (Anders), Droniowicach (Adolf Dygacz), Pawonkowie (Bański), Herbach Starych. W styczniu 1940 Służby Zwycięstwu Polski zostały przemianowane na Związek Walki Zbrojnej, do którego w czerwcu wcielono Organizację Orła Białego.
18 grudnia 1940 roku Konrad Mańka został aresztowany podczas zbrojnej akcji gestapo w Lublińcu, kiedy to zamknięto w więzieniach 46 członków ruchu oporu. Niemcy aresztowali w tym dniu ok. 2 tys. Polaków, w tym wielu harcerzy, m.in. komendanta konspiracyjnej Śląskiej Chorągwi Harcerzy: Józefa Pukowca i wielu harcerzy z Lublińca. Jemu, Ludwikowi Klamie, Pawłowi Jędrysikowi i Henrykowi Malcherkowi zarzucano udział w działaniach przeciwko narodowi i państwu niemieckiemu. Konkretnym przejawem tej działalności miała być służba kurierska i przewożenie konspiracyjnych materiałów szkodzących hitlerowskiej Rzeszy.
Podczas rozpoczętego 13 marca 1942 roku procesu K. Mańka, broniąc współtowarzyszy, przyznał się do zakazanej przez okupanta działalności i całą winę wziął na siebie. Proces zakończył się skazaniem Konrada Mańki na karę śmierci poprzez ścięcie. Wyrok został wykonany w dniu 14 lipca 1942 roku o godz. 5.30 w więzieniu przy ul. Mikołowskiej w Katowicach.

</doc>
<doc id="3744220" url="https://pl.wikipedia.org/wiki?curid=3744220" title="Nauka nienawiści">
Nauka nienawiści

Nauka nienawiści (ros. "Наука ненависти") – opowiadanie z 1942, autorstwa radzieckiego pisarza Michaiła Szołochowa.
W latach 1941-1945 Szołochow przebywał jako reporter wojenny z ramienia "Prawdy" i "Krasnej Zwiezdy" na froncie II wojny światowej (w randze komisarza pułkowego). Pokłosiem tego była niedokończona powieść "Walczyli za Ojczyznę" oraz opowiadanie agitacyjne "Nauka nienawiści" napisane w 1942. Ukazało się ono na łamach "Prawdy" 22 czerwca 1942. Celem powstania dzieła było wezwanie do nieugiętej walki z hitlerowcami, poprzez ukazanie ich wojennych okrucieństw i barbarzyństwa w stosunku do żołnierzy i jeńców radzieckich, a także ludności cywilnej. Bestialstwa niemieckie ukazane są w ustnej opowieści doświadczonego lejtnanta Gierasimowa, który dostał się do niemieckiej niewoli, jaką przeżył i wrócił do Armii Czerwonej, by dalej walczyć.

</doc>
<doc id="3744232" url="https://pl.wikipedia.org/wiki?curid=3744232" title="Cmentarz prawosławny w Chmielku">
Cmentarz prawosławny w Chmielku

Cmentarz prawosławny w Chmielku – cmentarz prawosławny w Chmielku, założony prawdopodobnie w latach 20. XIX w. jako unicki, po 1875 przemianowany na prawosławny, użytkowany do 1944.
Historia i opis.
Data powstania cmentarza nie jest znana. Zapiski dotyczące tej nekropolii wskazują jednak, że stało się to w latach 20. XIX wieku. Wytyczony został dla miejscowej ludności unickiej, gdy zabrakło miejsca na cmentarzu przy miejscowej cerkwi. W 1875 został, wskutek likwidacji unickiej diecezji chełmskiej, przemianowany na prawosławny. Był użytkowany przez miejscową ludność prawosławną do końca II wojny światowej oraz wysiedlenia prawosławnych mieszkańców wsi. Ostatnie datowane nagrobki pochodzą z 1944. Po wojnie wraz z wysiedleniami przestał być użytkowany, chociaż formalnie jest czynny i opiekuje się nim parafia prawosławna w Tarnogrodzie.
Na początku lat 90. XX wieku na terenie nekropolii znajdowało się 25 nagrobków, wykonanych z żeliwa lub kamienia. Na cmentarzu znajdują się prostopadłościenne postumenty oraz imitujące kopce kamieni, krzyże na nadstawach obeliskowych i nagrobki stylizowane na pnie drzew. Wśród nagrobków znajdują się trzy monumentalne krzyże kamienne datowane na II połowę XIX w. Inskrypcje na nagrobkach wykonane zostały w języku cerkiewnosłowiańskim. Na cmentarzu rosną samosiewy robinii i wiązu, jak również krzewy czarnego bzu, jabłonie i śliwy.
W 2007 zdekompletowane nagrobki na terenie cmentarza zostały uzupełnione z inicjatywy Społecznego Komitetu Opieki Nad Cmentarzami w Gminie Łukowa.

</doc>
<doc id="3744233" url="https://pl.wikipedia.org/wiki?curid=3744233" title="Wil Jones">
Wil Jones

Wilbert „Wil” Jones (ur. 27 lutego 1947 w McGehee) – amerykański koszykarz, występujący na pozycji silnego skrzydłowego.
W NBA występowali również jego trzej bracia – Charles, Major oraz Caldwell. Z tym ostatnim reprezentował w 1975 roku barwy Kentucky Colonels w ABA. 

</doc>
<doc id="3744246" url="https://pl.wikipedia.org/wiki?curid=3744246" title="Główny Zarząd Polityczno-Wychowawczy Wojska Polskiego">
Główny Zarząd Polityczno-Wychowawczy Wojska Polskiego



</doc>
<doc id="3744247" url="https://pl.wikipedia.org/wiki?curid=3744247" title="III liga polska w piłce nożnej (2016/2017)/Grupa III">
III liga polska w piłce nożnej (2016/2017)/Grupa III

III liga polska w piłce nożnej (2016/2017)/Grupa III – 1. edycja rozgrywek czwartego poziomu ligowego piłki nożnej mężczyzn w Polsce po reformie przeprowadzonej w 2016, która zredukowała liczbę grup z 8 do 4.
Brało w niej udział 18 drużyn z województw: dolnośląskiego, lubuskiego, opolskiego i śląskiego. Sezon ligowy rozpoczął się 30 lipca 2016 roku, a ostatnie mecze rozegrane zostały 17 czerwca 2017 roku.
Zasady rozgrywek.
W III lidze sezonu 2016/2017 wzięły udział 72 drużyny, podzielone na zasadzie terytorialnej na 4 grupy po 18 zespołów:
W składzie III ligi po reformie rozgrywek znalazły się:
Mistrzowie każdej z grup uzyskały awans na poziom centralny – do II ligi. Po 5 lub po 3 ostatnie drużyny (zależnie od planowanej liczby drużyn w sezonie 2017/2018) spadły na poziom wojewódzki – do odpowiedniej terytorialnie grupy IV ligi. Liczba spadających mogła zwiększyć się zależnie od liczby drużyn spadających z lig wyższych.
Drużyny, które wycofają się z rozgrywek po rozegraniu mniej niż 50% spotkań, były automatycznie relegowane o dwa szczeble ligowe niżej (do klasy okręgowej) i przesunięte na koniec tabeli, a osiągnięte przez nie rezultaty zostały anulowane. Drużyny, które wycofały się z rozgrywek po rozegraniu 50% lub więcej spotkań, również były automatycznie relegowane o dwa szczeble ligowe niżej i przesunięte na koniec tabeli, ale za nierozegrane mecze przyznawano walkowery 3:0 dla zespołów przeciwnych. Wykluczenie z rozgrywek groziło także za nieprzystąpienie z własnej winy do trzech meczów.
Objaśnienia:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="3744254" url="https://pl.wikipedia.org/wiki?curid=3744254" title="Hans von Schweinichen">
Hans von Schweinichen

Hans von Schweinichen (ur. 25 czerwca 1552 na zamku Grodziec; zm. 23 sierpnia 1616 w Legnicy) – dworzanin książąt legnickich i pamiętnikarz.
Życie.
Pochodził z bocznej gałęzi słynnego śląskiego rodu rycerzy Schweinichen, którzy mieli swoją siedzibę w zamku Świny. Do wiejskiej szkoły uczęszczał w rodzinnej posiadłości Mierczyce. Do Legnicy przybył w 1562 a do szkoły w Złotoryi uczęszczał w 1566 r. Kilka lat spędził w książęcym zamku w Legnicy jako giermek księcia Fryderyka III i chłopiec do bicia przy jego synu Fryderyku IV. Potem towarzyszył ojcu, Georgowi von Schweinichen, dowódcy okręgu Złotoryja, w jego misji, zanim znalazł się w służbie księcia Henryka XI. W 1581 r. został aresztowany ze względu na wysokie zadłużenie. Potem żył w zamku Świny z dzierżawionych dóbr, ale udało mu się przed swoją śmiercią odzyskać Wądroże Wielkie. Po śmierci Henryka XI w 1588 r. wstąpił do służby jego młodszego brata Fryderyka IV, który zmarł 1596 r. Jako starzec sprzedał nieruchomości Wądroże Wielkie i osiadł w Legnicy, gdzie kupił dom. Schweinichen został pochowany przy kościele św. Jana Chrzciciela obok swoich piastowskich panów. Jego grób zniknął podczas budowy kościoła w XVIII w.
Dzieła.
Jego zapiski zaczynają się w 1568 r. i kończą w 1602 r. Stanowią bezpośrednie świadectwo kulturowego i historycznego czasu. Zostały opublikowane po raz pierwszy w latach 1820-22. Hans von Schweinichen napisał także biografię księcia Henryka XI.

</doc>
<doc id="3744255" url="https://pl.wikipedia.org/wiki?curid=3744255" title="Yale Summers">
Yale Summers

Yale Summers (ur. 26 lipca 1933 w Nowym Jorku, zm. 6 marca 2012 w Beverly Hills) – amerykański aktor telewizyjny i filmowy, który zasłynął jako Jack Dane w serialu CBS "Daktari" (1966-68).
Życiorys.
Wczesne lata.
Był jedynym dzieckiem Josepha i Edlie Neuvohner. Po ukończeniu Cornell University na wydziale biznesu, służył w United States Army, gdzie osiągnął rangę porucznika.
Kariera.
Wszedł do przemysłu rozrywkowego w epizodycznej roli gracza w biograficznym dramacie kryminalnym "Mad Dog Coll" (1961) z udziałem Jerry’ego Orbacha, Vincenta Gardenii i Telly Savalasa. Po licznych gościnnych telewizyjnych epizodach, m.in. w serialach "Cheyenne" czy "Nietykalni", zagrał doktora Boba Ayres w operze mydlanej ABC "Szpital miejski" ("General Hospital", 1964-65). W telefilmie CBS "Powrót kapitana Nemo" ("The Return of Captain Nemo", 1978) u boku José Ferrera, Burgessa Mereditha, Mela Ferrera i Horsta Buchholza. Pod koniec lat 70. pełnił funkcję w obsłudze Screen Actors Guild.
Życie prywatne.
Zmarł 6 marca 2012 w Beverly Hills w wieku 78. lat z powodu powikłań związanych z przewlekłą obturacyjną chorobą płuc. Pozostawił żonę, Suzie Summers, dwoje dzieci i dwoje wnucząt.

</doc>
<doc id="3744258" url="https://pl.wikipedia.org/wiki?curid=3744258" title="Cmentarz prawosławny w Soli">
Cmentarz prawosławny w Soli

Cmentarz prawosławny w Soli – nekropolia w Soli, należąca początkowo do miejscowej parafii unickiej, następnie prawosławnej.
Historia i opis.
Cmentarz został założony w 1872, w tym samym czasie, gdy we wsi wzniesiono nową cerkiew. Była to świątynia unicka, jednak już trzy lata po oddaniu do użytku, wskutek likwidacji unickiej diecezji chełmskiej, przemianowano ją na prawosławną. Po I wojnie światowej cerkiew solska została zrewindykowana na rzecz Kościoła rzymskokatolickiego, jednak cmentarz nie został zamknięty ani zniszczony (katolicy wytyczyli we wsi osobną nekropolię). Sporadycznie odbywały się nowe pochówki.
Nekropolia zajmuje teren czworoboku o powierzchni 0,23 ha. Położona jest nad Ładą, w odległości ok. 100 metrów od dawnej cerkwi i porośnięta zaroślami (malina, kruszyna, bez lilak, dęby, robinie, klony), rośnie na niej także pięć starych lip.
Na cmentarzu zachowały się fragmenty ok. 10 pomników nagrobnych sprzed 1945 (najstarszy z czytelną inskrypcją z 1873), znajdują się na nim również nowe pomniki na starych miejscach pochówku. Wszystkie kamienne nagrobki sprzed II wojny światowej są rozbite i leżą na ziemi. Ponadto na nekropolii znajduje się pewna liczba krzyży metalowych i drewnianych i stelli z lastryko, a także czytelnych mogił ziemnych. Na starszych pomnikach widnieją inskrypcje cerkiewnosłowiańskie, na powojennych – polskie.

</doc>
<doc id="3744261" url="https://pl.wikipedia.org/wiki?curid=3744261" title="Václav Bolemír Nebeský">
Václav Bolemír Nebeský

Václav Bolemír Nebeský (ur. 18 sierpnia 1818, zm. 17 sierpnia 1882) – czeski poeta, tłumacz, filolog klasyczny, działacz społeczny i polityczny.
Życiorys.
Nebeský urodził się w majątku Nový Dvůr koło Kokořína. Ukończył gimnazjum w Litoměřicach, skąd wyniósł znajomość łaciny i greki. Potem studiował na niemieckim wówczas Uniwersytecie Karola. Po studiach cztery lata spędził w Wiedniu, gdzie pracował jako prywatny nauczyciel. 
Zawód wychowawcy wykonywał również po powrocie do Pragi. W czeskiej metropolii obracał się w środowisku działaczy odrodzeniowych. Wśród jego znajomych byli między innymi Josef Kajetán Tyl, Karel Jaromír Erben,
Karel Havlíček Borovský. Bliskie, prywatne relacje łączyły go również z pisarką Boženą Němcovą.
W latach 1848-1849 był posłem austriackiego Parlamentu.
W 1849 roku habilitował się w zakresie filologii klasycznej. Wykładowcą uniwersyteckim jednak nie został.
w 1851 roku został sekretarzem i skarbnikiem Muzeum Czeskiego.
Działał też w Macierzy Czeskiej.
Václav Bolemír Nebeský zmarł w Pradze w wieku 64 lat.
Twórczość poetycka.
Václav Bolemír Nebeský uchodzi po Karel Hynek Mácha za najbardziej romantycznego poetę czeskiego. Dla nas pozostaje on przede wszystkim autorem poematu 
"Protichůdci" ("Antypodzi") z roku 1844. Bohaterem utworu jest Ahaswer, Żyd Wieczny Tułacz, skazany na tułaczkę po świecie i usilnie pragnący śmierci.
W warstwie światopoglądowej poematu można rozpoznać wpływ filozofii Hegla.
Działalność przekładowa.
Nebeský tłumaczył z greckiego i łaciny. Przekładał między innymi dzieła Ajschylosa, Arystofanesa, Terencjusza i Plauta.

</doc>
<doc id="3744269" url="https://pl.wikipedia.org/wiki?curid=3744269" title="Wiśwananda">
Wiśwananda



</doc>
<doc id="3744275" url="https://pl.wikipedia.org/wiki?curid=3744275" title="Manuel Komnen (syn Andronika I)">
Manuel Komnen (syn Andronika I)

Manuel Komnen (gr. Μανουήλ Κομνηνός, łac. Manouēl Komnēnos, ur. 1145, zm. 1185?) – syn Andronika I Komnena, cesarza bizantyjskiego.
Jego żoną była Rusudan, córka króla Gruzji Jerzego III. Ich dziećmi byli: Dawid I Wielki Komnen i Aleksy I Wielki Komnen, założyciele cesarstwa Trapezuntu. Po śmierci ojca w 1185 Manuel został oślepiony, zapewne zmarł w tym samym roku. Jego dzieci wychowały się dworze swojej ciotki, królowej Gruzji - Tamary.

</doc>
<doc id="3744283" url="https://pl.wikipedia.org/wiki?curid=3744283" title="Dzedzej">
Dzedzej



</doc>
<doc id="3744284" url="https://pl.wikipedia.org/wiki?curid=3744284" title="Jan Leżeński (kasztelan małogoski)">
Jan Leżeński (kasztelan małogoski)

Jan Leżeński herbu Nałęcz (ok. 1498–1573) – kasztelan małogoski (1548–1563), połaniecki (od 1543), starosta przedborski (do 1569) i stromecki (od 1549)
Życiorys.
Syn starosty ryczywolskiego, inowłodzkiego i przedborskiego Abrahama i Anny z Szydłowieckich. Wnuk wojewody sieradzkiego Sędziwoja z Leżenic. Pochodził z możnowładczego rodu Nałęczów osiadłego na Mazowszu, po matce skoligacony z małopolskim magnackim rodem Szydłowieckich. 
Miał dwie siostry: Katarzynę za Janem Romiszewskim (Stokowskim) z Romiszowic herbu Jelita, kasztelanem konarskim łęczyckim, oraz Annę za Kasprem Maciejowskim herbu Ciołek, rycerzem jerozolimskim i stolnikiem sandomierskim (matkę wojewody lubelskiego Mikołaja Maciejowskiego).
Po śmierci ojca przejął starostwo przedborskie, doprowadzając je do rozkwitu gospodarczego. Dokonał przebudowy zamku w Przedborzu, nadając mu styl renesansowy. Wielokrotnie gościł na zamku królów Zygmunta Starego i Zygmunta Augusta, a także byłego wielkiego mistrza zakonu krzyżackiego księcia pruskiego Albrechta Hohenzollerna. 
W 1540 odkupił od krewnych rodowe Leżenice i Głowaczów wraz z zamkiem.
W 1525 poślubił dwórkę królowej Bony, Urszulę Maciejowską herbu Ciołek. Urszula była córką kasztelana radomskiego i lubelskiego Bernarda (zm. 1543) i Jadwigi z Podlodowskich, a jednocześnie bratanicą Kaspra Maciejowskiego – męża siostry Jana Leżeńskiego, Anny. Braćmi Urszuli byli Samuel (kanclerz wielki koronny), Stanisław (marszałek wielki koronny) i Bernard (kasztelan radomski i lubelski). 
Jan i Urszula mieli 3 córki i 5 synów: 
Tylko 2 z 5 synów przeżyło rodziców.
Pod koniec życia osiadł w odziedziczonym po stryju Mikołaju majątku Chełmo, gdzie został pochowany w miejscowym kościele pw. św. Mikołaja. Renesansowy nagrobek Jana Leżeńskiego, najprawdopodobniej dłuta Jana Michałowicza, znajduje się w dobudowanej przez Leżeńskiego kaplicy św. Anny. 
Żona Jana – Urszula została pochowana w Brzezinach (w majątku córki – Anny Lasockiej). Nagrobek autorstwa Jana Michałowicza znajduje się w miejscowym kościele pw. Podwyższenia Św. Krzyża. 

</doc>
<doc id="3744301" url="https://pl.wikipedia.org/wiki?curid=3744301" title="George Thompson">
George Thompson

George „Tip” Thompson (ur. 29 listopada 1947 w Nowym Jorku, zm. 8 czerwca 2022) – amerykański koszykarz, występujący na pozycji rozgrywającego.
Przez 40 lat był liderem wszech czasów Marquette Warriors w liczbie zdobytych punktów (1773), zanim w sezonie 2008/09 nie poprawił go Jerel McNeal (1985).
14 października 1972 roku ustanowił rekord ABA w liczbie oddanych rzutów wolnych (29) w trakcie pojedynczego spotkania (Tams vs Conquistadors).

</doc>
<doc id="3744303" url="https://pl.wikipedia.org/wiki?curid=3744303" title="Akcent 1">
Akcent 1

Akcent 1 – debiutancka kaseta magnetofonowa zespołu Akcent, wydana w 1991 roku. Zawiera 10 utworów, w tym m.in. pierwsze przeboje grupy takie jak: „Chłopak z gitarą”, „Tabu tibu”, „Dajcie mi gitarę” czy „Kocham Ciebie”. Nagrania zrealizowano w studiu S-1 Rozgłośni Regionalnej w Białymstoku. Na kasecie oprócz Zenona Martyniuka, można usłyszeć również wokal Mariusza Anikieja.

</doc>
<doc id="3744307" url="https://pl.wikipedia.org/wiki?curid=3744307" title="Żegnaj mała">
Żegnaj mała

Akcent 2. Żegnaj mała – drugi studyjny album zespołu Akcent, wydany w 1991 roku. Zawiera 9 utworów. Tytułowy utwór stał się przebojem, który w 1997 roku doczekał się teledysku (wówczas grupa nagrała go w nowej aranżacji). Nagrania zrealizowano w Belgii, gdzie wówczas przebywał zespół, a konkretnie w Antwerpii w Computer Recording Studio Mariana Winklera, który był jednocześnie realizatorem nagrań. Na kasecie oprócz Zenona Martyniuka, można usłyszeć również wokal Mariusza Anikieja.

</doc>
<doc id="3744317" url="https://pl.wikipedia.org/wiki?curid=3744317" title="Mistrzostwa Świata w Unihokeju Mężczyzn 2014 (kwalifikacje)">
Mistrzostwa Świata w Unihokeju Mężczyzn 2014 (kwalifikacje)

Kwalifikacje do Mistrzostw Świata w Unihokeju mężczyzn 2014 mają na celu wyłonienie męskich reprezentacji narodowych w unihokeju, które wystąpią w finałach tego turnieju.
Uczestnicy.
W nawiasach przedstawiono aktualne miejsce w rankingu IFF, który bazuje na wynikach z ostatnich dwóch edycji Mistrzostw Świata.
Europa.
W europejskich kwalifikacjach wzięły udział 22 drużyny, które zostały podzielone na cztery grupy: dwie 6-zespołowe oraz dwie 5-zespołowe.
Zasady kwalifikacji:
Grupa 1.
Data: 29 stycznia – 2 lutego 2014
Obiekt: Łochów Arena, Łochów, Polska
     = kwalifikacja do turnieju finałowego
Wyniki
Grupa 2.
Data: 29 stycznia – 2 lutego 2014
Obiekt: HANT Arena, Bratislava, Słowacja
     = kwalifikacja do turnieju finałowego     = kwalifikacja do turnieju finałowego jako "lucky loser"
Wyniki
Grupa 3.
Data: 28 stycznia – 1 lutego 2014
Obiekt: Jan Massinkhal, Nijmegen, Holandia
     = kwalifikacja do turnieju finałowego     = kwalifikacja do turnieju finałowego jako "lucky loser"
Wyniki
Grupa 4.
Data: 28 stycznia – 1 lutego 2014
Obiekt: Vidzemes OC, Valmeira, Łotwa
     = kwalifikacja do turnieju finałowego     = kwalifikacja do turnieju finałowego jako "lucky loser"
Wyniki
Ranking drużyn zajmujących 3. miejsce w grupie.
Ze względu na nierówną liczbę drużyn w poszczególnych grupach, nie uwzględnia się wyniku meczu z najsłabszą drużyną, która znajduje się w grupie 6-zezpołowej.
Azja i Oceania.
W azjatyckich kwalifikacjach wzięło udział 5 drużyny, które zostały przydzielone do jednej grupy w której rozegrały między sobą systemem kołowym mecze. Awans do mistrzostw świata uzyskały dwa najlepsze zespoły.
Ameryka.
Zasady kwalifikacji:
Data: 31 stycznia – 2 lutego 2014
Obiekt: Cornell Community Center, Markham, Kanada
     = kwalifikacja do turnieju finałowego.

</doc>
<doc id="3744327" url="https://pl.wikipedia.org/wiki?curid=3744327" title="Julio Crisosto">
Julio Crisosto

Julio Alberto Crisosto Zárate (ur. 21 marca 1950 w Iquique) – piłkarz chilijski grający podczas kariery na pozycji napastnik.

</doc>
<doc id="3744329" url="https://pl.wikipedia.org/wiki?curid=3744329" title="Parascylliidae">
Parascylliidae

Parascylliidae, – rodzina ryb chrzęstnoszkieletowych (Chondrichthyes), zamieszkująca wody zachodniego Pacyfiku. Rozmiary dorosłych osobników nie przekraczają 90 cm. Charakteryzują się smukłym, wydłużonym kształtem, "kocimi" oczami, oraz wąsami umieszczonymi w dolnej powierzchni pyska.
Systematyka.
Do rodziny Parascylliidae zaliczane są następujące rodzaje:

</doc>
<doc id="3744341" url="https://pl.wikipedia.org/wiki?curid=3744341" title="Stan wyjątkowy we Francji (2005-2006)">
Stan wyjątkowy we Francji (2005-2006)



</doc>
<doc id="3744342" url="https://pl.wikipedia.org/wiki?curid=3744342" title="Parascyllium">
Parascyllium

Parascyllium – rodzaj morskich ryb z rodziny Parascylliidae.
Występowanie.
Wody południowej Australii.
Klasyfikacja.
Gatunki zaliczane do tego rodzaju:

</doc>
<doc id="3744343" url="https://pl.wikipedia.org/wiki?curid=3744343" title="Stefan Mustafa Abramowicz">
Stefan Mustafa Abramowicz

Stefan Mustafa Abramowicz ps. "Munia" (ur. 20 stycznia 1915 w Klecku, zm. 9 kwietnia 2018 w Manchesterze) – polski ułan pochodzenia tatarskiego z 1 szwadronu tatarskiego 13 pułku Ułanów Wileńskich, żołnierz 2 Korpusu Polskiego gen. Władysława Andersa, uczestnik bitwy o Monte Cassino, porucznik Wojska Polskiego w stanie spoczynku.
Życiorys.
Młodość.
Urodził się 20 stycznia 1915 w Klecku niedaleko Nieświeża, w rodzinie polskich Tatarów – właściciela garbarni Ibrahima Abramowicza i zajmującej się ogrodnictwem Fursii Aleksandrowicz. Miał pięcioro rodzeństwa. W prywatnej szkole uczył się czytania Koranu w języku arabskim. W 1925 poszedł do szkoły powszechnej w Klecku. Aby pomoc rodzicom w pracy na gospodarce, naukę musiał zakończył w wieku 15 lat.
Służba wojskowa i okres II wojny światowej.
15 września 1937 został powołany do czynnej służby wojskowej na okres dwóch lat, którą odbywał w 1 szwadronie tatarskim 13 pułku Ułanów Wileńskich Wojska Polskiego w Nowej Wilejce. W trakcie polskiej wojny obronnej we wrześniu 1939 oddelegowano go do wysyłania pociągami z koszar pułku i uzupełniania jednostek czynnego wojska przybyłymi rezerwistami kierowanymi na front zachodni. Razem ze swoim szwadronem brał udział w walkach z Niemcami na Mazowszu i Lubelszczyźnie.
27 września 1939 został aresztowany i osadzony w obozie jenieckim dla szeregowców w Kozielsku. Po dwumiesięcznym brutalnym śledztwie został w listopadzie 1939 skierowany do prac przy naprawie dróg i remoncie lotnisk w rejonie Lwowa i Przemyśla, a później jako pracownik przymusowy wysłany do kopalni Rudy Żelaza w Krzywym Rogu. Po wybuchu wojny niemiecko-sowieckiej został w lipcu 1941 ewakuowany w kolumnie marszowej do obozu jenieckiego w Starobielsku. Następnie na mocy układu Sikorski-Majski został zwolniony z obozu i wstąpił do Polskich Sił Zbrojnych formowanych w ZSRR. W kwietniu 1942 wraz z armią dostał się, poprzez port w Krasnowodzku, do Iranu. Przez Irak i Palestynę dotarł do Egiptu.
Został elektrykiem pojazdów mechanicznych szwadronowej czołówki naprawczej. Od kwietnia 1944 służył jako czołgista w 1 pułku Ułanów Krechowieckich 2 Warszawskiej Brygady Pancernej 2 Korpusu, który włączono do 8 Armii Wojsk Sprzymierzonych, dowodzonej przez gen. Olivera Leese. Brał udział w kampanii włoskiej, walcząc m.in. w bitwie o Monte Cassino. W czerwcu 1944, ranny w czołgu podczas boju pod Ankoną, trafił do szpitala polowego. W lutym 1945 z nową załogą brał udział w wyzwoleniu Loreto oraz Bolonii.
Po wojnie.
Po demobilizacji Polskich Sił Zbrojnych, będąc w stopniu starszego ułana, przypłynął z polskimi żołnierzami okrętem „Mauretania” do Liverpoolu w Anglii. Służbę wojskową zakończył w 1947. Ze względu na zajęcie Wileńszczyzny przez Związek Radziecki pozostał na emigracji w Wielkiej Brytanii. W 1971 odwiedził pierwszy raz po wojnie swoje rodzinne strony. W 1984 rząd Rzeczypospolitej Polskiej na uchodźstwie nadał mu stopień plutonowego w korpusie podoficerów kawalerii.
W październiku 2000 został awansowany na stopień podporucznika, a w lipcu 2016 na stopień porucznika i odznaczony Krzyżem Oficerskim Orderu Odrodzenia Polski.
Życie prywatne.
Po zakończeniu wojny osiadł na stałe w Manchesterze. W grudniu 1949 ożenił się z polską Tatarką Haliną Milkamanowiczówną (1926–1999) ze Słonimia na Kresach. Miał z nią dwie córki: Mary i Janet.

</doc>
<doc id="3744344" url="https://pl.wikipedia.org/wiki?curid=3744344" title="Parascyllium variolatum">
Parascyllium variolatum

Rekin obrożny ("Parascyllium variolatum") – gatunek niewielkiego rekina z rodziny Parascylliidae. Po raz pierwszy ten gatunek opisał francuski zoolog Auguste Duméril. Gatunek jest całkowicie niegroźny dla ludzi.
Występowanie.
Rekin obrożny występuje w wodach u wybrzeży południowo-zachodnich i południowych Australii. Jego siedliska znajdują się w obrębie szelfów kontynentalnych, do 500 m głębokości.
Wygląd.
Rekin obrożny jest małym rekinem, ma maksymalnie około 90 cm długości. Posiada wydłużone, smukłe, tubowate ciało, kształtem przypominające nieco węgorza. Ma dwie płetwy grzbietowe, płetwę odbytową i długą płetwę ogonową. Głowa i pysk lekko spłaszczone, oczy owalne osadzone z tyłu głowy. Posiada małe tryskawki i dwa krótkie wąsy zwisające z dolnej powierzchni pyska. Ubarwienie płowe z brązowymi i białymi plamami na całym ciele. Rekina wyróżnia szeroka nakrapiana jasnymi plamkami obroża otaczająca szyję na wysokości skrzeli.
Odżywianie i rozmnażanie.
Gatunek słabo poznany. Uzębienie wskazuje, że żywi się skorupiakami bentosowymi. Co do rozmnażania wiadomo jedynie, że gatunek jest jajożyworodny.

</doc>
<doc id="3744345" url="https://pl.wikipedia.org/wiki?curid=3744345" title="Rekin obrożny">
Rekin obrożny



</doc>
<doc id="3744346" url="https://pl.wikipedia.org/wiki?curid=3744346" title="Oblężenie Warszawy (1939)">
Oblężenie Warszawy (1939)



</doc>
<doc id="3744347" url="https://pl.wikipedia.org/wiki?curid=3744347" title="Ronnie Biggs">
Ronnie Biggs

Ronald Arthur Biggs ps. Ronnie (ur. 8 sierpnia 1929 w Londynie, zm. 18 grudnia 2013 tamże) – angielski przestępca, członek gangu, który dokonał napadu stulecia.
Wczesne lata.
Podczas II wojny światowej był ewakuowany do Kornwalii. W roku 1947 wstąpił do Royal Air Force, skąd został karnie zwolniony po dwóch latach za włamanie do apteki. Miesiąc po zwolnieniu z więzienia został ponownie skazany za kradzież samochodu, a w wieku 21 lat wziął udział w nieudanym napadzie na kantor bukmacherski w londyńskiej dzielnicy Lambeth. Po ślubie przez trzy lata nie wszedł w konflikt z prawem.
Napad stulecia.
Biggs był członkiem siedemnastoosobowego gangu, który dokonał 8 sierpnia 1963 napadu stulecia, choć jego rola nie była wielka – skaperował emerytowanego kolejarza, aby poprowadził po napadzie pociąg do miejsca spotkania z ciężarówkami, które miały umożliwić ucieczkę z miejsca przestępstwa. Dostarczony przez Biggsa maszynista nie mógł opanować pociągu, więc zmuszono do tego prawdziwego maszynistę Jacka Millsa, uderzając go żelaznym prętem w głowę. Biggs został aresztowany trzy tygodnie później wraz z 11 innymi uczestnikami napadu.
Ucieczka i emigracja.
Biggs został w kwietniu 1964 skazany na 30 lat więzienia. Po 14 miesiącach dokonał ucieczki z HMP Wandsworth, kiedy to podczas spaceru sforsował trzymetrowy mur przy pomocy drabiny domowej roboty i uciekł podstawionym samochodem. Biggs uciekł do Paryża, gdzie wydał 40 tys. GBP z sumy 140 tys., która była jego częścią za udział w napadzie, na operację plastyczną i zakupił fałszywe dokumenty. Przy ich pomocy dostał się do Australii, gdzie czekali na niego żona i trzej synowie.
Po czterech latach został namierzony przez Interpol, toteż, zostawiając rodzinę, udał się wykorzystując fałszywy paszport do Brazylii. Tam w roku 1974 Biggs został aresztowany w Rio de Janeiro, jednak uniknął ekstradycji do Wielkiej Brytanii na mocy prawa brazylijskiego, które nie pozwala na wydalenie ojca obywatela brazylijskiego – partnerka Biggsa, 19-letnia striptizerka o imieniu Raimunda była wówczas w ciąży. W 1981 r. grupa byłych żołnierzy brytyjskich porwała Biggsa i wywiozła na Barbados, gdzie przekazali go władzom. Jednak Biggs wykorzystał lukę prawną i powrócił do Brazylii. Przez cały czas pobytu w Brazylii prowadził życie towarzyskie jako celebryta. Udzielał się również w zespołach punk rockowych: wystąpił gościnnie na singlu Sex Pistols "No One Is Innocent" i Die Toten Hosen "Carnival In Rio (Punk Was)".
Powrót do Anglii i więzienie.
W 2001 Biggs był poważnie chory i dobrowolnie wrócił do Wielkiej Brytanii, w czym pomógł mu tabloid The Sun. Został umieszczony w więzieniu o zaostrzonym rygorze HMP Belmarsh, gdzie ożenił się z Raimundą Rothen, matką swojego dziecka. W 2007 stan Biggsa pogorszył się na tyle, że został przeniesiony do więzienia dla chorych i starszych więźniów w Norwich. Dwa lata później sekretarz Jack Straw początkowo odmówił mu zwolnienia warunkowego za brak skruchy i wypowiedzi dla tabloidów, jednak wkrótce zmienił zdanie i 6 sierpnia 2009 Biggs został zwolniony. Zmarł w zakładzie opieki sądowej "Carlton Court Care Home" w londyńskiej dzielnicy Barnet.

</doc>
<doc id="3744348" url="https://pl.wikipedia.org/wiki?curid=3744348" title="Damian Krupa">
Damian Krupa

Damian Krupa (ur. 7 sierpnia 1991) – polski lekkoatleta, specjalizujący się w biegu na 400 metrów przez płotki.
Zawodnik klubów: Agros Żary (2006-2010), SL Olimpia Poznań (2011-2013). Mistrz Polski w biegu na 400 metrów przez płotki (2013). Ponadto m.in. młodzieżowy mistrz Polski (2013), młodzieżowy wicemistrz Polski (2012) oraz brązowy medalista młodzieżowych mistrzostw Polski (2011) na tym dystansie. Młodzieżowy wicemistrz Polski w biegu na 400 metrów (2013). Uczestnik młodzieżowych mistrzostw Europy (2013).
Rekordy życiowe: 400 metrów - 47,19 (2013), 400 metrów przez płotki - 51,02 (2013).

</doc>
<doc id="3744350" url="https://pl.wikipedia.org/wiki?curid=3744350" title="Eino Leino (poeta)">
Eino Leino (poeta)

Eino Leino, właśc. Armas E. Leopold Lönbohm (ur. 6 lipca 1878 w Paltamo, zm. 10 stycznia 1926 w Tuusula) – fiński poeta, przedstawiciel neoromantyzmu.
Był autorem między innymi zbioru "Kantyczki" i poematu oktawą Pieśni księcia Jana i Katarzyny Jagiellonki. W swojej twórczości odwoływał się do tradycji ludowej, zwłaszcza do "Kalevali". Oprócz tego tłumaczył klasykę światową. Przyswoił między innymi "Boską komedię" Dantego Alighieri.

</doc>
<doc id="3744355" url="https://pl.wikipedia.org/wiki?curid=3744355" title="USS Catoctin (AGC-5)">
USS Catoctin (AGC-5)

USS Catoctin (AGC-5) – amerykański okręt dowodzenia siłami desantowymi typu "Appalachian". Służył w US Navy w czasie II wojny światowej. Jego nazwa pochodzi od angielskiej nazwy góry Catoctin z najwyższego łańcucha górskiego południowych Appalachów. 
„Catocin” został zwodowany jako SS „Mary Whitridge” 23 stycznia 1943 roku w stoczni Moore Dry Dock Co. w Oakland, matką chrzestną była pani Morton. Został zbudowany na podstawie kontraktu podpisanego przez Maritime Commission. Został nabyty przez US Navy 31 sierpnia 1943 roku i wszedł tego samego dnia do służby. Pomiędzy 14 września a 11 października 1943 roku jednostka przeszła z Long Beach w Kalifornii do Filadelfii, gdzie po dotarciu została wycofana ze służby. Przebudowano ją na okręt dowodzenia i jednostkę sztabową. Powtórnie okręt wszedł do służby 24 stycznia 1944 roku i został przydzielony do Floty Atlantyku.
„Catocin” był m.in. okrętem dowodzenia w czasie inwazji na południową Francję, brał udział w organizacji konferencji jałtańskiej, następnie przeszedł na Pacyfik. Po wojnie brał udział w pertraktacjach w Chinach.
26 lutego 1947 roku został wycofany ze służby w Filadelfii i umieszczony w rezerwie. 30 grudnia 1959 roku został przekazany Maritime Administration. Następnie sprzedany na złom firmie Warship Construction Co. z South Portland, ME.

</doc>
<doc id="3744356" url="https://pl.wikipedia.org/wiki?curid=3744356" title="USS Catoctin">
USS Catoctin



</doc>
<doc id="3744357" url="https://pl.wikipedia.org/wiki?curid=3744357" title="HMCS Brandon">
HMCS Brandon

Okręty kanadyjskie o nazwie HMCS „Brandon”

</doc>
<doc id="3744359" url="https://pl.wikipedia.org/wiki?curid=3744359" title="Zamach w Nicei">
Zamach w Nicei

Zamach w Nicei – atak terrorystyczny przeprowadzony 14 lipca 2016 w Nicei. Zamachowiec ciężarówką potrącił osoby spacerujące po Promenadzie Anglików ("Promenade des Anglais"). W wyniku zamachu zginęło 87 osób, w tym zamachowiec, a ponad 200 osób zostało rannych (w tym 52 przebywały na oddziałach intensywnej opieki medycznej).
Przebieg.
Podczas obchodów Dnia Bastylii, po końcowym pokazie sztucznych ogni, ok. 22.40, w pobliżu szpitala "Lenval" ciężarówka Renault Midlum prowadzona przez zamachowca staranowała bariery i wjechała w tłum ludzi.
Samochodem kierował 31-letni obywatel Tunezji, posiadający kartę stałego pobytu i pozwolenie na pracę we Francji, Mohamed Lahouaiej Bouhlel. Celowo potrącał znajdujących się na promenadzie ludzi. Po pokonaniu ok. 1800 metrów, w pobliżu hotelu "Palais de la Méditerranée" doszło do strzelaniny, w wyniku której zamachowiec został zastrzelony przez policję. W samochodzie sprawcy znaleziono broń oraz atrapy broni palnej.
Tuż po zamachu pobliski hotel "Negresco" został zamieniony w tymczasowy szpital polowy.
Reakcje.
Po zamachu w Nicei rząd Francji ogłosił na terenie całego kraju 3-dniową żałobę narodową, a także przedłużono stan wyjątkowy o dodatkowe 3 miesiące. Przed ambasadą Francji w Warszawie przy ulicy Pięknej mieszkańcy składali kwiaty, zapalali znicze i wpisywali się do księgi kondolencyjnej, oddając hołd ofiarom.

</doc>
<doc id="3744365" url="https://pl.wikipedia.org/wiki?curid=3744365" title="Cyclops scourfieldi">
Cyclops scourfieldi

Cyclops scourfieldi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1891 roku przez brytyjskiego zoologa George'a Stewardsona Brady'ego.

</doc>
<doc id="3744367" url="https://pl.wikipedia.org/wiki?curid=3744367" title="Cyclops simillimus">
Cyclops simillimus

Cyclops simillimus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1907 roku przez brytyjskiego zoologa George'a Stewardsona Brady'ego.

</doc>
<doc id="3744370" url="https://pl.wikipedia.org/wiki?curid=3744370" title="Promenada Anglików w Nicei">
Promenada Anglików w Nicei

Promenada Anglików (fr. "Promenade des Anglais") – jeden z głównych ciągów komunikacyjnych w Nicei we Francji. Promenada liczy ok. 7 km długości.
Promenada Anglików jest jedną z głównych ulic w Nicei. Położona nad Morzem Śródziemnym, jest miejscem spotkań, zabaw i imprez. Wybudowana została w XIX wieku. Zimy spędzało tu wielu możnych i bogatych Brytyjczyków, którzy wsparli finansowo budowę nowego bulwaru. Stąd nazwa promenady.
14 lipca 2016 była miejscem zamachu terrorystycznego, w wyniku którego zginęło 87 osób w tym zamachowiec.

</doc>
<doc id="3744373" url="https://pl.wikipedia.org/wiki?curid=3744373" title="O funesta dies nostri miserabilis evi">
O funesta dies nostri miserabilis evi

O funesta dies nostri miserabilis evi (pol. "Dniu ty żałobny wieku naszego nieszczęśliwego") – anonimowy średniowieczny wiersz po łacinie, upamiętniający zmarłego w 1465 Andrzeja Odrowąża.
Utwór jest znany także jako "Wiersz na śmierć Andrzeja Odrowąża". Powstał prawdopodobnie niebawem po śmierci Andrzeja Odrowąża, napisany przez osobę związaną z jego rodziną. Śmierć Odrowąża zbiegła się w czasie z jego konfliktem ze szlachtą i mieszczanami lwowskimi. Wiersz był nie tylko upamiętnieniem zmarłego, ale miał także charakter doraźnej poezji politycznej, wpisując się w starania Odrowążów o zachowanie pozycji rodu.
Wiersz składa się z 79 wersów pisanych heksametrem. Stanowi etap przejściowy między poezją średniowieczną a humanistyczną. Z jednej strony prezentuje tradycyjny wzorzec poezji żałobnej, odmienny niż epicedium renesansowe, z drugiej pisany jest poprawnym heksametrem, co nie było typowe dla poezji średniowiecznej.
Utwór ma formę poematu, w którym wypowiada się Jan Odrowąż ze Sprowy (zm. 1485), brat zmarłego. Jego wypowiedzi skierowane są do różnych adresatów: nieżyjącego Andrzeja, króla Kazimierza Jagiellończyka, szlachty ruskiej, Boga i ponownie króla. Wiersz składa się z pięciu cząstek. Pierwszy fragment ma formę typowego, retorycznego lamentu. Składają się na niego podniosłe apostrofy i pytania do spersonifikowanego Dnia żałoby, Fortuny, Ojca niebieskiego i samego zmarłego. W drugiej części, skierowanej do króla, opisane są zasługi zmarłego dla kraju i władcy, m.in. udział w wojnie trzynastoletniej. Trzecia, najobszerniejsza część, zawiera pochwałę cnót i zasług Andrzej dla Ojczyzny oraz zarzuty skierowane do wrogów zmarłego. Następny fragment jest prośbą do Boga o zesłanie dla Rusi godnego następcy (królowi sugerowany jest brat zmarłego). Ostatnie cztery wersy to prośba do króla, aby otoczył troską poddanych, toczących między sobą spory.

</doc>
<doc id="3744385" url="https://pl.wikipedia.org/wiki?curid=3744385" title="Irmina Zembrzuska-Wysocka">
Irmina Zembrzuska-Wysocka

Irmina Leokadia Zembrzuska-Wysocka pseudonim „Irma” (ur. 4 grudnia 1925 w Warszawie, zm. 17 lutego 2019 w Monachium) – polska działaczka podziemia niepodległościowego w czasie II wojny światowej, uczestniczka powstania warszawskiego, podporucznik WP w stanie spoczynku, spikerka Radia Wolna Europa.
Życiorys.
Od 1942 działała w konspiracji. Podczas powstania warszawskiego służyła jako sanitariuszka w III plutonie 3. kompanii zgrupowania „Bartkiewicz” – I Obwód „Radwan” AK. Po powstaniu trafiła do niewoli niemieckiej. Po zakończeniu wojny pozostała na emigracji, mieszkając w Wielkiej Brytanii i RFN. Przez blisko 30 lat pracowała jako spikerka w Radiu Wolna Europa. Autorka wspomnień "Z Warszawą w sercu" (wyd. Państwowy Instytut Wydawniczy, Warszawa 1996). Pochowana w Panteonie Żołnierzy Polski Walczącej (kwatera D18 kolumb. lewe A-3-2) na Cmentarzu Wojskowym na Powązkach w Warszawie

</doc>
<doc id="3744399" url="https://pl.wikipedia.org/wiki?curid=3744399" title="Baszta Bednarzy w Krakowie">
Baszta Bednarzy w Krakowie

Baszta Bednarzy – niezachowana baszta w Krakowie, położona niegdyś w ciągu murów miejskich, za Basztą Pierścienników, po stronie północnej. Ostatnia baszta krakowska w murze po stronie wschodniej, przed oddaloną o ok. 700 m Bramą Grodzką. 
Ambroży Grabowski opisuje Basztę Bednarzy jako „"ułamek baszty za Basztą Pierścienników"”. Nie ukazuje również jej wyglądu. Najprawdopodobniej była to baszta kwadratowa bądź półokrągła i powstała w XIV lub w XV wieku. Pod koniec XVIII wieku, opuszczona baszta na skutek braku konserwacji i opieki zawaliła się, a zubożałego miasta nie było stać na jej odbudowę. W 1792 roku z baszty pozostały ruiny. Józef Muczkowski pisząc o systemie fortyfikacji miejskich w Krakowie w 1911 wymienia od Bramy Nowej po Bramę Grodzką w murze obronnym 5 baszt wymienia wśród nich również Basztę Bednarzy, ukazuje także akwarelę Jerzego Głogowskiego przedstawiającą coś podobnego do pozostałości jakiejś baszty, ale tą samą akwarelę Grabowski opisuje w swojej książce tylko jako bastion w przedmurzu za Kolegium Jezuickim. Nasuwa to wniosek, że owa baszta nie posiada żadnego wiarygodnego śladu ikonograficznego. W baszcie znajdowało się 6 otworów strzelniczych. Baszta nie dotrwała do dzisiejszych czasów – jej resztki zniwelowano wraz z większością Murów miejskich Krakowa na początku XIX wieku.
Za basztę odpowiedzialny był cech Bednarzy, zajmujący się wyrabianiem beczek.

</doc>
<doc id="3744412" url="https://pl.wikipedia.org/wiki?curid=3744412" title="Zjednoczone stany miłości">
Zjednoczone stany miłości

Zjednoczone stany miłości – polsko-szwedzki dramat obyczajowy z 2016 roku w reżyserii i według scenariusza Tomasza Wasilewskiego.
Światowa premiera filmu miała miejsce 19 lutego 2016 roku podczas 66. MFF w Berlinie, w ramach którego obraz brał udział w konkursie głównym. Na tym wydarzeniu reżyser filmu Tomasz Wasilewski otrzymał nagrodę Srebrnego Niedźwiedzia za najlepszy scenariusz. Następnie film był prezentowany 10 kwietnia br. na MFF w Stambule oraz 3 lipca na 51. MFF w Karlowych Warach.
Polska premiera filmu odbyła się 23 lipca 2016 roku w ramach 16. MFF Nowe Horyzonty we Wrocławiu. Do ogólnopolskiej dystrybucji kinowej film wszedł kilka dni później – 29 lipca.
Obsada.
i inni

</doc>
<doc id="3744419" url="https://pl.wikipedia.org/wiki?curid=3744419" title="Cyclops varicoides">
Cyclops varicoides

Cyclops varicoides – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1908 roku przez brytyjskiego zoologa George'a Stewardsona Brady'ego.

</doc>
<doc id="3744420" url="https://pl.wikipedia.org/wiki?curid=3744420" title="Cyclops virescens">
Cyclops virescens

Cyclops virescens – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1910 roku przez brytyjskiego zoologa George'a Stewardsona Brady'ego.

</doc>
<doc id="3744423" url="https://pl.wikipedia.org/wiki?curid=3744423" title="Mistrzostwa Europy w Podnoszeniu Ciężarów 1959">
Mistrzostwa Europy w Podnoszeniu Ciężarów 1959

Mistrzostwa Europy w Podnoszeniu Ciężarów 1959 – 39. edycja mistrzostw Europy w podnoszeniu ciężarów, która odbyła się między 29 września a 4 października 1959 r. w Warszawie (Polska ). Startowali tylko mężczyźni w 7 kategoriach wagowych.

</doc>
<doc id="3744424" url="https://pl.wikipedia.org/wiki?curid=3744424" title="Alfred Kowalski (aktor)">
Alfred Kowalski (aktor)

Alfred Kowalski (ur. ok. 1877, zm. 5 marca 1936 we Lwowie) – polski aktor, śpiewak, tancerz.
Od 1904 do 1905 był aktorem w Lublinie, a następnie w Kijowie. Przed 1914 podjął występy w Teatr Miejskim we Lwowie i pozostał w jego składzie przez wiele lat. Występował w sztukach dramatycznych oraz operetkach. Po przejściu na emeryturę w latach 30. do ostatnich dni życia był członkiem „Wesołej Lwowskiej Fali”, audycji Polskiego Radia Lwów. Ponadto w tej rozgłośni uczestniczył także w słuchowiskach.
Był żonaty, miał dwoje dzieci. Zmarł 5 marca 1936 w wieku 59 lat w szpitalu powszechnym we Lwowie.

</doc>
<doc id="3744425" url="https://pl.wikipedia.org/wiki?curid=3744425" title="Alfred Kowalski">
Alfred Kowalski



</doc>
<doc id="3744426" url="https://pl.wikipedia.org/wiki?curid=3744426" title="Groników Staw">
Groników Staw

Groników Staw – niewielki stawek na Pogórzu Gubałowskim. Znajduje się on na północnym zboczu Palenicy Kościeliskiej. Położony jest na wysokości ok. 1105 m n.p.m.

</doc>
<doc id="3744429" url="https://pl.wikipedia.org/wiki?curid=3744429" title="Świętokrzyska Gala Kabaretowa">
Świętokrzyska Gala Kabaretowa

Świętokrzyska Gala Kabaretowa – impreza kabaretowa, odbywająca się w ostatni tydzień sierpnia w kieleckim amfiteatrze Kadzielnia. Biorą w niej udział wykonawcy z całej Polski. Organizatorem Świętokrzyskiej Gali oraz stałym prowadzącym jest Kabaret Skeczów Męczących. W latach 2013-2015 gala emitowana była w TVP2. Od 2016 imprezę transmituje telewizja Polsat w ramach festiwalu „Magiczne zakończenie wakacji”. Pierwszego dnia tego festiwalu odbywa się Świętokrzyska Gala Kabaretowa.
Edycje gali.
Gala nigdy nie posiadała tematu przewodniego. Dotychczasowe edycje Świętokrzyskiej Gali to:

</doc>
<doc id="3744431" url="https://pl.wikipedia.org/wiki?curid=3744431" title="Tomasz Franciszek Sabaudzki-Carignano">
Tomasz Franciszek Sabaudzki-Carignano

Tomasz Franciszek Sabaudzki książę Carignano (, ; ur. 21 grudnia 1596, zm. 22 stycznia 1656) – włoski generał, założyciel gałęzi Sabaudzkiej-Carignano dynastii sabaudzkiej, która panowała jako królowie Sardynii od 1831 do 1861 roku, i jak królowie Włoch od 1861 do zdetronizowania w 1946 roku.
Tło.
Urodził się w Turynie, Tomasz był najmłodszym z pięciu prawowitych synów suwerena księcia Karola Emanuela I, księcia Sabaudii i jego żony Katarzyny Michaliny Habsburg, córki króla Hiszpanii Filipa II i francuskiej księżniczki Elżbiety Walezjuszki. Jego matka zmarła w rok później. Będąc ciągle młodym człowiekiem, Tomasz walczył w służbie króla Hiszpanii we Włoszech.
Chociaż w poprzednich panowania, młodsi synowie otrzymali bogate apanaże w Szwajcarii (region Genewy, Vaud), Włoszech (Aosta), i Francji (Nemours, Bresse), sabaudzcy książęta uznali, że to uniemożliwia im samym powiększanie włości,prowadzi do wewnątrz-dynastycznych sporów i regionalnych secesji. Nie tylko Tomasz miał starszych braci, był jednym z dwudziestu jeden uznanych dzieci Karola Emmanuela. Przy tym tylko dziewięć z nich pochodziło z prawego łoża, pozostałe, będąc potomstwem owdowiałego księcia z szlacheckimi kochankami, wydaje się, że zostały hojnie obdarzone lub uposażone za życia ojca.
Lenno Carignano należał do Sabaudów od 1418, było częścią Piemontu, w odległości zaledwie dwudziestu kilometrów na południe od Turynu, co oznaczało, że mogło być „księstwem” dla Tomasza tylko z nazwy, nie zapewniając niezależności, ani istotnych dochodów. Zamiast otrzymania istotnego spadku, Tomasz ożenił się w 1625 roku z Marią Burbon, siostrą i współ-dziedziczką Ludwika Burbon-Soissons, który został zabity w 1641 za podżeganie do buntu przeciwko kardynałowi Richelieu.
Francja.
W przewidywaniu tego dziedzictwa Tomasz i Maria nie osiedlili się w stolicy brata – Turynie, ale zamieszkali w Paryżu, gdzie Maria cieszyła się wzniosłym tytułem "księżnej krwi", będąc kuzynką drugiego stopnia króla Ludwika XIII. Zdecydowano, że Tomasz, jako syn panującego monarchy, będzie miał rangę pierwszego wśród "książąt cudzoziemców" przy francuskim dworze – mając pierwszeństwo nawet przed niegdyś wszechmocnym domem Gwizjuszy, których pokrewieństwo z suwerennym księciem Lotaryngii było bardziej odległe. Został mianowany "Grand Maitre" królewskiego domu, krótko zastępując zdradzieckiego "Wielkiego Kondeusza". Zatrudnił wybitnego gramatyka i dworzanina Claude Favre de Vaugelas jako nauczyciela dla swoich dzieci.
Perspektywa Marii na ewentualne odziedziczenie szwajcarskiego księstwa Neuchâtel, w pobliżu Sabaudii, upadła w 1643 roku przez decyzję króla o legitymizacji Ludwika Henryka Burbon, "kawalera" z Soissons (1640-1703), syna brata Marii. To powstrzymało zmianę wpływów francuskich na sabaudzkie w tym regionie, ale zostawiło Tomasza z tylko trochę więcej niż pustym tytułem „księcia Carignano”. Maria ostatecznie odziedziczyła główną posiadłość jej brata we Francji, w hrabstwie Soissons, ale było to traktowane jako apanaż dla francuskiej gałęzi rodziny. Po Tomaszu, najstarsza gałąź jego potomków powróciła do Sabaudii, na przemian wychodząc za mąż za francuskie, włoskie i niemieckie księżniczki
Publiczna kariera.
Pierwsze kroki i służba dla Hiszpanii.
Pierwsza zarejestrowana przez Tomasza służba jako dowódcy w piemonckiej armii jego ojca przypada na czas wojny przeciwko Francji w 1630 roku (patrz wojna o sukcesję mantuańską). Prawdopodobnie w tym czasie poznał Mazarin, który (choć jego pozycją społeczna było dość skomplikowana), w 1630-32 faktycznie był francuskim agentem na piemonckim dworze. Kiedy nowy książę Wiktor Amadeusz I był zmuszony zgodzić się na francuską okupację Pinerolo (Pokój w Cherasco, 26 kwietnia 1631, i związane z nimi tajne umowy, zrealizowane w 1632), co spowodował powszechne niezadowolenie w Piemoncie, Tomasz, ze swoim bratem Maurycym, postanowili przyłączyć się do Hiszpan, w związku z czym Wiktor Amadeusz skonfiskował ich dochody. (Dokładna data przeprowadzki jest nieznanej, ale, prawdopodobnie, 1632, na pewno, nie później niż w 1634.) Chociaż mile przyjęty przez Hiszpan w związku z tym, że był spokrewniony z francuską i hiszpańską rodziną królewską, Tomasz nie cieszył się do końca ich zaufaniem, i musiałem wysłać żonę i dzieci do Madrytu jako zakładników.
Hiszpanie, w czasie wybuchu pewności siebie, po niespodziewanym zwycięstwie pod Nordlingen w 1634 roku, zaplanowali duże operacje w Niemczech celem zakończenia wojny z protestantami tam i w Holandii; częścią planu było dowodzenie przez Tomasza armią w Westfalii, pod ogólnym dowództwem kardynała-infanta Ferdynanda, brata Filipa IV. Nic z tego nie wyszło, ale w 1635 r., kiedy Francja wypowiedziała wojnę Hiszpanii (wojna francusko-hiszpańska 1635-59), Tomasz służył pod dowództwem Ferdynanda w hiszpańskich Niderlandach: otrzymał dowództwo nad małą armią (ocenianą na 8.500 lub 13.000 żołnierzy) wysłaną przeciwko wojskom francuskim, które weszły do Luksemburga, otrzymał rozkazy albo obserwowania ich albo uniemożliwienia im połączenia się im z armią holenderską. W dniu 22 maja 1635 w Les Avins, na południe od Huy, na terenie ówczesnego biskupstwa Liège, został całkowicie rozbity i jego armia całkowicie zniszczona, żołnierze zginęli, dostali się do niewoli lub zostali rozproszeni – pierwsza porażka w jego karierze wojskowej. Udało mu się zmobilizować resztki w Namur, a następnie wycofać się przed przeważającymi liczebnie francuskimi i holenderskimi siłami; i najprawdopodobniej, przez resztę kampanii służył pod Ferdynandem. W końcu roku, uchodźca Karol IV, książę Lotaryński przybył do Brukseli i spotkał się z Tomaszem; oni, być może, stworzyli wspólny dwór, a Tomasz, oczywiście, brał udział w rycerskich turniejach, organizowanych przez księcia. (W tej francusko-hiszpańskiej wojnie, Piemont niechętnie zaangażował się w działaniach po stronie Francji, choć początkowo unikał pełnej deklaracji wojny; w związku z tym, że Tomasz teoretycznie walczył przeciwko swojej ojczyźnie.)
W 1636 roku kardynał-infant Ferdynand zorganizował wspólną hiszpańsko-imperialną armię celem inwazji na Francję od strony hiszpańskich Niderlandów, którą Tomasz początkowo dowodził, choć Ferdynand wkrótce przejął naczelne dowództwo. Inwazja początkowo była bardzo udana, i wydawało się, że jest zdolna dotrzeć do Paryża, gdzie wybuchła wielka panika; i gdyby Ferdynand i Tomasz działali z większym zdecydowaniem, mogli zakończyć wojnę w tym momencie, ale oboje czuli, że pochód na Paryż był zbyt ryzykowny, więc zatrzymali ofensywę. Później w kampanii, Tomasz miał problemy z imperialnym generałem Ottavio Piccolomini, który nie chciał przyjmować rozkazów od księcia, jako hiszpańskiego dowódcy, twierdząc, że jego imperialne wojska były niezależną siłą. Działania wojenne Tomasza w 1637 roku nie zostały spisane, ale w tym roku, kiedy jego szwagier Soissons uciekł z Francji po jego nieudanym spisku przeciwko kardynałowi Richelieu, działał jako pośrednik między Soissons i Hiszpanami w negocjacjach, które doprowadziły do formalnego sojuszu między hrabią i Filipem IV Hiszpańskim , zawartej 28 czerwca 1637 – choć w ciągu miesiąca Soissons pojednał się z Francją! W 1638 roku, Tomasz służył w hiszpańskiej Flandrii, przyczyniając się do obrony miasta-twierdzy Saint-Omer przeciwko francuskiemu oblężeniu; w połowie czerwca, udało mu się uzyskać posiłki, a reszta jego małej armii okopała się około 15 km na północny zachód w Ruminghem, naprzeciwko armii francuskiej dowodzonej przez Jacques-Nompar de Comon, księcia de la Force w Zouafques; po uzyskaniu imperialnych posiłków pod dowództwem Ottavio Piccolomini, ruszył, aby zaatakować La Force i poniósł porażkę tracąc 2000 żołnierzy zabitych lub wziętych do niewoli (działanie na Zouafques, dokładna data nie jest znana, ale w przybliżeniu 21 czerwca). Jednak potem pomaszerował z resztą swoich wojsk przeciwko trwającemu francuskiemu oblężeniu Saint-Omere, gdzie wprowadził dodatkowe posiłki, a potem ufortyfikował swoje pozycje w pobliżu miasta tak bardzo, że Francuzi uznali za niemożliwe kontynuować oblężenie i odstąpili. Tomasz i Piccolimini później zajęli pozycje tak blisko La Force, że Francuzi nie mogli podjąć żadnych poważnych operacji
Piemoncka Wojna Domowa.
Po staraniu się o hiszpańska pomoc w końcu 1638 roku do akcji przeciwko regentce Krystynie Marii, "Madame Royale", Tomasz udał się do hiszpańskiego Mediolanu na początku 1639, i wraz z hiszpańskimi wojskami zaatakowały Piemont, gdzie wiele miast powitało go. Zdobył Turyn przez podstęp, ale Francuzi nadal kontrolowali jego cytadelę. W 1640 roku trzymał miasto, w wielopoziomowym oblężeniu. Po wielokrotnych rundach negocjacji z regentką i Francuzami, Tomasz zawarł pokój z obydwoma w pierwszej połowie 1642, i bezczelnie przeszedł na drugą stronę i zaczął walczyć z Francuzami przeciwko Hiszpanom.
Służba Francji.
W kampaniach do końca 1642 i w części 1643, Tomasz dowodził siłami Piemonckimi, walczącymi po stronie Francji pod Henrykiem II Orleańskim, księciem Longueville przeciwko Hiszpanom, zwykle wzdłuż granicy Piemontu z Mediolanem; gdy Longueville został odwołany do kraju, Tomasz zmienił go jako głównodowodzący sojuszników, z Turenne , jako zastępcą. (Tomasz otrzymał naczelne dowództwo, tylko z powodu, swego urodzenia; inny francuski generał, Du Plessis Praslin, zauważył kilka lat później, że francuscy marszałkowie mogą służyć tylko pod kimś, kto stał wyżej od ich w drabinie społecznej i Tomasz, z jego więzami krwi z francuską i hiszpańską rodziną królewską, był jedynym kandydatem) Do końca lata, obaj Tomasz i Turenne byli poważnie chorzy i Du Plessis-Praslin przejął tymczasowo dowództwo. Tomasz kierował sojuszniczą armią jeszcze w 1644 roku, zdobywając Santya i Asti; próbował również zdobyć Finale Ligure, ale zrezygnował z tej próby, najwyraźniej dlatego, że bał się, że ten cenny port trafi w końcu pod kontrolę Francji, a nie Piemontu. W 1645 roku, teraz dowodząc z Du Plessis Praslin, zdobył Vigevano, i odparł hiszpańską próbę zablokowania jego odwrotu nad rzeką Mora, gdzie był najbliżej sukcesu w polu. W 1646 roku Tomasz został mianowany dowódcą francuskiej wyprawy wysłanej na południe, aby zdobyć Toskańskie twierdze, następnie zaś pójść dalej na południe, do Neapolu, wyrzucić Hiszpanów, i samemu zasiąć na tronie królestwa; ale wyprawy ruszyły za późno, i kiedy on oblegał Orbetello, wspierająca francuska flota została pokonana przez hiszpanów, przez co został zmuszony odstąpić od oblężenia i poprowadzić ciężki odwrót, który wykonał tak źle, że kardynał Mazarin, później gardził jego zdolnościami dowódczymi, uważając go za niekompetentnego, i odmówił wyznaczenia go na wyprawę, którą Francja wysłała do wsparcia powstania w Neapolu pod koniec 1647 (to nie przeszkodziło Mazarin w rozpatrywaniu go jako potencjalnego francuskiego kandydata na króla Neapolu, chociaż Paryż tak wolno podejmował decyzję, że zamiast niego Neapolitańczycy wybrali Henryk II, księcia de Guise). W kampanii 1647, Tomasz jest wspomniany jako dowódca wraz z francuskim generałem w armii wysłanej poprzez północ Włoch, aby współdziałać z księciem Modeny Franciszkiem I d’Este, który właśnie przystąpił do sojuszu z Francją i otworzył „drugi front” przeciwko Hiszpanom w Mediolanie, choć Mazarin przyznał, że wyznaczył on Tomasza tylko dlatego, że bał się, że jeśli zostawi go w Piemoncie, niespokojny duchem książę może spowodować więcej problemów. Wiosną 1648 był jednak z powrotem w Piemoncie, walcząć na granicy Piemontu i Mediolanu, aby odwrócić uwagę hiszpanów od Modeny; latem został postawiony na czele armii wysłanej na pokładach okrętów do Neapolu – powstanie Neapolitańskie do tego czasu już upadło, więc wyprawa nie znalazł wsparcia, gdy wylądowała i po kilku bezcelowych działaniach znowu zaokrętowała się – totalna porażka (niektóre szczegóły w powstaniu Neapolitańskim). Po powrocie z francuską flotą, Tomasz został zatrzymany w Prowansji i nie mógł dołączyć do wielkiego oblężenia Cremony, gdzie był oczekiwany.
Podczas jego nieobecności, regentka Krystyna zdobyła kontrolę nad twierdzami przyznanymi Tomaszowi jako część rozliczenia Piemonckiej Wojny Domowej (prawnie, wróciły pod książęcą kontrolę, gdy książę osiągnął wiek, który według Piemockiego prawa Karol Emanuel uzyskał w 1648 roku, chociaż jego matka nadal kontrolowała rząd; Krystyna, w towarzystwie swego syna i części książęcej armii, weszła do Ivrea i zwolniła osobisty garnizon Tomasza; w zamian powołała Tomasza, jako gubernatora Asti i Alba, pozycje, które złagodziły uderzenie, ale które były pod całkowitą kontrolą książęcą, nie zagwarantowane przez traktat. Gdy wrócił do Piemontu, Tomasz nie miał żadnego wyboru, jak tylko przyjąć fakty dokonane, a wkrótce potem wyjechał na stałe do Paryża.
Podczas Frondy, Tomasz był ściśle związany z kardynałem Mazarin, który, choć był w rzeczywistości premierem Francji, był tak jak on włoskim outsiderem na francuskim dworze. Na początku lat 1650-tych, Tomasz był postrzegany jako ważny członek partii Mazarin, ściśle powiązany z kardynałem, regularnie widzianym na spotkaniach z nim, i aktywny w jego wspieraniu. W 1651 roku, kiedy Mazarin zmuszony został do udania się na wygnanie, książę czasowo został powołany na radcę króla, i ówczesna księżna Nemours opisał go (trzeba przyznać, bardzo złośliwie) jako 'premiera, nie zdającego sobie z tego sprawy'; pojawiły się przypuszczenia, że przeciwnicy Mazarin na dworze wypromowali go jako przeciwnika kardynała i królowej, ale to mało prawdopodobne, tym bardziej, że Mazarin sam ponaglał Królową do pójścia za poradami Tomasza, i jest bardziej prawdopodobne, że Mazarin wspierał księcia, jak ktoś, kto będzie trzymać rywali pod kontrola w czasie jego nieobecności, ale nigdy nie będzie mieć takiego status we Francji, aby stać się stałym następcą kardynała. Kiedy Mazarin wrócił ze swojego drugiego i ostatniego wygnania w lutym 1653, Tomasz, który towarzyszył dworowi w Saint-Denis, aby powitać kardynała w domu, jeszcze raz stał się osobą bez znaczenia – w analizie osób bliskich Mazarin w tym czasie, wykonanej przez późniejszego historyka Chéruel nie został wspomniany. W styczniu 1654 roku, kiedy to liderowi buntowników Ludwikowi II Burbon, księciu Conde zostały odebrane ostatnie z ceremonialnych tytułów, książę Tomasz został "Grand Maitre" Francji.
Francusko-hiszpańska wojna trwała w Północnych Włoszech, i w końcu 1654, zwiększająca się niechęć Piemontczyków do ówczesnego francuskiego wodza Granceya doprowadziła do poszukiwania nowego dowódcy sojuszników; Francuzi woleliby, wysłać księcia Yorku (późniejszy król Jakub II), ale on też był nie do przyjęcia dla Turynu, tak więc Tomasz został mianowany jako współ-dowodzący, choć jego żona została zatrzymana we Francji prawie jako zakładniczka gwarantująca jego wierność. W dniu 16 grudnia 1654 roku przybył do Turynu na uroczyste powitanie przez francuskie wojska i nieoczekiwanie serdeczne przyjęcie przez Karola Emanuela. W dniu 4 kwietnia 1655, Tomasz Franciszek nakazał Waldensom, albo uczestniczyć w mszy lub usunąć się w górę dolin, dając im dwadzieścia dni na to, aby sprzedali swoje ziemie. Książę sabaudzki wysłał armię i 24 kwietnia, o 4 rano dano sygnał do powszechnej rzezi, tak okrutnej, że wywołała oburzenie w całej Europie. Oliver Cromwell rozpoczął wnosić petycje w imieniu Vaudois, a John Milton napisał swój słynny wiersz „O Ostatniej Rzezi w Piemoncie”. W kampanii 1655, Tomasz stanął na czele inwazji na księstwo Mediolanu, choć był już chory na malarię, i obległ Pawię, gdzie atak poszedł tak źle, że był zmuszony opuścić chorobowe łoże, aby przejąć bezpośrednie dowodzenie, ale nawet wówczas oblężenie musiało zostać zakończone po prawie dwóch miesiącach bezowocnych wysiłków.
Śmierć.
Po kampanii 1655 roku Tomasz wrócił do Turynu, gdzie zmarł w styczniu następnego roku; sugestia Spanheima, że zmarł w czasie oblężenia Pawii, nie znajduje oparcia w źródłach – malaria, częsty probleme na bagnach doliny rzeki Po, zabrała go, tak jak zabrała jego następcę na stanowisku dowódcy sojuszu, Franciszka I d’Este.
Rodzina.
Tomasz i Maria Burbon mieli siedmioro dzieci, które przeżyły dzieciństwo (włoskie imiona w nawiasach):
"Linia Carignano"

</doc>
<doc id="3744442" url="https://pl.wikipedia.org/wiki?curid=3744442" title="Steve Jones (koszykarz)">
Steve Jones (koszykarz)

Stephen Howard „Snapper” Jones (ur. 17 października 1942 w Alexandrii, zm. 25 listopada 2017) – amerykański koszykarz, występujący na pozycji rzucającego obrońcy, po zakończeniu kariery sportowej analityk koszykarski (CBS, TBS, ABC, NBC, USA, NBA TV).
Jego młodszy brat Nick także występował w ABA oraz NBA.

</doc>
<doc id="3744444" url="https://pl.wikipedia.org/wiki?curid=3744444" title="Oswaldo Estéfano Escobar Aguilar">
Oswaldo Estéfano Escobar Aguilar

Oswaldo Estéfano Escobar Aguilar OCD (ur. 20 maja 1968 w Chiapas) – salwadorski duchowny katolicki, biskup Chalatenango od 2016.
Życiorys.
Prezbiterat.
19 marca 1996 otrzymał święcenia kapłańskie w zakonie karmelitów bosych. Przez wiele lat pracował w placówkach formacyjnych dla przyszłych zakonników. W latach 2013–2016 kierował środkowoamerykańską prowincją zakonną, a w latach 2014–2016 był też przewodniczącym krajowej Konferencji Przełożonych Zakonnych.
Episkopat.
14 lipca 2016 papież Franciszek mianował go ordynariuszem diecezji Chalatenango. Sakry udzielił mu 1 października 2016 biskup Luis Morao Andreazza.

</doc>
<doc id="3744445" url="https://pl.wikipedia.org/wiki?curid=3744445" title="Ekornavallen">
Ekornavallen

Ekornavallen – prehistoryczne cmentarzysko, znajdujące się w parafii Hornborga w gminie Falköping w szwedzkim regionie Västra Götaland.
Położone ok. 10 kilometrów na południe od Varnhem, na rozległej łące, cmentarzysko było wykorzystywane przez okres ponad 4000 lat. Znajdują się na nim kamienne struktury pochodzące z epoki kamienia, brązu i żelaza. Najstarsze z nich, datowane na okres neolitu, pochodzą z około 3300 p.n.e., najmłodsze pochodzą z epoki wikingów (800–1050 n.e.).
Na terenie Ekornavallen zachował się szereg różnorodnych struktur: 5 grobowców galeriowych z epoki kamienia, 2 kurhany z epoki brązu oraz pochodzące z epoki żelaza kręgi kamienne i wolno stojące głazy. Największym spośród nich jest neolityczny grobowiec galeriowy, przypuszczalnie rodzinny, znany pod nazwą Girommen – „Piec Olbrzymki”. Jego komora grobowa ma 13 m długości i 2 m szerokości. Wzniesiono go z płyt piaskowca z wyjątkiem kamienia stropowego, który wykonany został z granitu.

</doc>
<doc id="3744454" url="https://pl.wikipedia.org/wiki?curid=3744454" title="Franciszek Pajerski (1891-1931)">
Franciszek Pajerski (1891-1931)



</doc>
<doc id="3744457" url="https://pl.wikipedia.org/wiki?curid=3744457" title="Mistrzostwa Ameryki Północnej, Środkowej i Karaibów w Piłce Siatkowej Mężczyzn 2015">
Mistrzostwa Ameryki Północnej, Środkowej i Karaibów w Piłce Siatkowej Mężczyzn 2015

Mistrzostwa Ameryki Północnej, Środkowej i Karaibów w Piłce Siatkowej Mężczyzn 2015 - 24. edycja mistrzostw rozegrana w dniach 5 października – 10 października 2015 roku w meksykańskiej miejscowości Córdoba. W rozgrywkach wystartowało 7 reprezentacji narodowych (jedna wycofała się przed startem imprezy).
Najlepsze 4 zespoły, które jeszcze nie zakwalifikowały się na Igrzyska Olimpijskie 2016, wezmą udział w turnieju kwalifikacyjnym strefy NORCECA.
System rozgrywek.
Na początku została rozegrana faza grupowa, mecze w systemie kołowym, „każdy z każdym”. Najlepsze drużyny po zakończeniu fazy grupowej awansowały bezpośrednio do półfinałów, a drużyny z miejsc 2-3 do ćwierćfinałów (pary ćwierćfinałowe: 2A-3B oraz 3A-2B, pary półfinałowe: 1A-3A/2B oraz 1B-2A/3B). Zespół z ostatniego miejsca w grupie B wziął udział w rywalizacji o miejsca 6-7. Przegrani ćwierćfinałów zagrali między sobą mecz o miejsce 5, przegrany tego meczu zagrał o miejsce 6-7. Przegrani półfinałów rozegrali mecz o brązowy medal.

</doc>
<doc id="3744459" url="https://pl.wikipedia.org/wiki?curid=3744459" title="Mr. Dodd szaleje">
Mr. Dodd szaleje

Mr. Dodd szaleje – amerykańska komedia z 1937 roku w reżyserii Taya Garnetta.
Treść.
Była dziecięca gwiazda filmowa zakochuje się w księgowym, który stara się dowiedzieć dlaczego jego firma traci pieniądze.

</doc>
<doc id="3744463" url="https://pl.wikipedia.org/wiki?curid=3744463" title="3 Pułk Saperów im. gen. Jakuba Jasińskiego 1995-2001">
3 Pułk Saperów im. gen. Jakuba Jasińskiego 1995-2001



</doc>
<doc id="3744466" url="https://pl.wikipedia.org/wiki?curid=3744466" title="Glen Combs">
Glen Combs

Glen Courtney Combs (ur. 30 października 1946 w Hazard) – amerykański koszykarz, występujący na pozycji rzucającego obrońcy.

</doc>
<doc id="3744467" url="https://pl.wikipedia.org/wiki?curid=3744467" title="Kid Galahad (film 1937)">
Kid Galahad (film 1937)

Kid Galahad – amerykański film fabularny z 1937 roku w reżyserii Michaela Curtiza.
Treść.
Promotor boksu Nick Donati (Edward G. Robinson) zostaje oszukany przez swojego zawodnika, który został przekupiony przez gangstera Turkey Morgana (Humphrey Bogart).

</doc>
<doc id="3744469" url="https://pl.wikipedia.org/wiki?curid=3744469" title="Czesław Halski">
Czesław Halski

Czesław Rajmund Halski (ur. 31 sierpnia 1908 we Lwowie, zm. 17 listopada 2001 w Londynie) – polski poeta, pisarz, spiker radiowy, krytyk muzyczny, kompozytor, biograf.
Życiorys.
Ukończył studia prawnicze na Wydziale Prawa Uniwersytetu Jana Kazimierza we Lwowie. Został absolwentem szkoły dramatycznej, zdał egzamin w ZASP. W latach 30. został członkiem „Wesołej Lwowskiej Fali”, audycji Polskiego Radia Lwów. W tej rozgłośni na początku marca 1936 został spikerem. Podjął studia w Konserwatorium Lwowskim. Po wybuchu II wojny światowej trafił do Londynu, gdzie od 1944 przez rok był spikerem Polskiego Radia Londyn. W lipcu 1945 rozpoczął pracę w Sekcji Polskiej BBC, równocześnie kształcił się w dziedzinie muzykologii. Został kompozytorem, krytykiem muzycznym, członkiem Royal Academy of Music oraz członkiem korespondentem Polskiego Towarzystwa Naukowego na Obczyźnie. Był autorem ponad 600 haseł z zakresu polskiej muzyki w publikacji "Grove’s Dictionary of Music", która ukazała się drukiem 1954. W 1972 przeszedł na emeryturę, ale mimo to kontynuował współpracę jako reżyser słuchowisk i nauczyciel młodej kadry. W 1975 został odznaczony Złotą Honorową Odznaką Koła Lwowian w Londynie.

</doc>
<doc id="3744471" url="https://pl.wikipedia.org/wiki?curid=3744471" title="Zbieg z San Quentin">
Zbieg z San Quentin

Zbieg z San Quentin – amerykański dramat z 1937 roku w reżyserii Lloyda Bacona.
Treść.
Joe "Red" Kennedy trafia do więzienia w San Quentin, którym od niedawna dowodzi twardy i niestrudzony kapitan Jameson. Wkrótce okazuje się, że strażnik związany jest z siostrą skazańca. Kuszony perspektywą wolności Joe, postanawia uciec z więzienia.

</doc>
<doc id="3744472" url="https://pl.wikipedia.org/wiki?curid=3744472" title="David Bermudo">
David Bermudo

David Bermudo Rubio (ur. 14 stycznia 1979 w Santa Coloma de Gramenet) – hiszpański piłkarz grający na pozycji lewego obrońcy.
Kariera.
Seniorską karierę rozpoczynał w 1998 roku w drużynie „B” Barcelony. W 1999 roku zdobył wraz z reprezentacją Hiszpanii mistrzostwo świata U-20. W 2001 roku został piłkarzem CD Tenerife i w barwach tego klubu zadebiutował w Primera División. W latach 2005–2007 był zawodnikiem Almeríi, po czym grał w trzecioligowej Pontevedrze. W roku 2009 przeszedł do CE Sabadell, gdzie grał przez trzy sezony. Następnie grał w Badalonie. W 2015 roku zakończył karierę.

</doc>
<doc id="3744476" url="https://pl.wikipedia.org/wiki?curid=3744476" title="Fordanserki">
Fordanserki

Fordanserki – amerykański dramat z 1937 roku w reżyserii Lloyda Bacona i Michaela Curtiza.
Fabuła.
Prokurator przekonuje dziewczynę do towarzystwa aby zeznawała przeciw swojemu szefowi, który zamieszany jest w zabójstwo jej siostry.

</doc>
<doc id="3744478" url="https://pl.wikipedia.org/wiki?curid=3744478" title="Czeski aleksandryn">
Czeski aleksandryn

Czeski aleksandryn – wzorzec metryczny występujący w dwudziestowiecznej poezji czeskiej, oparty na schemacie aleksandrynu francuskiego, jeśli chodzi o rozmiar sylabiczny i podział średniówkowy, ale pod względem akcentowym dostosowany do specyfiki akcentuacji języka czeskiego. Czeski aleksandryn charakteryzuje się dwuznaczną interpretacją stopową, wahającą się między sześciostopowcem jambicznym akatalektycznym (sSsSsS//sSsSsS) lub hiperkatalektycznym (sSsSsS//sSsSsSs), a czterostopowcem daktylicznym akatalektycznym (SssSss//SssSss) lub hiperkatalektycznym SssSss//SssSsss).
Geneza.
Prekursorem stosowania czeskiego aleksandrynu był Karel Hynek Mácha, jednak jego wersyfikacyjne propozycje zostały na długi czas zapomniane i reaktywowane dopiero w dwudziestoleciu międzywojennym. Mácha użył aleksandrynu w czwartej poematu "Máj" ("Maj"):
Budowa.
Dla metrycznej tożsamości czeskiego aleksandrynu podstawową kwestią jest zachowywanie jego formuły średniówkowej, przy równoczesnym swobodnym rozłożeniu akcentów. W praktyce stałe są tylko akcenty na sylabie czwartej i dziesiątej wersu (na sylabie czwartej pierwszego i drugiego członu). 
Cechą charakterystyczną aleksandrynu jest używanie słów trójsylabowych (po czesku daktylicznych):
Zastosowanie słów trójzgłoskowych nie tylko urozmaica rytm pierwotnie ściśle jambicznego formatu, ale pozwala na wykorzystywanie wszystkich właściwie typów słów, jednozgłoskowych, dwuzgłoskowych, trójzgłoskowych i czterozgłoskowych.
Użycie w twórczości oryginalnej.
Czeskim aleksandrynem posługiwali się między innymi Karel Hlaváček ("Hrál kdosi na hoboj"), Vitězslav Nezval, Jiří Orten, Ivan Blatný i Oldřich Vyhlídal. 
Jiří Orten użył aleksandrynu w swoich najważniejszych dziełach, między innymi w poemacie "Jeremiášův pláč" i w elegiach, trzeciej i siódmej:
Orten stosował aleksandryn również w innych utworach ("Takový smutný den", "Daleké svítání").
Użycie w twórczości przekładowej.
Czeski aleksandryn był wykorzystywany w tłumaczeniach, nie tylko z francuskiego, ale również z polskiego. Vladimír Holan i Vlasta Dvořáčková tłumaczyli nim sonety Adama Mickiewicza.
Erich Sojka przełożył przy użyciu aleksandrynu "Pana Tadeusza" Mickiewicza.
O użyciu aleksandrynu w charakterze funkcjonalnego odpowiednika greckiego i łacińskiego heksametru daktylicznego pisał czeski badacz Robert Ibrahim.

</doc>
<doc id="3744480" url="https://pl.wikipedia.org/wiki?curid=3744480" title="99 (singel)">
99 (singel)

„99” – singel hiszpańskiej wokalistki Ruth Lorenzo z albumu "Planeta Azul", napisany przez nią samą. Utwór został wydany 28 sierpnia 2015 w Hiszpanii w dystrybucji cyfrowej.

</doc>
<doc id="3744481" url="https://pl.wikipedia.org/wiki?curid=3744481" title="Orzeł leci do Chin">
Orzeł leci do Chin

Orzeł leci do Chin – amerykański dramat z 1936 roku w reżyserii Raya Enrighta.
Treść.
Film opowiada o losach pilota Dave`a Logana.

</doc>
<doc id="3744486" url="https://pl.wikipedia.org/wiki?curid=3744486" title="Na celowniku mafii">
Na celowniku mafii

Na celowniku mafii – amerykański film gangsterski z 1936 roku w reżyserii Wlliama Keighleya.
Treść.
Były stróż prawa Johnny Blake (Edward G. Robinson) trafia do gangu Ala Krugera. Tymczasem inny gangster podejrzewa, że Blake w rzeczywistości jest informatorem policji.

</doc>
<doc id="3744488" url="https://pl.wikipedia.org/wiki?curid=3744488" title="Adam Fedorowicz (1854-1917)">
Adam Fedorowicz (1854-1917)



</doc>
<doc id="3744491" url="https://pl.wikipedia.org/wiki?curid=3744491" title="Midnight (film 1934)">
Midnight (film 1934)

Midnight – amerykański dramat z 1934 roku w reżyserii Chestera Erskina.
Treść.
Zapada wyrok śmierci dla Ethel Saxon. Tymczasem córka przewodniczącego ławy przysięgłych, która wydała wyrok, przyznaje się do zabójstwa gangstera Gara Boniego, kochanka Ethel. 

</doc>
<doc id="3744497" url="https://pl.wikipedia.org/wiki?curid=3744497" title="Three on a Match">
Three on a Match

Three on a Match – amerykański dramat z 1932 roku w reżyserii Mervyna LeRoya. Jeden z filmów podejmujących tematy zakazane później przez Kodeks Haysa. Został zrealizowany w erze Pre-Code.
Treść.
Wprawdzie Vivian Revere jest najbardziej spełnioną spośród paczki trzech koleżanek to jednak decyduje się porzucić swoje życie i wpada w wir nałogów.

</doc>
<doc id="3744502" url="https://pl.wikipedia.org/wiki?curid=3744502" title="Blues wielkiego miasta (film 1932)">
Blues wielkiego miasta (film 1932)

Blues wielkiego miasta (ang. "Big City Blues") – amerykański film dramatyczny z 1932 roku w reżyserii Mervyna LeRoya.
Treść.
72 godziny z życia Buda Reevesa, który zostaje głównym podejrzanym w sprawie tajemniczego zabójstwa pewnej kobiety.

</doc>
<doc id="3744505" url="https://pl.wikipedia.org/wiki?curid=3744505" title="Jason Flemyng">
Jason Flemyng

Jason Iain Flemyng (ur. 25 września 1966 w Putney, w dzielnicy Londynu) – angielski aktor filmowy i telewizyjny.

</doc>
<doc id="3744507" url="https://pl.wikipedia.org/wiki?curid=3744507" title="Zła siostra">
Zła siostra

Zła siostra – amerykański dramat z 1931 roku w reżyserii Hobarta Henleya.
Treść.
Naiwna Marianne Madison zakochuje się w pazernym na majątek Corlissie.

</doc>
<doc id="3744508" url="https://pl.wikipedia.org/wiki?curid=3744508" title="Ciało i dusza (film 1931)">
Ciało i dusza (film 1931)

Ciało i dusza – amerykański dramat z 1931 roku w reżyserii Alfreda Santella.
Treść.
W czasie I wojny światowej 2 piloci Mal i Tap podejrzewają, że ich kolega Jim zdradza swoją żonę.

</doc>
<doc id="3744509" url="https://pl.wikipedia.org/wiki?curid=3744509" title="Victor Considérant">
Victor Considérant



</doc>
<doc id="3744524" url="https://pl.wikipedia.org/wiki?curid=3744524" title="Neverworld's End">
Neverworld's End



</doc>
<doc id="3744547" url="https://pl.wikipedia.org/wiki?curid=3744547" title="Awa (miasto)">
Awa (miasto)

 – miasto w Japonii, na wyspie Sikoku, w prefekturze Tokushima.
Miasto rangi 市 "-shi" utworzono w 2005 roku poprzez przyłączenie do wcześniejszych granic miasteczka Awa miejscowości: Ichiba (z powiatu Awa), Donari i Yoshino (z powiatu Itano).
Populacja.
Zmiany w populacji Awa w latach 1970–2015:

</doc>
<doc id="3744548" url="https://pl.wikipedia.org/wiki?curid=3744548" title="Janar Toomet">
Janar Toomet

Janar Toomet (ur. 10 sierpnia 1989 w Tallinnie) – estoński piłkarz, pomocnik, występujący w klubie Nõmme Kalju. Reprezentant Estonii.
W reprezentacji Estonii zadebiutował 20 listopada 2016 w zremisowanym 1:1 meczu towarzyskim z Saint Kitts i Nevis.

</doc>
<doc id="3744549" url="https://pl.wikipedia.org/wiki?curid=3744549" title="Anna Plichta">
Anna Plichta

Anna Plichta (ur. 10 lutego 1992 w Wadowicach) – polska kolarka, wicemistrzyni Polski w wyścigu szosowym ze startu wspólnego (2016).
Kariera sportowa.
Jest wychowanką UKS Sokół Kęty, w latach 2014–2015 występowała w barwach TKK Pacific Toruń, w 2016 była zawodniczką BTC City Lublana, w 2017 WM3 Pro Cycling, w 2018 Boels–Dolmans, od 2019 Trek–Segafredo.
W 2014 i 2015 zdobyła srebrny medal na górskich mistrzostwach Polski, w 2016 została wicemistrzynią Polski w wyścigu szosowym ze startu wspólnego, w 2019 oraz 2020 została mistrzynią Polski w jeździe indywidualnej na czas.
Reprezentowała Polskę na mistrzostwach świata w 2014 (nie ukończyła wyścigu ze startu wspólnego), 2015 (w wyścigu ze startu wspólnego zajęła 52. miejsce) i w 2016 (7. miejsce w jeździe drużynowej na czas).

</doc>
<doc id="3744553" url="https://pl.wikipedia.org/wiki?curid=3744553" title="Sylwia Lipka">
Sylwia Lipka

Sylwia Maria Lipka (ur. 12 grudnia 1996 w Katowicach) – polska wokalistka, wideoblogerka i prezenterka telewizyjna.
Życiorys.
Urodziła się w Katowicach, a wychowywała się w Knurowie. Ma sześcioro rodzeństwa. W dzieciństwie uczęszczała na zajęcia do szkoły baletowej. Obecnie mieszka w Warszawie.
W 2014 związała się ze stacją telewizyjną Disney Channel, dla której prowadziła program "I Love Violetta".
24 listopada 2015 debiutowała jako piosenkarka singlem „Masz to coś”. 1 lipca 2016 wydała album pt. "Szklany sen". Wydawnictwo trafiło do sprzedaży nakładem wytwórni muzycznej My Music, który zadebiutował na drugim miejscu oficjalnej listy sprzedaży (OLiS). Za dwa single z płyty, "Zapomnieć chcę" i "Zobacz", odebrała status złotej płyty. Od 24 września 2016 do 14 maja 2017 odbywała ogólnopolską trasę koncertową "Szklany Sen Tour". 1 października 2017 zasiadła w jury krajowych eliminacji do 15. Konkursu Piosenki Eurowizji dla Dzieci. 20 października wydała album pt. "Fala/Wave", na który nagrała piosenki w dwóch wersjach językowych: angielskim i polskim. Za album odebrała certyfikat złotej płyty. Od 19 listopada 2017 do 20 kwietnia 2018 odbywała trasę koncertową pod hasłem "Na Fali", osiem dni po jej zakończeniu zaprezentowała teledysk do singla „Kalkulacje”.
1 czerwca 2019 wydała teledysk do piosenki „Wbrew pozorom”, będący tytułowym singlem z jej trzeciej płyty, która została wydana 30 sierpnia. 3 sierpnia singel „Cztery łapy”, a 7 września – „Gdybyś”. 20 października wyruszyła w trzecią solową trasę koncertową pt. "Wbrew Pozorom Tour", która zakończyła się 8 marca 2020. Również w 2019 premierę kinową miał film "Jestem M. Misfit", w którym zagrała główną rolę Julii Morskiej. 28 marca 2020 wydała utwór „7 uśmiechów”. W 2020 uczestniczyła także w 11. edycji programu rozrywkowego Polsatu "Dancing with the Stars. Taniec z gwiazdami", w parze z Rafałem Maserakiem zajęła czwarte miejsce; w związku z zakażeniem koronawirusem musiała przerwać udział w programie w dziewiątym odcinku.
14 lipca 2021 wydała książkę "Mery Majka". 26 listopada 2021 roku miał swoją premierę album pt. "Forever". 11 czerwca 2022 ukazał się utwór „Prawie”.

</doc>
<doc id="3744565" url="https://pl.wikipedia.org/wiki?curid=3744565" title="John Heywood">
John Heywood

John Heywood (ur. ok. 1497, zm. po 1575) – angielski dramaturg i poeta. 
Najbardziej znanym utworem dramatycznym Johna Heywooda jest farsa "The Four P's" ("Czterej panowie na P"). Jego bohaterowie: Palmer (Pielgrzym), Pardoner (Handlarz odpustami), Potycary (Aptekarz) i Pedler (Domokrążca) współzawodniczą w konkursie na największe kłamstwo. Inną sztuką jest "Wytty and Wytless" ("Rozumny i bezrozumny"). Poeta pozostawił po sobie również wiele epigramatów.
Fraszki Heywooda są dostępne w internetowej antologii poezji angielskiej.

</doc>
<doc id="3744569" url="https://pl.wikipedia.org/wiki?curid=3744569" title="Michał Murmyłło">
Michał Murmyłło

Michał Murmyłło, także Murmyło, ps. „Żubr”, „Muzyczka” (ur. 21 września 1894, zm. ?) – kapitan piechoty Wojska Polskiego.
Życiorys.
Urodził się 21 września 1894. Po odzyskaniu przez Polskę niepodległości został przyjęty do Wojska Polskiego. Uczestniczył wojnie polsko-bolszewickiej. Został awansowany do stopnia porucznika piechoty ze starszeństwem z dniem 1 czerwca 1919. W 1923, 1924 jako oficer zatrzymany w służbie czynnej był oficerem rezerwowym 15 pułku piechoty w Dęblinie. Został awansowany do stopnia kapitana piechoty ze starszeństwem z dniem 1 stycznia 1928. W 1928 był oficerem batalionu manewrowego w Rembertowie. W 1932 był oficerem 22 pułku piechoty.
Sprawował stanowisko starosty powiatu włocławskiego, po czym w lutym 1936 został mianowany na urząd starosty powiatu borszczowskiego i pełnił go w tym roku.
Po wybuchu II wojny światowej, kampanii wrześniowej 1939 i nastaniu okupacji niemieckiej zaangażował się w działalność podziemną. Od października 1939 do lutego 1940 w stopniu kapitana rezerwy używając pseudonimu „Żubr” pełnił funkcję dowódcy I batalionu 7 pułku piechoty Legionów AK „Garłuch” w strukturze Okręgu Warszawskiego Armii Krajowej. Działając pod pseudonimem „Muzyczka” sprawował stanowisko szefa podreferatu polskie organizacje konspiracyjne w Referacie 992 – Biuro Studiów w strukturze Komendy Głównej AK.

</doc>
<doc id="3744574" url="https://pl.wikipedia.org/wiki?curid=3744574" title="Medal Pamiątkowy X Rocznicy Walk o Wyzwolenie Republiki Łotewskiej">
Medal Pamiątkowy X Rocznicy Walk o Wyzwolenie Republiki Łotewskiej



</doc>
<doc id="3744576" url="https://pl.wikipedia.org/wiki?curid=3744576" title="Bob Verga">
Bob Verga

Robert Bruce „Bob” Verga (ur. 7 września 1945 w Neptune) – amerykański koszykarz, występujący na pozycji rozgrywającego.

</doc>
<doc id="3744580" url="https://pl.wikipedia.org/wiki?curid=3744580" title="Ian Richardson">
Ian Richardson

Ian William Richardson, CBE (ur. 7 kwietnia 1934 w Edynburgu, zm. 9 lutego 2007 w Battersea) – brytyjski aktor teatralny, filmowy i telewizyjny, w latach 1960-75 związany z Royal Shakespeare Company.

</doc>
<doc id="3744582" url="https://pl.wikipedia.org/wiki?curid=3744582" title="Justyna Kaczkowska">
Justyna Kaczkowska

Justyna Kaczkowska (ur. 7 października 1997 w Jaworzu) – polska kolarka torowa, olimpijka z Rio de Janeiro 2016, mistrzyni Europy (2015) i mistrzyni świata (2015) juniorek oraz młodzieżowa mistrzyni Europy (2016) w wyścigu indywidualnym na dochodzenie. Pięciokrotna medalistka mistrzostw Europy elity. Zdobywczyni Pucharu Świata w konkurencji wyścigu indywidualnego na dochodzenie (edycja 2017/2018).
Kariera sportowa.
Jej ojciec, Artur Kaczkowski również uprawiał kolarstwo, dziadek, Wacław Pawłowski był nauczycielem wychowania fizycznego w Bielsku-Białej.
Początkowo uprawiała siatkówkę, kolarstwo zaczęła trenować w 2013. Była zawodniczką Uczniowskiego Klubu Sportowego Gimnazjum Twoja Merida Imielin, następnie, do grudnia 2017 UKKS Imielin Team Corratec. Jej pierwszym trenerem był jej ojciec, następnie prowadził ją w klubie Piotr Szafarczyk. Od 2018 była zawodniczką grupy MAT Atom Deweloper
Pierwszy sukces międzynarodowy odniosła w 2014, zdobywając w wyścigu drużynowym na dochodzenie wicemistrzostwo Europy Juniorów (z Natalią Radzicką, Nikol Płosaj i Darią Pikulik. W 2015 została mistrzynią świata juniorek i mistrzynią Europy juniorek w wyścigu indywidualnym na dochodzenie. Ponadto zdobyła też srebrny medal mistrzostw świata juniorek w scratchu i srebrny medal mistrzostw Europy juniorek w wyścigu drużynowym na dochodzenie (z Darią Pikulik, Nikolą Różyńska i Weroniką Humelt). W 2016 rozpoczęła starty seniorskie. Na mistrzostwach świata zajęła 7. miejsce w wyścigu drużynowym na dochodzenie, podczas igrzysk olimpijskich w Rio de Janeiro w tej samej konkurencji zajęła 8. miejsce, a na mistrzostwach Europy zdobyła srebrne medale zarówno w wyścigu indywidualnym na dochodzenie, jak i wyścigu drużynowym na dochodzenie (z Nikol Płosaj, Darią Pikulik, Łucją Pietrzak i Katarzyną Pawłowską). Również w 2016 została ponadto młodzieżową mistrzynią Europy w wyścigu indywidualnym na dochodzenie, a w wyścigu drużynowym na dochodzenie zdobyła brązowy medal (z Łucją Pietrzak, Moniką Graczewską i Darią Pikulik.
Na mistrzostwach świata seniorek w 2017 zajęła 8. miejsce w wyścigu drużynowym na dochodzenie, 11. miejsce w wyścigu indywidualnym na dochodzenie i 19. miejsce w scratchu. W tym samym roku została też młodzieżową mistrzynią Europy w wyścigu indywidualnym na dochodzenie i młodzieżową wicemistrzynią Europy w wyścigu drużynowym na dochodzenie (z Nikol Płosaj, Weroniką Humelt i Wiktorią Pikulik), a na mistrzostwach Europy seniorek zdobyła srebrny medal w wyścigu indywidualnym na dochodzenie i brązowy medal w wyścigu drużynowym na dochodzenie (z Nikol Płosaj, Darią Pikulik i Katarzyną Pawłowską). Na mistrzostwach świata seniorek w 2018 zajęła 8. miejsce w wyścigu drużynowym na dochodzenie, 5. miejsce w wyścigu indywidualnym na dochodzenie i 13. miejsce w scratchu, na mistrzostwach Europy seniorek w tym samym roku zdobyła srebrny medal w wyścigu indywidualnym na dochodzenie (w wyścigu drużynowym Polki zajęły 4. miejsce). Podczas mistrzostw świata seniorek w 2019 zajęła 13. miejsce w wyścigu drużynowym na dochodzenie i 9. miejsce w wyścigu indywidualnym na dochodzenie, a podczas igrzysk europejskich wywalczyła brązowy medal w wyścigu drużynowym na dochodzenie (z Katarzyną Pawłowską, Nikol Płosaj i Karoliną Karasiewicz). Ponadto na mistrzostwach Europy seniorek w 2019 zajęła 6. miejsce w wyścigu drużynowym na dochodzenie. W tym samym roku wystąpiła także na Światowych Wojskowych Igrzyskach Sportowych, zdobywając srebrny medal drużynowo w wyścigu szosowym ze startu wspólnego (z Katarzyną Pawłowską, Edytą Jasińską i Agnieszką Skalniak). 
W wyścigu indywidualnym na dochodzenie wygrała końcową klasyfikację Pucharu Świata edycji 2017/2018. Sukces odniosła wygrywając jedyne zawody w tej konkurencji (rozegrano ją jeden raz podczas pięciu kolejnych rund).
Na mistrzostwach Polski seniorek zdobyła dziesięć medali, w tym trzy złote medale w wyścigu indywidualnym na dochodzenie (2017, 2018, 2019), złoty (2019), srebrny (2017) i brązowy (2018) medal w madisonie, srebrny medal w scratchu (2017), dwa srebrne medale w wyścigu drużynowym na dochodzenie (2018, 2019), brązowy medal w omnium sprinterskim (2015). 
Jej ostatnimi zawodami na arenie międzynarodowej była I runda Pucharu Świata edycji 2019/2020 - 1 listopada 2019 w Mińsku. W 2020 nie przystąpiła już do rywalizacji sportowej (brak jej było także w składzie grupy MAT Atom Deweloper ogłoszonym pod koniec listopada 2019)

</doc>
<doc id="3744583" url="https://pl.wikipedia.org/wiki?curid=3744583" title="Marcelin Gando">
Marcelin Gando

Marcelin Gando (ur. 27 lutego 1997 w Loum) – kameruński piłkarz, pomocnik, występujący w północnomacedońskim klubie FK Rabotniczki Skopje. Młodzieżowy reprezentant Kamerunu.

</doc>
<doc id="3744584" url="https://pl.wikipedia.org/wiki?curid=3744584" title="Masurium">
Masurium



</doc>
<doc id="3744585" url="https://pl.wikipedia.org/wiki?curid=3744585" title="Mazur (pierwiastek chemiczny)">
Mazur (pierwiastek chemiczny)



</doc>
<doc id="3744588" url="https://pl.wikipedia.org/wiki?curid=3744588" title="Edmund Papciak">
Edmund Papciak

Edmund Papciak (ur. 17 sierpnia 1933 w Béthune, zm. 9 lutego 2016 w Gorzowie Wielkopolskim) – polski elektryk, działacz cechów rzemieślniczych, związany z Gorzowem Wielkopolskim.
Życiorys.
Urodził się 17 sierpnia 1933 w Béthune we Francji w rodzinie górnika. Do Polski wraz z rodziną przyjechał w 1946 roku, zamieszkując kolejno w Bytomiu, Brzysku oraz w Gorzowie. Tu ukończył Państwowe Gimnazjum Energetyczne (1952), a wykształcenie swe uzupełnił kończąc zaocznie Technikum Elektryczne w Warszawie (1966). Pracował w Zakładach Włókien Chemicznych "Stilon" (1952-1970), skąd został zwolniony za odmowę wstąpienia do PZPR. Od 1968 roku prowadził własny Zakład Pomiarów Elektrycznych. Pod koniec lat 60. XX wieku wstąpił do Cechu Rzemiosł Różnych i Spółdzielni Rzemieślniczej „Progress", gdzie pełnił funkcje przewodniczącego rady nadzorczej (1971-1996) oraz prezesa (1996-1999). Od 1977 roku był członkiem Sądu Cechowego. Był członkiem Izby Rzemieślniczej w Zielonej Górze, w której w latach 1981-1989 pełnił funkcje wiceprzewodniczącego, a od 1989 roku przewodniczył nowo powstałej Izbie Rzemiosła i Przedsiębiorców w Gorzowie Wielopolskim. Jako jej prezes wręczał w czerwcu 1997 roku papieżowi Janowi Pawłowi II dar od gorzowskiego rzemiosła. W latach 1981-1999 był członkiem Krajowej Rady Rzemiosła. Natomiast w 1991 roku bezskutecznie startował w wyborach parlamentarnych z ramienia Stronnictwa Demokratycznego.
Zmarł 9 lutego 2016 w Gorzowie Wielkopolskim i został pochowany na cmentarzu komunalnym przy ul. Żwirowej.

</doc>
<doc id="3744590" url="https://pl.wikipedia.org/wiki?curid=3744590" title="Mikael Uhre">
Mikael Uhre

Mikael Uhre (ur. 30 września 1994 w Ribe) – duński piłkarz grający na pozycji napastnika. Od 2022 roku zawodnik Philadelphia Union.
Kariera klubowa.
Uhre występował w młodzieżowych drużynach Grindsted GIF, Skovlund IF oraz SønderjyskE Fodbold. W 2013 został zawodnikiem pierwszego zespołu SønderjyskE. W Superligaen zadebiutował 28 marca 2013 w wygranym 5:0 spotkaniu z Silkeborg IF. Pierwszą bramkę w tych rozgrywkach zdobył 28 marca 2014 w zremisowanym 2:2 meczu z Odense Boldklub. 15 sierpnia 2014 został wypożyczony na pół roku do Skive IK, natomiast w lipcu 2015 przeszedł definitywnie do tego zespołu. Latem 2016 powrócił do SønderjyskE, natomiast dwa lata później został zawodnikiem Brøndby IF. W barwach tej drużyny zadebiutował 16 lipca 2018 w spotkaniu z Randers FC (2:0). W sezonie 2020/21 wywalczył wraz z Brøndby mistrzostwo Danii. W tym sezonie został również królem strzelców Superligaen z wynikiem 19 goli. 27 stycznia 2022 przeszedł do Philadelphia Union za 2,8 mln dolarów, co dla amerykańskiego zespołu było najdroższym transferem w historii klubu.
Kariera reprezentacyjna.
27 marca 2017 Uhre wystąpił w przegranym 0:4 meczu towarzyskim z Anglią w barwach reprezentacji Danii U-21. Był to jedyny występ zawodnika w młodzieżowych kadrach Danii. W pierwszej reprezentacji zadebiutował 15 listopada 2021 w przegranym 0:2 spotkaniu eliminacji do Mistrzostw Świata 2022 ze Szkocją.

</doc>
<doc id="3744591" url="https://pl.wikipedia.org/wiki?curid=3744591" title="Daria Pikulik">
Daria Pikulik

Daria Pikulik (ur. 6 stycznia 1997 w Skarżysku-Kamiennej) – polska kolarka torowa i szosowa. Brązowa medalistka mistrzostw świata (2020) oraz mistrzyni Europy juniorek w omnium (2015) i mistrzyni świata juniorek w wyścigu punktowym (2015).
Kariera.
Pikulik od początku kariery jest zawodniczką BCM Nowatex Ziemia Darłowska.
Pochodząca spod Darłowa zawodniczka pierwsze poważne sukcesy święciła w 2014 roku, zdobywając tytuł wicemistrzyni Polski w jeździe indywidualnej na czas juniorek. W tym samym roku talent potwierdziła na torze, w portugalskiej Anadii zdobywając srebrny medal Torowych Mistrzostw Europy w wyścigu drużynowym na dochodzenie.
W sezonie 2015 została w Strzelinie mistrzynią Polski w jeździe indywidualnej na czas juniorek i wicemistrzynią kraju w wyścigu ze startu wspólnego. Z torowych mistrzostw Europy w kategoriach juniorskich i młodzieżowych wróciła z tytułem mistrzyni Starego Kontynentu w omnium, a także srebrami w wyścigu punktowym i wyścigu drużynowym na dochodzenie. Miesiąc później, w kazachskiej Astanie, została mistrzynią świata juniorek w wyścigu punktowym i wicemistrzynią w omnium.
W 2016 Pikulik rywalizowała już w kategorii kobiet do lat 23. We włoskim Montichiari została młodzieżową wicemistrzynią Europy w wyścigu indywidualnym na dochodzenie (w finale przegrała z Justyną Kaczkowską), a w wyścigu drużynowym na dochodzenie wywalczyła z kolei brązowy medal.
Reprezentowała Polskę w konkurencjach juniorskich na mistrzostwach świata w kolarstwie szosowym w 2014, na których zajęła 9. miejsce w jeździe indywidualnej na czas i 12. miejsce w wyścigu indywidualnym ze startu wspólnego, a następnie w 2015, gdzie zajęła 7. miejsce w jeździe indywidualnej na czas.
Na mistrzostwach Polski seniorów w kolarstwie torowym wywalczyła srebrny medal w wyścigu punktowym i wyścigu scratch w 2014 oraz sprincie drużynowym i wyścigu drużynowym na dochodzenie w 2015, a także brązowy medal w sprincie drużynowym w 2013.
W lipcu 2016 roku została oficjalnie powołana do kadry olimpijskiej na igrzyska olimpijskie w Rio de Janeiro, podczas których rywalizowała w wyścigu drużynowym na dochodzenie i omnium.
W 2020 roku na mistrzostwach świata w Berlinie zdobyła brązowy medal w omnium.

</doc>
<doc id="3744597" url="https://pl.wikipedia.org/wiki?curid=3744597" title="Tanganasoga">
Tanganasoga

Tanganasoga – główny wulkan w obszarze El Golfo na wyspie El Hierro (najmniejszej w archipelagu Wysp Kanaryjskich). Posiada formę cylindrycznego stożka. Wulkan jest częścią większego systemu wulkanicznego typu tarczowego.
Wulkan.
El Hierro jest wyspą o powierzchni 278,5 km². Powstała około 1,2 mln lat temu po trzech kolejnych erupcjach wulkanu. Wyspa wyłoniła się z oceanu w postaci trójkąta z zastygłych skał bazaltowych; zwieńczona jest wulkanicznym stożkiem na wysokości 2000 metrów. Przy stałej aktywności wulkanicznej wyspa rozszerza się, posiadając największą liczbę wulkanów na Wyspach Kanaryjskich (ponad 500 otworów i 300 pokrytych młodszymi osadami), razem z 70 jaskiniami i wulkanicznymi galeriami, w tym Cueva de Don Justo, której kanały mają ponad 6 km długości. Osuwiska zmniejszają znacznie wymiary i wysokość wyspy. Tanganasoga to główny wulkan na wyspie.
Osuwiska.
Znane są co najmniej trzy duże grawitacyjne osuwiska, które uformowały obecny kształt El Hierro w ciągu ostatnich kilkuset tysięcy lat. Najnowszym z nich było osuwisko w rejonie El Golfo, które miało miejsce ok. 15 tys. lat temu, z udziałem osunięcia się północnego zbocza wyspy. Osuwiska uformowały dolinę El Golfo i utworzyły osuwisko okruchów skalnych o objętości 150–180 km³. Turbitydowe osady związane z tym osuwiskiem zostały zlokalizowane w odwiertach osadów w basenie Agadir, na północ od Wysp Kanaryjskich. Szczegółowa analiza tych złóż świadczy o tym, że osunięcie zbocza wyspy nie wystąpiło jednorazowo, lecz następował szereg drobnych osunięć w ciągu kilku godzin lub dni. Osuwiska te spowodowały prawdopodobnie lokalne tsunami, ale nie stwierdzono żadnych dowodów na potwierdzenie wystąpienia tego zjawiska.
Niedawna aktywność wulkaniczna.
Być może ze względu na izolację wyspy tylko jeden wybuch został na niej zarejestrowany. Było to związane z uaktywnieniem się otworu Volcan de Lomo-Negro w kompleksie Tanganasoga w roku 1793. Erupcja ta trwała miesiąc.
Uważa się, że w latach 2011–2012 aktywność wulkaniczna na wyspie El Hierro w La Restindze, w jej południowej części, jest częścią kompleksu wulkanicznego Tanganasoga. Powodem do takiego sądu była szybka deformacja Tanganasogi odnotowana od października 2011 do marca 2012 w czasie erupcji La Restingi, a w czerwcu 2012 roku odznaczył się nowy etap w jej aktywności, kiedy górę nawiedziło trzęsienie ziemi, które spowodowało dalszą jej deformację, wskazując na ruchy wgłębne magmy pod samym wulkanem.

</doc>
<doc id="3744601" url="https://pl.wikipedia.org/wiki?curid=3744601" title="Jan Heykamp">
Jan Heykamp

abp Jan Heykamp (wł."Johannes Heijkamp") (ur. 18 czerwca 1824 w Utrechcie, zm. 8 stycznia 1892 w Utrechcie) – starokatolicki arcybiskup Utrechtu w latach 1874-1892.
Życiorys.
Jan Heykamp w latach 1853-1858 studiował w starokatolickim seminarium duchownym w Amersfoort. W latach 1858-1874 pracował jako proboszcz w kościele starokatolickim w Schiedam. Jego wujem był Hermanus Heykamp – biskup Deventer, wikariusz generalny archidiecezji Utrechtu Rzymskokatolickiego Kościoła Starobiskupiego Kleru.
17 września 1867 roku Jan Heykamp został wybrany biskupem diecezji Haarlem, ale ze względu na konflikty personalne w Kościele Starokatolickim w Holandii nie został konsekrowany na biskupa. Wreszcie 15 grudnia 1874 roku wybrany na biskupa diecezji utrechckiej i wyświęcony 28 kwietnia 1875 roku przez Kaspra Rinkla i Józefa Huberta Reinkensa. Podczas jego rządów zawiązano Unię Utrechcką Kościołów Starokatolickich.

</doc>
<doc id="3744606" url="https://pl.wikipedia.org/wiki?curid=3744606" title="Leopold Stanisław Novy">
Leopold Stanisław Novy

Leopold Stanisław Novy ps. „Obywatel Lesław” (ur. ?, zm. 16 lutego 1936 w Zimnej Wodzie) – polski żołnierz, działacz społeczny.
Życiorys.
Po wybuchu I wojny światowej 1914 wstąpił do Legionów Polskich. Służył w szeregach I Brygady w stopniu sierżanta. Używał pseudonimu „Obywatel Lesław”. U kresu wojny od listopada 1918 brał udział w obronie Lwowa w trakcie wojny polsko-ukraińskiej. Był w składzie I załogi Szkoły im. Sienkiewicza. Służył w stopniu sierżanta. Dokonał przejęcia z magazynu wojskowego przy ul. Szeptyckich 27
W niepodległej II Rzeczypospolitej był zaangażowany w organizacje społeczne, w tym rzemieślnicze i były wojskowe. Był wielokrotnie odznaczany.
Zmarł 16 lutego 1936 w Zimnej Wodzie. Został pochowany 18 lutego 1936 we Lwowie.

</doc>
<doc id="3744607" url="https://pl.wikipedia.org/wiki?curid=3744607" title="Julian Gościcki">
Julian Gościcki

 
Julian Gościcki (ur. 5 listopada 1903 w Tulibowie, zm. wrzesień 1939) – inżynier rolnik, działacz społeczny, porucznik intendent Wojska Polskiego.
Życiorys.
Urodził się w rodzinie ziemiańskiej. Był synem Stefana Gościckiego i Marianny z domu Mieczkowskiej (1872–1944). Egzamin dojrzałości zdał po ukończeniu gimnazjum w Płocku.
W 1920 wstąpił jako ochotnik do 201 Ochotniczego pułku szwoleżerów Wojska Polskiego. Jako szwoleżer płockiego 4 szwadronu dowodzonego przez Jana Zarzeckiego, służył w I plutonie, którym dowodził Adam Gorski i brał czynny udział w wojnie polsko-bolszewickiej. Ponadto współfinansował wyposażenie innych żołnierzy kawalerii. Za udział w walkach został odznaczony Krzyżem Walecznych.
W 1926 ukończył studia w Szkole Nauk Politycznych oraz w Szkole Głównej Gospodarstwa Wiejskiego w Warszawie na Wydziale Rolniczym.
Po ukończeniu studiów z powodzeniem zarządzał rodzinnymi majątkami w Tulibowie, Glewie i Grochowalsku. Założył i prowadził jedną z większych hodowli rodowodowych świń rasy angielskiej w regionie należącą do Związku Hodowców Trzody Chlewnej w Warszawie. Prowadzona przez niego hodowla krów mlecznych rasy nizinnej czarno-białej, należała do jednej z najbardziej efektywnych w powiecie lipnowskim.
Zaangażowany w działalność społeczną oraz naukową. Był jednym z współzałożycieli Koła Rolniczego w Grochowalsku zarejestrowanego w 1930 oraz jednym z inicjatorów i członkiem zarządu utworzonego w 1929 Oddziału Regionalno-Naukowego. W latach 1934–1939 był prezesem Ochotniczej Straży Pożarnej w Grochowalsku. Z jego inicjatywy i przy jego wsparciu finansowym w latach 30 XX w. zbudowano murowaną remizę. Jako prezes Włocławskiej Spółdzielni Rolniczo-Handlowej był orędownikiem rozwoju spółdzielczości.
Na stopień porucznika został awansowany ze starszeństwem z dniem 1 stycznia 1938 i 23. lokatą w korpusie oficerów rezerwy intendentów.
W sierpniu 1939 został zmobilizowany do 63 pułku piechoty. W trakcie kampanii wrześniowej brał udział w bitwie nad Bzurą, w której zginął. Jego ciała nigdy nie odnaleziono.

</doc>
<doc id="3744609" url="https://pl.wikipedia.org/wiki?curid=3744609" title="Arleta Podolak">
Arleta Podolak

Arleta Podolak (ur. 20 października 1993 w Warszawie) – polska judoczka, mistrzyni Polski, mistrzyni świata juniorek (2013), mistrzyni Europy w turnieju drużynowym (2016), wicemistrzyni świata w turnieju drużynowym (2015). Uczestniczka LIO 2016. Startuje w kategorii 57 kg. Jest żołnierzem Wojska Polskiego.
Kariera sportowa.
Była zawodniczką UKJ Legion Zamość (2006-2010), AZS UW Warszawa (2010-2012), Czarni Bytom.(2013-2016),od 2017 roku reprezentuje klub Gwardia Warszawa. W 2013 została mistrzynią świata juniorek i brązową medalistką mistrzostw Europy juniorek. W 2015 roku zdobyła brązowy medal młodzieżowych mistrzostw Europy. Jej największymi sukcesami na zawodach seniorskich są mistrzostwo Europy w turnieju drużynowym (2016), wicemistrzostwo świata w turnieju drużynowym (2015), srebrny medal w turnieju drużynowym i brązowy indywidualnie światowych igrzysk wojskowych (Mungyeong 2015) brązowy medal mistrzostw Europy w turnieju drużynowym (2014). Wojskowe mistrzostwo świata w judo (Szwajcaria 2016 rok).
W 2007 i 2008 zdobywała brązowe medale mistrzostw Polski kadetek, w 2009 wywalczyła wicemistrzostwo Polski kadetek. Mistrzynią Polski juniorek została w 2010, 2011 i 2012, młodzieżową mistrzynią Polski (U23) w 2014. Na mistrzostwach Polski seniorek wywalczyła czterokrotnie mistrzostwo polski (2013,2014,2015,2017)
raz wicemistrzostwo Polski (2012), raz brązowy medal (2011).

</doc>
<doc id="3744611" url="https://pl.wikipedia.org/wiki?curid=3744611" title="An-Nadżih">
An-Nadżih

An-Nadżih (arab. النجيح) – wieś w Syrii, w muhafazie Dara. W 2004 roku liczyła 603 mieszkańców.

</doc>
<doc id="3744613" url="https://pl.wikipedia.org/wiki?curid=3744613" title="Ekspedycja 47">
Ekspedycja 47

Ekspedycja 47 – stała załoga Międzynarodowej Stacji Kosmicznej, która sprawowała swoją misję od 2 marca do 18 czerwca 2016 roku. Misja 47. stałej załogi ISS rozpoczęła się wraz z odłączeniem od stacji statku Sojuz TMA-18M i trwała do momentu odcumowania Sojuza TMA-19M.
Załoga.
W skład załogi Ekspedycji 47 wchodziło 6 astronautów, z trzech państw i agencji kosmicznych. Dowódcą ekspedycji był Amerykanin Timothy Kopra, dla którego był to drugi lot w kosmos. Wcześniej był członkiem 20. stałej załogi ISS i odbył lot kosmiczny na pokładzie promu Endeavour w ramach misji STS-127 oraz wahadłowca Discovery podczas STS-128. Timothy Kopra przybył na ISS na pokładzie Sojuza TMA-19M razem z Brytyjczykiem Timem Peakem z Europejskiej Agencji Kosmicznej oraz Rosjaninem Jurijem Malenczenkiem. Dotarli oni na ISS 15 grudnia 2015 roku i do 2 marca 2016 roku byli członkami 46 stałej załogi ISS. Jurij Malenczenko był najbardziej doświadczonym członkiem załogi. Odbył on wcześniej 5 lotów kosmicznych, w tym jeden na stację Mir i jeden na pokładzie wahadłowca Atlantis w ramach misji STS-106. Był on też członkiem czterech wcześniejszych stałych załóg na ISS: 7 (jako dowódca), 16, 32 i 33.
Początkowo ekspedycja składała się tylko z trzech kosmonautów. Kolejna trójka dołączyła do załogi 19 marca 2016 roku, gdy na stację na pokładzie Sojuza TMA-20M przybyli Rosjanie: Aleksiej Owczynin i Oleg Skripoczka oraz Amerykanin Jeffrey Williams. Oleg Skripoczka był wcześniej członkiem ekspedycji 25 i 26. Z kolei dla Jeffreya Williamsa była to 4 wizyta na ISS. Wcześniej odbył on lot promem kosmicznym Atlantis w ramach misji STS-101, a także był członkiem 13, 21 i 22 (jako dowódca) stałej załogi ISS.
Ekspedycja 47 zakończyła się, gdy początkowa trójka członków załogi rozpoczęła lot powrotny na Ziemię 18 czerwca 2016 roku. Aleksiej Owczynin, Oleg Skripoczka i Jeffrey Williams pozostali na Międzynarodowej Stacji Kosmicznej, jednak przeszli do składu 48 stałej załogi, gdzie Amerykanin został dowódcą stacji.
Załogę rezerwową stanowiły odpowiednie załogi rezerwowe Sojuza TMA-19M i Sojuza TMA-20M. Jako dublerzy pierwszej trójki załogi mianowani zostali:
Powyższa trójka astronautów stanowiła następnie skład podstawowej załogi Sojuza MS-01 oraz Ekspedycji 48 i 49.
Jako zastępców drugiej trójki kosmonautów Ekspedycji 47 mianowano:
Powyższa trójka astronautów stanowiła następnie skład podstawowej załogi Sojuza MS-02 oraz Ekspedycji 49 i 50.
Przebieg misji.
Misja 47. stałej załogi rozpoczęła się 2 marca 2016 roku o 1:02:39 czasu UTC wraz z odłączeniem się od stacji statku Sojuz TMA-18M. Początkowo do stacji zadokowany był jedynie Sojuz TMA-19M (do modułu Rasswiet), ale od 19 marca 2016 roku do ISS połączony był również Sojuz TMA-20M (do modułu Poisk).
Loty transportowe.
Do 30 marca 2016 roku do stacji zadokowany był statek transportowy Progress M-29M (do modułu Zwiezda), który wcześniej dostarczył zaopatrzenie, a także był wykorzystywany do korekty orbity ISS. Od 23 grudnia 2015 roku przez cały okres misji do modułu Pirs zadokowany był statek Progress MS-01.
23 marca 2016 roku w drogę na ISS wyruszył statek transportowy Cygnus w ramach misji CRS OA-6 Rick Husband, nazwanej na część zmarłego astronauty Ricka Husbanda. Start odbył się z kompleksu startowego SLC-41 z przylądku Canaveral przy pomocy rakiety Atlas V. Na pokładzie Cygnusa znajdowało się 3279 kg zaopatrzenia, w tym:
Statek Cygnus został uchwycony przez Canadarm2 26 marca 2016 roku o 10:51 UTC, a 14:52 UTC nastąpiło jego zacumowanie do modułu Unity. Cygnus pozostał przycumowany do ISS do 14 czerwca 2016 roku, a jego deorbitacja nastąpiła 22 czerwca 2016 roku.
2 kwietnia 2016 roku o 17:58 UTC, dwa dni po wystrzeleniu z kosmodromu Bajkonur, do stacji do modułu Zwiezda zadokował statek Progress MS-02. Na pokładzie znajdowało się 2425 kg zaopatrzenia, w tym pożywienie, paliwo, tlen, woda, części zapasowe oraz materiały do badań. Przy pomocy silników Progressa dokonano 13 kwietnia i 8 czerwca 2016 roku korekty orbity ISS.
8 kwietnia 2016 roku z platformy startowej SLC-40 z przylądku Canaveral, przy pomocy rakiety Falcon 9 FT, do ISS wystartował statek transportowy Dragon w ramach misji SpaceX CRS-8. Na jego pokładzie znajdowało się 3136 kg zaopatrzenia i materiałów badawczych, a także eksperymentalny moduł BEAM, przyczepiony do ładowni Dragona. Oprócz tego statek dostarczył na ISS również 16 CubeSatów.
Statek Dragon został uchwycony przez Canadarm2 10 kwietnia 2016 roku o 11:23 UTC, a o 13:57 UTC został przycumowany do modułu Harmony. Odłączenie od ISS nastąpiło 11 maja 2016 roku o 10:02 UTC, a o 13:19 UTC jego uwolnienie przez Canadarm2. Po pięciu godzinach lotu statek Dragon wypełniony materiałami z ISS wylądował na Pacyfiku w okolicach Półwyspu Kalifornijskiego.
Lista lotów transportowych do ISS w czasie Ekspedycji 47.
"kursywa" oznacza, że start i dokowanie statku transportowego miało miejsce przed rozpoczęciem Ekspedycji 47 lub jego odłączenie i lądowanie/deorbitacja nastąpiły po zakończeniu misji.
Aktywność na stacji.
W czasie Ekspedycji 47 na ISS dotarł Bigelow Expandable Activity Module (BEAM), który jest eksperymentalnym modułem nadmuchiwanym. Został on skonstruowany przez prywatną firmę Bigelow Aerospace. Moduł BEAM jest wykonany ze specjalnej wzmocnionej tkaniny, a do ISS ma być podłączony przez 2 lata. W tym czasie przetestowana ma zostać jego trwałość, odporność na promieniowanie kosmiczne oraz możliwość utrzymywania odpowiedniej temperatury. Moduł pozostanie zamknięty przez większość tego okresu, a załoga będzie wchodzić na niego sporadycznie w celu zebrania potrzebnych danych.
Moduł BEAM został dostarczony na ISS w ładowni statku Dragon 10 kwietnia 2016 roku. Sześć dni później został on przeniesiony za pomocą mechanicznego ramienia Canadarm2 ze statku transportowego do bocznego węzła modułu Tranquility (połączenie nastąpiło 16 kwietnia 2016 roku o 09:36 UTC). Rozkładanie modułu rozpoczęło się 26 maja 2016 roku o 10:10 UTC, jednak procedura została wstrzymana o 12:30 UTC, gdyż pompowanie następowało wolniej niż zakładano. Ostatecznie dwa dni później o 20:10 UTC moduł został z powodzeniem w pełni rozłożony. 6 czerwca 2016 roku astronauci weszli do modułu BEAM.
Statek transportowy Dragon dostarczył również na ISS szesnaście satelitów typu CubeSat. Od 17 maja do 2 czerwca 2016 roku satelity te były sukcesywnie wyrzucane z modułu Kibo, dzięki czemu rozpoczynały one swoje misje badawcze.

</doc>
<doc id="3744614" url="https://pl.wikipedia.org/wiki?curid=3744614" title="Naprężenie normalne">
Naprężenie normalne

Naprężenie normalne jest składową normalną naprężenia całkowitego formula_1 oznaczaną przez formula_2 i prostopadłą do płaszczyzny przekroju poprzecznego o normalnej zewnętrznej formula_3 Naprężenie to jest związane z aksjacyjną deformacją ciała (bez zmiany jego kształtu). Wyznaczanie naprężeń normalnych w przypadku ogólnym wymaga zastosowania metod mechaniki ośrodków ciągłych. W przypadku zginania prętów pryzmatycznych stosuje się dwie hipotezy Eulera-Bernouliego:
Z hipotez tych wynika, że rozkład naprężeń normalnych wywołanych zginaniem jest liniowy w obu kierunkach prostopadłych do osi obojętnej przekroju poprzecznego. Wniosek ten dotyczy nie tylko prętów, ale także płyt i powłok.
Wymiarowanie przekrojów zginanych w płaszczyźnie wyznaczonej przez osie formula_6 polega na sprawdzaniu warunku
gdzie:

</doc>
<doc id="3744617" url="https://pl.wikipedia.org/wiki?curid=3744617" title="Bajt Arra">
Bajt Arra

Bajt Arra (arab. بيت أرة) – miejscowość w Syrii, w muhafazie Dara. W 2004 roku liczyła 1878 mieszkańców.

</doc>
<doc id="3744619" url="https://pl.wikipedia.org/wiki?curid=3744619" title="Racham">
Racham

Racham (arab. رخم) – wieś w Syrii, w muhafazie Dara. W 2004 roku liczyła 547 mieszkańców.

</doc>
<doc id="3744621" url="https://pl.wikipedia.org/wiki?curid=3744621" title="Związek Młodzieży Polskiej „Grunwald”">
Związek Młodzieży Polskiej „Grunwald”

Związek Młodzieży Polskiej „Grunwald” (w franc. "Union de la jeunesse polonaise „Grunwald”") – polonijna organizacja działająca we Francji w latach 1944-1950.
Historia.
Organizacja została utworzona w lutym 1944 roku z inicjatywy Francuskiej Partii Komunistycznej. W 1946 roku drużyna piłkarska UJP Grunwald rozegrała mecz z polską reprezentacją Związków Zawodowych, przegrywając 1:3. Organizacja została rozwiązana 11 stycznia 1950 roku.
W 1963 została wydana publikacja pt. "Z dziejów Związku Młodzieży Polskiej „Grunwald” we Francji", której autorem był Stanisław Stęplewski.

</doc>
<doc id="3744627" url="https://pl.wikipedia.org/wiki?curid=3744627" title="Organizacja Polskiej Młodzieży Patriotycznej „Grunwald”">
Organizacja Polskiej Młodzieży Patriotycznej „Grunwald”



</doc>
<doc id="3744628" url="https://pl.wikipedia.org/wiki?curid=3744628" title="Alfredo González Flores">
Alfredo González Flores



</doc>
<doc id="3744629" url="https://pl.wikipedia.org/wiki?curid=3744629" title="Ewa Konieczny">
Ewa Konieczny

Ewa Konieczny (ur. 1 kwietnia 1989) – polska judoczka, mistrzyni Europy juniorek (2008), siedmiokrotna mistrzyni Polski seniorek, wicemistrzyni Letniej Uniwersjady (2013), medalistka mistrzostw Europy seniorek (2014), startująca w kategorii 48 kg.
Kariera sportowa.
Przez całą karierę występowała w barwach Czarnych Bytom.
W 2007 została wicemistrzynią, a w 2008 mistrzynią Europy juniorek. Jej największymi sukcesami w karierze seniorskiej był brązowy medal mistrzostw Europy w turnieju drużynowym w 2014 oraz wicemistrzostwo Uniwersjady w 2013 również w turnieju drużynowym.
w 2004 została brązową medalistką mistrzostw Polski kadetek, w 2005 mistrzynią Polski kadetek, w 2006, 2007 i 2008 mistrzynią Polski juniorek, w 2010 i 2011 młodzieżową mistrzynią Polski. Na mistrzostwach Polski seniorek zdobyła osiem złotych medali (2009, 2011, 2012, 2014, 2015, 2016, 2018, 2019), trzy srebrne medale (2008, 2013, 2021) oraz dwa brązowe medale (2007, 2010).

</doc>
<doc id="3744630" url="https://pl.wikipedia.org/wiki?curid=3744630" title="Selüngkür">
Selüngkür

Selüngkür (kirg. Селүңкүр; ros. Сель-Ункур, "Siel-Unkur") – jaskinia w Kirgistanie, w obwodzie batkeńskim, w pobliżu miejscowości Ajdarken.
Jaskinia ma głębokość 120 metrów i jest łatwo dostępna. Wejście ma 25 metrów wysokości i znajduje się w zboczu doliny, około 35 metrów nad poziomem rzeki Obiszir-saj. W 1982 pracowała tutaj ekspedycja archeologiczna, która odkryła ślady bytowania człowieka z czasów górnego paleolitu. Wydobyto wówczas około pięćset wyrobów krzemiennych i przeszło 2000 fragmentów kości zwierzęcych. Tutejsi mieszkańcy polowali m.in. na niedźwiedzia jaskiniowego, nosorożca, jelenia, tura, hienę jaskiniową, osła i inne, drobniejsze ssaki. Znalezione zostały również szczątki ludzi – być może są to najstarsze szczątki ludzkie znane z terenu Azji Środkowej.

</doc>
<doc id="3744632" url="https://pl.wikipedia.org/wiki?curid=3744632" title="Dwaj wędrowcy">
Dwaj wędrowcy

Dwaj wędrowcy (niem. "Die beiden Wanderer") – baśń opublikowana przez braci Grimm w 1843 roku w zbiorze ich "Baśni" (tom 2, nr 107).
Treść.
Pewien wędrowny krawiec spotkał na swojej drodze wędrownego szewca. Obaj szli do miasta, gdzie spodziewali się zarabiać więcej. Zdecydowali się dalsza podróż odbyć wspólnie. Na miejscu obaj istotnie sporo zarobili, ale krawiec zarobił więcej, gdyż był sympatyczny i ludzie go lubili. Wywołało to zazdrość szewca, mimo że krawiec nie dbał o pieniądze i chętnie się nimi dzielił.
Jakiś czas później obaj postanowili spróbować szczęścia w stolicy. Żeby tam dojść trzeba było przejść przez las. Wiodły tam dwie drogi - po jednej z nich przebywało się w dwa dni do celu, a po drugiej w siedem. Wędrowcy nie byli pewni która z nich jest tą krótszą i zastanawiali się ile wziąć chleba na drogę. Szewc oświadczył, że weźmie zapas na siedem dni, ale krawczyk uznał, że w ten sposób tylko zmarnuje jedzenie. Polecił się opiece Boga i zabrał zapas na dwa dni.
Po dwóch dniach jedzenie krawczyka się skończyło. Szewc okazał się człowiekiem okrutnym. Nie dał się przebłagać i nie podzielił się żywnością. Piątego dnia, kiedy krawiec był ledwo żywy z głodu, dał mu kawałek chleba, ale w zamian za to krawczyk musiał się zgodzić na wydłubanie sobie prawego oka. Szóstego dnia w zamian za żywność okrutny szewc wydłubał mu drugie oko. Potem porzucił go w lesie nieopodal szubienicy, gdzie wisieli dwaj skazańcy.
Krawiec zasnął pod szubienicą, kiedy się obudził usłyszał rozmowę dwóch kruków, które mówiły ludzkim głosem. Dowiedział się z podsłuchanej rozmowy, że rosa, która opada z szubienicy zwraca każdemu kto się nią natrze utracony wzrok. Krawiec natychmiast natarł sobie oczodoły i zgodnie ze słowami kruka, zaczął znowu widzieć. Odmówił modlitwę do Boga dziękując za odzyskane oczy oraz pomodlił się za duszę powieszonych. Następnie ruszył w dalszą drogę.
Po drodze napotkał źrebię. Chciał je dosiąść by szybciej dotrzeć do stolicy, ale źrebak poprosił go by dał mu spokój, gdyż jest za młody by dźwigać takie ciężary. Krawczyk puścił źrebaka, a ten obiecał się odwdzięczyć.
Potem spotkał bociana, chciał go złapać i upiec by zaspokoić głód, ale kiedy bocian zaczął błagać o litość puścił także i jego.
Następnie spotkał stadko małych kaczuszek, chciał je złapać i zjeść, ale kiedy zobaczył rozpacz ich matki - kaczki, puścił je wolno.
Wreszcie natrafił na ul dzikich pszczół w dziupli. Liczył na to, że nabierze troszkę miodu, ale przemówiła do niego królowa, która obiecała odwdzięczyć się jeśli da im spokój. Dodała, że jeśli nie odstąpi, jej poddani pokłują go żądłami. Krawiec odstąpił wówczas od ula.
Jakiś czas później krawiec dotarł w końcu do stolicy, gdzie zaspokoił głód. Tam podjął pracę zgodnie ze swoim fachem i szybko zyskał duże uznanie, prestiż i pieniądze. W końcu sam król mianował go nadwornym krawcem. Okazało się jednak, że w tym samym czasie, jego dawny okrutny towarzysz, szewc został na królewskim dworze nadwornym szewcem. Kiedy ujrzał krawca przeraził się, że może się on zemścić. Postanowił uprzedzić ewentualną zemstę i doprowadzić go do zguby.
Wieczorem szewc udał się do króla i powiedział, że krawiec ciągle się przechwala, że jest w stanie odnaleźć starą koronę, która zaginęła wieki temu. Król wezwał więc krawca i rozkazał odnaleźć koronę albo opuścić stolicę. W tej sytuacji krawiec zdecydował się opuścić miasto. Czynił to z żalem, gdyż dobrze mu się w nim wiodło. Wtedy spotkał na swojej drodze kaczkę, której dzieci kiedyś oszczędził. Ta poinformowała go, że zaginiona korona spoczywa na dnie jej stawu. Szybko zanurkowała i mu ją przyniosła. Krawiec zaniósł ją królowi, który ucieszył się i wręczył krawcowi nagrodę - złoty medal.
Wówczas szewc znów udał się do króla i powiedział mu że krawiec ciągle się przechwala, że potrafi ulepić kopię królewskiego zamku z wosku. Król wezwał krawca i kazał mu tego dokonać, w razie odmowy groził zamknięciem w lochu. Tym razem z pomocą przyszły mu pszczoły, które kiedyś oszczędził. Wykonały dla niego kopię zamku z wosku, którą natychmiast zaniósł królowi. Król był tak zachwycony, że kazał ów miniaturowy zamek postawić w komnacie, a krawcowi dał piękny dom w nagrodę.
Wówczas szewc znów udał się do króla i powiedział, że krawiec dowiedział się, iż na dziecińcu królewskim nie da się zrobić fontanny i chwali się, że on jeden jest w stanie wykonać taką fontannę. Wówczas król wezwał krawca i powiedział, że ma zrobić fontannę na dziedzińcu, a jeśli tego nie zrobi straci głowę. Wtedy z pomocą krawcowi przyszedł źrebak, którego krawiec kiedyś puścił wolno. Źrebak, który w międzyczasie wyrósł na potężnego rumaka, kazał krawcowi wskoczyć na grzbiet. Galopem wbiegli na dziedziniec i trzykrotnie go otoczyli. Wtedy trysnęła ogromna struga wody. Kiedy ujrzał to król osobiście uściskał krawca gratulując mu sukcesu.
Wówczas szewc znów udał się do króla i powiedział mu że krawiec ciągle się przechwala, że może sprawić, iż królowi urodzi się syn (do tej pory rodziły się córki). Król wezwał krawca i powiedział, że jeśli dokona tego że urodzi mu się syn, dostanie królewską córkę za żonę.
Wtedy z pomocą krawcowi przybył znajomy bocian. Oznajmił krawcowi, że to on przynosi dzieci do stolicy. I tego samego dnia przyniósł królowi syna. Wdzięczny król, zgodnie z obietnicą, dał krawcowi córkę za żonę. Na ich wesele buty sporządzić musiał szewc. Po weselu nakazano szewcowi opuścić miasto na zawsze. Odchodząc ze stolicy przez znajomy las, zasnął przy napotkanej szubienicy. Dwa kruki, które tam siedziały zleciały na śpiącego i wydłubały mu oczy. Szewc na oślep rzucił się do ucieczki i już go więcej nie widziano.

</doc>
<doc id="3744635" url="https://pl.wikipedia.org/wiki?curid=3744635" title="Seweryn Kiełpin">
Seweryn Kiełpin

Seweryn Kiełpin (ur. 18 grudnia 1987 w Kościerzynie) – polski piłkarz, występujący na pozycji bramkarza.
Kariera klubowa.
Jako junior reprezentował barwy Górnika Zabrze. Profesjonalną karierę rozpoczął w wieku siedmiu lat w Koszarawie Żywiec. 1 stycznia 2008 roku został zawodnikiem Polonii Bytom, skąd wypożyczony został do Ruchu Radzionków. W grudniu 2010 wrócił do Polonii. 27 stycznia 2012 ponownie dołączył do kadry Ruchu Radzionków, tym razem na zasadzie transferu definitywnego. 
8 lipca 2012 roku został zawodnikiem drugoligowej Wisły Płock, z którą w 2016 awansował do Ekstraklasy. W klubie pełnił wielokrotnie funkcję kapitana drużyny, w Wiśle wystąpił w 159. meczach. 16 lipca 2020 został zawodnikiem Motoru Lublin. 30 czerwca 2022 odszedł z klubu.

</doc>
<doc id="3744638" url="https://pl.wikipedia.org/wiki?curid=3744638" title="Instytut Badań nad Holokaustem imienia Szymona Wiesenthala (VWI)">
Instytut Badań nad Holokaustem imienia Szymona Wiesenthala (VWI)



</doc>
<doc id="3744641" url="https://pl.wikipedia.org/wiki?curid=3744641" title="Gdy drzewa były duże">
Gdy drzewa były duże

Gdy drzewa były duże (ros. Когда деревья были большими) – radziecki czarno-biały film z 1961 roku w reżyserii Lwa Kulidżanowa. Film wyświetlano na Międzynarodowym Festiwalu Filmowym w Cannes w 1962 roku.
Fabuła.
Film ukazuje dramat samotnego człowieka Kuźmy Jordanowa, który zaczyna odnajdywać sens w życiu, zastępując młodej dziewczynie, sierocie Nataszy, ojca.

</doc>
<doc id="3744642" url="https://pl.wikipedia.org/wiki?curid=3744642" title="Złoto dla Południa">
Złoto dla Południa

Złoto Południa (ang. "Virginia City") – amerykański western z 1940 roku w reżyserii Michaela Curtiza.
Fabuła.
Oficer Unii Kerry Bradford ucieka z konfederackiego więzienia do Virginia City.

</doc>
<doc id="3744646" url="https://pl.wikipedia.org/wiki?curid=3744646" title="Piłka ręczna na Letnich Igrzyskach Olimpijskich 2016 – składy mężczyzn">
Piłka ręczna na Letnich Igrzyskach Olimpijskich 2016 – składy mężczyzn

Artykuł grupuje składy męskich reprezentacji narodowych w piłce ręcznej, które wystąpiły w męskim turnieju rozegranym w ramach Letnich Igrzysk Olimpijskich 2016 w Rio de Janeiro.
Grupa A.
Argentyna.
Źródło.
Chorwacja.
Źródło.
Dania.
Źródło.
Francja.
Źródło.
Katar.
Źródło.
Tunezja.
Źródło.
Grupa B.
Brazylia.
Źródło.
Egipt.
Źródło.
Niemcy.
Źródło.
Polska.
Źródło.
Słowenia.
Źródło.
Szwecja.
Źródło.

</doc>
<doc id="3744647" url="https://pl.wikipedia.org/wiki?curid=3744647" title="Maria Anna de Mailly">
Maria Anna de Mailly

Maria Anna de Mailly-Nesle, księżna Châteauroux (ur. 5 października 1717 w Paryżu, zm. 8 grudnia 1744 tamże) – francuska szlachcianka, najmłodsza z pięciu słynnych sióstr Mailly-Nesle i kochanka króla Francji i Nawarry Ludwika XV.
Życiorys.
Maria Anna urodziła się jako najmłodsza córka Ludwika III de Mailly, księcia d’Orange oraz markiza de Nesle i de Mailly (1689-1767) oraz jego żony Armandy Felicji de La Porte Mazarin (1691-1729). Jej rodzice zostali sobie poślubieni w 1709 roku. Jej matka była córką Pawła Juliusza de La Porte, ksiecia Mazarin i de La Meilleraye (1666-1731), syna słynnej awanturnicy Hortensji Mancini, siostrzenicy kardynała i Pierwszego Ministra Francji Juliusza Mazarina. Maria Anna miała cztery starsze siostry:
Jedyną spośród sióstr de Mailly-Nesle, która nie została kochanką Ludwika XV była markiza de Flavacourt. Ludwika Julia była pierwszą z sióstr, która wylądowała w łóżku króla, będąc przy tym pierwszą jego kochanką, ale to właśnie Maria Anna odniosła największy sukces w manipulowaniu monarchą, przez co zdobyła potężny wpływ.
Maria Anna miała również młodszą siostrę przyrodnią, Henriettę Bourbon (1725-1780), "Mademoiselle de Verneuil" pochodzącą ze związku jej matki z Ludwikiem Henrykiem, księciem Condé i Pierwszym Ministrem Francji w latach 1723–1726.
W latach swojej młodości Maria Anna była znana jako "Mademoiselle de Monchy". 19 czerwca 1734 roku wyszła za mąż za Jana Baptystę Ludwika de La Tournelle, markiza de La Tournelle (1708-1740).
W 1726 roku najstarsza siostra Marii Anny Ludwika Julia wyszła za mąż za ich kuzyna, Ludwika Aleksandra de Mailly, hrabiego Mailly i wkrótce potem młody król Ludwik XV zaczął darzyć ją uczuciem. Za zgodą chciwego bogactw męża i krewnych Ludwika Julia została królewską kochanką w 1732 roku, otrzymując oficjalny tytuł "maîtresse en titre" dopiero w 1738 roku. Hrabina Mailly nie używała swojej pozycji na dworze do wyniesienia swojej rodziny, ani też nie mieszała się do spraw państwa.
W 1738 roku Ludwika Julia otrzymała list od swojej młodszej siostry Pauliny Felicyty, która zwróciła się do niej z prośbą o zaproszenie na królewski dwór. Kochanka monarchy spełniła życzenie ubogiej krewnej, ale wkrótce po przybyciu do Wersalu Paulina Felicyta uwiodła króla i została jego kochanką.
Kiedy Ludwika Julia wciąż pozostawała królewską kochanką, zakochany w Paulinie Felicycie król zaaranżował jej małżeństwo z markizem de Vintimille, a nawet podarował nowej kochance zamek w Choisy-le-Roi i wyznaczył dla niej roczną rentę. Markiza Vintimille szybko zaszła w ciążę z monarchą i zmarła wydając na świat syna w 1741 roku. W następstwie tego najlepszy przyjaciel Ludwika XV książę Richelieu manipulując królem rozpoczął starania mające na celu znalezienie mu kolejnej kochanki, dzięki której mógłby zwiększyć swój wpływ na politykę i rządy krajem, jako że Ludwika Julia nie wydawała mu się odpowiednią do tego kobietą. Właśnie wtedy zwrócił uwagę na młodszą siostrę hrabiny Mailly i markizy Vintimille, Marię Annę, wdowę po markizie de La Tournelle.
Podczas balu maskowego w Tłusty Czwartek w 1742 roku, książę Richelieu przedstawił monarsze Marie Annę. Piękna markiza początkowo odrzuciła awanse króla – miała już kochanka – był nim młody i niezwykle przystojny książę d’Agénois, którego nie chciała porzucić nawet na rzecz króla. W rezultacie Ludwik XV i Richelieu (będący stryjem księcia d’Agénois’s) rozpoczęli rozmowy z markizą, a zakochany książę jak w biblijnej opowieści o królu Dawidzie i Batszebie został szybko wysłany na wojenny front, gdzie jednak w przeciwieństwie do Uriasza Hetyty, książę d’Agénois nie zginął, lecz został ranny i wrócił na dwór w pełni chwały w kilka tygodni później.
Ludwik XV był przerażony takim obrotem sprawy, ale książę Richelieu natychmiast wysłał bratanka do rodowych majątków w Langwedocji, gdzie nakazał mu pozostać do odwołania wraz z niezwykle urodziwą młodą szlachcianką, której polecił uwiedzenie kłopotliwego krewnego. Płomienne listy jakie młody książę wysyłał do swojej kochanki Richelieu przekazał Marii Annie, która wściekła i pokonana zgodziła się na romans z królem.
Ale markiza de La Tournelle, powszechnie uważana za najpiękniejszą i najbardziej atrakcyjną ze swoich sióstr, a także jak się wkrótce okazało, najbardziej bezwzględną. Zażądała usunięcia z dworu swej starszej siostry hrabiny Maille i przyznania jej samej tytułu oficjalnej królewskiej metresy, książęcego tytułu i dożywotniej renty w znacznej wysokości.
W celu usunięcia najstarszej siostry z dworu Maria Anna postanowiła skłonić ją do oddania pozycji damy dworu królowej ich siostrze markizie Flavacourt. 13 września 1742 roku księżna de Villars, która wcześniej była damą pałacową, została wyniesiona do godności damy towarzyszącej, co spowodowało wakat w hierarchii dworu królowej, a poza tym kilka miesięcy wcześniej zmarła Franciszka de Mailly, księżna de Mazarin, bliska przyjaciółka królowej, która przekazała to stanowisko swojej ulubionej przyrodniej wnuczce, Annie Marii, która zajmując stanowisko wyższe od Ludwiki Julii kilkakrotnie ją obraziła, przez co była królewska kochanka przekazała swoją pozycję markizie Flavacourt. Król przekonany przez kochankę namówił swojego Pierwszego Ministra kardynała Fleury, który 20 września tego roku nakazał Ludwice Julii opuścić dwór. Kobieta opierała się przez jakiś czas, usiłując dzięki wsparciu przyjaznej w stosunku do niej królowej przekonać króla do zmiany zdania. Zaszczuta, wyśmiewana i obrażana przez przychylnych jej siostrze arystokratów, Ludwika Julia wyjechała z Wersalu i zaczęła prowadzić pobożne, wypełnione uczynkami miłosierdzia życie, opiekując się synem swojej zmarłej siostry Pauliny Felicyty i króla.
Daleka od spoczęcia na laurach po oddaleniu siostry i uznaniu za oficjalną królewską kochankę, Maria Anna ponowiła żądanie przyznania jej książęcego tytułu, z którym wiązały się ogromne dochody, nadania ziemskie i wysoka pozycja na dworze. Król spełnił kolejne życzenie metresy i wyniósł ją do godności damy pałacowej, a w 1743 roku wydał list patentowy nadający jej tytuł księżnej Châteauroux, a roczny przychód z jej ziem wynosił osiemdziesiąt tysięcy liwrów.
Na dworze utrzymywano, że ten gest królewskiej łaski dla kochanki był spowodowany okazjonalnymi spotkaniami Ludwika XV z siostrą Marii Anny, Dianą Adelajdą, księżną Lauraguais. Księżna Lauraguais rzeczywiście na krótko stała się kochanką monarchy, ale nie miała żadnego wpływu na politykę Francji. Co ciekawe, Diana Adelajda nigdy nie była uważana przez siostrę za rywalkę.
Kierowana przez księcia Richelieu, który sam był zdominowany przez swoją kochankę panią de Tencin, księżna Châteauroux próbowała pobudzić króla do kierowania działaniami wojennymi wysyłając biernego monarchę na pola bitwy i przekonując go do zawarcia pokoju z królem Prus Fryderykiem II w 1744 roku. Wpływ na politykę i jej rola w tej dziedzinie były wielkie, zwłaszcza że działała zza pleców króla, doradzając mu i kierując nim.
Odzyskanie łaski i miłości króla po odsunięciu spowodowanym poważną chorobą Ludwika XV w Metzu, a także radość księżnej Châteauroux nie trwały długo. Zmarła 8 grudnia 1744 roku w następstwie ogromnego wyczerpania fizycznego i psychicznego jakiego doznała podczas choroby władcy. Po jej śmierci król przez jakiś czas utrzymywał stosunki z księżną Lauraguais, ale w kilka miesięcy później miejsce Marii Anny zajęła nowa kochanka władcy, markiza de Pompadour.

</doc>
<doc id="3744648" url="https://pl.wikipedia.org/wiki?curid=3744648" title="Piłka ręczna na Letnich Igrzyskach Olimpijskich 2016 – składy kobiet">
Piłka ręczna na Letnich Igrzyskach Olimpijskich 2016 – składy kobiet

Artykuł grupuje składy żeńskich reprezentacji narodowych w piłce ręcznej, które wystąpiły w żeńskim turnieju rozegranym w ramach Letnich Igrzysk Olimpijskich 2016 w Rio de Janeiro.
Grupa A.
Angola.
Źródło.
Brazylia.
Źródło.
Czarnogóra.
Źródło.
Hiszpania.
Źródło.
Norwegia.
Źródło.
Rumunia.
Źródło.
Grupa B.
Argentyna.
Źródło].
Francja.
Źródło.
Holandia.
Źródło.
Korea Południowa.
Źródło.
Rosja.
Źródło.
Szwecja.
Źródło.

</doc>
<doc id="3744650" url="https://pl.wikipedia.org/wiki?curid=3744650" title="Luka Karabatic">
Luka Karabatic



</doc>
<doc id="3744651" url="https://pl.wikipedia.org/wiki?curid=3744651" title="Stine Bredal Oftedal">
Stine Bredal Oftedal



</doc>
<doc id="3744652" url="https://pl.wikipedia.org/wiki?curid=3744652" title="Say Yay!">
Say Yay!

Say Yay! – singel Barei, wydany 25 stycznia 2016, pochodzący z reedycji albumu "Throw the Dice". Autorami utworu (tekst i muzyka) byli sama wokalistka, Rubén Villanueva i Víctor Púa Vivó.
Piosenka wygrała hiszpańskie preselekcje do Eurowizji – "Objetivo Eurovisión" – i reprezentowała Hiszpanię w Konkursie Piosenki Eurowizji 2016 w Sztokholmie. Utwór zajął 22. miejsce z liczbą 77 punktów.
Singel znalazł się na 36. miejscu na oficjalnej liście sprzedaży w Hiszpanii i uzyskał tam status złotej płyty za sprzedaż w nakładzie przekraczającym 20 tysięcy kopii. Nagranie trafiło również na 63. pozycję na liście najlepiej sprzedających się utworów w Szwecji i na 184. miejsce na liście we Francji.

</doc>
<doc id="3744653" url="https://pl.wikipedia.org/wiki?curid=3744653" title="Agata Ozdoba-Błach">
Agata Ozdoba-Błach

Agata Ozdoba-Błach (ur. 25 lutego 1988 w Opolu) – polska judoczka, drużynowa mistrzyni Europy (2016), indywidualna medalistka mistrzostw świata (2017) i Europy (2014), medalistka Letniej Uniwersjady (2011) i mistrzostw świata (2015) w turnieju drużynowym, wielokrotna mistrzyni Polski, występująca w kategorii 63 kg. Szeregowy Wojska Polskiego.
Kariera sportowa.
W latach 2001-2012 występowała w barwach AZS Opole, od 2013 jest zawodniczką AZS-AWF Wrocław.
Jej największymi sukcesami w karierze międzynarodowej były: brązowy medal indwidualnie na mistrzostwach świata w 2017 oraz brązowy medal indywidualnie na mistrzostwach Europy w 2014. W 2007 i 2014 wywalczyła na mistrzostwach Europy brązowe medale w turnieju drużynowym, w 2011 brązowy medal Letniej Uniwersjady w turnieju drużynowym, w 2015 wicemistrzostwo świata i srebrny medal światowych wojskowych igrzysk sportowych (2015) w turnieju drużynowym, w 2016 mistrzostwo Europy w turnieju drużynowym.
W 2003 i 2004 została wicemistrzynią Polski kadetek, w 2005, 2006 i 2007 wicemistrzynią Polski juniorek, w 2008, 2009 i 2010 młodzieżową mistrzynią Polski, w 2011, 2012, 2014, 2015 i 2016 mistrzynią Polski seniorek, w 2013 brązową medalistką mistrzostw Polski seniorek.

</doc>
<doc id="3744654" url="https://pl.wikipedia.org/wiki?curid=3744654" title="Handlarze">
Handlarze

The Hucksters – amerykański komediodramat z 1947 roku w reżyserii Jacka Conwaya.
Treść.
Weteran II wojny światowej chce wrócić do biznesu reklamowego na własnych warunkach, ale uświadamia sobie, że będzie to sporo trudniejsze niż wcześniej.

</doc>
<doc id="3744657" url="https://pl.wikipedia.org/wiki?curid=3744657" title="Matthew Grimes">
Matthew Grimes



</doc>
<doc id="3744658" url="https://pl.wikipedia.org/wiki?curid=3744658" title="Odnajdę cię wszędzie">
Odnajdę cię wszędzie

Odnajdę cię wszędzie (ang. "Somewhere I`ll Find You") – amerykański melodramat z 1942 roku w reżyserii Wesleya Rugglesa
Treść.
Dwaj bracia, korespondenci prasowi, rywalizują o najlepsze materiały prasowe i tę samą kobietę.

</doc>
<doc id="3744659" url="https://pl.wikipedia.org/wiki?curid=3744659" title="Składy rządów brytyjskich">
Składy rządów brytyjskich



</doc>
<doc id="3744662" url="https://pl.wikipedia.org/wiki?curid=3744662" title="Gorączka nafty">
Gorączka nafty

Gorączka nafty – amerykański film przygodowy z 1940 roku w reżyserii Jacka Conwaya.
Treść.
Dwaj koledzy, którzy rozkręcają biznes naftowy rywalizują o tę samą kobietę.

</doc>
<doc id="3744663" url="https://pl.wikipedia.org/wiki?curid=3744663" title="Allgäuer Voralpen na zachód od Iller">
Allgäuer Voralpen na zachód od Iller



</doc>
<doc id="3744664" url="https://pl.wikipedia.org/wiki?curid=3744664" title="Allgäuer Voralpen na wschód od Iller">
Allgäuer Voralpen na wschód od Iller



</doc>
<doc id="3744665" url="https://pl.wikipedia.org/wiki?curid=3744665" title="Hochvogel- i Rosszahngruppe">
Hochvogel- i Rosszahngruppe



</doc>
<doc id="3744666" url="https://pl.wikipedia.org/wiki?curid=3744666" title="Höfats- i Rauheckgruppe">
Höfats- i Rauheckgruppe



</doc>
<doc id="3744667" url="https://pl.wikipedia.org/wiki?curid=3744667" title="Stefan Stasiak">
Stefan Stasiak

Stefan Stasiak (ur. 1884, zm. 9 lutego 1962 w Londynie) – polski orientalista, indolog.
Życiorys.
Urodził się w 1884. Odbywał studia na uczelniach w Zurychu, Wiedniu oraz na Sorbonie w Paryżu, gdzie uzyskał stopień doktora. Podczas I wojny światowej działał w Komitecie Polskim w Sztokholmie od 1915 do 1917. Podczas wojny polsko-bolszewickiej ochotniczo służył w Wydziale Lekarskim Polskiego Czerwonego Krzyża. W latach 1921-1925 ponownie studiował w Paryżu. W 1925 został pracownikiem naukowym Wydziału Humanistycznego Uniwersytetu Jana Kazimierza we Lwowie. Na tej uczelni w 1926 uzyskał habilitację, a w 1928 został pracownikiem i kierownikiem Zakładu Filologii i Kultury Indyjskiej UJK, po śmierci Andrzeja Gawrońskiego. Był członkiem Wydział I (filologicznego) Towarzystwa Naukowego we Lwowie. Na przełomie 1935/1936 przebywał w Indiach prowadząc badania naukowe oraz wygłaszając odczyty. Był tłumaczem z sanskrytu i palijskiego. Jego uczniami byli m.in. Eugeniusz Słuszkiewicz, Ludwik Skurzak, Franciszek Tokarz, Mikołaj Ałtuchow, Włodzimir Szajan i Ewa Gruberówna. W styczniu 1938 był jednym z 26 profesorów-sygnatariuszy protestujących przeciw wprowadzeniu getta ławkowego. Został kuratorem prawnym spadkobiercy prof. UJK Zygmunta Smogorzewskiego, jego brata Stanisława. 
Po wybuchu II wojny światowej i nastaniu okupacji sowieckiej był kierownikiem Katedry Języków Wschodnich na przemianowanym Lwowskim Państwowym Uniwersytecie im. Iwana Franki we Lwowie. Po ataku Niemiec na ZSRR i nastaniu okupacji niemieckiej przebywał w ukryciu, a od 1943 w Warszawie, pod 1944 pod Łodzią. W swych papierach osobistych przechował rękopis wspomnień z getta lwowskiego Maurycego Allerhanda, pt. "Zapiski z tamtego świata". W 1947 wyemigrował do Londynu. Jego źródłem utrzymania były tłumaczenia.
Zmarł 9 lutego 1962 w Londynie wskutek potrącenia przez samochód.

</doc>
<doc id="3744668" url="https://pl.wikipedia.org/wiki?curid=3744668" title="Kościół św. Jakuba Apostoła w Sobótce">
Kościół św. Jakuba Apostoła w Sobótce

Kościół świętego Jakuba Apostoła – rzymskokatolicki kościół parafialny należący do dekanatu Sobótka archidiecezji wrocławskiej.
Pierwsza wzmianka o nim pochodzi z 1250 roku, przeprowadzone w 1948 roku badania odkryły świątynię romańską z przełomu XII i XIII wieku. Została ona przebudowana w 1500 roku w stylu gotyckim a następnie została odbudowana po pożarze w 1739 roku w stylu barokowym. Wieża zachodnia została nadbudowana w latach 1855-1857, cała budowla natomiast została zniszczona w 1945 roku i odbudowano ją w latach 1955-1957. Odkryte fragmenty romańskie dają dowód na to, że pierwotna świątynia była trójnawowym kościołem bazylikowym posiadającym kwadratowe prezbiterium zamknięte absydą. Obecnie świątynia jest zbarokizowanym trójnawowym Kościołem bazylikowym gotyckim posiadającym krótkie prezbiterium zakończone trójbocznie oraz wieżę od strony zachodniej. Wnętrze podzielone jest na cztery przęsła i nakryte jest sklepieniem kolebkowym na gurtach. Znajduje się w nim duża część barokowego wyposażenia z 1. połowy XVIII wieku, a na zewnętrznej skarpie jest wmurowany kamienny lew w stylu romańskim z XII wieku.

</doc>
<doc id="3744669" url="https://pl.wikipedia.org/wiki?curid=3744669" title="Jordi Ferrón">
Jordi Ferrón

Jordi Ferrón Forné (ur. 15 sierpnia 1978 w Barcelonie) – były hiszpański piłkarz grający na pozycji prawego obrońcy.
Kariera.
Grał w juniorach FC Barcelona. W 1995 roku awansował do drużyny „C” katalońskiego klubu, zaś dwa lata później – do zespołu „B”. W pierwszym zespole nigdy nie zagrał i w sezonie 1999/2000 został zawodnikiem Rayo Vallecano, dla którego strzelił siedem goli w Primera División. W 2000 roku przeszedł do Realu Saragossa, z którym dwukrotnie zdobył Puchar Króla (2001 i 2004). W 2004 roku został piłkarzem Albacete Balompié, dla którego grał do 2008 roku. Następnie grał w Badalonie, dla której rozegrał 180 meczów w Segunda División B. W 2014 roku zakończył karierę.
Grał w młodzieżowych reprezentacjach Hiszpanii. W 2000 roku zdobył srebrny medal na igrzyskach olimpijskich.

</doc>
<doc id="3744672" url="https://pl.wikipedia.org/wiki?curid=3744672" title="Stephen Joseph Reichert">
Stephen Joseph Reichert



</doc>
<doc id="3744676" url="https://pl.wikipedia.org/wiki?curid=3744676" title="Powrót (film 1948)">
Powrót (film 1948)

Homecoming – amerykański melodramat z 1948 roku w reżyserii Mervyna LeRoya.
Fabuła.
Żonaty chirurg zaciąga się do wojska w czasie II wojny światowej gdzie poznaje atrakcyjną pielęgniarkę.

</doc>
<doc id="3744677" url="https://pl.wikipedia.org/wiki?curid=3744677" title="Mistrzostwa Świata w Unihokeju Mężczyzn 2010 (kwalifikacje)">
Mistrzostwa Świata w Unihokeju Mężczyzn 2010 (kwalifikacje)

W kwalifikacjach do unihokejowych Mistrzostw Świata 2010 wzięły udział reprezentacje narodowe z 23 państw, które walczyły o 8 miejsc, dających prawo występu w turnieju głównym (finałach MŚ) – pięć pozostałych miejsc było zarezerwowane dla drużyny gospodarzy imprezy: Finlandii oraz siedem najlepszych drużyn poprzedniego turnieju: Czech, Szwecji, Łotwy, Rosji, Norwegii oraz Niemcy.
Kwalifikacje do mistrzostw odbyły się w trzech strefach kontynentalnych: europejskiej, azjatyckiej oraz amerykańskiej.
Europa.
Grupa 1.
Grupa A.
Wyniki
Grupa B.
Wyniki
Grupa 2.
Grupa A.
Wyniki 
Grupa B.
Wyniki 
Azja i Oceania.
Wyniki 
Ameryka.
Spośród czterech drużyn, które są w amerykańskiej strefie IFF wzięło udział tylko dwóch innych zespołów - Brazylia i Argentyna odmówił udziału w kwalifikacjach.
Wyniki

</doc>
<doc id="3744679" url="https://pl.wikipedia.org/wiki?curid=3744679" title="Pilu">
Pilu

Pilu – wieś w Estonii, w prowincji Jõgeva, w gminie Põltsamaa.

</doc>
<doc id="3744681" url="https://pl.wikipedia.org/wiki?curid=3744681" title="Pudivere (Põltsamaa)">
Pudivere (Põltsamaa)

Pudivere – wieś w Estonii, w prowincji Jõgeva, w gminie Põltsamaa.

</doc>
<doc id="3744682" url="https://pl.wikipedia.org/wiki?curid=3744682" title="Puduküla">
Puduküla

Puduküla – wieś w Estonii, w prowincji Jõgeva, w gminie Põltsamaa.

</doc>
<doc id="3744683" url="https://pl.wikipedia.org/wiki?curid=3744683" title="Puiatu (Põltsamaa)">
Puiatu (Põltsamaa)

Puiatu – wieś w Estonii, w prowincji Jõgeva, w gminie Põltsamaa.

</doc>
<doc id="3744685" url="https://pl.wikipedia.org/wiki?curid=3744685" title="Rõstla">
Rõstla

Rõstla – wieś w Estonii, w prowincji Jõgeva, w gminie Põltsamaa.

</doc>
<doc id="3744687" url="https://pl.wikipedia.org/wiki?curid=3744687" title="Räsna (Põltsamaa)">
Räsna (Põltsamaa)

Räsna – wieś w Estonii, w prowincji Jõgeva, w gminie Põltsamaa.

</doc>
<doc id="3744690" url="https://pl.wikipedia.org/wiki?curid=3744690" title="Ministerstwo Edukacji, Kultury i Sportu (Hiszpania)">
Ministerstwo Edukacji, Kultury i Sportu (Hiszpania)

Ministerstwo Edukacji, Kultury i Sportu (hiszp. "Ministerio de Educación, Cultura y Deporte") – resort odpowiedzialny za edukację, kulturę i sport w Hiszpanii. Do zadań ministerstwa należą: kształtowanie i prowadzenie polityki rządu w dziedzinie edukacji, rozpowszechnianie i ochrona hiszpańskiego dziedzictwa narodowego oraz prowadzenie polityki rządu w ramach sportu. Ministerstwo zostało utworzone 21 grudnia 2011 królewskim dekretem. Od 25 czerwca 2015 ministerem jest Íñigo Méndez de Vigo (2015-2018).

</doc>
<doc id="3744692" url="https://pl.wikipedia.org/wiki?curid=3744692" title="I Liceum Ogólnokształcące w Toruniu">
I Liceum Ogólnokształcące w Toruniu



</doc>
<doc id="3744694" url="https://pl.wikipedia.org/wiki?curid=3744694" title="I LO w Toruniu">
I LO w Toruniu



</doc>
<doc id="3744700" url="https://pl.wikipedia.org/wiki?curid=3744700" title="Payload (informatyka)">
Payload (informatyka)

Payload – fragment przesyłanych danych, będący formą wiadomości. Payload nie zawiera informacji wysyłanych wraz z nim, takich jak nagłówki bądź metadane, czasami określane jako dane ogólne, wysyłane wyłącznie w celu ułatwienia dostarczenia pakietu.
Termin „payload” służy do rozróżnienia „istotnych” informacji w otrzymanym pakiecie od metadanych wykorzystanych do jego obsługi. Pojęcie to jest zapożyczone z dziedziny transportu, gdzie odnosi się ono do „wartościowej” części obciążenia. Przykładowo ładowność cysterny wynosi 20 ton oleju, lecz masa całkowita pojazdu w pełni załadowanego jest dużo większa, ponieważ dochodzi do tego m.in. masa zbiornika, ładunku, pojazdu, kierowcy etc. Używanie pojazdu do transportu ładunku wiąże się z kosztami, ale klient płaci (ang. "pay") tylko za dostarczony olej (czyli ładunek – ang. "load"), stąd określenie "payload".
Zastosowania.
W kontekście bezpieczeństwa komputerowego, termin "payload" oznacza część szkodliwego oprogramowania, która wykonuje szkodliwe działanie. Ma ono zazwyczaj dwa cele: rozprzestrzenianie się i wykonywanie pewnej modyfikacji w systemie docelowym, takiej jak usuwanie plików, złamanie zabezpieczeń systemu, wykonanie połączenia telefonicznego itp. Część, która się rozprzestrzenia to metadane, natomiast kod, który wykonuje rzeczywistą szkodliwą pracę, to payload. 
W kontekście analizy szkodliwego oprogramowania, takiego jak robaki, wirusy i konie trojańskie, "payload" odnosi się do niekorzystnych efektów działania takich programów. Przykładowe payloady obejmują m.in. niszczenie danych, wiadomości zawierające obraźliwe treści lub fałszywe wiadomości e-mail wysyłane do dużej liczby osób. 
W programowaniu, najbardziej powszechne użycie tego terminu występuje w kontekście protokołów komunikacyjnych, w celu odróżnienia metadanych od danych rzeczywistych. Przykładowo można rozważyć odpowiedź usługi JSON, która wygląda następująco (sformatowane dla zwiększania czytelności):
 "status":"OK",
 "data":{ 
 "message":"Hello, world!"
W tym przypadku ciąg "Hello, world!" jest payloadem – tzn. częścią, która najbardziej interesuje odbiorcę – resztę stanowią metadane protokołu.

</doc>
<doc id="3744703" url="https://pl.wikipedia.org/wiki?curid=3744703" title="Najlepiej sprzedające się książki na świecie">
Najlepiej sprzedające się książki na świecie



</doc>
<doc id="3744711" url="https://pl.wikipedia.org/wiki?curid=3744711" title="Kościół Najświętszego Serca Pana Jezusa w Sobótce">
Kościół Najświętszego Serca Pana Jezusa w Sobótce

Kościół Najświętszego Serca Pana Jezusa – rzymskokatolicki kościół parafialny należący do dekanatu Sobótka archidiecezji wrocławskiej. Znajduje się w zachodniej części Sobótki – Sobótce-Górce.
Jest to świątynia wzniesiona w latach 1932-1933, po zamknięciu świątyni dawnego probostwa augustianów, zaprojektował ją architekt Kurt Langer z Wrocławia. Wewnątrz kościoła znajduje się wyposażenie w stylu późnobarokowym przeniesione z dawnej świątyni. Wykonawcą prac budowlanych był Berthold Sandmann z Sobótki.

</doc>
<doc id="3744714" url="https://pl.wikipedia.org/wiki?curid=3744714" title="USS Ancon (AP-66)">
USS Ancon (AP-66)



</doc>
<doc id="3744715" url="https://pl.wikipedia.org/wiki?curid=3744715" title="USAT Ancon">
USAT Ancon



</doc>
<doc id="3744716" url="https://pl.wikipedia.org/wiki?curid=3744716" title="Julij Karasik">
Julij Karasik

Julij Jurjewicz Karasik (ros. "Юлий Юрьевич Карасик"; ur. 1923, zm. 2005) – radziecki reżyser filmowy oraz scenarzysta. Ludowy Artysta RFSRR (1977). Zasłużony Działacz Sztuk RFSRR (1969).
Absolwent WGIK. Pracował w kronice filmowej oraz wytwórni filmów popularno-naukowych.
Pochowany na Cmentarzu Trojekurowskim w Moskwie.
Wybrana filmografia.
Źródło:

</doc>
<doc id="3744724" url="https://pl.wikipedia.org/wiki?curid=3744724" title="SS Mary Whitridge">
SS Mary Whitridge



</doc>
<doc id="3744738" url="https://pl.wikipedia.org/wiki?curid=3744738" title="Alfred Bizanc">
Alfred Bizanc



</doc>
<doc id="3744751" url="https://pl.wikipedia.org/wiki?curid=3744751" title="Eliezer Sherbatov">
Eliezer Sherbatov

Eliezer „Eli” Sherbatov, ros. Элиезер Алексеевич Щербатов – Elijezijer Aleksiejewicz Szczerbatow (ur. 9 października 1991 w Rechowot) – izraelski hokeista pochodzenia rosyjskiego. Reprezentant Izraela.
Kariera.
Występował w lidze izraelskiej. Od 2008 do 2011 grał w Kanadzie, gdzie był zawodnikiem w ligach QMAAA oraz dwa sezony w lidze QMJHL w strukturze CHL. Od września 2012 przez dwa sezony zawodnik we francuskich rozgrywkach Ligue Magnus. Od czerwca 2013 zawodnik HK Astana w lidze kazachskiej. Od lipca 2014 hokeista Bejbarysu Atyrau w tych samych rozgrywkach. W sierpniu 2015 przedłużył kontrakt. Od sierpnia 2017 zawodnik Slovana Bratysława. W październiku 2018 został zawodnikiem amerykańskiego klubu Berlin BlackJacks w lidze LNAH. W listopadzie 2018 przeszedł do łotewskiego klubu HK Kurbads. W grudniu 2018 przeszedł do Arłanu Kokczetaw. Pod koniec stycznia 2019 przeszedł do słowackiego zespołu HC Košice, skąd odszedł w maju 2019. W październiku 2019 został zawodnikiem Jertysu Pawłodar, z którego odszedł w czerwcu 2020 z zamiarem podjęcia gry w Polsce. W czerwcu 2020 został zawodnikiem Unii Oświęcim. Po transferze Sherbatova do klubu z Oświęcimia swoje niezadowolenie wyraził publicznie rabin ze Stanów Zjednoczonych, Elchanan Poupko, który napisał m.in. "Dla Żyda grać w drużynie Auschwitz jest zdradą narodu żydowskiego i haniebnym ciosem dla milionów (...) Każdy żyjący dziś w tym mieście jest winny (...) Jest wiele innych drużyn, znajdź inną", po czym sam zawodnik odpowiedział mu podchodząc pozytywnie do całej sprawy, a po jego stronie stanęli: klub Unii Oświęcim, miasto Oświęcim, a także Stowarzyszenie Zawodników Hokeja na Lodzie i Państwowe Muzeum Auschwitz-Birkenau w Oświęcimiu (po interwencji naczelnego rabina Polski, Michaela Schudricha, następnie Poupko przeprosił za swoje słowa). Po sezonie 2020/2021 w marcu 2021 ogłoszono odejście Sherbatova z zespołu Unii. W lipcu 2021 został zaangażowany przez ukraiński HK Mariupol. Po inwazja Rosji na Ukrainę z 24 lutego 2022 był czasowo uwięziony w niebezpiecznej strefie w Mariupolu, po czym zdołał się wydostać. Jeszcze w listopadzie 2021 ogłoszono, że latem będzie występował w mistrzostwach Izraela w barwach Jerusalem Capitals. W sierpniu 2022 ogłoszono jego transfer do Jonquière Marquis w kanadyjskiej lidze LNAH.
Został reprezentantem Izraela. Uczestniczył w turniejach mistrzostw świata juniorów do lat 18 w 2005 (Dywizja III, w wieku 14 lat), 2006 (Dywizja III), 2008 (Dywizja III). W kadrze seniorskiej uczestniczył w turniejach 2010 (Dywizja II), 2011 (Dywizja III), 2012 (Dywizja IIB), 2014 (Dywizja IIA), 2019, 2022 (Dywizja IIA).

</doc>
<doc id="3744753" url="https://pl.wikipedia.org/wiki?curid=3744753" title="Anasyrma">
Anasyrma

Anasyrma (gr. "ἀνάσυρμα, pol. podnieść ubranie") – zaobserwowany w V wieku p.n.e. (dokładnie w 445 roku p.n.e.) przez Herodota, a później przez Diodora Sycylijskiego w I wieku p.n.e. (dokładnie w 60 roku p.n.e.) staroegipski rytuał dobrowolnego obnażania przez kobiety swoich genitaliów. Także "ana-suromai" (gr. ἀνάσυρομαι) lub anlu.
Historia.
Anasyrma (ze starożytnej greki: ἀνάσυρμα) składa się ze słów: ἀνά ana „góra, naprzeciw, tył”, oraz σύρμα syrma „spódnica”; liczba mnoga: anasyrmata (ἀνασύρματα), również nazywana anasyrmos (ἀνασυρμός).
Catherine Blackledge w swojej książce "Wagina. Sekretna historia kobiecej siły" pisze o rytuale podniesienia spódnicy, jako o akcie występującym w różnych okresach historycznych i w różnych, niezależnych miejscach na świecie. Prezentacja kobiecego sromu miała trzy główne zastosowania: mogła przekazać i tym samym wzmóc płodność i urodzajność, powodując wzrost roślin i żyzność gleby. Następnie mogła zapobiec nieszczęściu, odstraszyć wrogów, złe duchy, drapieżników czy ujarzmić nieszczące siły natury, a także być środkiem dyscyplinarnym, czy zawstydzającym winowajcę. Istnieje katalońskie powiedzenie: "Morze uspokaja się, widząc kobiecy srom". Kiedy kobiety w Katalonii chciały zapewnić swoim mężom rybakom spokojny połów, wychodziły na brzeg morza i podnosiły swoje spódnice, aby w ten sposób poskromić ewentualny sztorm. Groźne burze ujarzmiały podnosząc spódnice również Hinduski z Madrasu. W "Historii naturalnej" Pliniusz pisał o tym, że widok nagiej kobiety może uciszyć burze gradową, trąbę powietrzną czy błyskawice.
W traktacie "O cnotach kobiet" Plutarch opisuje "Kobiety z Persji" (VI w. p.n.e.), które obnażając się zawstydziły mężczyzn i tym samym zmieniły bieg bitwy.
Akt "ana-suromai" został opisany w gazecie "Irish Times" 23 września 1977 przez Waltera Mahon-Smitha:
Mieszkańcy wysp polinezyjskich wierzyli, że moc tkwiąca w żeńskich narządach płciowych jest w stanie przepędzić złe duchy. Aby uzdrowić opętanego, stosowano przysiad nagiej kobiety na jego klatce piersiowej. Kobiety w starożytnym Egipcie obnażały się na polu, aby zapobiec nieszczęściom i równocześnie zapewnić obfitość plonów i urodzaj. Pliniusz opisał zwyczaj według, którego przed świtem kobieta chodzi po polu z obnażonym sromem, aby pozbyć się szkodników i wzmóc płodność ziemi.
Anasyrma nieodłącznie towarzyszyła staroegipskiemu, dorocznemu festiwalowi Bubastis na cześć kociej bogini przyjemności, muzyki, tańca i radości Bastet oraz innym tamtejszym świętom nawiązującym do urodzaju.
Rytuał "anasyrmy" według relacji Diodora Sycylijskiego z 60 roku p.n.e. miał miejsce w memfickiej świątyni Serapeum. W świątyni tej opiekowano się bykiem o imieniu "Apis". Apisa według tradycji uważano za inkarnację boga Ptaha. W przypadku padnięcia byka, zastępowano go następnym. Sytuacja ta była okazją do rytualnego "ana-suromai":
Przypuszcza się, iż rytuał zaobserwowany przez Diodora Sycylijskiego w Memfis miał umacniać płodność Apisa – miał wspierać moc rozrodczą ziemi, bóstw i ludzi.
Akt podniesienia spódnicy miał większą moc, jeśli w rytuale uczestniczyła większa liczba kobiet. Bohaterkami najliczniejszego aktu obnażenia były Kamerunki. Po I woj. św. kiedy Kamerun został podzielony między Francję i Anglię, zachodnia część należała do Anglii. Brytyjskie władze kolonialne chciały wprowadzić nowe reformy rolne, które nie znalazły akceptacji tamtejszych kobiet. Kobiety ruszyły do głównego miasta, aby tam protestować. W sumie zebrało się siedem tysięcy kobiet.
Dla afrykańskich kobiet zbiorowe obnażanie było aktem prezentacji dumy z własnej płci i z narządów płciowych, a także stanowiło sposób na zawstydzenie innych. Zdawało się przypominać o szacunku wobec miejsca, które stanowi bramę prowadzącą na ten świat. Zawstydzanie sromem, pozwoliło stworzyć określenie "sromotny wstyd", który w obecnym kontekście kulturowym rozumiany jest opacznie, jako wstyd z posiadanego sromu, a nie jako umiejętność zawstydzania sromem, miejscem mocy.
Wiara w potęgę aktu obnażania sromu widoczna jest w sztuce licznych kultur. Można go odnaleźć w rzeźbach, posążkach, amuletach, figurkach, na pieczęciach i biżuterii. Jedne z najstarszych przedstawień odnajdujemy na cylindrycznych pieczęciach z Syrii datowanych na 1400 rok p.n.e. Przedstawione na nich kobiety ukazują srom, rozchylając nogi bądź zadzierając szaty do góry – gesty te uznawano za święte. Japońska szintoistyczno-buddyjska bogini Kannon bywa przedstawiana z zadartą szatą i obnażonym sromem, na przykład w świątyni Kanshoji w Tatebayashi. Pochodzi z XVIII w. i do dzisiaj stanowi obiekt kultu – chcąc zyskać błogosławieństwo, wierni dotykają jej świętej joni i namaszczają ją czerwoną ochrą. Najbardziej znane są figurki Sheela-na-Gig, które nieskromnie odsłaniają starannie wycyzelowane genitalia, spoglądając na przechodniów z setek średniowiecznych chrześcijańskich kościołów i zamków. Rzeźby te można spotkać w Anglii, Irlandii, Walii, zachodniej Francji, północnej Hiszpanii i Szkocji. Większość tych przedstawień ukryto, zniszczono bądź sromowe szczeliny zalepiono cementem w XVII wieku. Jedna z najsłynniejszych angielskich dziewcząt Sheela-na-Gig znajduje się na murach kościoła Marii Panny i Świętego Dawida w wiosce . Udało się jej dotrwać do XXI wieku. Aż do zeszłego wieku Sheele uważano za symbole płodności – aby zwiększyć swą płodność kobieta miała dotknąć figurkę bądź ją potrzeć. Niektóre z kamiennych rzeźb mają całkiem wytarte sromy. Jednak według tradycji wystarczyło podobno tylko popatrzeć na Sheele. Każda młoda panna zmierzająca do ołtarza spoglądała na postać Sheeli, aby zapewnić sobie płodność. Jednak poza wzmożeniem płodności figurki mogły pełnić funkcję ochronną – przepędzały diabła czy złe duchy. O ochronnej funkcji świadczy ich umiejscowienie – zwykle przy wejściu nad drzwiami. Jedno z najbardziej znanych przedstawień, to kamienna panna z XII wieku, która pierwotnie umieszczona była nad średniowieczną bramą , która prowadziła do miasta (obecnie znajduje się w muzeum Castello Sforzesco w Mediolanie). Motyw kobiety obnażającej srom umieszczonej w takim miejscu znajdujemy nie tylko na budowlach europejskich. Można go spotkać również w Ekwadorze czy Indonezji.
Ana-suromai w sztuce współczesnej.
W 2010 polska artystka Iwona Demko zainspirowana książką Catherine Blackledge "Wagina. Kobieca seksualność w historii kultury" wykonała obiekt, złożony z ośmiu uszytych lalek, unoszących spódnice. W 2016 roku artystka stworzyła pracę pod tytułem "408 223 podniesień spódnic, czyli mój sen o Czarnym Proteście". Fotomontaż przedstawia powieloną postać artystki, która w akcie protestu podnosi spódnicę, stojąc na krakowskim rynku.
W 2014 angielska artystka performerka Nicola Canavan, zaprosiła kobiety do wspólnego projektu "Raising the Skirt". Wychodząc od warsztatów, chciała stworzyć sieć artystek, jak sama mówiła: "odważnych i nieustraszonych Kobiet, które staną na stanowisku, by odzyskać kontrolę nad naszym ciałem i sposobem, w jaki jest on przedstawiany, ubóstwiany i dokumentowany". Rezultatem projektu stały się zdjęcia w geście ana-suromai.
W 2015 Iza Moczarna-Pasiek – polska artystka, fotografka, feministka w ramach projektu "Syreni śpiew" zaprosiła dojrzałe kobiety do refleksji nad swoją kobiecością. Przez okres dziesięciu miesięcy odbywały się spotkania w gościnnej przestrzeni Bałtyckiej Galerii Sztuki Współczesnej, gdzie kobiety wspólnie dyskutowały, śmiały się, płakały, spierały, czytały, śpiewały i oddychały świadomie, eksplorując różne obszary kobiecości i badając ich granice. Jednym z elementów projektu był gest ana-suromai artystki w towarzystwie pięciu innych kobiet, wykonany nad brzegiem morza (zainspirowany katalońskim powiedzeniem "Morze uspokaja się, widząc kobiecy srom").

</doc>
<doc id="3744758" url="https://pl.wikipedia.org/wiki?curid=3744758" title="Kościół św. Anny w Sobótce">
Kościół św. Anny w Sobótce

Kościół świętej Anny – rzymskokatolicki kościół pomocniczy należący do parafii św. Jakuba Apostoła w Sobótce.
Świątynia była pierwotnie kościołem cmentarnym, wybudowano ją w połowie XIV wieku, następnie rozbudowano w latach 1498-1546 i odrestaurowano około 1725 roku. Budowla jest orientowana, murowana, wzniesiona z kamienia i cegły. Z zewnątrz prezentuje się jako kościół halowy trójnawowy i czteroprzęsłowy. Świątynia posiada wydłużone prezbiterium zakończone trójbocznie nakryte sklepieniem kolebkowym z lunetami. nawy natomiast nakrywa płaski drewniany strop. We wnętrzu znajdują się cztery rzeźby w stylu późnogotyckim z około 1500 roku oraz elementy wyposażenia w stylu barokowym pochodzące z 1. połowy XVIII wieku.

</doc>
<doc id="3744764" url="https://pl.wikipedia.org/wiki?curid=3744764" title="Zimrin">
Zimrin

Zimrin (arab. زمرين) – miejscowość w Syrii, w muhafazie Dara. W 2004 roku liczyła 2048 mieszkańców.

</doc>
<doc id="3744765" url="https://pl.wikipedia.org/wiki?curid=3744765" title="Brimeura duvigneaudii">
Brimeura duvigneaudii

Brimeura duvigneaudii (L.Llorens) Rosselló, Mus &amp; Mayol – gatunek rośliny z rodziny szparagowatych ("Asparagaceae" Juss.). Występuje endemicznie na Balearach – w północnej części Majorki, w górach Serra de Tramuntana. 
Biologia i ekologia.
Gatunek ten znany jest tylko z mało liczebnych trzech subpopulacji. Rośnie w wapiennych szczelinach skalnych oraz na zboczach w pobliżu morza. Występuje na wysokości od 150 do 250 m n.p.m. Rozwija się w gorących miejscach w pełnym nasłonecznieniu. Kwitnie od maja do lipca. 
Roślina jest geofitem. Części nadziemne rośliny zamierają w lecie, gdy jest gorąco i sucho. Jak dotąd zaobserwowano tylko jedną populację, w której rośliny produkują nasiona – pozostałe wydają się rozmnażać bezpłciowo poprzez podział bulw. "Brimeura duvigneaudii" uważana jest za gatunek reliktowy, a więc taki, który kiedyś miał większy zasięg występowania, lecz z powodu zmian klimatycznych niemal zniknął w ciągu kilku tysiącleci. Te pozostałe populacje mogą mieć trudności w radzeniu sobie w dzisiejszym środowisku. 
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie zagrożonych. Został zaliczony do tej kategorii, ponieważ jego subpopulacje są małe (jedna prawie zanikła), a ich populacja ma tendencję spadkową. Szacuje się, że każda subpopulacja liczy nie więcej niż 50 dojrzałych osobników (choć szacunki są trudne do potwierdzenia ze względu na niewielkie rozmiary rośliny). Obszar, jaki wykorzystuje gatunek, wynosi zaledwie 7,5 km², a więc jest wystarczająco mały, aby był podatny na ekstremalne zjawiska naturalne, takie jak na przykład pożary. "Brimeura duvigneaudii" ma również problemy z rozmnażaniem się, prawdopodobnie z powodu zmian klimatycznych. 
Na poziomie regionalnym siedlisko tej rośliny jest chronione jako stanowisko przyrodnicze o szczególnym znaczeniu zatwierdzone uchwałą z 1991 roku przez parlament wspólnoty autonomicznej Balearów. Jest także wymieniona w katalogu zagrożonych gatunków na Balearach.

</doc>
<doc id="3744767" url="https://pl.wikipedia.org/wiki?curid=3744767" title="Studnia na Szlaku">
Studnia na Szlaku

Studnia na Szlaku (Jaskinia na Szlaku) – jaskinia w Dolinie Miętusiej w Tatrach Zachodnich. Wejście do niej znajduje się w górnej części Kobylarzowego Żlebu tuż przy szlaku prowadzącym na Małołączniaka, na wysokości 1794 m n.p.m. Długość jaskini wynosi 11 metrów, a jej deniwelacja też 11 metrów.
Opis jaskini.
Jaskinię stanowi 9,5-metrowa, pionowa studnia zaczynająca się w niewielkim otworze wejściowym. Na początku zwęża się, a następnie rozszerza w kształcie dzwonu. Z jej dna odchodzi w dół krótki, szczelinowy, zasypany piaskiem korytarzyk.
Przyroda.
W jaskini brak jest nacieków. Ściany są wilgotne, nie ma na nich roślinności.
Historia odkryć.
Jaskinię odkrył A. Oślicki w październiku 1992 roku. Ze względu na bezpieczeństwo turystów idących niebieskim szlakiem na Czerwone Wierchy otwór jaskini został zasłonięty dużymi wantami przez pracowników Tatrzańskiego Parku Narodowego.

</doc>
<doc id="3744768" url="https://pl.wikipedia.org/wiki?curid=3744768" title="Zajzun (Dara)">
Zajzun (Dara)

Zajzun (arab. زيزون) – miejscowość w Syrii, w muhafazie Dara. W 2004 roku liczyła 1933 mieszkańców.

</doc>
<doc id="3744769" url="https://pl.wikipedia.org/wiki?curid=3744769" title="King of the Mountain match">
King of the Mountain match

King of the Mountain match – specjalna odmiana ladder matchu odbywająca się wyłącznie w amerykańskiej federacji wrestlingowej Impact Wrestling (dawniej Total Nonstop Action Wrestling).
Zasady pojedynku.
1. W pojedynku bierze udział pięciu zawodników, którzy na początku nie spełniają odpowiednich warunków, by przejąć pas. Aby spełnić warunki, zawodnik musi przypiąć (pinfall) lub zmusić do poddania (submission) innego uczestnika w ringu bądź poza nim (zasada Falls Count Anywhere).
2. Przegrany musi spędzić dwie minuty w „karnej klatce”, a wygrany odbiera z rąk sędziego tytuł.
3. We wspomnianej klatce możliwe jest przebywanie nawet kilku wrestlerów jednocześnie. Często w środku toczą ze sobą pojedynek lub tworzą sojusz.
4. Gdy pas trafia do któregoś z zawodników, każdy inny spełniający warunki, może mu go ukraść. Natomiast jeśli w jakimkolwiek momencie pas zostanie upuszczony i żaden uczestnik nie zdoła szybko go przejąć, wraca do sędziego.
5. Zwycięzcą uznaje się tego, kto wspiąwszy się na drabinę, zawiesi pas na haku umieszczonym nad ringiem.
King of the Mountain match różni się od typowego ladder matchu tym, że uczestnicy starają się zawiesić pas na haku nad ringiem po wejściu na drabinę, zamiast zdjąć go z niego.
Historia.
28 czerwca 2015 roku, na gali Slammiversary, King of the Mountain match powrócił po sześcioletniej przerwie. Zwycięzca tego pojedynku zdobył reaktywowany tytuł TNA King of the Mountain Championship.

</doc>
<doc id="3744770" url="https://pl.wikipedia.org/wiki?curid=3744770" title="Sza’ara">
Sza’ara

Sza’ara (arab. شعارة) – miejscowość w Syrii, w muhafazie Dara. W 2004 roku liczyła 1790 mieszkańców.

</doc>
<doc id="3744774" url="https://pl.wikipedia.org/wiki?curid=3744774" title="Szakra (Dara)">
Szakra (Dara)

Szakra (arab. شقرة) – wieś w Syrii, w muhafazie Dara. W 2004 roku liczyła 487 mieszkańców.

</doc>
<doc id="3744776" url="https://pl.wikipedia.org/wiki?curid=3744776" title="Corrado Farina">
Corrado Farina

Corrado Farina (ur. 18 marca 1939 w Turynie, zm. 11 lipca 2016 w Rzymie) – włoski reżyser filmowy i scenarzysta.

</doc>
<doc id="3744778" url="https://pl.wikipedia.org/wiki?curid=3744778" title="Przemysław Szymiński">
Przemysław Szymiński

Przemysław Szymiński (ur. 24 czerwca 1994 w Katowicach) – polski piłkarz występujący na pozycji obrońcy. Od 2019 r. jest zawodnikiem Frosinone Calcio.
Życiorys.
W Ekstraklasie zadebiutował 15 lipca 2016 roku w zakończonym wynikiem 2:1 meczu przeciwko Lechii Gdańsk rozegranym w Płocku, w którym strzelił swoją pierwszą bramkę, zarówno w tych rozgrywkach, jak i ogółem w ligowych występach w barwach Wisły. Jest byłym młodzieżowym reprezentantem Polski.
1 sierpnia 2017 został piłkarzem włoskiego US Città di Palermo.

</doc>
<doc id="3744779" url="https://pl.wikipedia.org/wiki?curid=3744779" title="Dekanat Vilafranca del Penedès">
Dekanat Vilafranca del Penedès

Dekanat Vilafranca del Penedès – jeden z 9 dekanatów diecezji Sant Feliu de Llobregat w Hiszpanii. 
Według stanu na lipiec 2016 w jego skład wchodziło 30 parafii. 

</doc>
<doc id="3744780" url="https://pl.wikipedia.org/wiki?curid=3744780" title="Dziura nad Szlakiem">
Dziura nad Szlakiem

Dziura nad Szlakiem – jaskinia, a właściwie schronisko, w Dolinie Miętusiej w Tatrach Zachodnich. Wejście do niej znajduje się nad Kobylarzowym Zachodem, w zboczu Kobylarzowej Turni, nad szlakiem turystycznym prowadzącym na szczyt Małołączniaka, na wysokości 1593 m n.p.m. Długość jaskini wynosi 11 metrów, a jej deniwelacja 6 metrów.
Opis jaskini.
Jaskinię stanowi obszerna sala, do której prowadzi duży otwór wejściowy. Na wysokości 3 metrów odchodzi z niej do góry krótki, szczelinowy korytarzyk.
Przyroda.
W jaskini brak jest nacieków. Ściany są wilgotne, rosną na nich mchy i glony.
Historia odkryć.
Jaskinia została odkryta oraz opisana przez I. Luty i K. Wardakowskiego ze Speleoklubu Warszawskiego w lipcu 1986 roku.

</doc>
<doc id="3744782" url="https://pl.wikipedia.org/wiki?curid=3744782" title="Emancipator">
Emancipator

Emancipator (ur. 27 maja 1987 w Nowym Jorku jako Douglas Appling) – amerykański muzyk, producent muzyczny i multiinstrumentalista, reprezentant amerykańskiego rocka elektronicznego. Uprawia muzykę z kręgu takich gatunków jak: trip hop, downtempo, ambient, chillout.
Biografia i twórczość.
Doug Appling dorastał w Wirginii. Do muzyki zachęcali go rodzice. Pomiędzy 4 a 12 rokiem życia uczył się gry na skrzypcach, po czym zainteresował się instrumentarium rock and rollowym: gitarą elektryczną, gitarą basową i perkusją opanowując grę na tych instrumentach. W liceum grał w post-punkowej grupie na perkusji. Zamiłowanie do muzyki elektronicznej odziedziczył po ojcu, który zgromadził kolekcję wykonawców tego gatunku począwszy od lat 70. (Kraftwerk aż do 90. (Orbital); po ojcu odziedziczył również zamiłowanie do klasyki rocka, jak Fleetwood Mac. Natomiast matce, która była wolontariuszką Korpusu Pokoju, zawdzięcza kontakt z afrykańską zanzą i egzotycznymi brzmieniami. Będąc studentem College’u of William &amp; Mary grał w uczelnianych zespołach jam rockowych, pracując jednocześnie nad swym debiutanckim albumem. Studia ukończył z dyplomem w specjalności psychologia, ale uczęszczał również na zajęcia z muzyki.
Debiutancki album, wydany nakładem własnym pod pseudonimem Emancipator i zatytułowany "Soon It Will Be Cold Enough", ukazał się w 2006 roku. Został nagrany z udziałem skrzypaczki Cindy Kao i gościnnie występującej wokalistki Thao Nguyen. Od strony muzycznej stanowił połączenie misternych rytmów z nastrojowymi fakturami dźwiękowymi.
W 2009 roku Emancipator przeprowadził się do Portland. W lipcu tego samym roku zadebiutował na żywo, jako muzyk otwierający koncerty Bonobo, odbył też tournée po Japonii. Występy te były dla niego ważne doświadczenie i stanowiły wstęp do kariery koncertowej. W 2010 wydał kolejny album, "Safe in the Steep Cliffs", w którym szerzej wykorzystał instrumenty akustyczne oraz bardziej ambitne aranżacje i programowanie. W wywiadzie dla Alexandry Carelli stwierdził, iż wielką inspiracją jego muzyki jest natura. Takie tytuły, jak „Greenland”, „Nevergreen”, „Rattlesnakes” i „Hill sighed”, wynikły z próby refleksji nad naturalnymi cechami jego piosenek. Nastrój który emanował z jego muzyki, inspirowany był światem przyrody.
W 2011 ukazał się album "Remixes", na który złożyły się jego remiksy nagrań takich muzyków jak Blockhead, czy Big Gigantic. W 2012 roku założył własną wytwórnię Loci Records, wydając muzykę tworzoną przez przyjaciół, jak Tor i Stev. Na trzecim albumie, "Dusk to Dawn", wydanym w 2013 roku przez Loci Records wystąpił po raz pierwszy jego częsty współpracownik koncertowy, skrzypek Ilya Goldberg. Poza skrzypcami na albumie pojawiła się gitara akustyczna, syntezator Mooga, samplingi wokalne, ulotne dźwięki zanzy i perkusji.Emancipator występuje na koncertach z własnym zespołem, Emancipator Ensemble, koncertując często z takimi artystami jak Pretty Lights i Odesza.
Dyskografia.
Albumy.
Źródło:
Single (Download).
Źródło:

</doc>
<doc id="3744786" url="https://pl.wikipedia.org/wiki?curid=3744786" title="Jaakko Salovaara">
Jaakko Salovaara



</doc>
<doc id="3744787" url="https://pl.wikipedia.org/wiki?curid=3744787" title="Cmentarz ewangelicki w Karwieńskich Błotach Pierwszych">
Cmentarz ewangelicki w Karwieńskich Błotach Pierwszych

Cmentarz ewangelicki w Karwieńskich Błotach Pierwszych – dawny cmentarz ewangelicki, założony w XVII wieku. Zachowały się ruiny grobowca oraz kilka nagrobków.
24 kwietnia 1990 cmentarz został wpisany do rejestru zabytków.
Opis.
Nieprzydatne nadmorskie bagna leżące na południowy zachód od Karwi postanowił zagospodarować starosta pucki Jan Jakub Wejher, sprowadzając w tym celu w 1599 osadników olęderskich (głównie mennonitów). Osadnicy zmeliorowali teren i założyli wieś Karwieńskie Błota zachowując odrębny język, kulturę i wyznanie. W XIX wieku w wyniku germanizacyjnej polityki Prus ulegli znacznemu zniemczeniu. Cmentarz powstał w połowie XIX wieku. Po drugiej wojnie światowej większość zniemczonych Olędrów przesiedlono do Niemiec.
Cmentarz założony został na planie prostokąta i otoczony głogowym żywopłotem. Zachowały się znajdujące się w jego we wschodniej części ruiny murowanego z cegły grobowca z drugiej połowy XIX wieku oraz szczątki nagrobków, z których najstarszy nosi datę 1848. Cmentarz użytkowany był jeszcze w latach 1940.
Cmentarz znajduje się na zachód od zabudowy wsi wśród nieużytkowanych zarastających drzewami pól.
Galeria.
Zdjęcia z 2016:

</doc>
<doc id="3744789" url="https://pl.wikipedia.org/wiki?curid=3744789" title="André Cailleux">
André Cailleux

Andre de Cayeux de Senarpont, André Cailleux (ur. 24 grudnia 1907 w Paryżu, zm. 27 grudnia 1986 w Saint-Maur-des-Fossés) – francuski geolog i geograf. Otrzymał tytuł doktora honoris causa Uniwersytetu Łódzkiego.

</doc>
<doc id="3744791" url="https://pl.wikipedia.org/wiki?curid=3744791" title="Bolesław Kardaszewski">
Bolesław Kardaszewski

Bolesław Kardaszewski (ur. 7 lipca 1931 w Warszawie, zm. 6 stycznia 2000 w Łodzi) – polski architekt, profesor nauk technicznych, nauczyciel akademicki Politechniki Łódzkiej i polityk, poseł na Sejm PRL VII kadencji z ramienia Polskiej Zjednoczonej Partii Robotniczej.
Życiorys.
Absolwent Wydziału Architektury Politechniki Warszawskiej (1960, studiował od 1950 do 1956). W 1955 podjął pracę w Biurze Projektów i Studiów Prefabrykacji Budownictwa Przemysłowego w Warszawie, a w 1956 translokował się do Łodzi, gdzie został głównym projektantem Biura Projektowo-Badawczego Budownictwa Ogólnego „Miastoprojekt – Łódź Miasto”. Kandydat do Senatu w 1989.
Nauczyciel akademicki Wydziału Budownictwa, Architektury i Inżynierii Środowiska Politechniki Łódzkiej.
Członek łódzkiego oddziału Stowarzyszenia Architektów Polskich. Był architektem, który wywarł znaczny wpływ na obraz powojennej architektury Łodzi. Pochowany na cmentarzu komunalnym Doły w Łodzi (12 stycznia 2000).

</doc>
<doc id="3744795" url="https://pl.wikipedia.org/wiki?curid=3744795" title="Teodor Mangafas">
Teodor Mangafas

Teodor Mangafas (gr. Θεόδωρος Μαγκαφᾶς) – bizantyński arystokrata i wojskowy, uzurpator. 
Życiorys.
Za panowania cesarza Izaaka II Angelosa (1185-1195) ogłosił się w 1188 roku niezależnym władcą Filadelfii w Azji Mniejszej. Przyjął tytuł cesarski i bił własną monetę. Izaak II uznał go jako gubernatora miasta pod warunkiem wyzbycia się ambicji cesarskich i odesłania syna na dwór w Konstantynopolu. W 1193 Teodor jednak został wypędzony z miasta. Podczas chaosu spowodowanego IV krucjatą ponownie w 1203 zawładnął Filadelfią. Panował tam do roku 1205. 

</doc>
<doc id="3744797" url="https://pl.wikipedia.org/wiki?curid=3744797" title="Žemaitė">
Žemaitė

Žemaitė. właściwie Julija Beniuševičiūtė-Žymantienė, pol. Julia z Beniuszewiczów Żymontowa (ur. 4 czerwca lub 23 maja 1845 w Bukantė niedaleko Pługian, zm. 7 grudnia 1921 w Mariampolu) – litewska pisarka i działaczka społeczna. Uznawana za "jedną z najwybitniejszych przedstawicielek realizmu krytycznego".
Życiorys.
Urodziła się w polsko-litewskiej litewskiej rodzinie szlacheckiej. Rodzice wychowali ją, oraz 3 pozostałe córki, w języku i kulturze polskiej. Nie pozwalali uczyć się języka litewskiego oraz bawić z dziećmi litewskich chłopów pańszczyźnianych.
Nie odebrała formalnej edukacji. W dużej mierze była samoukiem (czytała dużo książek).
Była, wraz z rodziną, zaangażowana we wspieranie powstania styczniowego.
W 1865 roku poślubiła byłego powstańca Wawrzyńca Żymonta (lit. Laurynasa Žymantasa), mężczyznę z niższej warstwy społecznej. Mieli siedmioro dzieci.
Twórczość.
Pisała powieści, opowiadania, sztuki teatralne oraz artykuły publicystyczne w obronie praw kobiet.
Pisać zaczęła dzięki wsparciu Povilasa Višinskisa, litewskiego pisarza i działacza politycznego. Debiutowała w roku 1894 opowiadaniem "Rudens vakaras" ("Wieczór jesienny").
Do jej najbardziej znanych dzieł należą:
cykle opowiadań:
oraz:
dramaty:
oraz dramaty napisane wspólnie z Gabrielą Petkevičaitė-Bitė:
Przekłady na język polski.
Jej opowiadania były tłumaczone na język polski (wraz z innymi autorami litewskimi) w zbiorach:
Działalność społeczna.
Angażowała się w obronę praw kobiet pisząc artykuły publicystyczne, a w 1907 roku uczestniczyła w Kownie w pierwszym zjeździe litewskich kobiet.
W czasie I Wojny Światowej wyemigrowała przez Rosję do USA, gdzie zaangażowała się w zbieranie funduszy na rzecz ofiar wojny.
Upamiętnienie.
Rodzinny dom pisarki zamieniony został na muzeum poświęcone jej pamięci - "Žemaitės memorialinis muziejus".
Na jej cześć nazwany został plac w Wilnie - plac Žemaitė, położony przy reprezentacyjnym Prospekcie Giedymina. Ustawiony na nim został pomnik Žemaitė autorstwa Petrasa Aleksandravičiusa.
Jej imieniem nazwana został również jedna z ulic Wilna.
Jej wizerunek znalazł się na:

</doc>
<doc id="3744803" url="https://pl.wikipedia.org/wiki?curid=3744803" title="Julija Beniuševičiūtė-Žymantienė">
Julija Beniuševičiūtė-Žymantienė



</doc>
<doc id="3744806" url="https://pl.wikipedia.org/wiki?curid=3744806" title="Julija Žemaitė">
Julija Žemaitė



</doc>
<doc id="3744808" url="https://pl.wikipedia.org/wiki?curid=3744808" title="Julija Beniuševičiūtė">
Julija Beniuševičiūtė



</doc>
<doc id="3744843" url="https://pl.wikipedia.org/wiki?curid=3744843" title="Kuba Majerczyk">
Kuba Majerczyk



</doc>
<doc id="3744845" url="https://pl.wikipedia.org/wiki?curid=3744845" title="Archiprezbiterat Guadix">
Archiprezbiterat Guadix

Archiprezbiterat Guadix – jeden z 5 archiprezbiteratów diecezji Guadix w Hiszpanii. 
Według stanu na lipiec 2016 w jego skład wchodziło 16 parafii. 

</doc>
<doc id="3744852" url="https://pl.wikipedia.org/wiki?curid=3744852" title="Wieża św. Pawła">
Wieża św. Pawła



</doc>
<doc id="3744855" url="https://pl.wikipedia.org/wiki?curid=3744855" title="Make Me...">
Make Me...

Make Me... – singel amerykańskiej piosenkarki Britney Spears z dziewiątego albumy studyjnego "Glory". W piosence gościnnie wystąpił raper G-Eazy. Twórcami tekstu utworu są Britney Spears, Matthew Burns, Joe Janiak i Gerard Gillum, natomiast jego produkcją zajął się Burns. Singel swoją premierę miał 15 lipca 2016 roku. „Make Me...” pod względem muzycznym łączy w sobie przede wszystkim muzykę R&amp;B. Piosenka otrzymała dobre recenzje od krytyków muzycznych, którzy chwalili wokal Spears oraz poprawę w jej najnowszych wydaniach.
Tło.
W marcu 2015 roku, Spears poinformowała, że nagrywa nowy materiał na swój kolejny album studyjny. Początkowo portal "Las Vegas Sun" ogłosił, że utwór zatytułowany „Make Me (Oooh)” zostanie wydany w maju 2016 roku i zostanie zaprezentowany podczas Billboard Music Awards 2016, a premiera albumu nastąpi w czerwcu. Jednak ze względu na trudności produkcyjne, piosenka została opóźniona w wydaniu.
Według Robina Leacha, reportera muzycznego strony "Las Vegas Sun", piosenkarka „odeszła od prostego popu na rzecz naprawdę ciekawego klimatu, który jest świetny”. 25 maja 2016 roku, poimformowano, że amerykański raper G-Eazy wystąpi gościnnie w utworze. Oficjalna okładka singla została zaprezentowana 14 lipca. Ukazuje Spears owiniętą w biały materiał i wysokie kozaki. 15 lipca 2016 roku, piosenka została wydana w formacie digital download na iTunes Store. Następnego dnia, utwór udostępniono w serwisach streamingowych, a cztery dni później zaczął być grany w rozgłośniach radiowych.
Teledysk.
Pierwszy nieopublikowany teledysk do „Make Me” został nakręcony 2 czerwca 2016 roku i został wyreżyserowany przez Davida LaChapell’a, który wcześniej pracował z piosenkarką w klipie do piosenki „Everytime”. Klip został odrzucony, ponieważ Spears oraz wytwórnia uważali, że jest „zbyt seksowny i w ogóle bez sensu”. Oficjalny teledysk został opublikowany 5 sierpnia na Vevo oraz na YouTube w reżyserii Randee St. Nicholas.

</doc>
<doc id="3744856" url="https://pl.wikipedia.org/wiki?curid=3744856" title="Młode wilki (ścieżka dźwiękowa)">
Młode wilki (ścieżka dźwiękowa)

Młode wilki – ścieżka dźwiękowa do filmu sensacyjnego o tym samym tytule w reżyserii Jarosława Żamojdy z 1995 roku.
Utwory użyte w filmie "Młode wilki" zostały zaczerpnięte głównie z repertuaru zespołu Varius Manx, choć na krążku pojawiły się również nagrania innych polskich grup muzycznych, m.in. Golden Life, zespołu M.A.F.I.A oraz De Mono.
Album uzyskał status platynowej płyty.

</doc>
<doc id="3744858" url="https://pl.wikipedia.org/wiki?curid=3744858" title="Archiprezbiterat Fardes-Los Montes">
Archiprezbiterat Fardes-Los Montes

Archiprezbiterat Fardes-Los Montes – jeden z 5 archiprezbiteratów diecezji Guadix w Hiszpanii. 
Według stanu na lipiec 2016 w jego skład wchodziło 20 parafii. 

</doc>
<doc id="3744862" url="https://pl.wikipedia.org/wiki?curid=3744862" title="Archiprezbiterat Fardes - Los Montes">
Archiprezbiterat Fardes - Los Montes



</doc>
<doc id="3744866" url="https://pl.wikipedia.org/wiki?curid=3744866" title="Zamach stanu w Turcji (2016)">
Zamach stanu w Turcji (2016)

Zamach stanu w Turcji – nieudana próba wojskowego zamachu stanu, przeprowadzona nocą z 15 na 16 lipca 2016 roku przez grupę tureckich wojskowych średniego szczebla.
Tło.
Od początku istnienia partia AKP znajdowała się w opozycji do wojska, które było przywiązane do idei kemalizmu, czyli m.in. ścisłego rozdziału państwa od religii. Zdaniem wielu wojskowych rządy umiarkowanych islamistów były zagrożeniem dla świeckiej republiki. W 1997 r. wojsko interweniowało, próbując zablokować nominację prezydencką dla Abdullaha Güla – polityka AKP. Po przejęciu władzy przez AKP Recep Erdoğan wystąpił przeciw armii, doprowadzając wielu prominentnych oficerów przed sąd pod mniej lub bardziej wiarygodnymi zarzutami. Pozostali zdecydowali się na współpracę z nową władzą lub zostali zwolnieni i zastąpieni przez lojalnych oficerów młodszego pokolenia.
Zwrot w polityce AKP nastąpił po konflikcie z przywódcą religijnym Fethullahem Gülenem, którego zwolennicy zdobyli znaczne wpływy w wymiarze sprawiedliwości i policji. Erdoğan w sporze z gulenistami zwrócił się w stronę armii, zawierając z nią taktyczny sojusz. W ramach współpracy z wojskiem oczyszczono z zarzutów wielu generałów i zostawiono armii wolną rękę w kwestii kurdyjskiej.
Wśród możliwych przyczyn puczu najczęściej wymieniało się planowane przez prezydenta Erdoğana zmiany tureckiej konstytucji (zwiększenie uprawnień prezydenta, w tym pełna kontrola nad armią, ograniczenie roli Sądu Konstytucyjnego). Zmiany w konstytucji nie były jednak możliwe z powodu braku konstytucyjnej większości 2/3 głosów w parlamencie. AKP nie zdołała uzyskać takiej większości mimo przyśpieszonych wyborów, w których dochodziło do nadużyć.
Przebieg.
Puczyści zamierzali zacząć działania o godz. 3.00 w nocy, z piątku na sobotę. Wrogie im służby bezpieczeństwa przejrzały ich plany i akcja rozpoczęła się już w piątek o godz. 15. Służby wywiadu o godz. 16 poinformowały najwyższych dowódców wojskowych o nadchodzącej próbie puczu. Rozesłano rozkazy, by nie wspierać puczystów. Zostały także powiadomione władze cywilne w najważniejszych miastach, w tym Keyseri, Sirnak i Malatya, w których miały lądować samoloty transportowe wysłane po żandarmów sił specjalnych, z oddziałów zaprawionych w bojach z kurdyjską partyzantką i operacjach antyterrorystycznych.
Na pasie startowym w bazie lotniczej Malatya zaparkowano (z pomocą policji) kilkanaście ciężarówek, co skutecznie uniemożliwiło start transportowców C-130. Do Ankary nie poleciał żaden z zaplanowanych samolotów z żandarmami i amunicją, przez co nie udało się opanować praktycznie żadnego kluczowego punktu w stolicy. Media i internet działały niemal nieprzerwanie.
Według tureckich władz ostatecznie sygnał do rozpoczęcia puczu miał dać o godz. 21 gen. Mehmet Disli, brat jednego z posłów rządzącej Partii Sprawiedliwości i Rozwoju (AKP).
O przewrocie wojskowym poinformował w godzinach wieczornych 15 lipca 2016 roku premier Turcji Binali Yıldırım. Dodał, że do akcji wkroczyły tureckie służby bezpieczeństwa.
Uczestnicy zamachu opanowali siedzibę tureckich sił zbrojnych i wzięli szefa sztabu generalnego Hulusi Akara jako zakładnika, weszli także do biura rządzącej partii AKP w Stambule oraz siedziby tureckiej telewizji TRT w Ankarze.
Puczyści zablokowali dwa z trzech mostów przez Bosfor i podjęli próbę opanowania budynku parlamentu. W Stambule swoje powstanie ogłosiła wojskowa „Rada Pokoju”, która zapowiedziała przywrócenie rządów prawa i obronę praw człowieka. Tureckie Siły Zbrojne oświadczyły, że przejęły kontrolę nad Turcją. Wojsko przejęło kontrolę nad stambulskim lotniskiem Atatürka, na skutek czego odwołano wszystkie loty. W Ankarze wojskowe helikoptery dokonały ostrzału siedziby wywiadu, starcia miały także miejsce w parlamencie, komendzie policji i rezydencji premiera, aresztowany i zabity został także szef wydziału walki z terroryzmem. Puczystom nie udało się aresztować ministra MSW Efkan Ala, ponieważ nie przyszedł on na spotkanie, na którym planowano go uwięzić.
Sprawcy zamachu wystosowali oświadczenie:
Wojsko tureckie ogłosiło nadto wprowadzenie stanu wojennego oraz godziny policyjnej. Po godz. 2:00 w nocy do Stambułu przyleciał prezydent Erdoğan, który z powodu puczu przerwał wakacje w kurorcie Marmaris. Prezydent został wcześniej poinformowany o działaniach puczystów przez dowódcę I Armii, rozlokowanej przy granicy z Grecją i w okolicach Stambułu, generała Umita Dundara. Zadeklarował wierność i ostrzegł Erdogana przez zmierzającymi w jego kierunku komandosami. Zaoferował prezydentowi ochronę, o ile ten najpierw dotrze do Stambułu. Trzy śmigłowce z komandosami mającymi aresztować prezydenta, zjawiły się nad jego hotelem około pół godziny po odjeździe prezydenckiej kolumny. Samolot Erdoğana próbowały przechwycić myśliwce F-16, ale jego pilot zdołał przekonać ich załogi, że prowadzi zwykły lot rejsowy. Na wezwanie prezydenta na ulice wyszło społeczeństwo, w tym także zwolennicy partii opozycyjnych, którzy protestowali przeciw obalaniu władz wybranych w demokratycznych wyborach. Cywile zaczęli rozbrajać żołnierzy i przepędzać czołgi, a policja zaczęła aresztowania żołnierzy. Żołnierze nie zdecydowali się strzelać do demonstrantów. Poparcie dla władz i sprzeciw wobec zamachu zadeklarowała szybko także najwyższa kadra dowódcza armii, w tym szef sztabu generalnego i dowódca stacjonującej w okolicach Stambułu 1 Armii. Pucz potępiły także partie opozycyjne. Pomimo oświadczeń rebeliantów turecki rząd ogłosił, że sytuacja w kraju jest pod kontrolą.
Siły wierne władzom Turcji odbiły szefa sztabu generalnego sił zbrojnych Turcji aresztowanego wcześniej przez buntowników. Aresztowano 1563 osoby związane z puczem, usunięto ze stanowisk 29 pułkowników i 5 generałów.
Prezydent Turcji Erdoğan zapowiedział: "Nie pójdziemy na żadne ustępstwa".
Oskarżył też przebywającego na emigracji w USA jednego z przywódców opozycji Fethullaha Gülena o popieranie zamachowców.
Pucz załamał się krótko po północy w nocy z 15 na 16 lipca. Około 2:00 przedstawiciele rządu zajęli budynek telewizji państwowej i wznowili nadawanie programu telewizyjnego, a o 3:00 prezydent Erdoğan wylądował na lotnisku w Stambule. Żołnierze popierający puczystów w Stambule zaczęli porzucać posterunki i rano 16 lipca 2016 roku agencje prasowe zaczęły uznawać pucz za nieudany. W czasie walk zginęło 312 osób, a 1440 zostało rannych.
Następstwa.
W następstwie puczu władze państwowe rozpoczęły aresztowania pod zarzutem udziału w zamachu lub popierania go. 17 lipca minister sprawiedliwości Bekir Bozdağ podał, że zatrzymano 6 tys. osób, w tym ponad 100 generałów na około 360 służących w tureckich siłach zbrojnych. Ponadto ze stanowisk odwołano też ok. 3 tys. sędziów i prokuratorów. Do 19 lipca 2016 ze służby zwolniono ok. 8. tys. policjantów.
Do 20 lipca 2016 aresztowano 9,3 tys. osób. Pracę utraciło: 8 tys. policjantów, 7,5 tys. żołnierzy, 2,7 tys. sędziów i prokuratorów, 1,5 tys. pracowników resortu finansów, 492 kaznodziejów i nauczycieli religijnych, 257 urzędników kancelarii premiera, 100 pracowników agencji wywiadu. Cofnięto licencję 21 tys. nauczycieli. Zawieszono w obowiązkach 15 tys. nauczycieli oraz wypowiedziano pracę 1,6 tys. nauczycieli akademickich.
20 lipca 2016 prezydent Erdoğan ogłosił na trzy miesiące stan wyjątkowy, mający na celu unormowanie sytuacji w kraju po próbie puczu.
Burmistrz Stambułu Kadir Topbas zapowiedział stworzenie dla zabitych uczestników puczu odrębnego cmentarza. Wypowiedział się przy tym o osobach mających być pochowane na tej nekropolii: „Każdy, kto odwiedzi to miejsce, będzie ich przeklinać i nie znajdą spokoju w swoich grobach [...]. Myślę, że przywódców zamachu stanu nic nie uratuje przed piekłem. Ale musimy zrobić tak, by świat stał się dla nich nie do zniesienia.” Ministerstwo do spraw religii (Diyanet) ogłosiło, że uczestnicy puczu nie otrzymają pogrzebu islamskiego.
Na mocy dekretu prezydenta Erdoğana w lipcu 2016 zamknięto 1043 prywatnych szkół, 1229 charytatywnych fundacji, 15 uniwersytetów, 35 placówek medycznych oraz zdelegalizowano 19 związków zawodowych.
29 lipca 2016 Najwyższa Rada Wojskowa Turcji (YAS) awansowała 99 pułkowników na generałów; awansowała 16 generałów oraz admirałów; 48 wysłała na emeryturę; dotychczasowy zastępca sił zbrojnych, gen. Yasar Guler, został dowódcą żandarmerii; szef sztabu gen. Hulusi Akar, pozostanie w szeregach armii, a także kilka innych dowódców piechoty, marynarki wojennej oraz lotnictwa.
Do 29 lipca 2016 tureckie władze zamknęły ponad 130 redakcji i tytułów medialnych, nakazy aresztowania wydano dla ponad 89 dziennikarzy, wydawców i pracowników tureckich mediów. European University Association ogłosiło pod koniec lipca 2016, że w wyniku represji dokonywanych przez władze po puczu z pracy zwolniono ponad 15 tys. naukowców oraz 1577 dziekanów uczelni różnego typu.
Liczba zatrzymanych pod zarzutem popierania puczu według danych z 30 lipca 2016 wyniosła 18 tys. a około 10 tys. zostało aresztowanych. Około 50 tys. osób unieważniono paszporty.
W lipcu 2016 władze Turcji zawiesiły obowiązywanie na terenie kraju Europejskiej Konwencji Praw Człowieka.
Premier Turcji Binali Yıldırım ogłosił 17 sierpnia 2016, że do tego czasu ze względu na powiązania z puczem zatrzymano 40 029 osób, spośród których 20 355 osób nadal przebywa w areszcie. Premier oświadczył też, że pracy pozbawiono łącznie 79 900 osób.
18 sierpnia 2016 media podały informację, że w związku ze zachowaniem władz Turcji po nieudanym puczu Stany Zjednoczone rozpoczęły przenoszenie broni jądrowej umieszczonej w amerykańskich bazach w Turcji do Rumunii.
W styczniu 2017 turecki minister pracy Mehmet Muezzinoglu powiadomił, że w związku z wydarzeniami nazywanymi przez rząd puczem władze pozbawiły zatrudnienia ok. 100 tys. urzędników państwowych i innych osób zatrudnionych w sektorze publicznym
Na mocy dekretu ogłoszonego 7 lutego 2017 zatrudnienia pozbawiono ok. 4,5 tysiąca urzędników publicznych, w tym ponad połowa spośród nich to pracownicy ministerstwa edukacji.
14 lipca 2017 władze Turcji ogłosiły pozbawienie stanowisk kolejnych ponad 7 tysięcy policjantów, pracowników państwowych i nauczycieli akademickich. Nowa fala zwolnień objęła m.in. 2303 policjantów, 302 nauczycieli akademickich, zdegradowano 342 emerytowanych oficerów i innych wojskowych. W ciągu roku, jaki upłynął od pierwszych represji, pozbawiono stanowisk ponad 150 tysięcy tureckich funkcjonariuszy państwowych, a około 50 tysięcy aresztowano.
Kontrowersje.
Jeszcze w trakcie puczu część dziennikarzy, komentatorów i dyplomatów wysuwała teorię, jakoby pucz był prowokacją prezydenta Erdoğana przeprowadzoną w celu uzyskania pretekstu do przeprowadzenia czystek w armii, sądownictwie, mediach i parlamencie. Za potwierdzeniem tej tezy przemawiać miała wypowiedź samego Erdoğana, iż pucz jest „darem od Boga, aby oczyścić armię ze zdrajców” oraz stosunkowa bierność zbuntowanych oddziałów wojska. Z kolei inni sugerują, że mała grupka oficerów faktycznie chciała dokonać puczu, ale w pewnym momencie rząd dowiedział się o tych planach i zaczął świadomie pociągać za sznurki w szeregach spiskowców, co uzasadniałoby, dlaczego armia, która jest zwykle dobrze przygotowana i zorganizowana, wykazała się tym razem sporą nieudolnością.

</doc>
<doc id="3744871" url="https://pl.wikipedia.org/wiki?curid=3744871" title="Zofia Korzeńska">
Zofia Korzeńska

Zofia Korzeńska, (ur. 26 marca 1931 w Mazurach, Podkarpacie; zm. 15 września 2016 w Kielcach) – polska poetka, krytyk literacki, eseistka, redaktorka książek. Ukończyła polonistykę na Uniwersytecie Jagiellońskim, emerytowana nauczycielka i bibliotekarka. Członkini Warszawskiego Oddziału Stowarzyszenia Pisarzy Polskich.
Publikacje.
b) Eseje i krytyka literacka.
Wybór obszerniejszych i ważniejszych esejów:
Od 1987 roku, a od 2007 systematycznie, publikowała w prasie artykuły, recenzje oraz eseje na temat współczesnej poezji i prozy polskiej. Obszerniejsze eseje opublikowała też jako książki.
b1) Eseje-książki.
1. Zyta ma styl: o twórczości Zyty Trych : (esej), Starachowice : Oficyna Wydawnicza „Radostowa”, 2006, 24 s.; . 
2. Ogrody kultury Zdzisława Tadeusza Łączkowskiego, Starachowice ; Kielce : Oficyna Wydawnicza „Radostowa”, 2008, 72 s, (Bibliogr. prac Z. T. Łączkowskiego s. 69-71), Tyt. okł.: Zdzisława Tadeusza Łączkowskiego ogrody kultury; . 
3. Z biczem satyry przez historię i kulturę : twórczość literacka Antoniego Dąbrowskiego, Starachowice : Oficyna Wydawnicza „Radostowa”, 2008, 32 s., [4] s.; .
4. Walka anioła z demonem : Zdzisława Antolskiego droga twórcza / il. Edo Tuz, Kielce : „Jedność”, 2009, 336 s., XVI s.; . 
5. Gorejące drzewo : (o poezji Ottona Grynkiewicza), Kielce : „Civitas Christiana”, 2016, [1] s. : il. Grynkiewicz, Kielce : „Civitas Christiana”, 2015, 63, [1] s. : il.; . 
b2) Eseje w pracach zbiorowych i czasopismach.
1. „Stanisław” Karola Wojtyły – rapsod o mieczu i słowie, w : Słowo – myśl – ethos w twórczości Jana Pawła II / pod red. Zbigniewa Trzaskowskiego, Kielce, 2005, s. 119-142; .
2. Los człowieka w poezji ks. Janusza Artura Ihnatowicza, w : Godność człowieka wczoraj i dziś : wokół zagadnień antropologicznych / pod red. Agnieszki Smolińskiej, Kielce ; Busko-Zdrój, 2009, S. 111-158; . 
3. Wędrowanie – przystanek Pińczów : z życia i twórczości Eligiusza Dymowskiego, w: Tradycje literackie Ponidzia, red. Antoni Dąbrowski, Starachowice, 2011, s. 169-190; .
4. Wygnanie i ocalenie w twórczości Czesława Miłosza na przykładzie Doliny Issy, w : Literatura i język w szkole : wybór prac metodycznych nauczycieli polonistów. Cz. 8 / red. nauk. Tadeusz Hołda, Kielce, 1990, S. 57-103.
5. Zdzisław Antolski – naczelny bard Ponidzia, w: Tradycje literackie Ponidzia / red. Antoni Dąbrowski, Starachowice, 2011, S. 105-156; .
6. Anka Ponidzianka : czyli Anna Błachucka i jej twórczość literacka, w: Tradycje literackie Ponidzia / red. Antoni Dąbrowski, Starachowice, 2011, S. 211-241; .
7. Humanizm chrześcijański i marksistowski, w : Wierność dziedzictwu / red. Mieczysław Majewski, Mieczysław Rusiecki, Kielce, 1987, S. 153-183.
8. Sakralność języka i jego rola w kulturze, w: Wierność dziedzictwu / red. Mieczysław Majewski, Mieczysław Rusiecki, Kielce, 1987, S. 157-183.
9. Klasycyzm we współczesnej poezji polskiej, w : Literatura i język w szkole : wybór prac metodycznych nauczycieli polonistów. Cz. 4 / przew. zesp. red. Zdzisław Ratajek, Kielce, 1987, S. 108-146.
10. Prorokini Anna : profetyzm Anny Kamieńskiej na przykładzie wiersza Prorocy, w: Literatura i język w szkole : wybór prac metodycznych nauczycieli polonistów. Cz. 8 / red. nauk. Tadeusz Hołda, Kielce, 1990, S. 21-43.
11. Kategoria czasu w filozofii i w literaturze. Cz. 1, „Studia Humanistyczne”, 1991, s. 96-138.
12. Kategoria czasu w filozofii i w literaturze. Cz. 2, „Studia Humanistyczne II”, 1991, s. 263-312.
13. Samowychowanie jako „stopniowa akumulacja wszystkiego, co dobre i piękne” – esej na temat Listu do młodych Jana Pawła II, „Studia Humanistyczne II”, 1991, s. 121-137. 
14. Miłoszowe wejście w czasoprzestrzeń dzieciństwa : próba interpretacji filozoficzno-metafizycznej poezji Czesława Miłosza na przykładzie poematu „Świat”, „Język Polski w Szkole”, 1991/92, z. 4, s. 3-17.
15. Autentyzm wczoraj i dziś : (oblicza autentyzmu), w: Otarłem się o życie, otarłem się o słowa w: czterdziestolecie pracy pisarskiej Stanisława Rogali / [red. Zbigniew Trzaskowski] ; Wojewódzka Biblioteka Publiczna, Wydział Pedagogiczny i Artystyczny, Instytut Filologii Polskiej Uniwersytetu Humanistyczno-Przyrodniczego im. Jana Kochanowskiego w Kielcach, Kielce, 2008, S. 245-266; .
16. Poetycko-filozoficzna refleksja nad codziennością, czyli „Rondo” Ireny Żukowskiej-Rumin. – Tryb dostępu: https://web.archive.org/web/20160103134347/http://pisarze.pl/recenzje/8652-zofia-korzenska-poetycko-filozoficzna-refleksja-nad-codziennosci-czyli-rondo-ireny-zukowskiej-rumin.html
17. Inne eseje, artykuły, recenzje zob. przypis I: Bibliografia PBW on-line: http://www.pbw.kielce.pl/userfiles/file/nowe_zestawienia/dokument345.pdf
c) Wstępy i posłowia.
Napisała wstępy i posłowia do książek wielu poetów i prozaików:
1. Posłowie // W : Lirtania : (poranne kobiety – leśna kolejka losu) / Andrzej Piskulak. – Kielce, 2005. – S. 97-103; .
2. Wartości moralne i artystyczne wierszy Doroty Mostowiec [posłowie] // W : Anioły kamienne, Anioły drewniane. – Kielce, 2005. – S. 93-106; .
3. Posłowie // W : W imię Ojca... / Andrzej Piskulak. – Kielce, 2006. – S. 132-135; .
4. Zdarzyła się nam Zyta Trych, słowo wstępne // W : Zdarzyło się w K. / Zyta Trych. – Starachowice, 2007. – S. 5-21; .
5. I kamień można obudzić // W : Obudzić kamień / Maria Elżbieta Szulikowska. – Rzeszów, 2010, s. 5-9; .
6. Nie utracimy poetyckich sadów [posłowie] // W : Sad utracony / Zdzisław Antolski. – Kielce, 2010. – S. 72-74, .
7. Niezwykły tandem malarsko-poetycki [posłowie] // W : Dopowiedziane wierszem / Marzena Kasprowicz, Tomasz Olbiński. – Kielce, 2010, s. 78; .
8. Siostra słowików : (słowo wstępne) // Prządka snów / Janina Jolanta Jurek. – Kielce 2011, s. 5-10; .
9. Odsłony zła i poszukiwanie nadziei [wstęp] // W : Piać do podświadomości / Anna Błachucka. – Kielce 2012, s. 5-9; .
10. Pasjonujące opowieści [posłowie] // W : Maszyna metafizyczna / Zdzisław Antolski. – Kielce, 2012. – S. 110-112; .
11. Teatr – zaczarowany dom Zyty Trych / Zofia Korzeńska, Grzegorz Cuper // W : Obszar zaczarowanej baśni, Kielce : Stowarzyszenie Przyjaciół Teatru im. Stefana Żeromskiego, 2012.– S. 5-10; .
12. Fascynacje edytora (posłowie) // W: Fascynacje : o twórczości Zdzisława Tadeusza Łączkowskiego / red. Eligiusz Dymowski. – Kielce: U Poety, 2013, s. 283-285; .
13. Słowo wstępne: Autorka z bogatą wyobraźnia // W: Zaułki zdarzeń / Celina Ślefarska. – Kielce : „Civitas Christiana”, 2014, s. 5-8; .
14. Naprawiacz świata, [posłowie w: ] Ostatni chłop / Anna Błachucka. Warszawa : Ludowa Spółdzielnia Wydawnicza, 2015, s. 261-267; .
15. W dojrzałości życia [wstęp] // W: Pegazowe dróżki / Otton Grynkiewicz. – Kielce: „Civitas Christiana”, 2016, s. 5-14; .
16. Wiesław Kot – moralista nie moralizujący [wstęp] // W: Różaniec poetów / Wiesław Kot. – Kielce: „Civitas Christiana”, 2016, s. 5-12; .
d) Prace o dialekcie rodzinnej wsi Mazury.
1. Napisała i zredagowała dwutomową książkę z dialektologii: Z dawnych lat: Gwara i obyczaje wsi Mazury (zapamiętane z dziecka i młodości), il. Jan Kardyś, cz. 1 i 2, Polskie Towarzystwo Nauczycieli, Warszawa-Kielce 2014; nry , , 
e) Bibliografie i antologie.
Opracowała i opublikowała następujące bibliografie i antologie:
1. Pisarze polscy i obcy w programie szkół średnich : bibliografia przedmiotowa w wyborze, [oprac. zespół... pod kier. Zofii Korzeńskiej], Kielce : IKN ODN, 1982, [6], 194 s.
2. U brzegów jesieni : antologia poezji polskiej o schyłku życia. T. 1 / wstęp Mieczysław Rusiecki ; wybór i oprac. Zofia Korzeńska ; bibliogr. Elżbieta Durlik, Kielce : „Jedność”, 2000, LVII, I ,198 s, Bibliogr. s. XXXVII-LI, 177-180; . 
3. Zostałeś w nas, Ojcze Święty : antologia poetów świętokrzyskich, kom. red. Zdzisław Antolski, Zofia Korzeńska, Stanisław Nyczaj, Zyta Trych ; słowo wstępne Stanisław Żak ; il. Edward Tuz, Kielce : „Jedność”, 2005, 127 s. ; .
f) Przekład.
 Zofia Korzeńska przetłumaczyła z francuskiego: 1. Arbelet, Claire: Magnificat wieczoru : kronika pięknej starości, Kielce : „Jedność”, 1997, 135, [1] s.; .
IV. W latach 2002–2014 zredagowała (łącznie z korektą i adiustacją) kilkadziesiąt książek dla wydawnictwa „Jedność” w Kielcach
Bibliografia:podmiotowo-przedmiotowa Zofii Korzeńskiej.
Ewa Lewicka – Pedagogiczna Biblioteka Wojewódzka w Kielcach – opracowała bibliografię podmiotowo-przedmiotową Zofii Korzeńskiej, on-line http://www.pbw.kielce.pl/userfiles/file/nowe_zestawienia/dokument345.pdf

</doc>
<doc id="3744873" url="https://pl.wikipedia.org/wiki?curid=3744873" title="Kościół Niepokalanego Serca Najświętszej Maryi Panny w Strupinie">
Kościół Niepokalanego Serca Najświętszej Maryi Panny w Strupinie

Kościół Niepokalanego Serca Najświętszej Maryi Panny – rzymskokatolicki kościół parafialny należący do dekanatu Prusice archidiecezji wrocławskiej. Jest jedynym rejestrowanym zabytkiem miejscowości.
Obecna świątynia została wzniesiona jako ewangelicka w 1878 roku według projektu mistrza budowlanego Krause ze Strupiny. Swoim kształtem budowla nawiązuje do świątyni starochrześcijańskiej, posiada elementy neoromańskie nawiązujące do Karla Friedricha Schinkla (są to odkryty drewniany strop, wieża) i motywy w stylu neogotyckim. We wnętrzu na ścianie zachodniej zostały wmurowane liczne kartusze i epitafia rodów szlacheckich – kolatorów świątyni oraz nagrobki w stylu późnorenesansowym z XVII wieku, przeniesione z rozebranego kościoła.

</doc>
<doc id="3744876" url="https://pl.wikipedia.org/wiki?curid=3744876" title="Zamach stanu w Turcji">
Zamach stanu w Turcji



</doc>
<doc id="3744878" url="https://pl.wikipedia.org/wiki?curid=3744878" title="Strajk hiszpańskich kontrolerów ruchu lotniczego">
Strajk hiszpańskich kontrolerów ruchu lotniczego

Strajk hiszpańskich kontrolerów ruchu lotniczego rozpoczął się 3 grudnia 2010, kiedy ich większość odeszła od stanowisk pracy i urządziła dziki strajk. Rząd Hiszpanii upoważnił wojsko do przejęcia kontroli nad ruchem powietrznym (w sumie osiem lotnisk), w tym nad dwoma największymi lotniskami w państwie, czyli Madryt-Barajas i Barcelona–El Prat. 4 grudnia 2010 nad ranem wprowadził "stan alarmu", nakazując kontrolerom powrót na stanowiska pracy. Krótko po tym kontrolerzy zaczęli wracać do pracy i po kilku dniach stajk został wygaszony.
Strajk kontrolerów został zorganizowany po roku dyskusji między rządem a władzami Aeny nad warunkami pracy, harmonogramami pracy i świadczeniami dla pracowników. W dniu strajku rząd Hiszpanii zatwierdził plan częściowej prywatyzacji Aeny.
Było to pierwsze wprowadzenie stanu wyjątkowego od czasu transformacji ustrojowej. Niektórzy kontrolerzy twierdzili, że byli zmuszeni do pracy pod presją karabinów wymierzonych w nich.
Zastosowanie stanu wyjątkowego przez rząd Hiszpanii było krytykowane przez ATCEUC (Air Traffic Controllers European Unions Coordination).

</doc>
<doc id="3744880" url="https://pl.wikipedia.org/wiki?curid=3744880" title="Jonathan Learoyd">
Jonathan Learoyd

Jonathan Learoyd (ur. 3 listopada 2000 w Albertville) – francuski skoczek narciarski posiadający również brytyjskie obywatelstwo. Olimpijczyk (2018), uczestnik mistrzostw świata seniorów (2019) oraz juniorów (2016–2020). Medalista zimowego olimpijskiego festiwalu młodzieży Europy (2017). Brał także udział w zimowych igrzysk olimpijskich młodzieży (2016). Medalista mistrzostw kraju.
Przebieg kariery.
Początkowo uprawiał narciarstwo alpejskie. W wieku 6 lat oddał swój pierwszy skok na nartach. W wieku 11 lat, gdy trenował oba te sporty, zdecydował się na wybór skoków narciarskich.
Nieoficjalny mistrz świata dzieci z Garmisch-Partenkirchen z lipca 2012 (kategoria zawodników urodzonych w 2000 i młodszych) i zwycięzca zawodów FIS Youth Cup w Hinterzarten z sierpnia 2014 (także wśród zawodników urodzonych w 2000 i młodszych).
W marcu 2014 w Chaux-Neuve po raz pierwszy wystąpił w Alpen Cupie, zajmując lokaty w piątej dziesiątce. We wrześniu 2015 w Einsiedeln zadebiutował w FIS Cupie, od razu punktując (dwukrotnie uplasował się w trzeciej dziesiątce). W grudniu 2015 w Seefeld po raz pierwszy punktował w Alpen Cupie (był 18.). W Pucharze Kontynentalnym pierwsze w karierze punkty zdobył w swoim debiucie w zawodach tej rangi – 27 grudnia 2015 w Engelbergu, gdzie był 11. W lutym 2016 roku wystartował w zimowych igrzyskach olimpijskich młodzieży, gdzie zarówno w konkursie indywidualnym chłopców i w drużynowym konkursie mieszanym skoków zajmował piąte miejsca, a w sztafecie mieszanej, z francuskim zespołem, został sklasyfikowany na 6. pozycji. W tym samym miesiącu wziął także udział w mistrzostwach świata juniorów, gdzie indywidualnie uplasował się na 36. pozycji, a w konkursie drużynowym mężczyzn, wraz z reprezentacją Francji (w składzie: Thomas Roch Dupland, Jonathan Learoyd, Noëlig Revilliod Blanchard i Paul Brasme), zajął 10. miejsce.
W lipcu 2016 zadebiutował w zawodach najwyższej rangi, zajmując w Courchevel 40. pozycję w konkursie Letniego Grand Prix. W lutym 2017 wziął udział w zimowym olimpijskim festiwalu młodzieży Europy w Erzurum, gdzie zdobył srebrny medal w konkursie indywidualnym chłopców, a także srebrne medale w rywalizacji drużynowej chłopców (w składzie Francji znaleźli się również Romane Dieu, Alessandro Batby i Mathis Contamine) oraz drużyn mieszanych (oprócz niego Francję reprezentowali także: Marine Bressand, Romane Dieu i Mathis Contamine). Wcześniej w tym samym miesiącu wystartował także w mistrzostwach świata juniorów, zajmując indywidualnie 13. pozycję. W marcu 2017 po raz pierwszy stanął na podium zawodów z cyklu Alpen Cup (4 marca był drugi w Hinterzarten).
W grudniu 2017 w Whistler po raz pierwszy uplasował się w czołowej dziesiątce konkursów rangi FIS Cupu i Pucharu Kontynentalnego, a 10 grudnia 2017 w tej samej miejscowości po raz pierwszy stanął na podium zawodów Pucharu Kontynentalnego (zajął wówczas 2. pozycję). 16 grudnia 2017 zadebiutował w Pucharze Świata, zajmując 35. pozycję w pierwszym konkursie w Engelbergu. 27 grudnia 2017 na tym samym obiekcie odniósł swoje pierwsze zwycięstwo w zawodach Pucharu Kontynentalnego. 30 grudnia 2017, w ramach 1. konkursu 66. Turnieju Czterech Skoczni, zdobył debiutanckie punkty Pucharu Świata za zajęcie 29. lokaty w Oberstdorfie. W lutym 2018 po raz trzeci w karierze wystąpił w mistrzostwach świata juniorów. W Kanderstegu w konkursie indywidualnym zajął 6. lokatę, w zmaganiach drużynowych był 9., a w rywalizacji zespołów mieszanych uplasował się na 4. pozycji. W tym samym miesiącu wystartował także w Zimowych Igrzyskach Olimpijskich 2018, gdzie wziął udział w konkursach indywidualnych – na skoczni normalnej był 27., a na dużej zajął 41. miejsce.
W styczniu 2019 w Lahti po raz czwarty wziął udział w mistrzostwach świata juniorów – indywidualnie był 13., a drużynowo 8. (mężczyźni) i 6. (mikst). Na przełomie lutego i marca 2019 zadebiutował w mistrzostwach świata seniorów, awansując do drugiej serii obu konkursów indywidualnych – na skoczni dużej był 28., a na normalnej 26. 15 marca 2019 na Vikersundbakken w Vikersund, debiutując na skoczni mamuciej, pierwszy raz w życiu przekroczył dystans 200 metrów, uzyskując w kwalifikacjach do konkursu Raw Air odległość 201 metrów. W sezonie 2018/2019 kilkukrotnie startował w Pucharze Świata, nie zdobył jednak punktów.
27 lipca 2019 w Hinterzarten po raz pierwszy punktował w Letnim Grand Prix, zajmując w rozegranym tam konkursie 27. lokatę. W sezonie zimowym 2019/2020 notował słabsze wyniki niż w poprzednich dwóch sezonach. W Pucharze Świata ani razu nie przebrnął kwalifikacji, tylko trzykrotnie przystępując do rywalizacji na tym szczeblu (odpadał w kwalifikacjach do trzech pierwszych konkursów Turnieju Czterech Skoczni), a w Pucharze Kontynentalnym punktował 6 razy, jednak ani razu nie znalazł się w czołowej piętnastce któregoś z konkursów. Wziął także udział w mistrzostwach świata juniorów, ale indywidualnie uzyskał najgorszy w historii swoich startów w tej imprezie wynik (56. lokata), drużynowo zajął 7. miejsce i nie znalazł się w składzie francuskiej kadry na konkurs drużyn mieszanych.
We wrześniu 2022 oficjalnie zakończył karierę sportową.
Jest wielokrotnym medalistą mistrzostw kraju. W marcu 2016 zdobył srebrny medal w konkursie indywidualnym mężczyzn na skoczni normalnej, a dwa lata później zwyciężył w tej samej rywalizacji, sukces ten powtarzając w 2019 na skoczni dużej. Zdobywał także medale imprez tej rangi w konkursach drużynowych – brąz w 2013 (w składzie drużyny Sabaudii skakali oprócz niego Nicolas Mayer, Léa Lemare i Sacha Gardet), srebro w 2016 (w pierwszym zespole Sabaudii startowali także Tim Bernoud, Arthur Royer i Mathis Contamine), brąz w 2018 (wraz z pierwszym zespołem Sabaudii, w którym, oprócz niego, skakali: Mathis Contamine, Jack White i Alessandro Batby) i złoto w 2019 (ponownie w sabaudzkiej drużynie skakali z nim Batby, White i Contamine).
Życie prywatne.
Rodzice Learoyda są Brytyjczykami, dzięki czemu posiada on podwójne obywatelstwo – zarówno francuskie, jak i brytyjskie. Skoki narciarskie uprawia również jego młodszy brat, Louis, urodzony w 2006 roku.

</doc>
<doc id="3744882" url="https://pl.wikipedia.org/wiki?curid=3744882" title="Cincy Powell">
Cincy Powell

Cincinnatus „Cincy” Powell (ur. 25 lutego 1942 w Baton Rouge, zm. 9 stycznia 2023 w Dallas) – amerykański koszykarz, występujący na pozycjach niskiego i silnego skrzydłowego.
W swoim najbardziej udanym spotkaniu w karierze zanotował 41 punktów, 27 zbiórek i 9 asyst.

</doc>
<doc id="3744883" url="https://pl.wikipedia.org/wiki?curid=3744883" title="Cincinnatus Powell">
Cincinnatus Powell



</doc>
<doc id="3744885" url="https://pl.wikipedia.org/wiki?curid=3744885" title="Pojazd wieżowy">
Pojazd wieżowy

Pojazd wieżowy – pojazd kolejowy lub samochodowy, przeznaczony do prac nad przewodami trakcyjnymi (kolejowymi, tramwajowymi, trolejbusowymi). W początkach kolei elektrycznej i tramwajów używano lekkich, bezsilnikowych wagonów doczepnych o prostej konstrukcji. Współcześnie na kolei wykorzystuje się przede wszystkim wagony wieżowe, powstałe poprzez przebudowę wozów silnikowych. Do diagnostyki i napraw przewodów trolejbusowych oraz tramwajowych służą pojazdy samochodowe i tramwajowe, które są wyposażone w podnośnik na dachu.
Kolejowe pojazdy wieżowe.
Pierwszymi pojazdami wieżowymi były zwyczajne wagony z odkrytą platformą, na której zamontowana była drewniana wieża. Dzięki drewnianej konstrukcji i stosunkowo niskiemu napięciu (do 600 V) platforma dla pracowników umożliwiała wykonywanie prac przy naprawie przewodów. W sieciach zasilanych prądem stałym, pod pewnymi warunkami możliwa jest praca pod napięciem. Platforma dla pracowników oraz drabina muszą być wykonane z materiałów izolacyjnych i odizolowane od innych części pojazdu. Prace przy sieci prądu zmiennego nie mogą być wykonywane pod napięciem; przed naprawą przewodu należy odłączyć przewody od napięcia. Na kolei w celu diagnostyki przewodów trakcyjnych wykorzystuje się głównie pojazdy wieżowe powstałe w wyniku przebudowy innych wagonów. 
Tramwajowe i trolejbusowe wagony wieżowe.
W sieciach tramwajowych i trolejbusowych w celu naprawy i konserwacji przewodów wykorzystuje się samochody z podnośnikiem. Obrotowa platforma dla pracowników może poruszać się z dołu do góry. Platforma może być zamontowana na wysięgniku nożycowym, lub przegubowo – teleskopowym (na końcu ramienia znajduje się tzw. kosz dla pracownika, a część obracająca ramieniem zamontowana jest na platformie samochodu). Te samochody są zazwyczaj wyposażone w schowki na narzędzia i materiały, a także w kabinę przeznaczoną do przewozu pracowników. Konstrukcja samochodowych pojazdów wieżowych jest pod wieloma względami podobna do konstrukcji wozów strażackich. Samochody wykorzystywane do konserwacji tramwajowych przewodów trakcyjnych mogą być wyposażone w elementy, które umożliwiają im poruszanie się po torach.

</doc>
<doc id="3744886" url="https://pl.wikipedia.org/wiki?curid=3744886" title="Jofre">
Jofre

Jofre, właśc. Jofre Mateu González (ur. 24 stycznia 1980 w Alpicacie) – hiszpański piłkarz grający na pozycji pomocnika.
Kariera.
Seniorską karierę rozpoczął w 1996 roku w rezerwach Barcelony, w których grał do 2002. Zagrał również dwa mecze ligowe w pierwszym zespole, z którym zdobył mistrzostwo Hiszpanii w sezonie 1997/1998. W sezonie 2000/2001 był ponadto wypożyczony do rezerw Mallorki. W 2002 roku został piłkarzem Levante UD, dla którego do 2005 roku rozegrał 101 meczów ligowych. W sezonie 2005/2006 grał w Espanyolu, z którym zdobył Puchar Króla. Następnie był piłkarzem Murcii, Rayo Vallecano, Realu Valladolid i Girony. W latach 2014–2015 grał w Indiach, w Atlético de Kolkata i FC Goa. Po zakończeniu sezonu 2015 opuścił Goę.

</doc>
<doc id="3744889" url="https://pl.wikipedia.org/wiki?curid=3744889" title="Bajt Ara">
Bajt Ara



</doc>
<doc id="3744890" url="https://pl.wikipedia.org/wiki?curid=3744890" title="Kevin Quinn (aktor)">
Kevin Quinn (aktor)

Kevin Quinn (ur. 21 maja 1997 w Chicago) – amerykański aktor i muzyk.
Życiorys.
Kevin Quinn urodził się 21 maja 1997 w Chicago. Obecnie mieszka w Wilmette w stanie Illinois. Jego rodzicami są Brian Quinn, dyrektor wykonawczy, i Tamara Quinn, założycielka Pulling Down the Moon. Quinn ma siostrę bliźniaczkę.
Dorastając, Kevin Quinn występował w dziecięcym teatrze "Winnetka", w zespole teatralnym. Zaczął swoją karierę występując w odcinkach serialu "Shameless – Niepokorni" i "Chicago PD". Zanim dostał rolę w Disney, wystąpił w 12 sezonie American Idol. Został również jednym z top 60 mężczyzn w kraju. Później grał Johny'ego w Steppenwolf Theater, w inscenizacji "Władcy Much" i chłopaka, w Chicago Shakespeare Theater, w adaptacji Henryka V.
W 2015 Quinn dostał rolę w disneyowskim serialu "Obóz Kikiwaka". W 2016 pojawił się w Disney Channel Original Movie "Adventures in Babysitting".

</doc>
<doc id="3744896" url="https://pl.wikipedia.org/wiki?curid=3744896" title="Hieronim Gorzeński">
Hieronim Gorzeński

Hieronim Gorzeński (ur. 1793 w Śmiełowie, zm. 22 lipca 1846 tamże) – polski arystokrata, działacz patriotyczny, właściciel dóbr śmiełowskich.
Życiorys.
Był synem Andrzeja Ostroroga-Gorzeńskiego herbu Nałęcz i Józefy z Morawskich Gorzeńskiej z Chomęcic. Naukę pobierał początkowo w domu, a następnie w Dreźnie (1800-1806) i Wilnie (1810-1812, pod opieką Jana Śniadeckiego). Naukę przerwał, by wziąć udział w kampanii moskiewskiej Napoleona (m.in. jako adiutant marszałka Louisa Davouta). Odniósł ciężkie rany w bitwie pod Borodino we wrześniu 1812. Powrócił do Wilna, gdzie leczył się z ran z pomocą Jana Śniadeckiego. W kwietniu 1814 wrócił do Śmiełowa, ale utrzymywał kontakty ze środowiskiem wileńskim, m.in. zawiózł tam na studia swych młodszych braci - Prota i Wita, którym również patronował Śniadecki. 
Rana odniesiona w 1812 dokuczała mu coraz bardziej, w miarę upływu lat. W 1818 operowany był w Poznaniu. Jeździł też do zdrojów śląskich. W 1821, po śmierci ojca, otrzymał dobra śmiełowskie, a 27 maja 1822 ożenił się z Antoniną Bojanowską (ur. 1802 w Krzekotowicach, zmarłą w 1868), córką szambelana Bogusława. Miał z nią pięciu synów: Wła­dy­sława (1826–1869), Antoniego (1828–1880), Zyg­munta (1830–1889), Tade­usza (1833–1873) i Sta­ni­sława (1835–1898).
W 1829 uwłaszczył chłopów w Szczonowie, a w 1838 w Śmiełowie. Był członkiem Związku Kosynierów, Towarzystwa Patriotycznego, Komitetu Dobroczynności, Towarzystwa Naukowej Pomocy, Kasyna Gostyńskiego, a także spółki bazarowej. W latach 1827, 1830, 1834, 1843 i 1845 wybierany był posłem z powiatu wrzesińskiego na Sejm Wielkiego Księstwa Poznańskiego, gdzie składał petycje w obronie narodu i języka polskiego. Podczas powstania listopadowego wspomagał osoby przekraczające granicę zaborów. Przekazał m.in. Juliuszowi Słowackiemu korespondencję Rządu Narodowego. 
Gościł w Śmiełowie Adama Mickiewicza, który poznał podczas tych wizyt wielkopolskie tradycje napoleońskie, a Gorzeński opowiadał mu wielokrotnie o goszczących w jego dobrach bohaterach narodowych - m.in. Janie Henryku Dąbrowskim, Ignacym Prądzyńskim, czy Sczanieckich, Mycielskich, Radolińskich i Czarnieckich. 
W 1843 przebywał w Paryżu, gdzie spotkał się najpewniej z Mickiewiczem, Słowackim i Towiańskim. Przed powstaniem w 1846 udzielał schronienia emisariuszom. Zmarł wkrótce i został pochowany w rodzinnym grobowcu we Lgowie.

</doc>
<doc id="3744898" url="https://pl.wikipedia.org/wiki?curid=3744898" title="Stefan Gościcki">
Stefan Gościcki

 
Stefan Antoni Mikołaj Gościcki (ur. 13 lutego 1868 w Szastach, zm. 2 maja 1919 w Tulibowie) – polski inżynier rolnik, ziemianin, działacz społeczny.
Życiorys.
Urodził się w rodzinie ziemiańskiej. Był synem Juliana Wincentego Gościckiego (1839–1905) i Franciszki z domu Strzeszewskiej (1845–1915). W 1893 w Lutocinie poślubił Mariannę Mieczkowską (1872–1944), z którą miał dziewięcioro dzieci, spośród nich do wieku dorosłego dożyli: Halina (1897–1989), Jadwiga (1898–1921), Hanna (1901–1987), Julian (1903–1939), Maria (1905–1994) – żona adwokata Stanisława Zgliczyńskiego, Stefan (1906–1984) i Zofia (1910–1996).
Absolwent Akademii Rolniczej w Dublanach. Po sprzedaży otrzymanego od ojca majątku w Reczewie w 1898 kupił majątek w Tulibowie. W kolejnych latach zakupił majątki w Glewie (1907) i Grochowalsku (1911). Skutecznie rozwijał posiadane gospodarstwa, w tym m.in. przeprowadził melioracje, unowocześnił hodowlę zwierząt i w 1911 w Grochowalsku uruchomił gorzelnię, która w latach 20. XX wieku przerabiała blisko 5000 kwintali ziemniaków rocznie. 
Angażował się w działalność społeczną. W 1904 doprowadził do utworzenia Ochotniczej Straży Pożarnej w Grochowalsku i do śmierci był jej prezesem. Wspierał renowację Kościoła Podwyższenia Krzyża Świętego w Grochowalsku. Sfinansował budowę murowanej szkoły w Glewie i opłacał wynagrodzenie nauczyciela. Działał w utworzonej w 1916 Radzie Opiekuńczej powiatu lipnowskiego. Był jednym z członków założycieli założonego w 1901 Towarzystwa Rolniczego w Płocku. Z ramienia towarzystwa rolniczego był delegatem fachowej pomocy gospodarstw rolnych. Brał czynny udział w zorganizowanej w 1908 w Lipnie wystawie rolniczo–przemysłowej.
W opinii jego współczesnych „Stefan Gościcki należał do ludzi bardzo uczynnych i lubianych, gdyż odnosił się zawsze zarówno do sąsiadów, jak służby folwarcznej lub przygodnych przybyszów z wielką życzliwością i gotowością dania pomocy”.
W dniu 2 maja 1919 w trakcie niepokojów robotniczo-chłopskich, będących echem rewolucji w Rosji, został zamordowany przez niezidentyfikowanych napastników w swoim domu w Tulibowie. Razem z nim został zastrzelony jego pracownik Piotr Kostecki. Sprawa zabójstwa nie została wyjaśniona.

</doc>
<doc id="3744901" url="https://pl.wikipedia.org/wiki?curid=3744901" title="Szi’ara">
Szi’ara



</doc>
<doc id="3744907" url="https://pl.wikipedia.org/wiki?curid=3744907" title="Sulustvere">
Sulustvere

Sulustvere – wieś w Estonii, w prowincji Jõgeva, w gminie Põltsamaa.

</doc>
<doc id="3744909" url="https://pl.wikipedia.org/wiki?curid=3744909" title="Tõrenurme">
Tõrenurme

Tõrenurme – wieś w Estonii, w prowincji Jõgeva, w gminie Põltsamaa.

</doc>
<doc id="3744910" url="https://pl.wikipedia.org/wiki?curid=3744910" title="Richard Henry Wilde">
Richard Henry Wilde

Richard Henry Wilde (ur. 1789, zm. 1847) – amerykański prawnik i polityk pochodzenia irlandzkiego, kongresman kilku kadencji.
Przybył do Stanów Zjednoczonych jako ośmioletnie dziecko. Mimo niewielkiej edukacji szkolnej zdecydował się na studia prawnicze, które ukończył w 1809 roku. Był wielokrotnie wybierany do Kongresu. W latach 1835-1840 podróżował po Europie. W 1843 roku przeniósł się do Nowego Orleanu, gdzie praktykował jako prawnik. Był też wykładowcą prawa konstytucyjnego na Uniwersytecie Luizjany.
Jako literat jest autorem poematu oktawą "Hesperia". Pisał też sonety ("To a Mocking Bird"). Pozostaje zapewne pierwszym cenionym poetą amerykańskim wywodzącym się z Irlandii.

</doc>
<doc id="3744912" url="https://pl.wikipedia.org/wiki?curid=3744912" title="Umbusi">
Umbusi

Umbusi – wieś w Estonii, w prowincji Jõgeva, w gminie Põltsamaa.

</doc>
<doc id="3744914" url="https://pl.wikipedia.org/wiki?curid=3744914" title="Vitsjärve">
Vitsjärve

Vitsjärve – wieś w Estonii, w prowincji Jõgeva, w gminie Põltsamaa.

</doc>
<doc id="3744915" url="https://pl.wikipedia.org/wiki?curid=3744915" title="Võhmanõmme">
Võhmanõmme

Võhmanõmme – wieś w Estonii, w prowincji Jõgeva, w gminie Põltsamaa.

</doc>
<doc id="3744916" url="https://pl.wikipedia.org/wiki?curid=3744916" title="Võisiku">
Võisiku

Võisiku – wieś w Estonii, w prowincji Jõgeva, w gminie Põltsamaa.

</doc>
<doc id="3744919" url="https://pl.wikipedia.org/wiki?curid=3744919" title="Väike-Kamari">
Väike-Kamari

Väike-Kamari – wieś w Estonii, w prowincji Jõgeva, w gminie Põltsamaa.

</doc>
<doc id="3744920" url="https://pl.wikipedia.org/wiki?curid=3744920" title="Zamach stanu w Brazylii w 1964 roku">
Zamach stanu w Brazylii w 1964 roku



</doc>
<doc id="3744921" url="https://pl.wikipedia.org/wiki?curid=3744921" title="Peter Mädler">
Peter Mädler

Peter Mädler (ur. 10 lipca 1943, zm. 26 kwietnia 1963 w Berlinie) – ofiara śmiertelna Muru Berlińskiego.
Życiorys i okoliczności ucieczki.
Peter Mädler został adoptowany przez przybranych rodziców, dorastając i wychowując się w Hoyerswerda. Od 1958 do 1961 r. uczył się zawodu elektromontera w przyzakładowej szkole zawodowej elektrowni w Lauta. Po ukończeniu nauk na początku 1961 r. podjął pracę w elektrowni w Lübbenau.
Wczesnym rankiem 26 kwietnia 1963 r. podjął próbę ucieczki z NRD, usiłując dostać się przez koryto Teltowkanal do leżącego na przeciwległym brzegu Berlina Zachodniego. Podczas próby tej został dostrzeżony przez żołnierzy wojsk granicznych NRD, którzy niezwłocznie otworzyli ogień. Choć Mädler zdołał początkowo uchronić się przed kulami zanurzając się w wodzie, został śmiertelnie trafiony wynurzając się ponownie przy osiągnięciu przeciwległego brzegu granicy, wskutek czego natychmiast utonął. Zwłoki wydobyto jeszcze tego samego popołudnia. Urnę z prochami zabitego umieszczono na cmentarzu Waldfriedhof w Hoyerswerda.
Strzelający do uciekiniera dwaj żołnierze wojsk granicznych nagrodzeni zostali medalami „Za przykładną służbę graniczną”. W 1995 r. wyrokiem sądu w Poczdamie skazani zostali na kary 18 miesięcy pozbawienia wolności w zawieszeniu.

</doc>
<doc id="3744922" url="https://pl.wikipedia.org/wiki?curid=3744922" title="Stephen Kingsley">
Stephen Kingsley

Stephen Kingsley (ur. 23 lipca 1994 w Stirling) – szkocki piłkarz występujący na pozycji obrońcy w walijskim klubie Swansea City oraz w reprezentacji Szkocji. Wychowanek Falkirk, w swojej karierze grał także w takich zespołach jak Yeovil Town oraz Crewe Alexandra.

</doc>
<doc id="3744923" url="https://pl.wikipedia.org/wiki?curid=3744923" title="Brachaelurus waddi">
Brachaelurus waddi



</doc>
<doc id="3744927" url="https://pl.wikipedia.org/wiki?curid=3744927" title="Rekin ślepy">
Rekin ślepy

Rekin ślepy ("Brachaelurus waddi") – gatunek średniego rekina z rodziny Brachaeluridae, zamieszkującego płytkie wody przybrzeżne wschodniej Australii. Po raz pierwszy ten gatunek opisali niemieccy ichtiolodzy Marcus Elieser Bloch i Johann Gottlob Theaenus Schneider. Jest całkowicie niegroźny dla ludzi. Gdy zostanie przestraszony obraca gałki oczne do tyłu tak, że sprawia wrażenie ślepego.
Występowanie.
Rekin ślepy występuje w środkowej części wschodniego wybrzeża Australii, od Mooloolaba w południowym Queensland, do Zatoki Jervis w Nowej Południowej Walii. Doniesienia o napotkaniu rekina w wodach zachodniej i północnej Australii, okazały się nieprawdziwe, gatunek pomylono z "Chiloscyllium punctatum". Rekin ślepy zamieszkuje strefę bentoniczną, głównie skaliste brzegi, od basenów pływowych do głębokości 100 m. 
Wygląd.
Rekin ślepy osiąga maksymalnie około 1,2 m długości. Ma krępe ciało z dwiema blisko położonymi płetwami grzbietowymi podobnej wielkości, płetwą odbytową i długą płetwą ogonową. Głowa lekko spłaszczona, duże tryskawki umieszczone pod małymi oczami, dobrze rozwinięte nozdrza z odchodzącymi od nich wąsami. Skóra gładka, pokryta małymi plakoidalnymi łuskami. Ubarwienie od jasnego do ciemnobrązowego, strona brzuszna barwy żółtobrązowej. Ciało i płetwy zwykle nakrapiane małymi białymi plamkami. Młode osobniki posiadają szerokie, ciemne pasy w poprzek ciała, które zanikają w miarę dorastania.
Odżywianie i rozmnażanie.
Rekin prowadzi nocny tryb życia, żywi się głównie małymi rybami, krabami, krewetkami, kałamarnicami i ukwiałami.
Gatunek jest jajożyworodny. Samica rodzi 7-8 młodych w jednym miocie, późnym latem lub na wiosnę.

</doc>
<doc id="3744929" url="https://pl.wikipedia.org/wiki?curid=3744929" title="Powstanie na Litwie w 1941 roku">
Powstanie na Litwie w 1941 roku

Powstanie na Litwie w 1941 roku (lit. "Birželio sukilimas – Powstanie Czerwcowe)" – antysowieckie powstanie, które wybuchło na terytorium Litewskiej Socjalistycznej Republiki Radzieckiej tuż po ataku wojsk niemieckich na ZSRR w dniu 22 czerwca 1941 i trwało do opuszczenia przez Armię Czerwoną terytorium Litwy pod koniec czerwca. Powstanie było inspirowane i kierowane przez Litewski Front Aktywistów.
Tło.
Po zakończeniu wojny zimowej głównym celem ekspansji terytorialnej Związku Radzieckiego stały się państwa bałtyckie. Józef Stalin, wykorzystując sprzyjające okoliczności (całą uwaga świata skupiała się wówczas na kampanii francuskiej), doprowadził do obalenia władz Litwy, Łotwy i Estonii. Następnie zorganizował w tych państwach sfałszowane wybory, na mocy których władzę przejęły prosowieckie reżimy, które doprowadziły do uczynienia ze wspomnianych krajów Socjalistycznych Republik Radzieckich i przyłączenia ich do ZSRR. Państwa bałtyckie zostały poddane ścisłej sowietyzacji i terrorowi.

</doc>
<doc id="3744936" url="https://pl.wikipedia.org/wiki?curid=3744936" title="Dajcie mi gitarę">
Dajcie mi gitarę

Dajcie mi gitarę – trzeci album zespołu Akcent, wydany w 1993 roku przez firmę Blue Star.
Zawiera 10 utworów, z dwóch pierwszych materiałów grupy: "Akcent 1" i "Żegnaj mała", nagranych w nowych wersjach. Jest to pierwszy album po reaktywacji zespołu (w 1991, podczas pobytu muzyków w Belgii, krótko po nagraniu tam drugiej kasety pt. "Żegnaj mała" zespół rozpadł się).
Lista utworów.
Nagrań dokonano w studio C. C. S w Warszawie

</doc>
<doc id="3744937" url="https://pl.wikipedia.org/wiki?curid=3744937" title="Anne Dacre">
Anne Dacre

Anne Dacre (ur. 21 marca 1557, zm. 19 kwietnia 1630) – poetka angielska.
Anne Howard, hrabianka Arundel urodziła się jako jedno z czworga dzieci Thomasa Dacre i Elizabeth Leyburne. W 1569 roku (w wieku 12 lat) poślubiła Philipa Howarda, który uzyskał tytuł hrabiego Arundel. W 1582 roku przeszła z anglikanizmu na katolicyzm, za co została przez królową Elżbietę I Wielką skazana na areszt domowy.
Poetka jest autorką między innymi wiersza [In sad and ashy weeds I sigh], napisanego po śmierci jej męża w więzieniu w roku 1595.

</doc>
<doc id="3744938" url="https://pl.wikipedia.org/wiki?curid=3744938" title="Andrejowicze">
Andrejowicze



</doc>
<doc id="3744939" url="https://pl.wikipedia.org/wiki?curid=3744939" title="Andrepol">
Andrepol



</doc>
<doc id="3744940" url="https://pl.wikipedia.org/wiki?curid=3744940" title="Andruszki">
Andruszki



</doc>
<doc id="3744941" url="https://pl.wikipedia.org/wiki?curid=3744941" title="Andruszowce">
Andruszowce



</doc>
<doc id="3744942" url="https://pl.wikipedia.org/wiki?curid=3744942" title="Andrychowice">
Andrychowice



</doc>
<doc id="3744943" url="https://pl.wikipedia.org/wiki?curid=3744943" title="Hermes, pies i gwiazda">
Hermes, pies i gwiazda

Hermes, pies i gwiazda – drugi tom poetycki Zbigniewa Herberta, wydany przez Wydawnictwo „Czytelnik” w 1957 roku w nakładzie 3185 egzemplarzy.
Charakterystyka.
Zdaniem Macieja Stanaszka tom ten stanowił "novum" w twórczości Herberta pod względem formy, ze względu na szerokie zastosowanie prozy poetyckiej, oraz pod względem treści, ze względu na komentowanie wydarzeń bieżących. Według Stanaszka inne przewijające się w tomie tematy to: poezja, wyobraźnia, epistemologia, Lwów czy rzadziej podejmowana później przez Herberta tematyka miłosna. Proza poetycka rozważa za to najczęściej naturę rzeczy i istot, czyniąc to w tonie żartobliwym.

</doc>
<doc id="3744945" url="https://pl.wikipedia.org/wiki?curid=3744945" title="Słuchajcie chłopcy">
Słuchajcie chłopcy

Słuchajcie chłopcy – czwarty album zespołu Akcent, wydany w 1993 roku przez firmę Blue Star. Zawiera 9 premierowych utworów, a wśród nich jeden z największych przebojów grupy – piosenkę „Stary Cygan”. Natomiast słowa do utworu „Między nami” są autorstwa Adama Asnyka – wiersz pt. „Między nami nic nie było”

</doc>
<doc id="3744952" url="https://pl.wikipedia.org/wiki?curid=3744952" title="Peron łez">
Peron łez

Peron łez – piąty album studyjny zespołu Akcent, wydany w 1993 roku przez firmę Blue Star. Zawiera 9 utworów. Nagranie tytułowe stało się największym przebojem z tego wydawnictwa, jest ono coverem utworu Felicjana Andrzejczaka.

</doc>
<doc id="3744953" url="https://pl.wikipedia.org/wiki?curid=3744953" title="Wolne Miasto Gdańsk (1807-1814)">
Wolne Miasto Gdańsk (1807-1814)



</doc>
<doc id="3744961" url="https://pl.wikipedia.org/wiki?curid=3744961" title="Historia Polski 1492–1795">
Historia Polski 1492–1795



</doc>
<doc id="3744962" url="https://pl.wikipedia.org/wiki?curid=3744962" title="Dżuma na Warmii (1708-1711)">
Dżuma na Warmii (1708-1711)



</doc>
<doc id="3744964" url="https://pl.wikipedia.org/wiki?curid=3744964" title="Siegfried Widera">
Siegfried Widera

Siegfried Widera (ur. 12 lutego 1941 na Śląsku, zm. 8 września 1963 w Berlinie) – żołnierz wojsk granicznych NRD raniony śmiertelnie podczas służby przez uciekinierów chcących przedostać się do Berlina Zachodniego i zaliczany w związku z tymi okolicznościami do ofiar śmiertelnych Muru Berlińskiego.
Życiorys.
Po ukończeniu nauki zawodu tokarza, w 1960 r. Siegfried Widera zgłosił się ochotniczo do służby w wojskach granicznych. W 1963 r. ożenił się, w momencie jego śmierci żona oczekiwała ich pierwszego dziecka.
23 sierpnia 1963 r. wraz z innym wartownikiem patrolował okolice muru w pobliżu mostu Massantebrücke. W bezpośrednim sąsiedztwie umocnień granicznych odbywały się prace budowlane. Jeszcze po zakończeniu robót o godzinie 19:00 na placu pozostało trzech uwijających się przy koparce robotników, którzy niepozornie wdali się w rozmowę z żołnierzami. W jej przebiegu nieoczekiwanie zaatakowali tychże żelaznymi sztabami, po czym rzuciwszy się do ucieczki w kierunku zablokowanego mostu, przeskoczyli mur i zdołali przedostać się na stronę zachodnią. Drugi z żołnierzy otworzył ogień do uciekających. Siegfried Widera doznał złamania podstawy czaszki i został natychmiast przetransportowany do szpitala miejskiego dzielnicy Köpenick, gdzie 15 dni później zmarł. Pochowany został z wojskowymi honorami na cmentarzu w Gorenzen.
Reakcje i następstwa.
Wydarzenie natrafiło w dwóch państwach niemieckich na podzielone interpretacje. Podczas gdy zachodnioniemieckie media donosiły o wyrafinowanej próbie ucieczki, środki masowego przekazu NRD – w tym m.in. naczelny organ prasowy Neues Deutschland – stworzyły legendę o tzw. grupie Girrmana, odpowiedzialnej za morderstwa żołnierzy NRD, do których należeć mieli również m.in. uśmierceni wcześniej podczas pełnienia służby Jörgen Schmidtchen, Peter Göring czy Reinhold Huhn. Rzeczywiste istnienie rzekomej organizacji nie zostało jednak udowodnione, w kręgach dowództwa wojsk granicznych skrytykowano natomiast postępowanie obu żołnierzy, zarzucając im nieostrożność oraz zbytnią ufność do obcych podczas pełnienia służby. Nazwisko Widery umieszczone zostało w miejscu pamięci ku czci zabitych żołnierzy służb granicznych.
Po doniesieniach prasowych w związku z pogrzebem Widery, prokuratura w Berlinie Zachodnim wszczęła dochodzenie przeciwko trzem uciekinierom, które umorzono jednak w 1969 r. Do wznowienia postępowania doszło w 1994 r., prowadząc je tym razem przeciwko drugiemu z żołnierzy, który strzelał do uciekających. Jako że w związku z odniesionymi w wyniku pobicia obrażeniami, w momencie oddania strzałów nie znajdował się on w stanie pełnej świadomości, jeszcze w tym samym roku zaprzestano dalszych procedur i ostatecznie postępowanie umorzono.

</doc>
<doc id="3744966" url="https://pl.wikipedia.org/wiki?curid=3744966" title="Jaroccy herbu Rawicz">
Jaroccy herbu Rawicz

Jaroccy – polski ród szlachecki pieczętujący się herbem Rawicz, który wziął swoje nazwisko od Jaroszyna w powiecie radomskim (obecnie puławskim), znany od XIV wieku.
Przedstawiciele tego rodu, należącego do średniozamożnej szlachty, za czasów I Rzeczypospolitej pełnili liczne urzędy ziemskie oraz brali aktywny udział w życiu politycznym kraju. Stanisław Jarocki był w 1505 roku marszałkiem nadwornym koronnym, a jego potomkowie osiedli w województwie krakowskim. Aleksander Walerian Jarocki z województwem krakowskim a Piotr Jarocki z województwem sandomierskim podpisali elekcję 1648 roku, tj. wybór Jana Kazimierza Wazy na króla Polski. Jan Jarocki z województwem lubelskim, Aleksander Jarocki z województwem ruskim a Stanisław Jarocki z województwem sandomierskim podpisali elekcję 1669 roku, tj. wybór Michała Korybuta Wiśniowieckiego na króla Polski. Z kolei Andrzej i Franciszek Jaroccy z województwem sandomierskim, Jan Jarocki z województwem krakowskim, Władysław i Jerzy Jaroccy z województwem ruskim a Stefan Jarocki z województwem bełskim podpisali elekcję 1697 roku, tj. wybór Augusta II Mocnego na króla Polski.
Po rozbiorach Rzeczypospolitej Jaroccy wylegitymowali się ze staropolskiego szlachectwa zarówno w Królestwie Polskim jak i w Galicji jak i w guberni podolskiej Cesarstwa Rosyjskiego.

</doc>
<doc id="3744967" url="https://pl.wikipedia.org/wiki?curid=3744967" title="Maria Gowen Brooks">
Maria Gowen Brooks

Maria Gowen Brooks (ur. ok. 1794, zm. 1845) – poetka amerykańska. 
Urodziła się jako Abigail Gowen. Jej ojciec interesował się literaturą, co w przeszłej poetce rozbudziło wrodzony talent. Kiedy zmarł, gdy dziewczynka miała 13 lat, przeszła ona pod opiekę bostońskiego kupca Johna Brooksa, za którego potem wyszła za mąż. Po jego śmierci zamieszkała z bratem w plantacji na Kubie. W 1829 roku poetka ukończyła swoje najsłynniejsze dzieło, poemat "Zophiël, or the Bride of Seven", oparty na biblijnej "Księdze Tobiasza", nad którym pracowała przez wiele lat, wydając pieśń pierwszą w 1825 roku. Wstęp do utworu jest napisany strofą sześciowersową z rymem lustrzanym, której później użył Robert Browning w wierszu Spotkanie w nocy.
Pozostałą część utworu jest napisana strofą czterowersową z rymem krzyżowym:
W swoim czasie Maria Gowen Brooks była podziwiana przez Roberta Southeya i Edgara Allana Poe'a. Poetka używała nawet wymyślonego przez Southeya pseudonimu "Maria of the West", "Maria del Occidente". Obecnie jest niemal zupełnie zapomniana.

</doc>
<doc id="3744969" url="https://pl.wikipedia.org/wiki?curid=3744969" title="Sel’ungur">
Sel’ungur



</doc>
<doc id="3744971" url="https://pl.wikipedia.org/wiki?curid=3744971" title="Wiesław Motoczyński">
Wiesław Motoczyński

Wiesław Motoczyński (ur. 27 marca 1922 w Ostrołęce) – polski trener i działacz piłkarski, selekcjoner reprezentacji Polski.
Życiorys.
Był działaczem Warszawskiego Okręgowego Związku Piłki Nożnej i Polskiego Związku Piłki Nożnej. W latach 1963–1965 piastował funkcję selekcjonera reprezentacji Polski i w tym czasie kierowana przez niego drużyna rozegrała 19 spotkań. W 1986 został wyróżniony tytułem Członka Honorowego PZPN.

</doc>
<doc id="3744978" url="https://pl.wikipedia.org/wiki?curid=3744978" title="Łukasz Niedziałek">
Łukasz Niedziałek

Łukasz Niedziałek (ur. 15 marca 2000 w Siedlcach) – polski lekkoatleta, chodziarz.
Brązowy medalista Halowych Mistrzostw Polski (Toruń 2020). Jego siostra, Olga, również jest chodziarką.
Osiągnięcia.
Mistrz i rekordzista kraju w juniorskich kategoriach wiekowych.

</doc>
<doc id="3744980" url="https://pl.wikipedia.org/wiki?curid=3744980" title="Kabaret K2">
Kabaret K2

Kabaret K2 – polski kabaret powstały w Zielonej Górze w 2012 roku. Jego pierwsi członkowie – Michał Zenkner i Bartosz Klauziński współtworzyli formacje Babeczki z Rodzynkiem i Hlynur.

</doc>
<doc id="3744982" url="https://pl.wikipedia.org/wiki?curid=3744982" title="Stanisław Jeziorny">
Stanisław Jeziorny

Stanisław Jeziorny (ur. 5 stycznia 1924 r., zm. 22 lipca 2016 r.) – polski uczestnik II wojny światowej, major Wojska Polskiego.
Życiorys.
W trakcie II wojny światowej, w 1940 został deportowany przez niemieckie władze okupacyjne na roboty przymusowe, a następnie przymusowo wcielony do armii niemieckiej z której zdezerterował wstępując do 1. Dywizji Pancernej gen. Stanisława Maczka, a następnie służąc w 4. kompanii Batalionu Strzelców Podhalańskich, w stopniu starszego strzelca. Brał udział w wyzwalaniu francuskich, belgijskich oraz holenderskich miasta. 
W 1946 został zdemobilizowany i powrócił do Polski. Był brutalnie przesłuchiwany przez funkcjonariuszy PUBP. W 2015 został wyróżniony tytułem Honorowy Obywatel Gminy Łęka Opatowska.
1 lipca 2021 został ogłoszony zwycięzcą konkursu na patrona Zespołu Szkół w Łęce Opatowskiej.

</doc>
<doc id="3744987" url="https://pl.wikipedia.org/wiki?curid=3744987" title="Dejan Zlaticanin">
Dejan Zlaticanin



</doc>
<doc id="3744990" url="https://pl.wikipedia.org/wiki?curid=3744990" title="Bernard Skarbek">
Bernard Skarbek

Bernard Skarbek (ur. 1 lipca 1921 w Zakroczymiu, zm. 24 kwietnia 2022 w Canberze) – polski uczestnik II wojny światowej, podpułkownik WP w stanie spoczynku.
Życiorys.
Jego ojciec był policjantem. Po wybuchu II wojny światowej wraz z rodziną został w lutym 1940 deportowany przez sowietów na Syberię i skazany na 10 lat łagru. W 1942 wstąpił do tworzonej w ZSRR Armii Polskiej na Wschodzie. Brał udział w kampanii włoskiej w stopniu starszego strzelca w ramach 3. Karpackiego Batalionu Łączności 3. Dywizji Strzelców Karpackich 2. Korpusu Polskiego. Był uczestnikiem między innymi bitew o Monte Cassino, Ankonę, Loreto oraz Bolonię. Po wojnie osiadł w Wielkiej Brytanii, a następnie Australii. Od 1956 działa w Stowarzyszeniu Polskich Kombatantów w Australii, będąc członkiem Zarządu SPK w Australii oraz wieloletnim prezesem koła Nr 5 w Canberze.

</doc>
<doc id="3744992" url="https://pl.wikipedia.org/wiki?curid=3744992" title="Míriam Blasco">
Míriam Blasco



</doc>
<doc id="3744993" url="https://pl.wikipedia.org/wiki?curid=3744993" title="Dziewczyny z bandy">
Dziewczyny z bandy

Dziewczyny z bandy (fr. "Bande de filles", 2014) – francuski niezależny dramat filmowy w reżyserii i według scenariusza Céline Sciammy. W roli głównej debiutująca na ekranie Karidja Touré, wcielająca się w dorastającą Marieme, która mieszka w nieciekawej okolicy na przedmieściach Paryża. Film przedstawia problemy i wyzwania jakie stawiają koncepcje rasy, płci i klasy społecznej.
Światowa premiera filmu miała miejsce 15 maja 2014 roku, podczas 67. Międzynarodowego Festiwalu Filmowego w Cannes, w ramach którego obraz brał udział w konkursie „Directors' Fortnight”. Następnie film był prezentowany na międzynarodowych festiwal filmowych m.in. w Wenecji, Toronto, San Sebastian i Londynie.
Polska premiera filmu nastąpiła 11 października 2014 roku, w ramach 30. Warszawskiego Międzynarodowego Festiwalu Filmowego, gdzie prezentowany był w sekcji „Odkrycia”.
Obsada.
i inni

</doc>
<doc id="3744994" url="https://pl.wikipedia.org/wiki?curid=3744994" title="Sobór Przemienienia Pańskiego w Kirowohradzie">
Sobór Przemienienia Pańskiego w Kirowohradzie



</doc>
<doc id="3744996" url="https://pl.wikipedia.org/wiki?curid=3744996" title="Sobór Narodzenia Matki Bożej w Kirowohradzie">
Sobór Narodzenia Matki Bożej w Kirowohradzie



</doc>
<doc id="3744997" url="https://pl.wikipedia.org/wiki?curid=3744997" title="Marcell Ozuna">
Marcell Ozuna

Marcell Ozuna Idelfonso (ur. 12 listopada 1990) – dominikański baseballista występujący na pozycji zapolowego w St. Louis Cardinals.
Przebieg kariery.
Minor League Baseball.
W lutym 2008 podpisał kontrakt jako wolny agent z Florida Marlins. Zawodową karierę rozpoczął w DSL Marlins, występującym w dominikańskiej lidze letniej (poziom Rookie), następnie w 2009 grał w GCL Marlins (Rookie). Sezon 2010 rozpoczął w Greensboro Grasshoppers, jednak w szóstym meczu doznał kontuzji nadgarstka. Do gry powrócił w czerwcu jako zawodnik Jamestown Jammers (Class A-Short Season), gdzie w 68 spotkaniach uzyskał średnią 0,267, zdobył 21 home runów i zaliczył 60 RBI.
W 2011 grał w Greensboro Grasshoppers, zaś 2012 w Jupiter Hammerheads (Class A-Advanced), gdzie rozpoczął również sezon 2013. W 2012 został wyróżniony spośród zapolowych i otrzymał Złotą Rękawicę. 20 kwietnia 2013 został przesunięty do Jacksonville Suns (Double-A) i po rozegraniu dziesięciu meczów, w których uderzał średnio 0,333, otrzymał powołanie do 40-osobowego składu Miami Marlins.
Major League Baseball.
W Major League Baseball zadebiutował 30 kwietnia 2013 w meczu przeciwko New York Mets, w którym zaliczył single'a. Pierwszego home runa zdobył 4 maja 2013, w swoim piątym występie, w spotkaniu z Philadelphia Phillies, po narzucie Cole'a Hamelsa. 11 września 2014 wyrównał rekord klubowy, zdobywając home runa w czwartym meczu z rzędu. W 2016 został wybrany do wyjściowego składu NL All-Star Team.
W 2017, grając swój pierwszy sezon na lewym zapolu, po raz pierwszy w karierze zdobył Gold Glove Award.
14 grudnia 2017 w ramach wymiany zawodników przeszedł do St. Louis Cardinals. 30 lipca 2018 w meczu przeciwko Colorado Rockies, zdobył pierwszego w swojej karierze walk-off home runa.

</doc>
<doc id="3745003" url="https://pl.wikipedia.org/wiki?curid=3745003" title="José van der Ploeg">
José van der Ploeg

 José María van der Ploeg García (ur. 4 maja 1958 w Barcelonie) – hiszpański żeglarz sportowy, złoty medalista olimpijski z Barcelony.
W 1992 zwyciężył w klasie Finn, były to jego debiutanckie igrzyska olimpijskie. Brał również udział w igrzyskach w 1996 (w Finnie) i 2000 (w Starze). W Finnie był brązowym medalistą mistrzostw świata w 1994 roku, trzykrotnie zostawał mistrzem Europy (1994, 1995 i 1996) i siedmiokrotnie mistrzem kraju.

</doc>
<doc id="3745004" url="https://pl.wikipedia.org/wiki?curid=3745004" title="Koronka Panny Marii">
Koronka Panny Marii

Koronka Panny Marii – zabytek polskiego piśmiennictwa, rękopis bernardyński, znajdujący się w zbiorach Biblioteki Raczyńskich w Poznaniu.
Autorem rękopisu był brat Seweryn z klasztoru w Kobylinie. Na zbiór składa się osiem pieśni maryjnych oraz nuty do nich. Pieśni przeplatane są ponadto z czterema egzemplami, które nawiązują do "Kwiatków św. Franciszka". Pieśni stanowią bezcenny zabytek polskiej muzyki wielogłosowej początków renesansu. Pośród tekstów łacińskich jeden utwór napisano w języku polskim - "Bądź wiesioła, Panno czysta".

</doc>
<doc id="3745012" url="https://pl.wikipedia.org/wiki?curid=3745012" title="Anna Maiques">
Anna Maiques

Anna Maiques i Dern (ur. 3 września 1967 w Terrassie) – hiszpańska hokeistka na trawie, złota medalistka olimpijska z Barcelony.
Zawody w 1992 były jej jedynymi igrzyskami olimpijskimi. Z reprezentacją na własnym terenie sięgnęła po złoto, w finale Hiszpanki pokonały Niemki 2:1. Wystąpiła w czterech meczach turnieju.

</doc>
<doc id="3745018" url="https://pl.wikipedia.org/wiki?curid=3745018" title="Brad Brach">
Brad Brach

Brad Brach (ur. 12 kwietnia 1986) – amerykański baseballista występujący na pozycji miotacza (relief pitchera).
Przebieg kariery.
San Diego Padres.
Po ukończeniu studiów na Monmouth University, gdzie w latach 2005–2008 reprezentował barwy drużyny Monmouth Hawks, w czerwcu 2008 został wybrany w 42. rundzie draftu przez San Diego Padres. Zawodową karierę rozpoczął w AZL Padres (poziom Rookie), następnie w 2009 grał w Fort Wayne TinCaps (Class A). W sezonie 2010 grał w Lake Elsinore Storm (Class A-Advanced), gdzie rozegrał 62 mecze jako reliever i ustanowił rekord California League, zaliczając 41 save'ów. Ponadto został wybrany najlepszym miotaczem ligi, a także najlepszym miotaczem organizacji San Diego Padres.
Sezon 2011 rozpoczął od występów w San Antonio Missions (Double-A), a 4 lipca został przesunięty do Tucson Padres (Triple-A). 31 sierpnia 2011 został powołany do 40-osobowego składu San Diego Padres i tego samego dnia zadebiutował w Major League Baseball w meczu przeciwko Los Angeles Dodgers, w którym rozegrał 1⅓ zmiany. 3 kwietnia 2012 po zakończeniu spring training odszedł do Tucson Padres, jednak dwa dni później, ze względu na kontuzję Tima Stauffera, powrócił do Orioles. W 2012 rozegrał w MLB 67 spotkań. W sezonie 2013 występował na przemian w Tucson Padres i San Diego Padres.
Baltimore Orioles.
W listopadzie 2013 w ramach wymiany zawodników przeszedł do Baltimore Orioles. W 2016 został po raz pierwszy powołany do Meczu Gwiazd.
Atlanta Braves.
29 lipca 2018 został zawodnikiem Atlanta Braves.

</doc>
<doc id="3745021" url="https://pl.wikipedia.org/wiki?curid=3745021" title="Irisbus Iliade">
Irisbus Iliade



</doc>
<doc id="3745022" url="https://pl.wikipedia.org/wiki?curid=3745022" title="Kristian Kuusela">
Kristian Kuusela

Kristian Kuusela (ur. 19 lutego 1983 w Seinäjoki) – fiński hokeista, reprezentant Finlandii.
Kariera.
Wychowanek klubu S-Kiekko. Wieloletni zawodnik w fińskich rozgrywkach Liiga. Od maja 2013 zawodnik Tappara (w którym rozwijał karierę w wieku juniorskim). Od czerwca 2016 zawodnik Amuru Chabarowsk w rosyjskich rozgrywkach KHL. Od połowy lutego 2017 ponownie zawodnik Tappara.
W seniorskiej kadrze Finlandii od 2006 występował w turniejach Euro Hockey Tour. W barwach reprezentacji seniorskiej uczestniczył w turnieju mistrzostw świata edycji 2019.
W trakcie kariery zyskał pseudonimy "Krisse", "Krisu".

</doc>
<doc id="3745024" url="https://pl.wikipedia.org/wiki?curid=3745024" title="Witalij Mielnikow (reżyser)">
Witalij Mielnikow (reżyser)

Witalij Wiaczesławowicz Mielnikow (ros. "Виталий Вячеславович Мельников "; ur. 1 maja 1928 w Swobodnym, zm. 21 marca 2022 w Petersburgu) – radziecki reżyser filmowy oraz scenarzysta. Ludowy Artysta RFSRR (1987). Zasłużony Działacz Sztuk RFSRR (1976).
Absolwent WGIK. Był realizatorem filmów oświatowych w Leningradzkiej Wytwórni Filmów Popularno-Oświatowych.

</doc>
<doc id="3745032" url="https://pl.wikipedia.org/wiki?curid=3745032" title="Wasilij Ordynski">
Wasilij Ordynski

Wasilij Siergiejewicz Ordynski (ros. "Василий Сергеевич Орды́нский "; ur. 1923, zm. 1985) – radziecki reżyser filmowy oraz scenarzysta. Ludowy Artysta RFSRR (1974). Zasłużony Działacz Sztuk RFSRR (1965). 
W 1954 roku ukończył studia na wydziale reżyserskim WGIK.
Pochowany na Cmentarzu Kuncewskim w Moskwie.

</doc>
<doc id="3745034" url="https://pl.wikipedia.org/wiki?curid=3745034" title="Asarum hypogynum">
Asarum hypogynum

Asarum hypogynum Hayata – gatunek rośliny z rodziny kokornakowatych ("Aristolochiaceae" Juss.). Występuje naturalnie na Tajwanie. 
Biologia i ekologia.
Rośnie w lasach. Występuje na wysokości od 1000 do 1200 m n.p.m. Kwitnie od października do lipca.

</doc>
<doc id="3745035" url="https://pl.wikipedia.org/wiki?curid=3745035" title="Stal Gorzów Wielkopolski (żużel) w sezonie 2011">
Stal Gorzów Wielkopolski (żużel) w sezonie 2011

Sezon 2011 był 45. Stali Gorzów Wielkopolski w ekstralidze i 64. w historii klubu.

</doc>
<doc id="3745036" url="https://pl.wikipedia.org/wiki?curid=3745036" title="Levern Tart">
Levern Tart

Levern Donihue Tart (ur. 25 lutego 1942 w Marion, zm. 22 czerwca 2010 w Nowym Jorku) – amerykański koszykarz, występujący na pozycji rzucającego obrońcy.

</doc>
<doc id="3745042" url="https://pl.wikipedia.org/wiki?curid=3745042" title="W objęciach węża">
W objęciach węża

W objęciach węża (hiszp. "El abrazo de la serpiente") – kolumbijski dramat przygodowy z 2015 roku, zrealizowany w koprodukcji z Argentyną i Wenezuelą, w reżyserii Ciro Guerry. Ekranizacja wspomnień Theodora Koch-Grunberga i Richarda Evansa Schultesa.
Film został wyselekcjonowany jako oficjalny kandydat Kolumbii do Oscara za najlepszy film nieanglojęzyczny podczas 88. ceremonii wręczenia Oscarów. 14 stycznia 2016 film nominację uzyskał.
Premiera.
Światowa premiera filmu mała miejsce 15 maja 2015 w ramach sekcji Quinzaine des Réalisateurs podczas 68. MFF w Cannes, gdzie film otrzymał nagrodę główna przeglądu - Art Cinema Award.
Polska premiera filmu miała miejsce 22 lipca 2015 w ramach 15. MFF Nowe Horyzonty we Wrocławiu. Do ogólnopolskiej dystrybucji obraz wszedł 13 listopada 2015.
Obsada.
i inni

</doc>
<doc id="3745043" url="https://pl.wikipedia.org/wiki?curid=3745043" title="Jan Biela">
Jan Biela

Jan Biela (ur. 6 czerwca 1952 w Myślenicach) – mgr nauk chemicznych, inżynier, poeta i rzeźbiarz.
Życiorys.
Ukończył Liceum Ogólnokształcące im. Tadeusza Kościuszki w Myślenicach oraz Wydział Chemiczny Politechniki Krakowskiej. Jest autorem wynalazku, nr patentu U.Pat. R.P. 156668 Jako poeta debiutował w "ITD." w 1977r. Autor licznych publikacji - wierszy i recenzji w prasie codziennej i w czasopismach m.in.: "Czas Krakowski", "Gazeta Wyborcza", "Nowe Książki", "Życie Literackie", "Miesięcznik Literacki", "Kultura", "Radar", "Nowy Wyraz", "Tygodnik Kulturalny", "Poezja", "Gość Niedzielny", "Tygodnik Powszechny", "Przegląd Powszechny", "Więź". Jest poetą wyróżnionym w trzeciej edycji Warszawskiego Konkursu Poetyckiego im. x. Józefa Baki, Wielokrotnie nagradzany w konkursach literackich m.in. w Starachowicach "Konkurs im. Leopolda Staffa". Okazjonalnie wykonuje prace rzeźbiarskie w drewnie. Mieszka w Myślenicach.

</doc>
<doc id="3745051" url="https://pl.wikipedia.org/wiki?curid=3745051" title="A.J. Ramos">
A.J. Ramos

Alejandro Hinjos Ramos (ur. 20 września 1986) – amerykański baseballista występujący na pozycji miotacza (relief pitchera).
Przebieg kariery.
Po ukończeniu studiów na Texas Tech University, gdzie w latach 2006–2009 reprezentował barwy drużyny Texas Tech Red Raiders, w czerwcu 2009 został wybrany w 21. rundzie draftu przez Florida Marlins. Zawodową karierę rozpoczął w Jamestown Janners (poziom Class A-Short Season), następnie w 2010 grał w Greensboro Grasshoppers (Class A). W 2011 grał w Jupiter Hammerheads i reprezentował klub w Meczu Gwiazd poziomu Class A-Advanced.
Sezon 2012 rozpoczął od występów w Jacksonville Suns i po rozegraniu 55 meczów, w których zaliczył 21 save'ów, 4 września 2012 został powołany do składu Miami Marlins i tego samego dnia zadebiutował w Major League Baseball w meczu przeciwko Milwaukee Brewers, w którym rozegrał jedną zmianę, notując trzy strikeouty. 3 maja 2015 w spotkaniu z Los Angeles Dodgers zaliczył pierwszy save w MLB. W lipcu 2016 został po raz pierwszy powołany do NL All-Star Team.
W lipcu 2017 w ramach wymiany zawodników przeszedł do New York Mets.

</doc>
<doc id="3745053" url="https://pl.wikipedia.org/wiki?curid=3745053" title="Ekspedycja 46">
Ekspedycja 46

Ekspedycja 46 – 46. pobyt stałej załogi na Międzynarodowej Stacji Kosmicznej (ang. "International Space Station", ISS), od 11 grudnia 2015 do 2 marca 2016 roku. 46. misja stałej załogi ISS rozpoczęła się wraz z odłączeniem od stacji statku Sojuz TMA-17M i trwała do momentu odcumowania Sojuza TMA-18M.
Załoga.
W skład załogi Ekspedycji 46 wchodziło sześciu astronautów z trzech państw i agencji kosmicznych. Dowódcą ekspedycji był Amerykanin Scott Kelly, dla którego był to czwarty lot w kosmos. Wcześniej był członkiem Ekspedycji 25 i 26. W czasie tej ostatniej misji był dowódcą stacji. Kelly odbył również dwa loty kosmiczne na pokładzie wahadłowców. Pierwszy miał miejsce w 1999 roku na pokładzie promu Discovery w ramach misji STS-103 (naprawa Teleskopu Hubble'a), natomiast drugi odbył się w 2007 roku na pokładzie wahadłowca Endeavour w ramach misji STS-118 (rozbudowa ISS).
Pierwszym inżynierem pokładowym był Rosjanin Michaił Kornijenko, dla którego był to drugi lot kosmiczny. Wcześniej uczestniczył on w misji Sojuz TMA-18 i był członkiem Ekspedycji 23. i 24. Kornijenko przybył na ISS razem z Kellym na pokładzie Sojuza TMA-16M w marcu 2015 roku. Od tego momentu wchodzili oni w skład Ekspedycji 44 i Ekspedycji 45.
Rosjanin Siergiej Wołkow przybył na ISS na pokładzie Sojuza TMA-18M we wrześniu 2015 roku i przedtem był członkiem Ekspedycji 45. Wołkow odbył wcześniej dwa loty kosmiczne. Pierwszy z nich w 2008 roku na pokładzie Sojuza TMA-12. Wtedy też był dowódcą Ekspedycji 17. Jego drugi lot miał miejsce w 2011 roku w ramach misji Sojuz TMA-02M, a jednocześnie wszedł wtedy również w skład Ekspedycji 28 i 29.
Kolejna trójka astronautów przybyła na ISS na pokładzie Sojuza TMA-19M 15 grudnia 2015 roku i od tego momentu załoga była w komplecie. Dla Amerykanina Timothy’ego Kopry był to drugi lot w kosmos. Wcześniej był członkiem Ekspedycji 20 i odbył lot kosmiczny na pokładzie promu Endeavour w ramach misji STS-127 oraz wahadłowcem Discovery podczas STS-128. Razem z nim przybyli Brytyjczyk Timothy Peake z Europejskiej Agencji Kosmicznej oraz Rosjanin Jurij Malenczenko. Malenczenko był najbardziej doświadczonym członkiem załogi. Odbył on wcześniej pięć lotów kosmicznych, w tym jeden na stację Mir i jeden na pokładzie wahadłowca Atlantis w ramach misji STS-106. Był on też członkiem czterech wcześniejszych stałych załóg na ISS: Ekspedycji 7 (jako dowódca), 16, 32 i 33. Natomiast dla Timothy’ego Peake’a był to pierwszy lot w kosmos.
Kończąc swój pobyt na ISS Wołkow, Kelly i Kornijenko wrócili na Ziemię na pokładzie Sojuza TMA-18M 2 marca 2016 roku. Z kolei Kopra, Peake i Malenczenka pozostali na ISS do 18 czerwca 2016 roku i przeszli w skład Ekspedycji 47.
Załoga rezerwowa.
Załogę rezerwową stanowiły odpowiednie załogi rezerwowe Sojuza TMA-16M, TMA-18M i TMA-19M. Zastępcami Kornijenki i Kelly'ego mianowani zostali:
Zastępcą Siergieja Wołkowa, który odbył lot w Sojuzie TMA-18M mianowany został:
Zastępcami ostatniej trójki astronautów byli:
Powyższa trójka astronautów stanowiła następnie skład podstawowej załogi Sojuza MS-01 oraz Ekspedycji 48 i 49.
Przebieg misji.
Misja 46. stałej załogi rozpoczęła się 11 grudnia 2015 roku o 09:49:35 czasu UTC wraz z odłączeniem się od stacji statku Sojuz TMA-17M. Początkowo do stacji zadokowany był jedynie Sojuz TMA-18M (do modułu "Poisk"), ale od 15 grudnia 2015 roku do ISS połączony był również Sojuz TMA-19M (do modułu "Rasswiet").
Loty transportowe.
Do 19 grudnia 2015 roku do stacji zadokowany był statek transportowy Progress M-28M (do modułu Pirs), który wcześniej dostarczył zaopatrzenie. 23 grudnia 2015 roku jego miejsce zastąpił Progress MS-01, który pozostał na ISS do lipca 2016 roku. Przywiózł on na stację ładunek o masie 2436 kg, w tym m.in.:
Do modułu Zwiezda przez cały okres trwania ekspedycji zadokowany był również statek Progress MS-29M, który przybył do ISS w październiku 2015 roku i pozostał na niej do końca marca 2016 roku. Statek Progress został nie tylko wykorzystywany do dostarczenia zaopatrzenia na ISS, ale również użyto jego silników do korekty orbity całej stacji. Takie manewry odbyły się:
Oprócz rosyjskich statków transportowych Progress, stację ISS odwiedził też statek Cygnus w ramach misji CRS OA-4 Start odbył się z kompleksu startowego SLC-41 z przylądku Canaveral 6 grudnia 2015 roku przy pomocy rakiety Atlas V. Na pokładzie Cygnusa znajdowało się 3349 kg zaopatrzenia, w tym:
Statek Cygnus został uchwycony przez Canadarm2 9 grudnia 2015 roku o 11:19 UTC, a 14:29 UTC nastąpiło jego zacumowanie do modułu Unity. Cygnus pozostał przycumowany do ISS do 19 lutego 2016 roku.
Lista lotów transportowych do ISS w czasie Ekspedycji 46.
"Kursywa" oznacza, że start i dokowanie statku transportowego miało miejsce przed rozpoczęciem Ekspedycji 46 lub jego odłączenie i lądowanie/deorbitacja nastąpiły po zakończeniu misji.
Aktywność na stacji.
W czasie Ekspedycji 46 na ISS przebywali astronauci Scott Kelly i Michaił Kornijenko, którzy uczestniczyli w projekcie badawczym "Year Long Mission". Miał on na celu zbadanie skutków zdrowotnych długotrwałego przebywania w kosmosie, aby możliwym stało się odpowiednie przygotowanie przyszłych załogowych misji eksploracji Układu Słonecznego. Obaj kosmonauci spędzili na ISS prawie 340 dni.
Stan nieważkości w przestrzeni kosmicznej prowadzi do utraty masy mięśniowej w organizmie. Na Międzynarodowej Stacji Kosmicznej znajdują się specjalne urządzenia do ćwiczeń, które pozwalają astronautom zredukować negatywne skutki zdrowotne długotrwałego pobytu w kosmosie. Jednak wykonywane na stacji ćwiczenia nie są w stanie w pełni zatrzymać utraty masy mięśniowej. Celem długotrwałej misji było lepsze zrozumienie zmian zachodzących w organizmie astronautów w celu udoskonalenia procedur dotyczących zapobiegania utraty masy mięśniowej. W szczególności obserwowane były zmiany zachodzące w organizmie Scotta Kelly'ego, który ma brata bliźniaka Marka Kelly'ego, który również jest astronautą. Mark w tym czasie przebywał na Ziemi i dzięki temu możliwe było porównanie zmian zachodzących w ciałach obu astronautów i dokładniejsze zdefiniowanie skutków długotrwałego lotu kosmicznego. Jednocześnie ten program badawczy miał również sprawdzić zmiany zachodzące w psychice astronautów, którzy znajdują się w zamkniętej przestrzeni przez dłuższy czas.
Spacery kosmiczne.
17 grudnia 2015 roku doszło do zablokowania hamulca transportera Mobile Base System. Kontrola misji zdecydowała o konieczności przeprowadzenia spaceru kosmicznego w celu naprawy usterki. EVA rozpoczęła się 21 grudnia 2015 roku o 12:45 UTC, a wzięli w niej udział astronauci NASA Scott Kelly i Timothy Kopra ubrani w skafandry EMU. Stosunkowo szybko astronauci zdołali odblokować hamulec transportera i w związku z tym kontrola misji zdecydowała o wykonaniu dodatkowych zadań: przygotowano rozdzielnię energetyczną do następnego spaceru kosmicznego oraz poprowadzono na zewnątrz modułów Unity i Destiny przewody zasilające dla Międzynarodowego Adaptera Dokującego. Dodatkowo ułożono kable Ethernet na zewnątrz modułów Unity i Tranquility, które będą wykorzystywane przez przyszły moduł Nauka. Spacer kosmiczny zakończył się o 16:01 UTC.
Kolejny spacer kosmiczny odbył się 15 stycznia 2016 roku, gdy astronauci Scott Kelly z NASA i Timothy Peake z ESA wyszli o 12:48 UTC ze śluzy Quest. Ich pierwszym zdaniem była wymiana zepsutego regulatora napięcia. W ramach tej EVA miano także dokończyć układanie kabli zasilających rozpoczęte podczas wcześniejszego spaceru kosmicznego, a także zainstalować zawór bezodrzutowy na module Tranquility oraz zdjąć uszkodzone oświetlenie jednej z kamer zamontowanych na strukturze kratownicowej. O 16:57 UTC Timothy Peake zameldował, że w jego hełmie pojawiła się woda. W związku z tym zdecydowano o przedwczesnym przerwaniu spaceru kosmicznego, który zakończył się o 17:31 UTC. Skrócenie EVA uniemożliwiło astronautom zajęcie się kamerą na kratownicy oraz dokończenie układania kabli. Okazało się, że Timothy Peake wykorzystywał do tej EVA ten sam skafander, który 16 lipca 2013 roku podczas Ekspedycji 36 miał na sobie Luca Parmitano. Wtedy również miało miejsce podobne zdarzenie z gromadzeniem się wody w hełmie.
Ostatni spacer kosmiczny tej ekspedycji odbył się 3 lutego 2016 roku. O 12:56 UTC kosmonauci Jurij Malenczenko i Siergiej Wołkow ubrani w skafandry Orłan opuścili wnętrze stacji przez śluzę Pirs. Celem tego spaceru kosmicznego był demontaż niektórych urządzeń do prowadzenia eksperymentów znajdujących się na zewnątrz stacji, a także instalacja kolejnych. Dodatkowo wykonano inspekcję fotograficzną rosyjskiego segmentu stacji ISS, a spacer zakończył się o 17:39 UTC.
Łączny czas spacerów kosmicznych podczas Ekspedycji 46 wyniósł 12 godzin i 42 minuty.

</doc>
<doc id="3745054" url="https://pl.wikipedia.org/wiki?curid=3745054" title="Ministerstwo Gospodarki i Konkurencyjności">
Ministerstwo Gospodarki i Konkurencyjności

Ministerstwo Gospodarki i Konkurencyjności (hiszp. "Ministerio de Economía y Competitividad") – resort odpowiedzialny za proponowanie i wdrażanie polityki rządu w zakresie gospodarki i poprawy konkurencyjności, badań naukowych, rozwoju technologicznego i innowacji we wszystkich sektorach. Zajmuje się też wspieraniem biznesu. Od 21 grudnia 2011 ministrem jest Luis de Guindos.

</doc>
<doc id="3745061" url="https://pl.wikipedia.org/wiki?curid=3745061" title="Mark Christopher">
Mark Christopher

Mark Christopher (ur. 8 lipca 1963 w Fort Dodge) – amerykański reżyser i scenarzysta filmowy.
Życiorys.
Urodził się i wychowywał w stanie Iowa. Ukończył nowojorską szkołę filmową przy Columbia University. Stał się znany dzięki reżyserii filmu krótkometrażowego "The Dead Boys Club" (1993), zdobywając kilka nagród, ale przede wszystkim Alkali w Iowa (1996) – zwycięzca pierwszego miejsca Fiction Award Film na Festiwalu Filmowym Cinema Award New Line w Nowym Jorku, Absolut Auteur Award w San Francisco i Złotego Teddy'ego w Berlinie.
Jego reżyserskim debiutem pełnometrażowego filmu był "Klub 54" (1998) z udziałem Ryana Phillippe'a, Mike'a Myersa, Salmy Hayek, Neve Campbell i Marka Ruffalo. W 2003 był scenarzystą i reżyserem komedii "Pizza" z Ethanem Embrym, Alexis Dzieną, Judah Friedlanderem, Julie Hagerty i Jessem McCartneyem.

</doc>
<doc id="3745065" url="https://pl.wikipedia.org/wiki?curid=3745065" title="Mistrzostwa Europy w Podnoszeniu Ciężarów 1960">
Mistrzostwa Europy w Podnoszeniu Ciężarów 1960

Mistrzostwa Europy w Podnoszeniu Ciężarów 1960 – 40. edycja mistrzostw Europy w podnoszeniu ciężarów, która odbyła się między 3 a 7 maja 1960 r. w Mediolanie (Włochy ). Startowali tylko mężczyźni w 7 kategoriach wagowych.

</doc>
<doc id="3745066" url="https://pl.wikipedia.org/wiki?curid=3745066" title="Asarum caucasicum">
Asarum caucasicum

Asarum caucasicum Franch. – gatunek rośliny z rodziny kokornakowatych ("Aristolochiaceae" Juss.). Występuje naturalnie Kaukazie. 
Biologia i ekologia.
Rośnie w świeżych lasach liściastych oraz łęgach. Jest rośliną lekko trującą.

</doc>
<doc id="3745067" url="https://pl.wikipedia.org/wiki?curid=3745067" title="Josef Václav Frič">
Josef Václav Frič

Josef Václav Frič (ur. 5 września 1829 w Pradze, zm. 14 października 1890) – czeski pisarz, poeta, dziennikarz i polityk, działacz odrodzenia narodowego.
W czasie Wiosny Ludów był rzecznikiem radykalnego ugrupowania studenckiego i brał udział w walkach na barykadach. Przygotowywał też antywęgierskie powstanie na Słowacji.
W 1851 roku został aresztowany, oskarżony o zdradę stanu i skazany na 18 lat więzienia. Wyrok odsiadywał w Komarnie. Po trzech latach został ułaskawiony. Jednak już w 1858 został ponownie uwięziony. Tym razem w celi spędził rok i został warunkowo zwolniony, ale zmuszony do opuszczenia granic państwa austriackiego. Na emigracji często zmieniał miejsce pobytu. Był w Londynie, Paryżu, Berlinie, Zagrzebiu i Budapeszcie. Po powrocie do ojczyzny porzucił ambicje polityczne i zajął się wyłącznie literaturą.
Najważniejszym dziełem poety jest zbiór "Písně z bašty" ("Pieśni z lochu"). Do jego najbardziej znanych wierszy należy napisana sekstyną ballada "Jelen Karla Velkého" ("Jeleń Karola Wielkiego"):
Inne utwory to ballada "Roháč z Dubé" ("Rohacz z Dubej"), "Dudák" ("Dudarz") i ułożona skomplikowaną strofą dziewięciowersową (aabccbddb) "Honba životem" ("Gonitwa przez życie"):
Frič był też aktywny jako tłumacz. Przełożył między innymi "Irydiona" Zygmunta Krasińskiego (1863) i "Narzeczoną z Abydos" George'a Gordona Byrona (1854).

</doc>
<doc id="3745069" url="https://pl.wikipedia.org/wiki?curid=3745069" title="Halima Mohamed-Seghir">
Halima Mohamed-Seghir

Halima Mohamed-Seghir (ur. 26 stycznia 1992) – polska judoczka, mistrzyni Polski, wicemistrzyni Uniwersjady (2013) i medalistka mistrzostw Europy (2014) drużynowo, występująca w kategorii 63 kg.
Kariera sportowa.
Jest zawodniczką Wybrzeża Gdańsk.
W 2007 została brązową medalistką Olimpijskiego festiwalu młodzieży Europy (w kategorii 52 kg), w 2008 wicemistrzynią Europy kadetek (w kategorii 57 kg). W 2011 została kolejno brązową medalistką mistrzostw Europy juniorek, wicemistrzynią świata juniorek i młodzieżową wicemistrzynią Europy. Jako seniorka zdobyła wicemistrzostwo Letniej Uniwersjady (2013), brązowy medal mistrzostw Europy (2014) i srebrny medal światowych wojskowych igrzysk sportowych (2015) w turnieju drużynowym.
W 2006 została brązową medalistką mistrzostw Polski kadetek, w 2007 i 2008 mistrzostwo Polski kadetek, w 2009, 2010 i 2011 mistrzostwo Polski juniorek, w 2013 i 2014 młodzieżową mistrzynią Polski, w 2010 i 2013 mistrzynią Polski seniorek, w 2011 wicemistrzynią Polski seniorek.
Jej ojciec jest Algierczykiem, matka - Polką.

</doc>
<doc id="3745074" url="https://pl.wikipedia.org/wiki?curid=3745074" title="Park Mickiewicza">
Park Mickiewicza



</doc>
<doc id="3745076" url="https://pl.wikipedia.org/wiki?curid=3745076" title="Raport z oblężonego Miasta">
Raport z oblężonego Miasta

Raport z oblężonego Miasta i inne wiersze – szósty tom poetycki Zbigniewa Herberta, wydany przez Instytut Literacki w Paryżu w 1983 roku. W Polsce w „drugim obiegu” od 1983 roku; pierwsze wydanie krajowe w 1992 roku (Wydawnictwo Dolnośląskie). Tom był tłumaczony na osiem języków.
Najstarsze wiersze ("Co widziałem", "Ze szczytu schodów") pochodzą z 1956 roku, jednak większość utworów została napisana w Berlinie pod wpływem grudnia 1981. Jak zauważył Maciej Stanaszek, postać Pana Cogito – w przeciwieństwie do poprzedniego tomu – została zepchnięta na margines. Podstawowym tematem tomu jest Polska i jej historia, obejmująca dwieście lat niewoli (zabory, II wojna światowa, okres powojenny).
Część wierszy stała się tekstami piosenek Przemysława Gintrowskiego, m.in. z płyty "Raport z oblężonego miasta".

</doc>
<doc id="3745078" url="https://pl.wikipedia.org/wiki?curid=3745078" title="Citi Open 2016 (kobiety)">
Citi Open 2016 (kobiety)

Citi Open 2016 – tenisowy turniej WTA kategorii WTA International Series w sezonie 2016 z cyklu Washington Open rozgrywany w dniach 18–24 lipca 2016 roku w Waszyngtonie na kortach twardych o puli nagród wynoszącej 250 000 dolarów amerykańskich.

</doc>
<doc id="3745079" url="https://pl.wikipedia.org/wiki?curid=3745079" title="Kluczyńscy herbu Jasieńczyk">
Kluczyńscy herbu Jasieńczyk

Kluczyńscy – polski ród szlachecki pieczętujący się herbem Jasieńczyk, który wziął swoje nazwisko od Kluczy koło Buska (obecnie w powiecie olkuskim).
Jego przedstawiciele przenieśli się z czasem do Wielkiego Księstwa Litewskiego, gdzie należeli do średniozamożnej szlachty. Wincenty Kluczyński został arcybiskupem mohylewskim.
Po rozbiorach Rzeczypospolitej Kluczyńscy wylegitymowali się ze staropolskiego szlachectwa w guberni kowieńskiej Cesarstwa Rosyjskiego. Byli to Józef Kluczyński, syn Jakuba, w 1812 roku oraz nieznani z imion Kluczyńscy w 1850 roku.
Jan, Józef i Marcin Kluczyńscy, synowie Antoniego i Marianny Sroczyńskiej, wnukowie Andrzeja i Marianny Tarczyńskiej, wylegitymowali się w Galicji, w 1782 roku, jednakże bez wskazania herbu.

</doc>
<doc id="3745080" url="https://pl.wikipedia.org/wiki?curid=3745080" title="Karolina Tałach">
Karolina Tałach

Karolina Tałach (ur. 3 września 1992) – polska judoczka, mistrzyni Polski, wicemistrzyni Uniwersjady (2013), drużynowa wicemistrzyni świata (2015), drużynowa mistrzyni Europy (2016), występująca w kategorii 70 kg. Siostra judoki Tomasza Tałacha.
Kariera sportowa.
Jest zawodniczką Wybrzeża Gdańsk.
W 2013 została brązową medalistką młodzieżowych mistrzostw Europy. Jako seniorka zdobyła wicemistrzostwo Letniej Uniwersjady (2013), brązowy medal mistrzostw Europy (2014), wicemistrzostwo świata (2015), srebrny medal światowych wojskowych igrzysk sportowych (2015) i mistrzostwo Europy (2016) w turnieju drużynowym. Jej największym sukcesem na światowych igrzysk wojskowych jest srebrny medal w turnieju drużynowym i brązowy indywidualnie (Mungyeong 2015).
W 2008 została wicemistrzynią Polski kadetek, w 2010 i 2011 wywalczyła mistrzostwo Polski juniorek, w 2012 brązowy medal młodzieżowych mistrzostw Polski, w 2013 młodzieżowe mistrzostwo Polski. Na mistrzostwach Polski seniorek wywalczyła złoty medal w 2013, srebrne medale w 2011, 2012, 2014 i 2015 (kategoria 70 kg) i brązowy medal w 2012 (kategoria open).

</doc>
<doc id="3745082" url="https://pl.wikipedia.org/wiki?curid=3745082" title="Saratoga (film)">
Saratoga (film)

Saratoga – amerykańska komedia romantyczna z 1937 roku w reżyserii Jacka Conwaya.
Tresć.
Uroczy hazardzista Duke Bradley (Clark Gable) zabiega o względy córki niedawno zmarłego hodowcy koni.

</doc>
<doc id="3745085" url="https://pl.wikipedia.org/wiki?curid=3745085" title="Cain i Mabel">
Cain i Mabel

Cain i Mabel – amerykańska komedia romantyczna z 1936 roku w reżyserii Lloyda Bacona.
Treść.
Utalentowany bokser i tancerka wymyślają fikcyjny romans na potrzeby rozgłosu medialnego.

</doc>
<doc id="3745088" url="https://pl.wikipedia.org/wiki?curid=3745088" title="Żona czy sekretarka">
Żona czy sekretarka

Żona czy sekretarka – amerykańska komedia romantyczna z 1936 roku w reżyserii Clarence`a Browna.
Treść.
Żona majętnego wydawcy podejrzewa go o romans z inną kobietą.

</doc>
<doc id="3745089" url="https://pl.wikipedia.org/wiki?curid=3745089" title="Bracia Karamazow (film 1968)">
Bracia Karamazow (film 1968)

Bracia Karamazow (ros. Братья Карамазовы) – radziecki film z 1968 roku. Adaptacja powieści Fiodora Dostojewskiego o tej samej nazwie. W czasie pracy nad nią reżyser Iwan Pyrjew zmarł, a dzieło ukończyli Michaił Uljanow i Kiriłł Ławrow, grający w tym filmie role Dymitra i Iwana.
Nominacje.
Film był nominowany do Oscara dla najlepszego filmu nieanglojęzycznego na 42. ceremonii wręczenia Oscarów.

</doc>
<doc id="3745091" url="https://pl.wikipedia.org/wiki?curid=3745091" title="Kluk z plakátu">
Kluk z plakátu



</doc>
<doc id="3745096" url="https://pl.wikipedia.org/wiki?curid=3745096" title="Uwięzieni">
Uwięzieni

Uwięzieni (ang. "Chained") – amerykański melodramat z 1934 roku w reżyserii Clarence’a Browna.
Treść.
Kochanka jednego mężczyzny nawiązuje romans z innym i jest rozdarta między oboma mężczyznami.

</doc>
<doc id="3745097" url="https://pl.wikipedia.org/wiki?curid=3745097" title="Wojna grecko-turecka (1919-1922)">
Wojna grecko-turecka (1919-1922)



</doc>
<doc id="3745100" url="https://pl.wikipedia.org/wiki?curid=3745100" title="Kościół św. Józefa Oblubieńca Najświętszej Maryi Panny w Strupinie">
Kościół św. Józefa Oblubieńca Najświętszej Maryi Panny w Strupinie

Kościół świętego Józefa Oblubieńca Najświętszej Maryi Panny – rzymskokatolicki kościół pomocniczy należący do parafii Niepokalanego Serca Najświętszej Maryi Panny w Strupinie.
Jest to skromna budowla wybudowana dla społeczności katolickiej w latach 1910-1914. Świątynia objęta jest ochroną konserwatorską i jest wpisana do wojewódzkiej ewidencji zabytków. Parafia katolicka w Strupinie została utworzona w 1929 roku.

</doc>
<doc id="3745101" url="https://pl.wikipedia.org/wiki?curid=3745101" title="Chińskie morza">
Chińskie morza

Chińskie morza – amerykański film przygodowy z 1935 roku w reżyserii Taya Garnetta.
Treść.
Kapitan statku nawiązuje znajomość z byłą kochanką, ale na pokładzie znajduje się także jego była dziewczyna. Na domiar złego bandyci próbują ukraść złoto ze statku.

</doc>
<doc id="3745103" url="https://pl.wikipedia.org/wiki?curid=3745103" title="Bank of the West Classic 2016">
Bank of the West Classic 2016

Bank of the West Classic 2016 – tenisowy turniej WTA kategorii WTA Premier Series rangi WTA Premier w sezonie 2016 z cyklu Stanford Classic zaliczany do US Open Series rozgrywany w dniach 18–24 lipca 2016 roku w Stanford na kortach twardych o puli nagród wynoszącej 753 000 dolarów amerykańskich.

</doc>
<doc id="3745105" url="https://pl.wikipedia.org/wiki?curid=3745105" title="Życie to są chwile">
Życie to są chwile

Życie to są chwile – szósty album studyjny zespołu Akcent, wydany w 1994 roku przez firmę Blue Star.
Zawiera 10 utworów, w tym m.in. przeboje grupy takie jak: „Życie to są chwile”, „Mała figlarka” i „Dźwięki strun”. Jest to ostatni album grupy wydany przez firmę Blue Star. Nagrania zrealizowano w Studio Ramzes w Białymstoku, w czerwcu 1994 roku. Rok później materiał wznowił ówczesny wydawca zespołu – Wydawnictwo Muzyczne Green Star.
W 2006 roku firma fonograficzna Folk wydała reedycję albumu na płycie kompaktowej.
Lista utworów (kaseta magnetofonowa).
Realizacja nagrań: Marek Zrajkowski

</doc>
<doc id="3745106" url="https://pl.wikipedia.org/wiki?curid=3745106" title="Hellanikos z Lesbos">
Hellanikos z Lesbos

Hellanikos z Lesbos (gr. Ἑλλάνικος) – grecki historyk tworzący w drugiej połowie V wieku p.n.e., zaliczany do grona tzw. logografów.
Pochodził z Mityleny na wyspie Lesbos. Urodzić miał się w roku bitwy pod Salaminą (480 p.n.e.), stąd jego imię, nadane na pamiątkę greckiego zwycięstwa. Był autorem pięciu dzieł mitograficznych: "Phoronis", "Deukalioneia", "Atlantis", "Asopis", "Troika". Pisał również rozprawy o tematyce etnograficznej, poświęcone poszczególnym krainom greckim (Arkadii, Beocji, Lesbos, Tesalii) i krajom ościennym (Cyprowi, Egiptowi, Persji, Scytii). Dużą wagę przywiązywał do chronologii wydarzeń w świecie greckim, sporządzając listy zwycięzców igrzysk karnejskich oraz kapłanek Hery w sanktuarium w Argos. Pod koniec życia osiadł w Atenach, gdzie napisał "Atthis" – kronikę historyczną Attyki w dwóch księgach, obejmującą wydarzenia od czasów mitycznych do końca wojny peloponeskiej (404 p.n.e.).
Wszystkie jego pisma zaginęły (zachowało się około 200 fragmentów i cytatów w pracach innych autorów). Z jego prac jako źródeł korzystali późniejsi historycy, m.in. Dionizjusz z Halikarnasu i Apollodoros z Aten.

</doc>
<doc id="3745109" url="https://pl.wikipedia.org/wiki?curid=3745109" title="Jan Romiszewski (kasztelan konarski)">
Jan Romiszewski (kasztelan konarski)

Jan Romiszewski z Romiszowic (Jan ze Stoków i Chojen / Jan Stokowski z Romiszewic / Jan ze Stoków i Romiszewic) herbu Jelita (ur. ok. 1500 – zm. przed 1572) – łowczy łęczycki (1533–1546), kasztelan konarski łęczycki (1549–1566)
Życiorys.
Syn łowczego łęczyckiego Jakuba Romiszewskiego z Romiszowic i Anny ze Stoków. Brat Rafała, Jadwigi za Oleśnickim z Pińczowa i Elżbiety za Gniewoszem z Birdzicy.
Właściciel dóbr w ziemi sieradzko-łęczyckiej m.in. Stoków, Rajska, Woli Rajskiej, Zbigniewic, Chojen, Pokrzywki i Przyłęku. 
Poprzez małżeństwo blisko skoligacony z potężnym małopolskim rodem Szydłowieckich i wpływowym na dworze królewskim rodem Maciejowskich. 
Poślubił Katarzynę Leżeńską, córkę starosty ryczywolskiego, inowłodzkiego i przedborskiego Abrahama Leżeńskiego (syna wojewody sieradzkiego Sędziwoja z Leżenic) i Anny z Szydłowieckich. Katarzyna była siostrą 
- Anny za Kasprem Maciejowskim (matki wojewody Mikołaja Maciejowskiego)
- Jana, żonatego z dwórką królowej Bony kasztelanką Urszulą z Maciejowskich – siostrą Stanisława (marszałka w. koronnego), Samuela (kanclerza w. koronnego) i Bernarda (kasztelana lubelskiego i radomskiego). 
W 1525 sprzedał wraz z żoną Katarzyną otrzymane w wianie przez Annę z Szydłowieckich Leżeńską wsie Skarżysko, Pogorzałe i Starą Wieś oraz połowę Szydłowca kasztelanowi sandomierskiemu Mikołajowi Szydłowieckiemu.
Miał córkę Agnieszkę za kasztelanem konarskim łęczyckim Rafałem Śladkowskim oraz synów: Jakuba – łowczego łęczyckiego, Zygmunta, Wawrzyńca oraz Stanisława i Piotra – studentów Akademii Krakowskiej. 
Dzieci Jana przyjęły nazwisko Stokowski, pochodzące od nazwy dóbr Stoki.

</doc>
<doc id="3745112" url="https://pl.wikipedia.org/wiki?curid=3745112" title="Henryk Paczkowski">
Henryk Paczkowski

Henryk Paczkowski (ur. 15 stycznia 1928 w Poznaniu, zm. 3 grudnia 1976 w Skarżysku-Kamiennej) – polski piłkarz grający na pozycji bramkarza. Mierzył 178 cm wzrostu, a ważył 77 kg. Grał m.in. w Legii Warszawa, Śląsku Wrocław i Lechu Poznań. Był jednym z lepszych bramkarzy polskiej piłki swojego czasu. We Wrocławiu i w Warszawie odrabiał służbę wojskową.

</doc>
<doc id="3745115" url="https://pl.wikipedia.org/wiki?curid=3745115" title="Generali Open Kitzbühel 2016">
Generali Open Kitzbühel 2016

Generali Open Kitzbühel 2016 – tenisowy turniej ATP rangi ATP World Tour 250 w sezonie 2016 z cyklu Generali Open Kitzbühel rozgrywany w dniach 18–24 lipca w Kitzbühel na kortach ceglanych o puli nagród wynoszącej 520 070 euro.

</doc>
<doc id="3745116" url="https://pl.wikipedia.org/wiki?curid=3745116" title="Generali Open 2016">
Generali Open 2016



</doc>
<doc id="3745121" url="https://pl.wikipedia.org/wiki?curid=3745121" title="Mima">
Mima

 – miasto w Japonii, na wyspie Sikoku ("Shikoku"), w prefekturze Tokushima.
Miasto powstało 1 kwietnia 2005 roku poprzez przyłączenie do wcześniejszych granic miasteczka Mima miejscowości Anabuki i Waki oraz wioski Koyadaira (z powiatu Mima).
Populacja.
Zmiany w populacji terenu miasta w latach 1970–2015:

</doc>
<doc id="3745123" url="https://pl.wikipedia.org/wiki?curid=3745123" title="Wojna (film 2015)">
Wojna (film 2015)

Wojna (duń. "Krigen") – duński dramat wojenny z 2015 roku w reżyserii i według scenariusza Tobiasa Lindholma.
Światowa premiera filmu miała miejsce 5 września 2015 roku podczas 72. MFF w Wenecji, w ramach którego film prezentowany był w sekcji "Horyzonty".
Polska premiera filmu odbyła się 5 maja 2016 roku podczas 9. Międzynarodowego Festiwalu Filmów Niezależnych Netia Off Camera w Krakowie, gdzie obraz prezentowany był w sekcji „Odkrycia”. Do ogólnopolskiej dystrybucji filmowej film wszedł wraz z dniem 10 czerwca 2016.
Film został wyselekcjonowany jako oficjalny kandydat Danii do Oscara za najlepszy film nieanglojęzyczny podczas 88. ceremonii wręczenia Oscarów. 14 stycznia 2016 roku film ostatecznie zdobył nominację w tej kategorii.
Obsada.
i inni

</doc>
<doc id="3745127" url="https://pl.wikipedia.org/wiki?curid=3745127" title="Kożuchowscy herbu Doliwa">
Kożuchowscy herbu Doliwa

Kożuchowscy – polski ród szlachecki pieczętujący się herbem Doliwa, który wziął swoje nazwisko od Kożuchowa w Ziemi czerskiej, znany dobrze od XV wieku, parokrotnie obdarzany przywilejami od Piastów mazowieckich.
Historia.
Przedstawiciele tego rodu, należącego do średniozamożnej szlachty, za czasów I Rzeczypospolitej pełnili liczne urzędy ziemskie oraz brali aktywny udział w życiu politycznym kraju. Znajdowali się pośród elektorów królów Jana Kazimierza, Michała Korybuta Wiśniowieckiego, Jana III Sobieskiego i Augusta II Mocnego. Z czasem osiedli także w innych dzielnicach kraju, tj. na Wileńszczyźnie, Wołyniu i Podolu, gdzie wylegitymowali się ze szlachectwa staropolskiego po rozbiorach Rzeczypospolitej.

</doc>
<doc id="3745129" url="https://pl.wikipedia.org/wiki?curid=3745129" title="Abdul Sattar Edhi">
Abdul Sattar Edhi

Abdul Sattar Edhi (ur. w 1926 lub 1928 roku w Bantva (współczesny dystrykt Gudżarat) w Indiach Brytyjskich, zm. 8 lipca 2016 w Karaczi) – pakistański filantrop, aktywista społeczny, asceta.
Założyciel i przeszło 60-letni dyrektor fundacji swego imienia zapewniającej darmową i całodobową opiekę medyczną w Pakistanie. Wielokrotnie odznaczany za swą działalność charytatywną m.in. Międzynarodową Leninowską Nagrodą Pokoju w 1988 roku.
Szerzej znany jako Anioł Miłosierdzia lub pakistański Ojciec Teresa w nawiązaniu do działań Matki Teresy z Kalkuty.
Zmarł 8 lipca 2016 roku z powodu niewydolności nerek, pozostawiając żonę Bilquis i czwórkę dzieci.

</doc>
<doc id="3745130" url="https://pl.wikipedia.org/wiki?curid=3745130" title="Czar miłości">
Czar miłości

Czar miłości – siódmy album studyjny zespołu Akcent, wydany w 1995 roku przez firmę fonograficzną Green Star. Zawiera 10 premierowych utworów. Nagrania zrealizowano w Studio Ramzes w Białymstoku. W 2005 roku firma fonograficzna Folk wydała reedycję albumu na płycie kompaktowej.
Do utworów: „To właśnie ja” i „Kołysanka dla ukochanej” nakręcono teledyski, które były emitowane w TV Polsat.
Lista utworów (kaseta magnetofonowa).
Realizacja nagrań: Marek Zrajkowski

</doc>
<doc id="3745141" url="https://pl.wikipedia.org/wiki?curid=3745141" title="Błaszczki">
Błaszczki

Błaszczki – potok, lewy dopływ Ochotnicy.
Potok wypływa na wysokości około 710 m na południowych stokach grzbietu Jaworzynki Gorcowskiej i spływa w kierunku południowym przez należące do miejscowości Ochotnica Górna osiedle Błaszczaki. W zabudowanym obszarze tego osiedla, przy drodze wiodącej z Tylmanowej przez Ochotnicę Górną, uchodzi do rzeki Ochotnica.
Jest to niewielki potok o długości około 930 m. Większa część jego zlewni to zabudowane lub pokryte polami uprawnymi obszary wsi Ochotnica Górna w województwie małopolskim, w powiecie nowotarskim, w gminie Ochotnica Dolna.

</doc>
<doc id="3745146" url="https://pl.wikipedia.org/wiki?curid=3745146" title="Alexander Nylander">
Alexander Nylander

Alexander Maximiliam Michael Junior Nylander Altelius (ur. 2 marca 1998 w Calgary, Alberta, Kanada) – szwedzki hokeista.
Hokeistami zostali także jego ojciec Michael (ur. 1972), wujkowie Peter (ur. 1976) i Thommy (ur. 1989) oraz brat William (ur. 1998).
Kariera klubowa.
Urodził się w kanadyjskim mieście Calgary, gdzie jego ojciec Michael Nylander był wówczas zawodnikiem drużyny hokejowej Calgary Flames w północnoamerykańskich rozgrywkach NHL. Został wychowankiem amerykańskiego klubu Chicago Mission (również z racji ówczesnej gry ojca w Chicago, w miejscowej drużynie Chicago Blackhawks). Karierę rozwijał w juniorskich zespołach w Szwecji, w tym w AIK. W barwach drużyny seniorskiej AIK zadebiutował w rozgrywkach Allsvenskan edycji 2014/2015 w wieku 16 lat (wówczas w tym zespole grał także jego 42-letni ojciec Michael). We wrześniu 2015 został formalnie zawodnikiem klubu z pierwszej ligi SHL, z którego wówczas został wypożyczony do kanadyjskiego klubu Mississauga Steelheads w lidze juniorskiej OHL w strukturze CHL (w 2015 został wybrany przez ten klub w drafcie do CHL z numerem 12). Wraz z zespołem rozegrał sezon OHL 2015/2016 (od września 2015 asystentem trenera tej drużyny został jego ojciec Michael). W KHL Junior Draft z 2016 do rozgrywek rosyjskich KHL został wybrany przez klub Mietałłurg Magnitogorsk z numerem 53 w rundzie drugiej. W drafcie NHL z 20164 został wybrany przez amerykański klub Buffalo Sabres z numerem 8 w rundzie pierwszej (identyczna pozycja wyboru jak jego brata Williama dwa lata wcześniej). W połowie lipca 2016 podpisał trzyletni kontrakt wstępujący z Buffalo Sabres na występy w NHL. W październiku 2016 został przekazany do Rochester Americans w lidze AHL i rozegrał sezon AHL (2016/2017). 3 kwietnia 2017 zadebiutował w barwach Sabres w lidze NHL. W połowie 2019 przeszedł do Chicago Blackhawks.
Kariera reprezentacyjna.
Został reprezentantem Szwecji. Uczestniczył w turniejach mistrzostw świata do lat 17 w 2015, mistrzostw świata do lat 18 edycji 2016, mistrzostw świata do lat 20 edycji 2016, 2017, 2018.

</doc>
<doc id="3745155" url="https://pl.wikipedia.org/wiki?curid=3745155" title="Majdowski">
Majdowski

Majdowski, Majdowski Potok, Potok Majdowski – potok, lewostronny dopływ Ochotnicy.
Potok wypływa na wysokości około 810 m na południowych stokach grzbietu Jaworzynki Gorcowskiej i spływa w kierunku południowym przez osiedle Majdówka należące do miejscowości Ochotnica Górna w województwie małopolskim, w powiecie nowotarskim, w gminie Ochotnica Dolna. W zabudowanym obszarze tego osiedla uchodzi do Ochotnicy na wysokości około 575 m. Cała jego zlewnia znajduje się w granicach wsi Ochotnica Górna.
Jest to niewielki potok o długości około 1,5 km. Większa część jego zlewni to zabudowane lub pokryte polami uprawnymi obszary wsi Ochotnica Górna.

</doc>
<doc id="3745161" url="https://pl.wikipedia.org/wiki?curid=3745161" title="Miriam Cooper">
Miriam Cooper

Miriam Cooper, właśc. Vilma Konsics Bánky (ur. 7 listopada 1891 w Baltimore, zm. 12 kwietnia 1991 w Charlottesville) – amerykańska aktorka filmowa, której kariera przypadła na okres kina niemego. 
Życiorys.
Rozgłos osiągnęła przede wszystkim dzięki filmowi "Narodziny narodu" w reżyserii Davida Warka Griffitha. Z kariery aktorskiej zrezygnowała w roku 1923.

</doc>
<doc id="3745168" url="https://pl.wikipedia.org/wiki?curid=3745168" title="Baza lotnicza İncirlik">
Baza lotnicza İncirlik

Baza lotnicza Incirlik (tur.: "İncirlik Hava Üssü", ang.: "Incirlik Air Base") (IATA: UAB, ICAO: LTAG) – baza lotnicza zlokalizowana w Incirlik, części miasta Adana w Turcji. W bazie znajdują się amerykańskie głowice jądrowe udostępnione w ramach natowskiego programu Nuclear Sharing.

</doc>
<doc id="3745169" url="https://pl.wikipedia.org/wiki?curid=3745169" title="Skrodzieński">
Skrodzieński

Skrodzieński, Skrodzieński Potok, "Potok Skrodne", "Skrodne", "Potok Skradne" – potok, prawy dopływ Ochotnicy o długości 4,28 km i powierzchni zlewni 4,19 km². Płynie w granicach wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.
Potok wypływa na wysokości około 950 m na dnie dolinki wcinającej się w grzbiet po południowo-wschodniej stronie szczytów Ferków Gronik i Jaworzynka Gorcowska. Spływa dnem tej dolinki wciosowej w kierunku południowo-wschodnim przez należące do miejscowości Ochotnica Dolna osiedle Skrodne. Przecina drogę asfaltową z Tylmanowej przez Ochotnicę Górną i nieco poniżej drogi uchodzi do Ochotnicy na wysokości około 540 m.
Wzdłuż koryta Skrodzieńskiego prowadzi droga asfaltowa ślepo kończąca się przy ostatnich zabudowaniach osiedla Skrodne.

</doc>
<doc id="3745171" url="https://pl.wikipedia.org/wiki?curid=3745171" title="Potok Skrodne">
Potok Skrodne



</doc>
<doc id="3745173" url="https://pl.wikipedia.org/wiki?curid=3745173" title="Not Too Young">
Not Too Young

Not Too Young – singel Sabiny Ddumby, wydany 30 października 2015, pochodzący z jej debiutanckiego albumu studyjnego "Homeward Bound". Utwór napisali i skomponowali Carmen Reece, Nick Ruth, Gamal „LunchMoney” Lewis, Tinashe „T-Collar” Sibanda i sama wokalistka.
Singel był notowany na 7. miejscu na oficjalnej szwedzkiej liście sprzedaży i otrzymał certyfikat potrójnej platyny za sprzedaż w nakładzie przekraczającym 120 tysięcy kopii.
Przebój zdobył nominację do prestiżowych szwedzkich nagród Grammis 2016 w kategorii "Wydawnictwo roku w gatunku hiphop/soul".

</doc>
<doc id="3745177" url="https://pl.wikipedia.org/wiki?curid=3745177" title="Taszkient – miasto chleba">
Taszkient – miasto chleba

Taszkient – miasto chleba (ros. Ташкент — город хлебный) – radziecki film dramatyczny z 1968 roku w reżyserii Szuchrata Abbasowa. Adaptacja powieści Aleksandra Niewierowa. Na podstawie tekstu Andrieja Michałkowa-Konczałowskiego.
Fabuła.
Film ukazuje dramatyczne losy Miszy, chłopca wędrującego po chleb dla swojej umierającej matki i rodzeństwa.

</doc>
<doc id="3745179" url="https://pl.wikipedia.org/wiki?curid=3745179" title="Henry Austin Dobson">
Henry Austin Dobson

Henry Austin Dobson (ur. 18 stycznia 1840, zm. 2 września 1921) – poeta angielski, przedstawiciel parnasizmu. Austin Dobson, bo takiej skróconej formy jego imienia i nazwiska się powszechnie używa, w swojej twórczości reaktywował dawne formy wiersza, w szczególności układy stroficzne, jak ballada francuska, rondo, rondel, triolet i villanella. Naśladował w tym współczesnych sobie poetów francuskich, w tym zwłaszcza Theodore de Banville. Pisał też sonety. W 1902 roku poeta otrzymał doktorat honoris causa Uniwersytetu Edynburskiego.

</doc>
<doc id="3745181" url="https://pl.wikipedia.org/wiki?curid=3745181" title="Ksantos z Lidii">
Ksantos z Lidii

Ksantos z Lidii (gr. Ξάνθος) – grecki historyk tworzący w V wieku p.n.e., zaliczany do grona tzw. logografów.
Syn Kandaulesa, pochodził z miasta Sardes w Lidii. Tworzył za panowania króla perskiego Artakserksesa I. Napisał liczące 4 księgi dzieło historyczne "Lydiaka" (Λυδιακά), niezachowane do czasów współczesnych. Obejmowało ono historię Lidii od czasów mitycznych do upadku króla Krezusa w 546 p.n.e., a także zawierało liczne szczegóły geograficzne i etnograficzne na temat tej krainy. Według Eforosa z pracy tej korzystał Herodot. Miał także napisać rozprawę poświęconą perskim magom oraz żywot Empedoklesa.
"Lydiaka" stanowiła źródło informacji dla Dionizjusza z Halikarnasu, Strabona, Apollodorosa z Aten i Stefanosa z Bizancjum, a Menippos w I wieku n.e. sporządził jej skrót.

</doc>
<doc id="3745184" url="https://pl.wikipedia.org/wiki?curid=3745184" title="Mistrzostwa Polski w Judo 2014">
Mistrzostwa Polski w Judo 2014

Mistrzostwa Polski w Judo 2014 – 58. edycja mistrzostw, która odbyła się w Katowicach w dniach 3 – 4 października 2014 roku. 

</doc>
<doc id="3745188" url="https://pl.wikipedia.org/wiki?curid=3745188" title="Marco Estrada (baseballista)">
Marco Estrada (baseballista)

Marco René Estrada (ur. 5 lipca 1983) – meksykański baseballista, który występował na pozycji miotacza.
Kariera klubowa.
Washington Nationals.
Po ukończeniu studiów na Glendale Community College i California State University, w czerwcu 2005 został wybrany w szóstej rundzie draftu przez Washington Nationals. Zawodową karierę rozpoczął w Vermont Expos (poziom Rookie), następnie w 2006 grał w GCL Nationals (Rookie) i Savannah Sant Golds (Class A). W 2008 narzucał dla GCL Nationals, Hagerstown Suns (Class A) i Potomac Nationals (Class A-Advanced). Sezon 2008 rozpoczął od występów Harrisburg Sentors (Double-A), a potem grał w Columbus Clippers (Triple-A).
19 sierpnia 2008 został powołany do 40-osobowego składu Washington Nationals i dzień później zadebiutował w Major League Baseball w meczu przeciwko Philadelphia Phillies jako reliever. W 2009 większość sezonu spędził w Syracuse Nationals z Triple A.
Milwaukee Brewers.
W lutym 2010 został zawodnikiem Milwaukee Brewers. Sezon 2010 rozpoczął w Nashville Sounds (Triple-A), a w barwach nowego zespołu zadebiutował 18 maja w meczu z Cincinnati Reds, w którym jako reliever rozegrał cztery zmiany. Po rozegraniu w MLB kolejnych sześciu meczów, powrócił do Nashville, w którym spędził resztę sezonu. 6 kwietnia 2011 ponownie powołano go do 40-osobowego składu Brewers ze względu na kontuzję Zacka Greinke i tego samego dnia w meczu przeciwko Atlanta Braves zanotował pierwsze zwycięstwo w MLB.
Sezon 2012 rozpoczął jako reliever, jednak wskutek kontuzji Chrisa Narvesona, został przesunięty do pięcioosobowej rotacji starterów i pełnił tę rolę również w 2013. W 2014 rozegrał 18 meczów jako starter i 18 jako reliever.
Toronto Blue Jays.
W listopadzie 2014 przeszedł do Toronto Blue Jays za Adama Linda. 19 czerwca 2015 w meczu przeciwko Baltimore Orioles po siedmiu zmianach notował no-hittera, jednak w pierwszej połowie ósmej Chris Parmelee zaliczył RBI single. Pięć dni później, w swoim kolejnym starcie w spotkaniu z Tampa Bay Rays, po rozegraniu 8⅓ zmiany, notował perfect game, który zakończył Logan Forsythe, zaliczając single'a. 11 października 2015 rozegrał pierwszy w karierze mecz w postseason jako starter, notując zwycięstwo. Wystąpił również w dwóch meczach American League Championship Series (W-L 1–1), przeciwko późniejszemu triumfatorowi w World Series Kansas City Royals. Po zakończeniu sezonu podpisał nowy, dwuletni kontakt wart 26 milionów dolarów.
15 czerwca 2016 w meczu przeciwko Philadelphia Phillies ustanowił klubowy rekord, nie oddając przeciwnikowi więcej niż pięć odbić w dziesięciu kolejnych startach. Sześć dni później w spotkaniu z Arizona Diamondbacks, został pierwszym miotaczem od 1893 (kiedy górkę miotacza przesunięto na odległość 60 stóp i 6 cali), który oddał najwyżej pięć odbić w jedenastu meczach z rzędu, rozgrywając minimum sześć zmian w meczu. W lipcu 2016 został po raz pierwszy powołany do AL All-Star Team, jednak nie mógł wystąpić w Meczu Gwiazd z powodu kontuzji pleców.
Kariera reprezentacyjna.
W 2013 na turnieju World Baseball Classic reprezentując Meksyk, rozegrał jeden mecz. 9 marca przeciwko Kanadzie zanotował porażkę.

</doc>
<doc id="3745189" url="https://pl.wikipedia.org/wiki?curid=3745189" title="Effortless">
Effortless

Effortless – singel Sabiny Ddumby, wydany 20 lutego 2015, pochodzący z jej debiutanckiego albumu studyjnego "Homeward Bound". Utwór napisali i skomponowali Michael Angelo, Ali Tenant i sama wokalistka.
Singel znalazł się na 57. miejscu na liście najlepiej sprzedających się utworów w Szwecji i uzyskał tam status platynowej płyty za sprzedaż w nakładzie przekraczającym 40 tysięcy kopii.
Nagranie zdobyło nominację do prestiżowych szwedzkich nagród Grammis 2016 w kategorii "Wydawnictwo roku w gatunku hiphop/soul" oraz do nagród P3 Guld w kategorii "Piosenka roku", przyznawanych przez radio Sveriges Radio P3.

</doc>
<doc id="3745190" url="https://pl.wikipedia.org/wiki?curid=3745190" title="Ford Popular">
Ford Popular

Ford Popular – samochód osobowy klasy kompaktowej produkowany przez brytyjski oddział koncernu motoryzacyjnego Ford Motor Company (Ford of Britain) w latach 1953–1962.
Pierwsza generacja.
Ford Popular I został zaprezentowany po raz pierwszy w 1953 roku.
Pierwsza generacja modelu Popular pojawiła się w sprzedaży jako tańsza alternatywa dla zaprezentowanego równolegle modelu Ford Anglia (100E). Był to najtańszy samochód dostępny ówcześnie na brytyjskim rynku, kosztujący 391 funtów.
Samochód bazował na wcześniejszej generacji modelu Anglia (E494A). Posiadał tę samą przedwojenną stylistykę, pozbawioną jednak ozdobników takich jak bakelitowa deska rozdzielcza czy chromowane elementy nadwozia. Od pierwowzoru odróżniał go także 1,2-litrowy silnik dolnozaworowy o mocy 30 KM. Samochód posiadał 3-biegową skrzynię biegów i pozbawiony był takich elementów wyposażenia jak ogrzewanie czy elektryczne wycieraczki.
Druga generacja.
Ford Popular II został zaprezentowany po raz pierwszy w 1959 roku.
W 1959 roku, wraz z wejściem do produkcji kolejnej generacji modelu Anglia (105E), Ford zakończył produkcję modelu Popular (103E) o wyraźnie przestarzałej już konstrukcji. Jego następca, Ford Popular (100E) stanowił, podobnie jak wcześniej, zubożoną wersję poprzedniej generacji Anglii przeznaczoną dla niezamożnego odbiorcy.
Od Anglii model ten przejął nieco zmodyfikowany silnik o niezmienionej pojemności oraz wciąż 3-biegową skrzynię biegów (w konkurencyjnych modelach standardem były skrzynie 4-biegowe). Poza wersją podstawową w ofercie znajdowała się odmiana Deluxe wyposażona m.in. w popielniczkę, osłonę przeciwsłoneczną dla pasażera, gumowe dywaniki czy kontrolkę wymiany oleju. Produkcja samochodu trwała do czerwca 1962 roku.

</doc>
<doc id="3745191" url="https://pl.wikipedia.org/wiki?curid=3745191" title="Enrique Míguez">
Enrique Míguez

Enrique Míguez Gómez (ur. 14 marca 1966 w Tui) – hiszpański kajakarz, kanadyjkarz, brązowy medalista olimpijski z Los Angeles.
Zawody w 1984 były jego pierwszymi igrzyskami olimpijskimi. Pod nieobecność sportowców z większości krajów Bloku Wschodniego był trzeci w kanadyjkach-dwójkach na dystansie 500 metrów. Partnerował mu Narciso Suárez Amador. Brał również udział w igrzyskach w 1988 i 1992.

</doc>
<doc id="3745198" url="https://pl.wikipedia.org/wiki?curid=3745198" title="Narciso Suárez Amador">
Narciso Suárez Amador

Narciso Suárez Amador (ur. 18 lipca 1960 w Valladolidzie) – hiszpański kajakarz, kanadyjkarz, brązowy medalista olimpijski z Los Angeles.
Zawody w 1984 były jego drugimi igrzyskami olimpijskimi, debiutował w 1980. Pod nieobecność sportowców z większości krajów Bloku Wschodniego był trzeci w kanadyjkach-dwójkach na dystansie 500 metrów. Partnerował mu Enrique Míguez. Brał udział również w igrzyskach w 1988 i 1992.

</doc>
<doc id="3745199" url="https://pl.wikipedia.org/wiki?curid=3745199" title="Edmund Gosse">
Edmund Gosse

Edmund William Gosse (ur. 21 września 1849, zm. 16 maja 1928) – poeta angielski.
Edmund William Gosse był synem Philipa Henry'ego Gosse'a, znanego przyrodnika, oceanografa. Wychował się w środowisku braci plymuckich, ale w dorosłym życiu szybko odrzucił wpajane mu konserwatywne poglądy. Swoje relacje z ortodoksyjnym ojcem opisał w książce 
"Father and Son" (1907).
Poeta uprawiał tradycyjne formy wierszowe, jak sonet i rondel.
Gosse zasłużył się jako brytyjski tłumacz i propagator dramaturgii Henrika Ibsena.

</doc>
<doc id="3745200" url="https://pl.wikipedia.org/wiki?curid=3745200" title="Narcisco Suárez">
Narcisco Suárez



</doc>
<doc id="3745205" url="https://pl.wikipedia.org/wiki?curid=3745205" title="Al-Mulajha asz-Szarkijja">
Al-Mulajha asz-Szarkijja

Al-Mulajha asz-Szarkijja (arab. المليحة الشرقية) – miasto w Syrii, w muhafazie Dara. W 2004 roku liczyło 2408 mieszkańców.

</doc>
<doc id="3745212" url="https://pl.wikipedia.org/wiki?curid=3745212" title="Umm ar-Rumman (As-Suwajda)">
Umm ar-Rumman (As-Suwajda)

Umm ar-Rumman (arab. أم الرمان) – miejscowość w Syrii, w muhafazie As-Suwajda. W 2004 roku liczyła 1775 mieszkańców.

</doc>
<doc id="3745215" url="https://pl.wikipedia.org/wiki?curid=3745215" title="Umm Ruwak">
Umm Ruwak

Umm Ruwak (arab. أم رواق) – miejscowość w Syrii, w muhafazie As-Suwajda. W 2004 roku liczyła 1296 mieszkańców.

</doc>
<doc id="3745227" url="https://pl.wikipedia.org/wiki?curid=3745227" title="Al-Charsa">
Al-Charsa

Al-Charsa (arab. الخرسا) – wieś w Syrii, w muhafazie As-Suwajda. W 2004 roku liczyła 547 mieszkańców.

</doc>
<doc id="3745233" url="https://pl.wikipedia.org/wiki?curid=3745233" title="Ewolucja biologiczna">
Ewolucja biologiczna

Ewolucja biologiczna, ewolucja organiczna – zmiany cech całych grup organizmów następujące z biegiem pokoleń. Procesy ewolucyjne powodują powstawanie bioróżnorodności na każdym poziomie organizacji biologicznej, w tym na poziomie gatunku, osobniczym i molekularnym. W połowie XIX stulecia Charles Darwin sformułował teorię naukową ewolucji poprzez dobór naturalny, a odkrycie opublikował w monografii "O powstawaniu gatunków" (1859).
Całe obecne życie na Ziemi pochodzi od wspólnego przodka. Ostatni uniwersalny wspólny przodek, czyli ostatni wspólny przodek "wszystkich" dzisiejszych organizmów żywych, żył około 3,5–3,8 miliarda lat temu, aczkolwiek w 2015 opisano szczątki mogące stanowić pozostałości życia sprzed 4,1 miliarda lat w skałach Australii Zachodniej.
Powtarzające się powstawanie nowych gatunków (specjacja), zmiany w obrębie gatunków (anageneza) i wymieranie gatunków w obrębie historii życia na Ziemi demonstrowane są przez zespół wspólnych cech morfologicznych i biochemicznych, w tym sekwencje DNA. Większe podobieństwo wspólnych cech obserwuje się u gatunków dzielących ze sobą późniejszego ostatniego wspólnego przodka, co może służyć rekonstrukcji biologicznego drzewa życia, bazującego na pokrewieństwie ewolucyjnym (filogenetyka), z wykorzystaniem zarówno gatunków współczesnych, jak i kopalnych. Zapis kopalny obrazuje progresję od wczesnego biogennego grafitu przez maty mikrobowe do skamieniałych organizmów wielokomórkowych. Istniejące wzorce bioróżnorodności wytworzyły się z udziałem specjacji i wymierań. Powyżej 99% wszystkich gatunków, jakie kiedykolwiek żyły na Ziemi, wyginęło. Obecnie Ziemię zamieszkują organizmy należące do 10–14 milionów gatunków, z których do tej pory opisano 1,2 miliona.
Ewolucja zachodząca poprzez dobór naturalny uwidacznia się w obserwacji, zgodnie z którą organizmy wydają na świat więcej potomstwa niż może przetrwać, w połączeniu z trzema faktami dotyczącymi populacji: 1) osobniki różnią się cechami morfologicznymi, fizjologicznymi i zachowaniem (wariancja fenotypowa), 2) różne cechy wiążą się z różną zdolnością do przetrwania i reprodukcji (różne dostosowanie), 3) cechy mogą być przekazywane z pokolenia na pokolenia (dziedziczność dostosowania). W kolejnych pokoleniach członkowie danej populacji zastępowani są przez potomstwo rodziców lepiej zaadaptowanych do przetrwania i rozrodu w danym środowisku, w którym zachodzi dobór naturalny. W tej teleonomii chodzi o tworzenie i zachowywanie cech dostosowanych do funkcji, które wypełniają. Dobór naturalny stanowi jedyną znaną przyczynę powstawania adaptacji, ale nie jedyną przyczynę ewolucji. Inne, nieadaptacyjne procesy ewolucyjne obejmują mutacje, dryf genetyczny i przepływ genów na skutek migracji.
Na początku XX wieku powstała współczesna synteza ewolucyjna, integrująca klasyczną genetykę z darwinowską teorią ewolucji dzięki osiągnięciom genetyki populacyjnej. Wagę doboru naturalnego jako przyczyny ewolucji zaakceptowano w innych dziedzinach biologii. Co więcej, niegdyś uznawane poglądy na ewolucję, jak ortogeneza, XIX-wieczny ewolucjonizm czy inne poglądy dotyczące wrodzonego postępu w wielkoskalowych procesach ewolucyjnych przeszły do historii. Naukowcy kontynuują badania różnych aspektów biologii ewolucyjnej przez formułowanie i testowanie hipotez, tworząc modele matematyczne biologii teoretycznej i teorie biologiczne, wykorzystując dane obserwacyjne i przeprowadzając doświadczenia w naturalnym środowisku i w laboratorium.
W sensie zastosowań praktycznych zrozumienie ewolucji wykorzystano na wielu polach nauki i przemysłu, włączając w to rolnictwo, medycynę człowieka i innych zwierząt oraz nauki o życiu w ogólności. Odkrycia w biologii ewolucyjnej wywarły znaczny wpływ nie tylko na tradycyjne dziedziny biologii, ale również na inne dyscypliny akademickie, jak antropologia biologiczna czy psychologia ewolucyjna. Obliczenia ewolucyjne, dział badań sztucznej inteligencji, stosuje zasady Darwina do rozwiązywania problemów informatycznych.
Historia myśli ewolucyjnej.
Pomysł, jakoby organizmy jednego rodzaju mogły pochodzić od organizmów innego rodzaju, zaświtał jeszcze w filozofii przedsokratejskiej w starożytnej Grecji, u myślicieli takich, jak Anaksymander czy Empedokles. Poglądy takie przetrwały do czasów rzymskich. Poeta i filozof Lukrecjusz poparł Empedoklesa w swym dziele "De rerum natura" ("O naturze rzeczy"). W przeciwieństwie do tych materialistycznych poglądów Arystoteles rozumiał wszystkie rzeczy materialne, nie tylko istoty żywe, jako niedoskonałe aktualizacje różnych ustalonych możliwości natury, co do których używał terminów forma, idea czy gatunek. Wchodziło to w skład jego teleologicznego rozumienia natury, w której każda rzecz ma do odegrania swoją rolę w boskim, kosmicznym porządku. Modyfikacje tego poglądu stały się standardowym rozumieniem świata w średniowieczu, ulegając integracji z nauką chrześcijańską. Jednak Arystoteles nie żądał, by każdy realny typ organizmu żywego zawsze korespondował jeden do jednego z metafizyczną formą, dawał przykłady, jak mogły powstać nowe rodzaje istot żywych.
Niektórzy badacze uznają, że swoisty pierwowzór teorii Ewolucji powstał na przełomie IV i V wieku ne. i miał być dziełem świętego Aureliusza Augustyna z Hippony. Święty ten uważał, powołując się na staro-łaciński przekład Mądrości Syracha, że Bóg stworzył wszystko jednocześnie, jednak nie wszystko pojawia się w tym samym czasie. Św. Augustyn zapożyczając stoicką doktrynę o „przyczynach zarodkowych”, stwierdził, że Bóg nie wszystko powołał do życia w gotowej postaci, ale w „zarodkach”, które rozwijają się, dopiero gdy powstają do tego dogodne warunki. Św. Augustyn jednak pod określeniem „przyczyny zarodkowe” nie miał na myśli biologicznych zarodków, a filozoficzne zasady określające finalny stan każdego z bytów.
W XVII wieku nowa metoda zastosowana w nauce wskrzesiła dociekania Arystotelesa. Szukano wyjaśnień naturalnych zjawisk w terminach praw fizycznych, takich samych dla wszystkich bytów widzialnych, a nie wymagających istnienia żadnych ustalonych naturalnych kategorii czy boskiego porządku kosmicznego. Jednak to nowe podejście powoli zakorzeniało się w naukach biologicznych, ostatnim bastionie idei ustalonych typów natury. John Ray zastosował jeden z wcześniejszych bardziej ogólnych terminów, "gatunek", do typów zwierząt i roślin, jednak rygorystycznie identyfikował każdy typ organizmu żywego z gatunkiem i twierdził, że każdy gatunek można zdefiniować przez cechy utrwalające się z pokolenia na pokolenie.
Inni przyrodnicy tych czasów spekulowali nad ewolucyjnymi zmianami gatunków w czasie zgodnie z prawami natury. W 1751 Pierre Louis Maupertuis napisał o naturalnych modyfikacjach przebiegających podczas rozrodu oraz ich akumulacji na przestrzeni wielu pokoleń prowadzącej do powstania nowego gatunku. Georges-Louis Leclerc zasugerował, że gatunki mogą degenerować w inne organizmy, a Erasmus Darwin zaproponował, że wszystkie zwierzęta ciepłokrwiste mogą pochodzić od pojedynczego mikroorganizmu (bądź „filamentu”). Pierwszy pełnoprawny schemat ewolucji wymyślił Jean-Baptiste Lamarck, tworząc „teorię transmutacji” w 1809. Przewidywał on spontaniczne powstawanie prostych form życia, które potem rozwijały większą złożoność w równoległych liniach o nieodzownej tendencji do postępu, postulował, że na poziomie lokalnym linie te adaptują się do środowiska przez dziedziczenie zmian spowodowanych przez ich rodziców. Ten ostatni proces nazwano później lamarkizmem. Pomysły te zostały zdyskredytowane przez uznanych przyrodników jako spekulacje bez wsparcia empirycznego. W międzyczasie pomysły dobroczynnego projektu Raya zostały rozwinięte przez Paleya w "Natural Theology or Evidences of the Existence and Attributes of the Deity" (1802). Zaproponował on złożone adaptacje jako dowód na boski projekt, co spotkało się z podziwem Karola Darwina, w czasie gdy był on studentem Cambridge University.
Kluczowe zerwanie z poglądem o stałych klasach typologicznych bądź typach w biologii przyniosła teoria ewolucji poprzez dobór naturalny, sformułowana przez Karola Darwina w kategoriach zmiennych populacji. Na Darwina częściowo wpłynął "An Essay on the Principle of Population" z 1798 Thomasa Roberta Malthusa. Darwin zauważył, że wzrost populacji będzie prowadzić do walki o byt, w której korzystne warianty będą przeważały nad niekorzystnymi, które będą ginęły. W każdym pokoleniu wielu spośród potomstwa nie uda się przetrwać do wieku rozrodczego z powodu ograniczonych zasobów. To może wyjaśnić różnorodność roślin i zwierząt pochodzących od wspólnego przodka dzięki działaniu praw oddziaływających w ten sam sposób na wszystkie organizmy. Darwin w 1832 rozpoczął obserwacje podczas trwającej 5 lat podróży na statku "Beagle". W 1837 zaczął spisywać swe rozważania na temat "przemiany gatunków". Swe wnioski zaprezentował w 1844 Lyellowi i Hookerowi. W 1858 otrzymał szkic pracy Alfreda Wallace’a. Praca tego badacza Archipelagu Malajskiego również opisywała dobór naturalny. Obie prace zostały przedstawione tego samego dnia, 1 lipca 1858, Towarzystwu Linneuszowskiemu w Londynie, co miało wyeliminować problem pierwszeństwa. Pod koniec 1859 Darwin opublikował "On the Origin of Species", wyjaśniając szczegółowo dobór naturalny w sposób, który zapewnił mu szeroką akceptację poglądu ewolucyjnego. Thomas Henry Huxley zastosował pogląd Darwina do człowieka. Wykorzystał paleontologię i anatomię porównawczą w dowodzeniu pochodzenia człowieka i małp człekokształtnych od wspólnego przodka. Niektórych myśl ta wzburzyła, gdyż przeczyła szczególnemu miejscu człowieka we Wszechświecie.
Dokładny mechanizm dziedziczności i pochodzenia nowych cech pozostawały zagadką. W związku z tym Darwin stworzył prowizoryczną hipotezę pangenezy. W 1865 Gregor Mendel zauważył, że dziedziczenie cech przebiega w przewidywalny sposób, odkrywając niezależną segregację elementów dziedziczności (później nazwanych genami). Prawa Mendla ostatecznie wyparły darwinowską hipotezę pangenezy. August Weismann dokonał ważnego rozróżnienia pomiędzy komórkami linii rozrodczej, z których powstają gamety (komórki jajowe i plemniki) oraz komórkami somatycznymi, budującymi ciało. Dziedziczność dotyczy jedynie komórek linii płciowych. Hugo de Vries połączył darwinowską pangenezę z weismannowskim rozróżnieniem komórek somatycznych i generatywnych oraz zaproponował, że pangeneza Darwina koncentruje się w jądrze komórkowym, a ulegając ekspresji, przenika do cytoplazmy, zmieniając budowę komórki. De Vries należał również do badaczy znających dobrze prace Mendla, uważających, że mendlowskie cechy korespondują z transferem dziedzicznym zmian w linii płciowej. By wyjaśnić, jak powstają nowe warianty, Vries rozwinął teorię mutacji, prowadząc do czasowego pęknięcia między akceptującymi darwinowską ewolucję oraz biometrykami zgadzającymi się z de Vriesem. W latach trzydziestych XX wieku pionierzy na polu genetyki populacyjnej, jak Ronald Fisher, Sewall Wright i John B.S. Haldane, oparli podstawy teorii ewolucji na statystyce. Fałszywy rozdźwięk pomiędzy teorią Darwina, mutacjami genetycznymi i dziedziczeniem mendlowskim został usunięty.
W drugiej i trzeciej dekadzie XX wieku synteza ewolucyjna połączyła dobór naturalny, mutacje i dziedziczenie mendlowskie w zunifikowaną teorię stosowaną w każdej dziedzinie biologii. Synteza ewolucyjna potrafiła wyjaśnić wzorce obserwowane w populacjach, w materiale kopalnym w paleontologii, a nawet złożone mechanizmy komórkowe biologii rozwoju. Opisanie struktury DNA przez Watsona i Cricka w 1953 wyjaśniło fizyczny mechanizm dziedziczenia. Biologia molekularna polepszyła rozumienie związków pomiędzy genotypem i fenotypem. Postęp nastąpił również w systematyce filogenetycznej. Obejmował on mapowanie przejść cech w porównywalnych i testowanych ramach i wykorzystanie drzew ewolucyjnych. W 1973 biolog ewolucyjny Theodosius Dobzhansky napisał, że w biologii nic nie ma sensu, jeśli nie rozpatruje się tego w świetle ewolucji, ponieważ to ona rozświetliła relacje pomiędzy faktami z historii naturalnej uważanymi niegdyś za niełączące się ze sobą, umożliwiając stworzenie spójnej wiedzy pozwalającej na wyjaśnianie faktów i przewidywanie obserwacji dotyczących życia na Ziemi.
Od tamtych czasów synteza ewolucyjna była dalej poszerzana, by wyjaśnić zjawiska biologiczne na każdym poziomie organizacji biologicznej. To rozszerzenie zwane ewolucyjną biologią rozwoju, a nieformalnie „evo-devo”, skupia się na tym, jak zmiany między pokoleniami działają na wzorce zmian u pojedynczych organizmów (na rozwój).
Próbując uwzględnić najnowsze rozważania ewolucjonistów, Blute w pracy z 2008 roku o definicji ewolucji stwierdził, że jej rozumienie jest obecnie tożsame z „mikroewolucją poprzez dobór naturalny”. Następnie stwierdził, iż najlepszą jej definicją jest: „każda zmiana w indukcyjnej kontroli rozwoju (morfologicznego, fizjologicznego lub behawioralnego) poprzez środowisko lub w konstrukcji środowiska poprzez rozwój, zmienia względną częstotliwość dziedzicznych elementów w populacji poza oczekiwane losowo wybrane warianty”.
Dziedziczność.
Ewolucja organizmów żywych zachodzi poprzez zmiany w cechach podlegających dziedziczeniu (dziedzicznych). Przykładowo u ludzi kolor oczu podlega dziedziczeniu, osobnik może odziedziczyć na przykład brązowy kolor oczu po rodzicach. Cechy dziedziczne kontrolowane są przez geny, a kompletny zestaw genów genomu (materiału genetycznego) danego organizmu nazywa się genotypem.
Zbiór obserwowalnych cech organizmu nazywa się z kolei jego fenotypem. Cechy te biorą się z interakcji genotypu i wpływów środowiska. W rezultacie wiele aspektów fenotypu organizmu nie jest dziedzicznych. Na przykład opalenizna skóry wynika z interakcji pomiędzy genotypem danej osoby a światłem, dlatego też osoba opalona nie przekaże tej cechy swemu potomstwu. Jednakże pewni ludzie opalają się łatwiej niż inni, co wynika z odmienności w genotypie. Radykalnym przykładem są osoby cierpiące na albinizm, które nie opalają się w ogóle i są niezwykle wrażliwe na oparzenia słoneczne.
Cechy dziedziczne przenoszone są z pokolenia na pokolenie poprzez DNA, cząsteczkę pozwalającą kodować informację genetyczną. DNA jest długim biopolimerem budowanym przez cztery rodzaje zasad azotowych. Sekwencja zasad wzdłuż cząsteczki DNA odzwierciedla informację genetyczną, podobnie jak sekwencja liter odzwierciedla zdanie. Przed podziałem komórki DNA ulega kopiowaniu, w wyniku czego obie komórki potomne otrzymują wyjściową sekwencję DNA. Fragmenty cząsteczki DNA stanowiące jednostki funkcjonalne zwane są genami. Różne geny cechują się różnymi sekwencjami zasad azotowych. W komórce długie łańcuchy DNA tworzyć mogą skondensowane struktury określane mianem chromosomów. Specyficzne miejsce sekwencji DNA na chromosomie zwane jest "locus". Jeśli sekwencja DNA w danym "locus" zmienia się pomiędzy osobnikami, różne jej formy nazywają się allelami. Sekwencja DNA może zmieniać się dzięki mutacjom, w efekcie czego powstają nowe allele. Jeśli zajdzie mutacja, nowy allel może wpływać inaczej na cechę kontrolowaną przez gen, co prowadzi do zmiany fenotypu organizmu. Choć w niektórych przypadkach cecha odpowiada allelowi w prosty sposób, większość cech jest jednak bardziej złożona i kontrolowana przez wiele "loci".
Niedawne badania potwierdziły ważne przykłady cech dziedzicznych niewyjaśnialnych za pomocą zmiany sekwencji nukleotydów w DNA. Zjawiska takie opisuje epigenetyka. Metylacja DNA znacząca chromatynę, samopodtrzymujące się pętle metaboliczne, wyciszanie genów przez interferencję RNA oraz trójwymiarowe konformacje białek (takich jak priony) to obszary zachodzenia procesów epigenetycznych na poziomie organizmu. Biolodzy rozwoju sugerują, że złożone interakcje sieci regulacyjnej genów i komunikacji międzykomórkowej mogą prowadzić do dziedzicznych zmian mogących odpowiadać za plastyczność rozwojową i kanalizację. Dziedziczność może zachodzić nawet w większych skalach. Przykładowo dziedziczność ekologiczna poprzez proces budowy niszy ekologicznej definiuje się jako regularne i powtarzalne działania organizmów w środowisku. To generuje dziedziczenie efektów modyfikujących otoczenie i pętlę zwrotną dotykającą selekcji następnych pokoleń. Potomkowie dziedziczą geny plus charakterystykę środowiskową generowaną przez działanie ich przodków. Inne przykłady dziedziczności niekontrolowanej bezpośrednio przez geny stanowią cechy kulturowe i symbiogeneza.
Zmienność.
Fenotyp danego organizmu powstaje na skutek interakcji jego genotypu i wpływu środowiska życia. Za znaczną część zmienności fenotypowej odpowiada zmienność genetyczna, która w odróżnieniu od zmienności środowiskowej podlega dziedziczeniu. Synteza ewolucyjna definiuje zmiany ewolucyjne jako proces populacyjny, polegający na zmianie w czasie częstości osobników o różnych cechach, a więc i genotypach. Częstość poszczególnych alleli może rosnąć lub maleć względem innych form danego genu. Wariacja znika, kiedy jeden z alleli osiąga fiksację, a więc kiedy albo znika z populacji, albo całkowicie zastępuje wszystkie inne allele.
Dobór naturalny doprowadzi do ewolucji tylko pod warunkiem istnienia wystarczającej zmienności genetycznej w populacji. Przed odkryciem genetyki mendlowskiej popularną hipotezą było mieszanie się cech. Oznaczałoby ono jednak drastyczny spadek zmienności genetycznej, czyniąc ewolucję nieprawdopodobną. Prawo Hardy’ego-Weinberga rozwiązuje ten problem, opisując, jak zmienność utrzymuje się w populacji przy założeniu dziedziczenia mendlowskiego. Częstości alleli w przypadku braku działania doboru naturalnego, zachodzenia mutacji, migracji i dryfu genetycznego pozostają stałe.
Zmienność tworzy się dzięki zachodzących w genomie mutacjom, tasowaniu się genów w trakcie rozmnażania płciowego oraz migracjom pomiędzy populacjami (przepływ genów). Pomimo stałego wprowadzania nowych wariantów i przepływu genów większość genomu jest identyczna u wszystkich przedstawicieli danego gatunku. , przykładowo szympansy i ludzie różnią się zaledwie w 5% swych genomów.
Mutacje.
Mutacje to zmiany w sekwencji DNA. Zachodząca mutacja może zmienić produkt genu, uniemożliwiać funkcjonowanie genu, może też nie wywoływać żadnego efektu. Bazując na badaniach "Drosophila melanogaster", zasugerowano, że jeśli mutacja zmienia łańcuch kodowanego przez gen białka, prawdopodobnie będzie powodować szkodliwy efekt. 70% takich mutacji wywołuje szkody, pozostałe są neutralne lub nieznacznie korzystne.
Mutacje obejmować mogą duplikacje dużych fragmentów chromosomów (zazwyczaj przez rekombinację genetyczną), wprowadzając dodatkowe kopie genów do genomu. Dodatkowe kopie genów są głównym źródłem surowego materiału potrzebnego, by zachodziła ewolucja. Jest to ważne, ponieważ większość nowych genów ewoluuje w obrębie rodzin genów z istniejących już genów, z którymi dzielą wspólnych przodków. Na przykład ludzkie oko wykorzystuje 4 geny kodujące struktury światłoczułe, 3 w czopkach i jedną w pręcikach. Wszystkie one pochodzą od pojedynczego genu.
Nowe geny tworzyć się mogą z istniejących już genów, kiedy jedna z kopii zduplikowanego genu mutuje, zdobywając nową funkcję. Proces ten zachodzi łatwiej po duplikacji, gdyż zwiększa ona redundancję systemu. Jeden z genów może nabyć nową funkcję zamiast starej, którą wypełnia niezmutowany gen. Inne rodzaje mutacji mogą nawet tworzyć całkowicie nowe geny, powstające z wcześniej niekodującego DNA.
Tworzenie się nowych genów może także wiązać się z duplikacją niewielkich odcinków kilku genów, które to fragmenty rekombinują, tworząc razem nową kombinację, pełniącą nową funkcję. Kiedy nowe geny tworzą się z połączenia istniejących wcześniej odrębnie części, domeny działają jak moduły o prostych, niezależnych od siebie funkcjach. Moduły te można połączyć, tworząc nowe kombinacje o nowych, złożonych funkcjach. Na przykład syntazy poliketydowe to duże enzymy tworzące antybiotyki. Zawierają do setki niezależnych domen, z których każda katalizuje jeden etap wieloetapowego procesu.
Płeć i rekombinacja.
W przypadku organizmów rozmnażających się bezpłciowo geny dziedziczone są razem. Nie mieszają się w czasie rozrodu z genami innych organizmów. W przeciwieństwie do tej sytuacji potomstwo organizmów rozmnażających się płciowo dysponują losową mieszaniną chromosomów ich rodziców, rozdzielanych niezależnie. W pokrewnym procesie rekombinacji homologicznej organizmy płciowe wymieniają DNA pomiędzy dwoma odpowiadającymi sobie chromosomami. Rekombinacja nie zmienia częstości alleli, zmienia natomiast grupowanie się ze sobą alleli różnych genów, dzięki czemu powstaje potomstwo o nowych kombinacjach alleli. Płeć zwiększa zmienność genetyczną i może przyśpieszać tempo ewolucji.
Dwukrotny koszt rozmnażania płciowego po raz pierwszy opisał John Maynard Smith. Po pierwsze w przypadku istnienia płci tylko jedna z dwóch płci wydaje na świat młode. Nie dotyczy to gatunków hermafrodytycznych, jak większość roślin i wiele bezkręgowców. Po drugie organizm rozmnażający się płciowo przekazuje potomstwu jedynie połowę genów, a wartość ta zmniejsza się dalej z każdym następnym pokoleniem. Jednak rozmnażanie płciowe spotyka się często u eukariotów i organizmów wielokomórkowych. Hipoteza Czerwonej Królowej tłumaczy wagę rozmnażania płciowego, umożliwiającego ciągłą ewolucję i adaptację w odpowiedzi na koewolucję innych gatunków we wciąż zmieniających się środowisku.
Przepływ genów.
Przepływ genów to ich wymiana pomiędzy populacjami, a nawet gatunkami. Może stanowić źródło zmienności, nowej w danej populacji czy gatunku. Powoduje go przemieszczanie się osobników pomiędzy odrębnymi populacjami, na przykład dostanie się myszy z lądu na wyspę zamieszkaną przez inną ich populację czy też przemieszczenie się pyłku z trawy odpornej na metale ciężkie na trawę wrażliwą na ich obecność.
Przepływ genów pomiędzy gatunkami obejmuje tworzenie krzyżówek międzygatunkowych bądź horyzontalny transfer genów. To ostatnie pojęcie oznacza przeniesienie materiału genetycznego z jednego organizmu do innego, nie będącego potomstwem tego pierwszego. Najczęściej spotyka się go u bakterii. Przyczynia się on do rozprzestrzeniania się oporności na antybiotyki – bakteria może zyskać gen oporności na antybiotyki poprzez szybki transfer od innego gatunku. Zaobserwowano poziomy transfer genów bakteryjnych do eukariotów takich jak "Saccharomyces cerevisiae" i "Callosobruchus chinensis". Przykład transferu genów na większą skalę zapewniają Bdelloidea (podgromada Wrotków), posiadające geny dostarczone im przez bakterie, grzyby i rośliny. DNA pomiędzy organizmami przenosić mogą także wirusy, potrafiące dokonywać transferu genów pomiędzy domenami.
Wielkoskalowy transfer genów zachodził także pomiędzy przodkami komórek eukariotycznych i bakteriami podczas tworzenia się chloroplastów i mitochondriów. Rekonstrukcja wczesnych etapów ewolucji na podstawie analizy materiału genetycznego głównych grup organizmów skłania do rezygnacji z przedstawiania zależności filogenetycznych w postaci drzewa i zastąpienie go przez pierścień życia. Eukarionty w takim ujęciu prawdopodobnie powstały w wyniku połączenia genomów proteobakterii i spokrewnionych z archeonami eocytów.
Mechanizmy.
Z perspektywy neodarwinowskiej ewolucja zachodzi, gdy mają miejsce zmiany częstości alleli w populacji krzyżujących się między sobą organizmów. Na przykład allele związane z ciemną barwą ciem stają się częstsze. Mechanizmy prowadzące do zmian w częstości alleli to dobór naturalny, dryf genetyczny, podwożenie, mutacje i przepływ genów.
Dobór naturalny.
Ewolucja poprzez dobór naturalny to proces, w przebiegu którego cechy zwiększające zdolności organizmu do przeżycia lub rozrodu stają się częstsze w kolejnych pokoleniach w danej populacji. Mechanizm często uznaje się za oczywisty, ponieważ wynika on analitycznie z trzech faktów:
Organizmy wydają na świat więcej potomstwa, niż może przeżyć, co powoduje konkurencję o przetrwanie i możliwość rozrodu. W efekcie osobniki o cechach przynoszących im większe korzyści względem ich konkurentów z większym prawdopodobieństwem przekażą swe cechy następnemu pokoleniu, niż organizmy posiadające cechy nie gwarantujące takiej przewagi.
Centralnym pojęciem związanym z doborem naturalnym jest dostosowanie organizmu. Oznacza ono zdolność osobnika do przetrwania i reprodukcji, które determinują wkład genów tego organizmu w następnym pokoleniu. Dostosowanie nie jest jednak tożsame z całkowitą liczbą potomstwa, wskazuje raczej proporcję organizmów noszących geny danego osobnika w następnych pokoleniach. Przykładowo jeśli pewien organizm ma duże zdolności przetrwania i szybko się rozmnaża, ale jego potomstwo jest zbyt małe i słabe, by przetrwać, będzie miał on nieznaczny wkład genów w przyszłych pokoleniach i jego dostosowanie będzie niewielkie.
Jeśli allel zwiększa dostosowanie w stopniu większym, niż inne allele tego samego genu, wtedy z każdym kolejnym pokoleniem będzie on występował w danej populacji częściej. Związana z nim cecha ulega pozytywnemu doborowi naturalnemu. Jako przykład wymienia się cechy zwiększające szanse przeżycia i zwiększające rozrodczość. Odwrotnie – mniejsze dostosowanie spowodowane posiadaniem allela mniej korzystnego czy wręcz szkodliwego skutkuje jego coraz rzadszym pojawianiem się w następnych pokoleniach, cecha będzie usuwana z populacji przez dobór. Co ważne, dostosowanie danego allela nie jest jego ustaloną cechą. Jeśli zmienią się warunki środowiskowe, cecha wcześniej neutralna bądź szkodliwa może okazać się korzystna, a cecha niegdyś korzystna może stać się szkodliwa. Jednak nawet jeśli kierunek działania doboru naturalnego może odwrócić się w ten sposób, cecha wyeliminowana z populacji w przeszłości nie może powtórnie wyewoluować w identycznej formie, co opisuje prawo Dollo.
Dobór naturalny w populacji dotyczący cechy mogącej przyjąć przedział wartości, jak wysokość, można skategoryzować, wyróżniając 3 jego rodzaje. Po pierwsze dobór kierunkowy zmieniający w czasie średnią wartość rzeczonej cechy, na przykład organizmy stają się coraz wyższe. Po drugie dobór rozrywający zwany też różnicującym oznacza dobór skrajnych wartości cechy i często skutkuje dwiema wartościami cechy częstszymi od pozostałych, natomiast wartość pośrednia jest eliminowana z populacji. Byłoby tak, gdyby organizmy wysokie lub niskie osiągały przewagę nad tymi średniego wzrostu. Istnieje w końcu dobór stabilizujący, w którym dobór działa przeciwko skrajnym wartościom rozpatrywanej cechy. Dobór ten zmniejsza zmienność cechy wokoło jej średniej wartości. Dobór taki spowodowałby przykładowo podobną wysokość wszystkich organizmów.
Specjalnym przypadkiem doboru naturalnego jest dobór płciowy, w przypadku którego doborowi podlega cecha zwiększająca sukces rozrodczy poprzez zwiększanie atrakcyjności organizmu dla potencjalnych partnerów rozrodczych. Cechy, które wyewoluowały dzięki doborowi płciowemu, są szczególnie dobrze wyrażone u samców pewnych gatunków zwierząt. Choć faworyzowane przez dobór płciowy, cechy takie jak niewygodne poroże, nawoływania samców, duże rozmiary ciała czy jaskrawe barwy często przyciągają uwagę drapieżników, co redukuje przeżywalność tych samców. Ta wada równoważona jest przez większy sukces reprodukcyjny samców prezentujących takie w widoczny sposób upośledzające cechy.
Dobór naturalny najogólniej czyni naturę miarą prawdopodobieństwa przetrwania osobników bądź ich cech. Słowo "natura" odnosi się tutaj do ekosystemu – systemu, w którym organizmy oddziałują ze wszystkimi jego elementami, fizycznymi lub biologicznymi, w swym lokalnym środowisku. Eugene Odum, twórca ekologii, zdefiniował ekosystem jako każdą jednostkę obejmującą wszystkie organizmy na danym obszarze oddziałujące ze środowiskiem fizycznym, w związku z czym energia przepływa przez jasno zdefiniowaną strukturę troficzną, zróżnicowanie biotyczne i cykle substancji (np. wymiana między materią ożywioną a nieożywioną) w obrębie systemu. Każda populacja w ekosystemie zajmuje odrębną niszę ekologiczną, własną pozycję o odrębnych powiązaniach z innymi częściami systemu. Zależności te wiążą się z przebiegiem życia organizmu, jego pozycją w łańcuchach pokarmowych i jego zasięgiem geograficznym. To szerokie rozumienie natury umożliwia naukowcom nakreślenie specyficznych oddziaływań, które wspólnie składają się na dobór naturalny.
Dobór naturalny działa na różnych poziomach, jak geny, komórki, organizmy, grupy organizmów, gatunki. Może też jednocześnie działać na wielu poziomach. Przykładowo dobór zachodzący na poziomie niższym od poziomu organizmu dotyczy genów zwanych transpozonami, zdolnych do replikacji i rozprzestrzeniania się w obrębie genomu. Dobór na poziomie wyższym niż osobniczy występuje w przypadku doboru grupowego i może doprowadzić do ewolucji współpracy.
Mutacje tendencyjne.
 Kiedy na poziomie molekularnym istnieją różne prawdopodobieństwa zajścia różnych mutacji, mówi się o mutacjach tendencyjnych ("mutation bias"). Jeśli dwa genotypy, niech przykładowo jeden zawiera w pewnym miejscu nukleotyd G, a drugi nukleotyd A, cechują się jednakowym dostosowaniem, ale mutacja zmieniająca G na A zdarza się częściej, niż zmieniająca A na G, ewolucja będzie przebiegała w kierunku A. Różnice w mutacjach tendencyjnych insercja-delecja w różnych taksonach mogą prowadzić do ewolucji odmiennych wielkości genomów. Zjawisko takie obserwowano także w ewolucji morfologii. Przykładowo mogą w końcu prowadzić do genetycznej asymilacji cechy wcześniej powstającej na skutek oddziaływań środowiskowych.
Opisany efekt nakłada się na inne procesy. Jeśli dobór będzie faworyzował jedną z dwu możliwych mutacji, a nie będzie żadnej dodatkowej korzyści z posiadania obydwu, wtedy mutacja pojawiająca się częściej będzie tą, która ulegnie utrwaleniu z największym prawdopodobieństwem. Mutacje prowadzące do utraty funkcji genu są znacznie częstsze niż mutacje prowadzące do wytworzenia się nowego, w pełni funkcjonalnego genu. Większość mutacji utraty funkcji podlega więc negatywnej selekcji. Kiedy jednak dobór ten działa słabo, efekt mutacji tendencyjnej w kierunku utraty funkcji może wpływać na proces ewolucji. Na przykład zwierzę przystosowujące się do życia w jaskiniach nie potrzebuje już pigmentów, są one więc tracone. Taki rodzaj utraty funkcji może zachodzić dzięki mutacjom tendencyjnym lub z powodu kosztów, które pociąga za sobą każda funkcja. Kiedy więc znika przynoszony przez daną funkcję zysk, dobór naturalny prowadzi do jej usunięcia. Utrata zdolności sporulacji "Bacillus subtilis" w ewolucji laboratoryjnej wydaje się wynikać raczej właśnie z mutacji tendencyjnych, a nie z doboru naturalnego przeciwko kosztom utrzymywania zdolności wytwarzania spor. Kiedy nie występuje dobór faworyzujący utratę funkcji, szybkość ewolucji jej utraty zależy bardziej od tempa zachodzenia mutacji, niż od efektywnej wielkości ewolucji. Wskazuje to, że proces napędzany jest bardziej mutacjami tendencyjnymi, niż dryfem genetycznym.
Dryf genetyczny.
Dryf genetyczny polega na zmianie częstości alleli z jednego pokolenia na następne z powodu działania błędu próby. W rezultacie kiedy selekcja jest względnie słaba bądź też w ogóle nie zachodzi, częstości alleli losowo rosną bądź maleją (zachodzi błądzenie losowe). Dryf zatrzymuje się, dopiero gdy allel ulegnie fiksacji: albo zostanie wyeliminowany z populacji, albo zastąpi w niej wszystkie inne allele. Dryf genetyczny może w ten sposób wyeliminować z populacji niektóre allele przez przypadek. Nawet w przypadku niezachodzenia doboru naturalnego dryf genetyczny może doprowadzić do powstania dwóch oddzielnych populacji, które początkowo miały taką samą strukturę genetyczną, ale uległy dryfowi w dwóch odmiennych kierunkach, osiągając przez to odmienne zbiory alleli.
Zmierzenie względnej wagi doboru i procesów neutralnych, do których zalicza się dryf, zazwyczaj przedstawia trudności. Porównywane znaczenie procesów adaptacyjnych i nieadaptacyjnych dla zachodzenia zmian ewolucyjnych stanowi pole działań współczesnych badań.
W teorii neutralnej ewolucji molekularnej większość zmian ewolucyjnych stanowi efekt fiksacji mutacji neutralnych przez dryf genetyczny. Stąd w tym modelu większość zmian genetycznych w populacji wynika ze stałej presji mutacyjnej i dryfu. Taka forma teorii neutralnej została obecnie w dużym stopniu zarzucona, jako że nie zgadza się ze zmiennością genetyczną obserwowaną w naturze. Jednak istnieje współcześniejsza i lepiej wsparta wersja tego modelu, prawie neutralna teoria ewolucji molekularnej, w której mutacje efektywnie neutralne w niewielkiej populacji niekoniecznie muszą być neutralne w populacji liczebniejszej. Inne alternatywne teorie proponują, że wpływ dryfu genetycznego redukują inne stochastyczne procesy ewolucyjne, jak podwożenie.
Czas, w którym allel neutralny ulegnie utrwaleniu przez dryf genetyczny, zależy od liczebności tej populacji, fiksacja zachodzi szybciej w niewielkich populacjach. Liczba osobników w populacji nie jest krytyczna, znacznie ważniejsza jest efektywna wielkość populacji. Zazwyczaj ustępuje ona liczebności populacji, ponieważ wpływają nań czynniki takie, jak poziom chowu wsobnego i etap cyklu życiowego, w którym populacja jest najmniejsza. Efektywna wielkość populacji nie musi być jednakowa dla każdego genu w danej populacji.
Podwożenie.
Rekombinacja umożliwia allelom leżącym na tej samej nici DNA na niezależny rozdział. Jednak rekombinacja nie zachodzi często, średnio dwukrotnie na chromosom na pokolenie. W efekcie geny umiejscowione blisko siebie na chromosomie nie zawsze będą segregować niezależnie, zamiast tego będą raczej dziedziczone razem, co określa się mianem sprzężenia. Tę tendencję mierzy się poprzez sprawdzenie, jak często 2 allele występują razem na jednym chromosomie w porównaniu z przewidywaniami – mówi się tutaj o nierównowadze sprzężeń. Zbiór alleli zazwyczaj dziedziczony razem zwany jest haplotypem. Istotne jest, kiedy jeden allel danego haplotypu daje silną przewagę selekcyjną. Dobór naturalny powoduje wtedy zjawisko zwane "selective sweep" – inne allele tego haplotypu również stają się częstsze w populacji. Efekt ten nazywa się podwożeniem. Podwożenie spowodowane faktem genetycznego powiązania genów neutralnych z podlegającymi doborowi może być częściowo ograniczone przez efektywną wielkość populacji.
Przepływ genów.
Przepływ genów polega na wymianie genów między populacjami lub gatunkami. Może zachodzić dzięki przemieszczającym się osobnikom czy też gametom, pod warunkiem, że biorą udział w rozrodzie po dotarciu do nowej populacji. Proces ten można opisać modelem traktującym populacje jako odrębne lub też modelem izolacji na odległość, w którym każdemu osobnikowi przypisuje się sąsiedztwo i im większy dystans pomiędzy dwoma osobnikami, tym mniejsze prawdopodobieństwo wspólnego rozrodu. W takim ujęciu populację tworzą nakładające się na siebie sąsiedztwa. Modele przepływu genów można też podzielić na zakładające stałe tempo przepływu genów oraz opisujące sytuację, w której dana populacja wymiera w niektórych obszarach jej występowania, gdzie zastępują ją osobniki z innych populacji.
Podczas tworzenia syntezy ewolucyjnej Sewall Wright rozwinął swą teorię zmiennej równowagi, uznającą przepływ genów między częściowo izolowanymi populacjami za ważny aspekt ewolucji adaptacyjnej. Jednak obecnie znaczenie tej teorii jest krytykowane, jako że nie uwzględnia ona pewnych ograniczeń przepływu genów oraz z powodu pewnych trudności związanych ze złożonymi adaptacjami.
Skutki.
Ewolucja wpływa na każdy aspekt budowy i zachowania organizmów. Najbardziej rzucają się w oczy swoiste adaptacje powstałe na skutek działania doboru naturalnego. Zwiększają one dostosowanie, wspomagając takie czynności, jak żerowanie, unikanie drapieżników czy przyciąganie partnera. Dobór może też doprowadzić do rozwoju współpracy między osobnikami, czy to poprzez wspieranie własnych krewnych, czy też symbiozę. W dłuższym czasie ewolucja tworzy nowe gatunki, rozdzielając populacje na grupy, które dzieli bariera uniemożliwiająca rozród.
Skutki działania ewolucji dzieli się, biorąc pod uwagę czas jej działania, wyróżniając makroewolucję i mikroewolucję. Makroewolucja odbywa się na poziomie wyższym od gatunku, obejmuje specjację i wymieranie. Mikroewolucja obejmuje natomiast mniejsze zmiany ewolucyjne w obrębie gatunku czy pojedynczej populacji, w szczególności zaś zmiany częstości poszczególnych alleli i adaptacje. Ogólnie skutki makroewolucji pojawiają się po dłuższym czasie zachodzenia mikroewolucji. W związku z tym podział na makro- i mikroewolucję nie jest fundamentalny, różnica dotyczy tylko czasu potrzebnego dla zajścia zmian. Jednak w przypadku makroewolucji ważna może być cecha całego gatunku. Na przykład duża zmienność między osobnikami pozwala gatunkowi szybko adaptować się do nowego siedliska, zmniejszając prawdopodobieństwo wyginięcia, podczas gdy szeroki zasięg geograficzny zwiększa szanse na specjację, podwyższając prawdopodobieństwo izolacji części populacji. W tym sensie mikro- i makroewolucja mogą pociągać za sobą dobór na odmiennych poziomach: w przypadku mikroewolucji chodzi o poziom genów i organizmów, w makroewolucji chodzi o dobór na poziomie gatunku, związany z tempem specjacji czy wymierania.
Choć wyewoluowały gatunki cechujące się wysoką złożonością, istnieją one jako efekt uboczny wielości organizmów, a proste formy życia ciągle pozostają najczęstszymi w biosferze. Na przykład przytłaczająca większość organizmów stanowią mikroskopowe prokarioty, stanowiące pomimo niewielkich rozmiarów około połowy światowej biomasy i przyczyniają się do znaczącej większości ziemskiej bioróżnorodności. Proste organizmy żywe dominują na Ziemi przez całą historię istnienia życia i do dziś stanowią główną formę życia. Złożone formy życia wydają się bardziej zróżnicowane tylko dlatego, że są bardziej zauważalne. W związku z tym ewolucja mikroorganizmów jest szczególnie ważna w dzisiejszej biologii ewolucyjnej, tym bardziej że ich szybki rozród pozwala na eksperymentalne badania ewolucji oraz obserwacje ewolucji i tworzenia adaptacji w czasie rzeczywistym.
Adaptacje.
Adaptacja to proces, w którym organizmy lepiej przystosowują się do siedlisk. Jak pisze Mayr, nie jest to trwały stan, ale produkt kreatywnej przeszłości i zarazem trwający, dynamiczny proces. "Oxford Dictionary of Science" definiuje adaptację jako każdą zmianę w strukturze lub funkcjonowaniu kolejnych pokoleń, które czynią je lepiej przystosowanymi do środowiska. Termin ten może odnosić się również do cechy ważnej dla przetrwania organizmu, na przykład adaptacja zębów konia do żywienia się trawą. Poprzez użycie słowa „adaptacja” na określenie procesu ewolucyjnego oraz „cecha adaptacyjna” na oznaczenie jej produktu (części ciała lub funkcji) rozróżnić można oba znaczenia. Adaptacja jest efektem doboru naturalnego. Theodosius Dobzhansky wyróżnia następujące pojęcia:
Adaptacją może być zarówno wytworzenie się nowej cechy, jak też utrata cechy ancestralnej. Przykłady obu widać w bakteryjnej adaptacji do antybiotyków. Zmiany genetyczne wytwarzające oporność na antybiotyki polegać mogą na modyfikacji targetu molekularnego antybiotyku bądź na zwiększeniu aktywności transportera wypompowującego lek z komórki. Za zadziwiający przykład uchodzi wyewoluowanie przez "Escherichia coli" zdolności do wykorzystywania kwasu cytrynowego jako składnika odżywczego w długoterminowym eksperymencie laboratoryjnym czy też wytworzenie przez "Flavobacterium" nowego enzymu pozwalającego tej bakterii rosnąć na odpadach z produkcji nylonu, jak też wyewoluowanie u bakterii glebowej "Sphingobium" całkowicie nowego szlaku metabolicznego degradującego syntetyczny pestycyd pentachlorofenol. Interesujący, ale wciąż kontrowersyjny pomysł zakłada, że niektóre adaptacje mogą zwiększać zdolność organizmów do generowania różnorodności genetycznej i adaptacji przez dobór naturalny (zwiększająca się ewoluowalność).
Adaptacje powstają poprzez stopniowe modyfikacje istniejących struktur. W efekcie struktury o podobnej organizacji wewnętrznej mogą nabywać odmienne funkcje u spokrewnionych ze sobą organizmów. Pojedyncza cecha ancestralna ulega przystosowaniu do pełnienia różnych funkcji w odmienny sposób. Przykładowo kości kończyny górnej nietoperzy posiadających skrzydła są bardzo podobne do odpowiadających im kości łapy myszy czy posiadających dłonie naczelnych. Wszystkie te kończyny wywodzą się z tej samej struktury obecnej u ich wspólnego przodka. Jednakże jako że wszystkie organizmy żywe są ze sobą spokrewnione, nawet organizmy wydające się dzielić ze sobą niewielkie podobieństwa budowy bądź też nie dzielić żadnych, jak w przypadku oczu stawonogów, mięczaków i kręgowców czy też kończyn i skrzydeł stawonogów i kręgowców, mają narządy wykorzystujące zbiór homologicznych genów kontrolujących ich powstawanie i działanie. Zjawisko to nazywa się głęboką homologią.
W trakcie ewolucji pewne struktury mogą tracić swe pierwotne funkcje. Tworzą się w ten sposób struktury szczątkowe. Pewne struktury mogą pełnić nieznaczące funkcje bądź w ogóle nie posiadać żadnych u współczesnych gatunków, jednakże wypełniać czytelne role u przodków tych organizmów bądź u gatunków blisko spokrewnionych. Można tu wymienić pseudogeny, niedziałające pozostałości oka u ślepych ryb jaskiniowych, skrzydła nielotnych owadów, obecność kości udowych u waleni i węży oraz cechy płciowe u organizmów rozmnażających się bezpłciowo. U człowieka przykłady stanowią zęby mądrości, kość guziczna, wyrostek robaczkowy, ale też cechy behawioralna, jak gęsia skórka i odruchy pierwotne.
Jednakże wiele cech, które zdają się być prostymi adaptacjami, to w rzeczywistości egzaptacje. Struktura pierwotnie przystosowana do pełnienia jakiejś funkcji może przypadkowo okazać się pomocna w wypełnianiu innej funkcji. Przykładowo afrykańska jaszczurka tęczowa wykształciła niezwykle płaską głowę, co przydaje się podczas ukrywania się w szczelinach. Można to zaobserwować również u jej najbliższych krewnych. Jednak jej głowa jest aż tak płaska, że pomaga w locie szybowym z drzewa na drzewo. W obrębie komórki struktury molekularne takie jak wić bakteryjna i mechanizm sortowania białek wyewoluowały dzięki zaprzęgnięciu istniejących przed ich powstaniem białek wykonujących wtedy inne funkcje. Inny przykład stanowi wykorzystanie enzymów glikolizy czy utylizacji ksenobiotyków jako białek strukturalnych – w ten sposób powstały krystaliny soczewki oka.
Obszar współczesnych badań biologii rozwoju obejmuje rozwojową podstawę adaptacji i egzaptacji. Badania te obejmują powstanie i ewolucję rozwoju zarodkowego oraz jak modyfikacje rozwoju i procesów rozwojowych prowadzą do powstawania nowych cech. Badania te wykazały, że ewolucja może zmieniać rozwój, tworząc nowe struktury takie jak kości zarodkowe rozwijające się w kości żuchwy u jednych zwierząt, a w kosteczki słuchowe u innych. Możliwe jest również, że struktura tracona w trakcie ewolucji pojawia się ponownie w wyniku zmian genów kierujących rozwojem, na przykład mutacja powodująca w rozwijającym się zarodku kurczaka rozwój zębów przypominających spotykane u krokodyli. Obecnie staje się jasne, że większość zmian w formie organizmów spowodowana jest modyfikacjami niewielkiego zbioru konserwatywnych genów.
Koewolucja.
Interakcje pomiędzy organizmami mogą prowadzić zarówno do konfliktu, jak i do współpracy. W przypadku interakcji pomiędzy dwoma gatunkami, jak patogen i jego żywiciel bądź drapieżnik i ofiara, gatunki mogą wytwarzać powiązane zestawy adaptacji. Ewolucja jednego gatunku powoduje w takim układzie adaptację drugiego. I odwrotnie: zmiany zachodzące w drugim gatunku wywołują powstawanie nowych cech adaptacyjnych u pierwszego. Taki cykl doboru naturalnego i odpowiedzi nań nazywany jest koewolucją. Przykładem jest produkcja tetradotoksyny przez pacyfotrytona szorstkiego oraz ewolucja oporności na tę toksynę przez polującego na rzeczonego płaza drapieżnika, pończosznika prążkowanego. W tej parze drapieżnik-ofiara ewolucyjny wyścig zbrojeń doprowadził do wysokich stężeń tetradotoksyny u traszki i odpowiadającej mu wysokiej oporności na toksynę u węża.
Kooperacja.
Jednak nie zawsze koewolucja musi prowadzić do konfliktu. Na drodze ewolucji powstało również wiele interakcji korzystnych dla obu uczestników. Przykładowo ekstremalny poziom współpracy osiągnęły rośliny i grzyby zaangażowane w mikoryzę. Grzyby rosną na ich korzeniach i wspomagają roślinę, absorbując substancje odżywcze z gleby. Roślina odwzajemnia się, zaopatrując grzyby w węglowodany, które wytwarza drogą fotosyntezy. Grzyby rosną właściwie w komórkach roślin, pozwalających im na wymianę substancji odżywczych z gospodarzem dzięki hamowaniu jego układu odpornościowego.
Koalicje wiążące organizmy tego samego gatunku również powstały drogą ewolucji. Ekstremalny przypadek stanowi tym razem eusocjalność, spotykana u owadów społecznych, jak Apiformes, termity, mrówkowate. Niepłodne osobniki karmią w ich populacjach i chronią niewielką liczbę członków kolonii zdolnych do rozrodu. W mniejszej skali komórki somatyczne budujące ciało zwierzęcia ograniczają samopowielanie, utrzymując w ten sposób stabilność organizmu, utrzymującego z kolei niewielką liczbę komórek rozrodczych, odpowiedzialnych za powoływanie na świat potomstwa. Komórki somatyczne odpowiadają na specyficzne sygnały informujące je, czy rosnąć, pozostawać w stanie niezmienionym, czy umierać. Jeśli komórka ignoruje rzeczone sygnały, może dojść do niekontrolowanego wzrostu komórek i rozwoju nowotworu.
Opisana współpraca w obrębie gatunku wyewoluowała dzięki doborowi krewniaczemu. Polega on na tym, że jeden organizm wspiera potomstwo swego krewnego. Dobór naturalny premiuje takie zachowanie, jeśli pomagający osobnik posiada allele promujące niesienie pomocy i jest prawdopodobne, że jego krewniak również posiada te same allele, które zostaną przekazane dalej. Inne procesy mogące promować współpracę to dobór grupowy, w przypadku którego współpraca dostarcza korzyści grupie organizmów.
Specjacja.
Specjacja to proces, w którym gatunek rozdziela się na dwa bądź nawet więcej gatunków pochodnych.
Pojęcie gatunku zdefiniować można na wiele sposobów. Wybór definicji zależy od szczególnych cech rozważanych organizmów. Na przykład pewne sformułowania pojęcia gatunku stosują się w bardziej czytelny sposób do organizmów rozmnażających się płciowo, podczas gdy inne lepiej opisują organizmy bezpłciowe. Pomimo zróżnicowania różnych koncepcji gatunku można je pogrupować w 3 kategorie, biorące pod uwagę rozród, ekologię i filogenetykę. Biological Species Concept (BSC, koncept gatunku biologicznego) stanowi klasyczny przykład podejścia opartego na rozrodzie. Ernst Mayr w 1942 podał, że zgodnie z tym poglądem „gatunki są grupami rzeczywiście lub potencjalnie rozmnażających się ze sobą populacji naturalnych, izolowanych rozrodczo od innych takich grup”. Pomimo szerokiego i długiego wykorzystywania BSC nie wyróżnia się od innych koncepcji brakiem kontrowersji. Na przykład nie można zastosować jej do prokariotów, co określa się problemem gatunku. Niektórzy badacze podjęli starania unifikacji monistycznej definicji gatunku, podczas gdy inni adoptują podejście pluralistyczne i sugerują możliwość istnienia odmiennych sposobów logicznej interpretacji definicji gatunku.
Powstawanie nowego gatunku polega na powstawaniu barier dla przepływu genów (barier rozrodczych). Chodzi to u tworzenie się różnic biologicznych uniemożliwiających wspólny rozród (mechanizmów izolacji). Przepływ genów może spowolnić ten proces, rozprzestrzeniając nowe warianty genetyczne także w innych populacjach. Zależnie od tego, jak dalece dwa gatunki oddaliły się od swego ostatniego wspólnego przodka, mogą być jeszcze zdolne do wydawania mieszanego potomstwa, jak konie i osły, które mogą krzyżować się ze sobą. W efekcie na świat przychodzi muł. Krzyżówki takie są zazwyczaj niepłodne. W tym przypadku blisko spokrewnione gatunki mogą regularnie parzyć się ze sobą, ale hybrydy będą eliminowane przez dobór naturalny i gatunki pozostaną odrębne. Jednak okazjonalnie pojawiają się żywotne krzyżówki i wtedy nowe gatunki miewają własności pośrednie pomiędzy gatunkami rodziców bądź też cechować się zupełnie odmiennym fenotypem. Rola hybrydyzacji w tworzeniu się nowych gatunków zwierząt nie jest jasna, aczkolwiek przypadki takie obserwowano wśród wielu typów zwierząt. Szczególnie dobrze zbadano to zjawisko na przykładzie rzekotki różnobarwnej.
Specjację obserwowano wielokrotnie w kontrolowanych warunkach laboratoryjnych oraz w naturze. W przypadku organizmów rozmnażających się płciowo specjacja wynika z reprodukcyjnej izolacji, po której pojawia się zróżnicowanie genetyczne. Wyróżnia się mechanizmy specjacji. Najczęstszy to specjacja allopatryczna, zachodząca u gatunków izolowanych geograficznie, czy to na skutek fragmentacji siedlisk, czy to migracje. Dobór w tych warunkach może prowadzić do bardzo szybkich zmian w wyglądzie i zachowaniu organizmów. Jako że dobór i dryf niezależnie działają na populację izolowaną od reszty gatunku, separacja może w końcu doprowadzić do powstania organizmów, które nie będą już w stanie krzyżować się z sobą.
Drugi mechanizm stanowi specjacja perypatryczna. Polega ona na izolacji niewielkiej grupy organizmów w nowym środowisku. Różnica dzieląca ją od specjacji allopatrycznej polega na znacznie mniejszej liczbie organizmów izolowanej populacji w porównaniu z populacją rodzicielską. Efekt założyciela powoduje szybką specjację po wzroście chowu wsobnego powodującym selekcję homozygot, co prowadzi do szybkich zmian genetycznych.
Trzeci mechanizm to specjacja parapatryczna. Przypomina on specjację perypatryczną w tym, że mała grupka osobników znajduje nowe siedlisko, jednakże w tym wypadku nie istnieje fizyczna bariera rozdzielająca organizmy tych dwu populacji. Zamiast tego specjacja pojawia się na skutek mechanizmów redukujących przepływ genów pomiędzy omawianymi populacjami. Ogólnie zachodzi po drastycznej zmianie środowiskowej w siedlisku populacji rodzicielskiej. Przykładu dostarcza trawa tomka wonna, która mogła przejść specjację parapatryczną w odpowiedzi na zlokalizowane skażenie metalem. Rośliny te wyewoluowały oporność na wysokie poziomy metali w glebie. Dobór przeciw krzyżowaniu się z wrażliwą na metal populacją rodzicielską doprowadził do stopniowych zmian w czasie kwitnienia opornych na metal roślin, co w końcu zaowocowało powstaniem całkowitej bariery rozrodczej. Selekcja przeciwko hybrydom dwu populacji może doprowadzić do wzmocnienia, ewolucji cech promujących rozród wewnątrz gatunku, jak rozsunięcie cech – oba gatunki stają się coraz bardziej różne od siebie nawzajem.
W końcu specjacja sympatryczna oznacza wyodrębnienie się gatunku bez izolacji geograficznej bądź zmiany w siedlisku. Ten rodzaj specjacji występuje rzadko, gdyż nawet niewielki przepływ genów może wyrównać różnice genetyczne pomiędzy częściami populacji. Zazwyczaj specjacja sympatryczna u zwierząt wymaga ewolucji zarówno różnic genetycznych, jak i nielosowego dobierania się w pary, by mogła wyewoluować izolacja rozrodcza.
Jeden z rodzajów specjacji sympatrycznej wymaga krzyżowania się osobników dwóch blisko spokrewnionych ze sobą gatunków, by powstał kolejny gatunek. U zwierząt zjawisko to nie występuje często, a powstałe w taki sposób zwierzęce krzyżówki są zazwyczaj niepłodne. Powodem jest to, że w trakcie mejozy chromosomy homologiczne każdej pary pochodzą z dwóch różnych gatunków, wobec czego nie mogą się dokładnie sparować. U roślin zjawisko takie notuje się częściej, ponieważ rośliny często podwajają swój garnitur chromosomów, tworząc poliploidy. Umożliwia to chromosomom każdego gatunku rodzicielskiego łączyć się ze sobą podczas mejozy, ponieważ od każdego z gatunków rodzicielskich pochodzi już para chromosomów. Przykładu takiej specjacji dostarczają "Arabidopsis thaliana" i "Arabidopsis arenosa" których krzyżowanie dało początek nowemu gatunkowi "Arabidopsis suecica". Wydarzyło się to około 20 tys. lat temu, a proces specjacji udało się powtórzyć w laboratorium, co pozwoliło na zbadanie mechanizmów genetycznych zaangażowanych w ten proces. W rzeczy samej podwajanie liczny chromosomów w obrębie gatunku może być często przyczyną izolacji reprodukcyjnej, gdyż połowa podwojonej liczby chromosomów nie będzie mogła połączyć się podczas rozrodu z połową wyjściowej ich liczby.
Procesy specjacji są ważne w teorii przerywanej równowagi, odpowiadającej wzorcowi zapisu kopalnego, przedstawiającego krótkotrwałe wybuchy ewolucji przerywane względnie długimi okresami stazy, podczas których szczątki względnie nie przedstawiają zmian. Zgodnie z tą teorią specjacja wiąże się z szybką ewolucją, a dobór naturalny i dryf genetyczny działają najsilniej na organizmy przechodzące specjację w nowych siedliskach lub małych populacjach. W rezultacie okresy zastoju w zapisie kopalnym odpowiadają populacjom rodzicielskim, a organizmy przechodzące specjację i podlegające szybkiej ewolucji znajdują się w niewielkich populacjach na ograniczonych geograficznie siedliskach, wobec czego rzadko zachowują się jako skamieniałości.
Wymieranie.
Wymieranie oznacza zniknięcie całego gatunku. Nie jest to wydarzenie niezwykłe, gatunki regularnie pojawiają się w procesie specjacji i zanikają, wymierając. Prawie wszystkie gatunki roślin i zwierząt żyjące kiedykolwiek na Ziemi są już wymarłe, a wyginięcie wydaje się być ostatecznie losem każdego gatunku. Wymierania zachodziły w sposób ciągły przez całą historię życia, choć tempo wymierania pikuje w epizodach masowego wymierania. Najlepiej znane jest wymieranie kredowe, podczas którego wymarły między innymi nieptasie dinozaury. Jednak znacznie poważniejsze było wcześniejsze wymieranie permskie, kiedy to wymarło szacunkowo 96% wszystkich gatunków morskich. Obecnie trwa wymieranie holoceńskie, związane z trwającą przez ostatnie kilka tysięcy lat ekspansją człowieka rozumnego. Obecne tempo wymierania przekracza 100–1000 razy bazowe tempo wymierania. Do połowy XXI wieku wyginąć może do 30% gatunków. Jego główną przyczynę stanowi aktywność ludzka; w przyszłości może przyśpieszyć je globalne ocieplenie.
Rola wymierania w ewolucji nie została jeszcze należycie zrozumiana. Może zależeć od rodzaju wymierania. Przyczyny ciągłego wymierania, obejmującego większość wymierań gatunków, mogą wynikać z konkurencji między gatunkami i ograniczonych zasobów (zasada Gausego). Jeśli jeden gatunek może wygrać konkurencję z drugim, powstaje dobór, w wyniku którego lepiej dostosowany gatunek przeżywa, a drugi wymiera. Przerywane masowe wymierania również są istotne. Nie działają jednak jako siła selekcyjna, ale drastycznie redukują różnorodność w sposób niespecyficzny gatunkowo, promując wybuchy szybkiej ewolucji i specjacji przetrwałych organizmów.
Ewolucyjna historia życia.
Powstanie życia.
Sama teoria ewolucji nie dotyczy powstania życia, zajmuje się tym teoria abiogenezy. Z historycznej perspektywy teoria Darwina doprowadziła do rozwoju tej drugiej.
Ziemia liczy sobie około 4,54 miliarda lat. Najwcześniejsze niedyskusyjne dowody istnienia życia na Ziemi datują się na co najmniej 3,5 miliarda lat, na czas eoarchaiku po rozpoczęciu się zestalania skorupy ziemskiej, ciekłej w poprzednim hadeiku. Skamieniałe pozostałości mat mikrobowych znaleziono w liczącym 3,48 miliarda lat piaskowcu w Australii Zachodniej. Inne wczesne dowody fizyczne na obecność substancji biogennej obejmują grafit sprzed 3,7 miliarda lat z przekształconych metamorficznie skał osadowych Grenlandii Zachodniej, jak też pozostałości materiału biotycznego sprzed 4,1 miliarda lat z Australii Zachodniej.
Powyżej 99% wszystkich gatunków żyjących kiedykolwiek na Ziemi, których liczbę szacuje się na ponad 5 miliardów, wyginęło. Szacunki liczby współczesnych gatunków podają od 10 do 15 milionów. Dotychczas udokumentowano około 1,2 miliona, natomiast powyżej 86% z nich jeszcze nie odkryto.
Cząsteczki samoreplikujące się powstały dzięki chemii wysokoenergetycznej około 4 miliardów lat temu, pół miliarda lat przed ostatnim uniwersalnym wspólnym przodkiem. Współczesny konsensus naukowy stanowi, że złożona biochemia, która dała początek życiu, powstała na skutek prostych reakcji chemicznych. Powstanie życia obejmowało rozwinięcie się samoreplikujących molekuł, jak RNA, oraz prostych komórek.
Wspólne pochodzenie.
Wszystkie zamieszkujące Ziemię organizmy pochodzą od jednego przodka czy wywodzą się z jednej puli genowej. Współczesne gatunki cały czas podlegają ewolucji, a ich różnorodność wynika z długiej serii specjacji, którym towarzyszyły wymierania. Istnienie wspólnego przodka organizmów wydedukowano wpierw z czterech prostych faktów. Po pierwsze rozmieszczenia geograficznego organizmów nie można wyjaśnić lokalną adaptacją. Po drugie różnorodności życia nie tworzy zbiór całkowicie unikalnych organizmów, jego elementy mają wspólne cechy (homologie). Po trzecie cechy szczątkowe bez jasnych funkcji przypominają funkcjonalne cechy organizmów ancestralnych. I w końcu organizmy można sklasyfikować w systemie hierarchicznym, przypominającym drzewo genealogiczne. Jednak współczesne badania zasugerowały, że z powodu poziomego transferu genów drzewo życia może być bardziej skomplikowane, nie zawierać tylko pojedynczych odgałęzień; niektóre geny rozprzestrzeniły się niezależnie w odległych od siebie grupach organizmów.
Minione gatunki pozostawiły zapis kopalny swej historii ewolucyjnej. Skamieliny, razem z anatomią porównawczą współczesnych organizmów, tworzą zapis morfologiczny czy też anatomiczny.
Bardziej współczesne dowody na wspólne pochodzenie biorą się z badań wykazujących biochemiczne podobieństwa pomiędzy organizmami. Przykładowo wszystkie żywe komórki bazują na tym samym zbiorze nukleotydów i aminokwasów. Rozwój genetyki molekularnej ujawnił zapis ewolucji w genomie. Datowanie podziałów linii ewolucyjnych umożliwia zegar molekularny dzięki zachodzącym mutacjom. Na przykład porównania sekwencji DNA ujawniło, że ludzie i szympansy dzielą 96% genomu. Analizy kilku obszarów różniących te rodzaje pomogło rzucić światło na czas życia ostatniego wspólnego przodka tych rodzajów, żyjącego około 4 milionów lat temu.
Ewolucja życia.
Prokarioty pojawiły się na Ziemi około 3–4 miliardów lat temu. Przez następne kilka miliardów lat nie zaszła żadna oczywista zmiana ich morfologii czy też organizacji ich komórki. Komórka eukariotyczna powstała 1,6–2,7 miliarda lat temu. Ta duża zmiana struktury komórki zaszła, kiedy bakterie dostały się do wnętrza komórki i weszły z nią w związek zwany endosymbiozą. Wewnątrzkomórkowe bakterie i ich gospodarz przeszły koewolucję, w wyniku której bakterie przekształciły się w mitochondria lub hydrogenosomy. Z kolei dostanie się do wnętrza tych komórek organizmów przypominających sinice doprowadziło do powstania chloroplastów glonów i roślin.
Historia życia obejmowała jednokomórkowe eukarioty, prokarioty i archeony, zanim około 610 milionów lat temu (ediakar) w oceanach pojawiły się organizmy wielokomórkowe. Ewolucja wielokomórkowości nastąpiła wielokrotnie u tak różnych grup organizmów, jak gąbki, brunatnice, sinice, bakterie śluzowe. W styczniu 2016 doniesiono, że około 800 milionów lat temu niewielka zmiana genetyczna w pojedynczej cząsteczce GK-PID mogła umożliwić organizmom przejście od pojedynczej komórki do wielu komórek.
Niedługo po powstaniu pierwszych organizmów wielokomórkowych przez około 10 milionów lat znacząco wzrosła bioróżnorodność. Wydarzenie to określa się mianem eksplozji kambryjskiej. W zapisie kopalnym pojawiła się większość typów współczesnych zwierząt, a wraz z nimi wiele linii, które wyginęły. Rozważanych jest wiele czynników, które mogły wywołać eksplozję kambryjską, w tym akumulacja tlenu w atmosferze na skutek fotosyntezy.
Około 500 milionów lat temu rośliny i grzyby skolonizowały lądy. Niedługo później ich śladem podążyły stawonogi i inne zwierzęta. Owady odniosły wielki sukces ewolucyjny i do dziś stanowią większość gatunków zwierząt. Płazy pojawiły się około 364 miliony lat temu, następnie zaś wczesne owodniowce. 155 milionów lat temu wyewoluowały ptaki. Ssaki powstały około 129 milionów lat temu. Homininae pojawiły się około 10 milionów lat temu, a człowiek anatomicznie współczesny – 0,25 miliona lat temu. Pomimo ewolucji tych dużych zwierząt mniejsze organizmy żywe podobne do wczesnych form życia cały czas odnoszą sukces ewolucyjny i dominują na Ziemi, jako że większość biomasy tworzą prokarioty.
Zastosowania.
Koncepcje i modele wykorzystywane w biologii ewolucyjnej, jak dobór naturalny, mają wiele zastosowań.
Dobór sztuczny to celowa selekcja cech w danej populacji organizmów. Przez tysiąclecia wykorzystywano go w procesie udomawiania roślin i zwierząt. Bardziej współcześnie selekcja taka stała się ważną częścią inżynierii genetycznej. Geny selekcyjne (np. oporności na antybiotyki) służą w takich procesach do manipulacji DNA. Białka o cennych właściwościach wyewoluowały w powtarzanych cyklach mutacji i selekcji (na przykład zmodyfikowane enzymy i przeciwciała w procesie ewolucji kierowanej).
Zrozumienie zmian, które zaszły w organizmach podczas ich ewolucji, może ujawnić geny konieczne dla budowy części ciała, które mogą być zaangażowane w choroby genetyczne. Na przykład lustrzeń meksykański, albinotyczna ryba jaskiniowa, w procesie ewolucji utraciła oczy. Rozmnażanie ze sobą osobników z różnych populacji prowadzi czasami do powstania osobników z funkcjonalnymi oczami, jako że w izolowanych populacjach różnych jaskiń zaszły różne mutacje. Pomogło to zidentyfikować geny konieczne dla widzenia i pigmentacji.
Wiele chorób człowieka to nie stałe zjawisko, lecz podlegają one ewolucji. Wirusy, bakterie, grzyby i nowotwory ewoluują, wytwarzając oporność przeciw układowi odpornościowemu i lekom. Te same problemy pojawiają się w rolnictwie w przypadku pestycydów i herbicydów. Możliwe, że efektywne użytkowanie antybiotyków dobiega końca. Przewiduje się, że ewolucja i ewoluowalność patogenów wiążą się z koniecznością opracowywania strategii spowolnienia bądź przechytrzenia tego procesu, wymaga to jednak głębszej wiedzy o złożonych procesach rządzących ewolucją na poziomie cząsteczkowym.
W informatyce symulacje ewolucji z wykorzystaniem algorytmów ewolucyjnych i sztucznego życia rozpoczęły się w latach sześćdziesiątych XX wieku, rozwijano je, symulując dobór sztuczny. Sztuczna ewolucja stała się szeroko rozpowszechnionym sposobem optymizacji w efekcie prac Ingo Rechenberga w siódmej dekadzie XX wieku. Wykorzystał on strategie ewolucyjne do rozwiązywania złożonych problemów inżynieryjnych. Algorytmy genetyczne stały się popularne w szczególności dzięki dziełom Hollanda. Praktyczne aplikacje obejmują również automatyczną ewolucję programów komputerowych. Algorytmy ewolucyjne obecnie wykorzystywane są do rozwiązywania wielowymiarowych problemów wydajniej, niż oprogramowanie stworzone przez człowieka i optymalizują tworzenie systemów.
Percepcja i krytyka teorii ewolucji.
Stopniowe przyjęcie ewolucji przez środowiska uczonych z nurtu chrześcijańskiego.
W XIX wieku, szczególnie po publikacji "On the Origin of Species" w 1859, temat ewolucji stanowił najgłośniejsze zagadnienie w środowiskach naukowych Europy. Nie bez znaczenia były także filozoficzne, społeczne i teologiczne implikacje teorii Darwina. Jednym z ich krytyków był brytyjski biolog St. George Mivart, który napisał książkę "On the Genesis of Species" ("O pochodzeniu gatunków"). Z powodów religijnych, ale także rozumowych, odrzucił on m.in. pogląd o naturalnej selekcji. Pisał o tym, podsumowując wnioski płynące ze swej refleksji opisanej w książce:
Już reakcje na publikację "Vestiges of the Natural History of Creation" w 1844 r. pokazały, że największe kontrowersje w biologii ewolucyjnej budzi ewolucja człowieka – to, że człowiek dzieli wspólne pochodzenie z małpami człekokształtnymi. Możliwe konsekwencje dla ludzkiej moralności byłyby takie, że posiada ona takie same naturalne przyczyny, jak inne dziedziczne cechy występujące u wszystkich zwierząt. Rzeczywiście, jak zauważył Giorgio Manzi, mimo iż w "The Origin of Species" (1859 r.) Darwina, na temat człowieka znajduje się jedynie jedno zdanie pod koniec książki: „światło będzie rzucone na początek człowieka i jego historię”, ożywiona dyskusja zaczęła się toczyć nie na temat orchidei, zięb czy żółwi, lecz skupiła się na pokrewieństwie małp i człowiekowatych do Homo sapiens.
Współczesna synteza ewolucyjna doprowadziła do ujednolicenia biologii w okresie 1930-1950, co wiązało się z szerokim konsensusem w zakresie mechanizmów wywołujących zmiany ewolucyjne. Poszerzanie i rozwój wiedzy doprowadził takich autorów jak G.L. Stebbins, Th. Dobzhansky (genetycy), E. Mayr, J. Huxley (zoologowie), G. Gaylord Simpson, G.L. Jepsen (paleontolodzy), R.A. Fisher i S. Wright (genetycy matematyczni) do sformułowania w 1941 r. nowej wersji darwinizmu, w postaci współczesnej syntezy ewolucyjnej. Miała ona taką siłę, że stała się odtąd unikalną, jednoczącą zasadą biologii. Julian Huxley, odwracając obraz "Boga, który stwarza" człowieka mówił m.in. o "Bogu stworzonym" przez wyobraźnię człowieka. Również religię postrzegał jako produkt człowieka, mający zaspokoić odpowiednie jego potrzeby. Przewidywał też wytworzenie nowej religii, dostosowanej do mentalności ewolucjonistycznej:
Najgłośniejszym współczesnym teoretykiem tego nurtu, świadomie podkreślającym ateistyczną interpretację teorii ewolucji, jest Richard Dawkins, który napisał m.in. "Ślepy zegarmistrz, czyli jak ewolucja dowodzi, że świat nie został zaplanowany" oraz "Bóg urojony".
W dokumencie „Kościół wobec ewolucji” wydanym przez Radę Naukową Episkopatu Polski w listopadzie 2006, biskupi przywołują słowa Jana Pawła II z 1996 roku: "„Nowe zdobycze nauki każą nam uznać, że teoria ewolucji jest czymś więcej niż hipotezą”". Krytykują też przedstawicieli "„fideistycznego kreacjonizmu, którzy interpretują dosłownie biblijne opowiadanie o stworzeniu świata [...] i na tej podstawie kwestionują nauczanie o ewolucji w szkole”". Uznają też, że „"fundamentalistyczny kreacjonizm nie jest zgodny z nauką katolicką”". Różne wyznania dokonały prób integracji ewolucji ze swoją doktryną religijną. Uznaje się, że niekoniecznie ewolucja musi wychodzić z przesłanek ateistycznych. Tak ujmuje ją tzw. teistyczny ewolucjonizm, który także wśród teologów katolickich znalazł umiarkowane poparcie.
Opozycja kreacjonistów wobec teorii ewolucji.
Tezy biologii ewolucyjnej są jednak nadal kwestionowane przez zwolenników inteligentnego projektu i innych wersji kreacjonizmu. Synteza ewolucyjna pozostaje sporna dla niektórych teistów.
Istnieją dwa nurty kreacjonistów, które sprzeciwiają się teorii ewolucji. Pierwszy nurt to tzw. konkordyzm kreacjonistyczny, próbujący sformułować teorię powstania Ziemi, w całkowitej zgodności z literalnym odczytaniem pierwszych rozdziałów Księgi Rodzaju. Drugi nurt to tzw. kreacjonizm naukowy, rozwijający się w środowisku ortodoksyjnych protestantów drugiej połowy XX w. Wychodzili oni z przekonania, że Bóg objawił się w swoim Słowie, które należy przyjąć takim, jakie ono jest. Niewykluczone, że nauka kiedyś to Słowo potwierdzi. Z tego nurtu wyrósł następnie ruch inteligentnego projektu.
W niektórych krajach, zwłaszcza w USA, napięcia pomiędzy nauką a religią doprowadziły do konfliktu skupiającego się na polityce i edukacji publicznej. Chociaż inne dziedziny nauki, jak kosmologia czy nauki o Ziemi, również stoją w konflikcie z literalnym odczytem wielu tekstów religijnych, to antyewolucjonizm, z kreacjonizmem na czele, jest silny i dobrze zorganizowany.
Spór między kreacjonistami a ewolucjonistami rozpoczął się w latach dwudziestych XX wieku jako efekt uboczny konfliktu w ramach amerykańskiego protestantyzmu. Obóz określany jako fundamentaliści ukształtował się w efekcie historycznej krytyki Biblii, postępu technicznego i społecznego oraz wiedzy o ewolucji. Drugi obóz – moderniści – traktowali Biblię jako tekst alegoryczny. Konflikt wybuchł w pełni po I wojnie światowej, gdy polityk William Jennings Bryan uznał, że „darwinizm” był teoretyczną podstawą niemieckiego militaryzmu i jest zagrożeniem dla tradycyjnej religii i moralności. Efektem kampanii społecznej był zakaz nauczania o ewolucji w kilku stanach, a zagadnienia ewolucyjne szybko zniknęły z podręczników szkolnych. Nauczanie o ewolucji w amerykańskiej szkole pozostało rzadkością przez większą część pierwszej połowy XX wieku. Decyzja Scopes Trial z 1925 spowodowała, że wiedza o ewolucji stała się jeszcze większą rzadkością w podręcznikach biologii przez całe pokolenie, ale później była stopniowo przywracana. W latach pięćdziesiątych XX wieku strach przed technologiczną przewagą Związku Radzieckiego doprowadził do sfinansowania z budżetu federalnego nowych podręczników napisanych przez naukowców. Zawierały one ponownie wiedzę o ewolucji biologicznej. W 1968 biologia ewolucyjna została objęta ochroną prawną przez postanowienie w sprawie "Epperson v. Arkansas". Odtąd konkurujące z ewolucjonizmem wierzenia religijne, a więc kreacjonizm, zostały prawnie wycofane ze szkół drogą różnych postanowień w latach siedemdziesiątych i osiemdziesiątych XX wieku. Powróciły jednak w pseudonaukowej formie inteligentnego projektu, by zostać wycofane raz jeszcze w 2005 po sprawie "Kitzmiller v. Dover Area School District".
Kwestia przypadkowości ewolucji.
Ewolucja wcale nie musi zwiększać złożoności. Celowościowa, uporządkowana wizja przyrody przemawiała i przemawia zarówno do filozofów, jak i przyrodników. Pod koniec XIX wieku Hugh Miller proponował jako cel ewolucji centralną pozycję ssaków wśród istot żywych. Teorie ortogenezy, jednej linii rozwojowej, stanowiły, że dany gatunek ewoluuje w określonym kierunku. Negowały one rolę doboru w ewolucji, nie proponowały jednak w zamian żadnego mechanizmu mającego wyjaśniać postulowane procesy. Według opinii Christopha Schönborna, wyrażonej w artykule zamieszczonym w dzienniku New York Times w 2005 r., ślepa selekcja nie jest wystarczającym wyjaśnieniem skomplikowanych procesów, które nauka dostrzega w organizmach żywych i trzymanie się tej teorii przeczy faktom i wypływa z postaw ideowych, a nie naukowych:
Według wiedeńskiego teologa świat nie przedstawia chaosu lub przypadku; celowość i plan są zbyt dobrze widoczne i potwierdzone przez naukę, na co mogą się w jego opinii zgodzić nie tylko wierzący, ale i ateiści. W odpowiedzi na dyskusję, którą wywołał jego głos w nowojorskiej gazecie, Schönborn wygłosił w katedrze wiedeńskiej cykl katechez, w których wyjaśnił swoje przekonanie o możliwości odnalezienia racjonalnego porządku w historii świata i życia. Zostały opublikowane w książce, wydanej także w języku polskim, pt. "Cel czy przypadek? Dzieło stworzenia i ewolucja z punktu widzenia racjonalnej wiary". Jego poglądy stoją w sprzeczności z poglądami niektórych innych myślicieli. Na przykład Michał Heller zwraca uwagę na ważne miejsce przypadku w działaniu świata, stanowiącego jego integralną część, podlegającego działaniu praw rządzących tym światem i opisywalnego matematycznie.
Zasady termodynamiki a ewolucja.
Argumentem stosowanym przeciw ewolucji, popularyzowanym przez Kenta Hovinda, jest stwierdzenie jakoby druga zasada termodynamiki przeczyła ewolucji. W rzeczywistości żadna sprzeczność nie występuje, ponieważ Ziemia dostaje energię ze Słońca. Gdyby traktować Ziemię jako układ izolowany, kryształki minerałów i płatki śniegu również byłyby niemożliwe, ponieważ one również są złożonymi strukturami, które tworzą się samoistnie z nieuporządkowanych części. 

</doc>
<doc id="3745236" url="https://pl.wikipedia.org/wiki?curid=3745236" title="Puchar Wysp Owczych w piłce nożnej (2004)">
Puchar Wysp Owczych w piłce nożnej (2004)

Puchar Wysp Owczych w piłce nożnej mężczyzn 2004 (far. "Løgmanssteypið") – 50. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub B36 Tórshavn, a przejął go HB Tórshavn. Zwycięzca uzyskał prawo gry w kwalifikacjach Pucharu UEFA sezonu 2005/2006, jednak HB zdobył także pierwsze miejsce w lidze, przez co wystąpił w Lidze Mistrzów UEFA sezonu 2005/2006, co dało możliwość gry w Pucharze UEFA finaliście pucharu - NSÍ Runavík.
Uczestnicy.
W Pucharze Wysp Owczych wzięły udział drużyny z trzech najwyższych poziomów ligowych na archipelagu.
Runda wstępna.
W rundzie wstępnej zagrały dwie drużyny z 3. deild – SÍ Sørvágur oraz Fram Tórshavn.
Runda eliminacyjna.
W rundzie eliminacyjnej zagrały drużyny występujące w 2. deild, a także Fram Tórshavn, który awansował z rundy wstępnej.
Runda grupowa.
Udział w rundzie grupowej wzięły udział drużyny awansujące z rundy kwalifikacyjnej (FS Vágar oraz TB Tvøroyri) oraz kluby rozgrywające mecze w 1. deild.
Grupa 1.
 
 
 
 
 
 
 
 
Grupa 2.
 
 
 
 
 
 
 
 
Grupa 3.
 
 
 
 
 
 
 
 

</doc>
<doc id="3745240" url="https://pl.wikipedia.org/wiki?curid=3745240" title="Xylonomycetes">
Xylonomycetes

Xylonomycetes Gazis &amp; P. Chaverri – klasa workowców ("Ascomycota").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do klasy "Xylonomycetes" należą:

</doc>
<doc id="3745242" url="https://pl.wikipedia.org/wiki?curid=3745242" title="Półdesmosom">
Półdesmosom



</doc>
<doc id="3745244" url="https://pl.wikipedia.org/wiki?curid=3745244" title="Hemidesmosom">
Hemidesmosom



</doc>
<doc id="3745245" url="https://pl.wikipedia.org/wiki?curid=3745245" title="Polski kontyngent">
Polski kontyngent



</doc>
<doc id="3745247" url="https://pl.wikipedia.org/wiki?curid=3745247" title="Ludzie w bieli">
Ludzie w bieli

Ludzie w bieli – amerykański melodramat z 1934 roku w reżyserii Ryszarda Bolesławskiego.
Treść.
Pełen ideałów lekarz musi wybierać między swoją profesją a wybranką serca.

</doc>
<doc id="3745248" url="https://pl.wikipedia.org/wiki?curid=3745248" title="Coniocybomycetes">
Coniocybomycetes

Coniocybomycetes M. Prieto &amp; Wedin – monotypowa klasa workowców ("Ascomycota").
Systematyka.
Pozycja w klasyfikacji według Index Fungorum: "Coniocybomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do klasy "Coniocybomycetes" należy jeden tylko rząd, zawierający jedną rodzinę:

</doc>
<doc id="3745250" url="https://pl.wikipedia.org/wiki?curid=3745250" title="Yami">
Yami



</doc>
<doc id="3745253" url="https://pl.wikipedia.org/wiki?curid=3745253" title="Thomas Hoccleve">
Thomas Hoccleve

Thomas Hoccleve (ur. ok. 1368, zm. 1426) – angielski poeta z kręgu Geoffreya Chaucera.
Thomas Hoccleve (albo Occleve) obok Johna Lydgate’a był najwybitniejszym przedstawicielem nurtu chaucerowskiego w poezji angielskiej. Nawiązywał też do twórczości największej francuskiej poetki późnego średniowiecza, Christine de Pisan, której poemat "L'Epistre au Dieu d’Amours" przełożył na angielski.
Na szeroką skalę poeta wykorzystywał strofę królewską, czyli zwrotkę siedmiowersową rymowana ababbcc.
Poezja Hoccleve'a zazwyczaj była nisko ceniona przez historyków literatury, chociaż uważano ją za ważne źródło do dziejów społeczeństwa angielskiego.

</doc>
<doc id="3745254" url="https://pl.wikipedia.org/wiki?curid=3745254" title="Incirlik Air Base">
Incirlik Air Base



</doc>
<doc id="3745255" url="https://pl.wikipedia.org/wiki?curid=3745255" title="Thomas Occleve">
Thomas Occleve



</doc>
<doc id="3745258" url="https://pl.wikipedia.org/wiki?curid=3745258" title="Ministerstwo Zatrudnienia i Polityki Społecznej">
Ministerstwo Zatrudnienia i Polityki Społecznej

Ministerstwo Zatrudnienia i Polityki Społecznej (hiszp. "Ministerio de Empleo y Seguridad Social") – resort odpowiedzialny za proponowanie i wdrażanie polityki rządu w zakresie prawa pracy, pomocy społecznej, imigracji i emigracji. Ministerstwo zostało utworzone 21 grudnia 2011 królewskim dekretem. Od 2018 ministrem jest Magdalena Valerio.

</doc>
<doc id="3745259" url="https://pl.wikipedia.org/wiki?curid=3745259" title="Ministerstwo Pracy i Ubezpieczeń Społecznych">
Ministerstwo Pracy i Ubezpieczeń Społecznych



</doc>
<doc id="3745273" url="https://pl.wikipedia.org/wiki?curid=3745273" title="Młyn Żytni w Szamotułach">
Młyn Żytni w Szamotułach

Młyn Żytni w Szamotułach – dawny młyn zbudowany w roku 1905 dla Gorzelańczyka. Kolejnymi właścicielami byli Janiszewski, Sosnowski, Litwiński (w latach 1923–1931). W latach od 1931 do 1933 nieczynny, a następnie do 1939 użytkowany przez firmę Cerealia z Poznania, która ówcześnie była właścicielem między innymi jednego z najnowocześniejszych wtedy młynów – tak zwanej „Hermanki” w Poznaniu. Po II wojnie światowej własność skarbu państwa, produkował mąki żytnie, wchodził w skład Zespołu Spichrzy i Młynów w Szamotułach (młyn nr 10). Następnie obiekt funkcjonował do ok. 2006 roku jako młyn prywatny. W 2013 roku rozpoczęła się rewitalizacja obiektu wraz ze zmianą przeznaczenia na funkcje mieszkaniowe. Gotowy obiekt został oddany do użytku w 2014 roku.
Architektura.
Budynek zbudowany jako pięciokondygnacyjny (wysokość 18 metrów). Od strony południowej w środku czterokondygnacyjna przybudówka (wys. 12 metrów), a następnie kolejna trzykondygnacyjna (wys. 9 metrów). Ściany wykonane z cegły pełnej, natomiast dach i stropy w konstrukcji drewnianej. W 2014 roku dokonano przebudowy budynku i adaptacji na mieszkania. Nad częścią środkową i niską została wykonana nadbudowa o powierzchni ok. 300 m². W wyniku przebudowy powstały 24 mieszkania oraz lokale handlowe.
II Etap.
Po ukończeniu pierwszego etapu (rewitalizacji młyna) rozpoczęto budowę dwóch willi miejskich (w każdej z nich znajdują się po 4 mieszkania i 2 lokale usługowe) oraz budynku tak zwanego tasiemca z 18 mieszkaniami i 6 lokalami usługowymi. Etap został zakończony w 2016 roku. W drugim etapie inwestycji dokonano również rewitalizacji dawnego domu młynarza, w którym obecnie znajdują się biura.
Nagrody i wyróżnienia.
6 miejsce w plebiscycie Bryła roku 2015.
1 miejsce w plebiscycie Polska Architektura 2015 roku w kategorii obiekty mieszkaniowe.

</doc>
<doc id="3745276" url="https://pl.wikipedia.org/wiki?curid=3745276" title="Dziura ze Znakami">
Dziura ze Znakami

Dziura ze Znakami – jaskinia w Dolinie Kościeliskiej w Tatrach Zachodnich. Wejście do niej położone jest w Wąwozie Kraków, w północno-wschodnim zboczu Zbójnickiej Turni, w pobliżu Jaskini Poszukiwaczy Skarbów, na wysokości 1204 metrów n.p.m. Jaskinia jest pozioma, a jej długość wynosi 11 metrów.
Opis jaskini.
Jaskinię stanowi poziomy, szczelinowy korytarz zaczynający się w dużym otworze wejściowym, przedzielony mostami skalnymi i po 11 metrach kończący się ślepo.
Przyroda.
Ściany jaskini są wilgotne, znajdują się na nich nacieki grzybkowe. Roślinność występuje tylko przy otworze.
Historia odkryć.
Jaskinia była znana od dawna. Pierwszy jej plan i opis sporządził Kazimierz Kowalski w 1951 roku. Nazwa wywodzi się stąd, że przy jej otworze na ścianach znajdują się znaki poszukiwaczy skarbów.

</doc>
<doc id="3745278" url="https://pl.wikipedia.org/wiki?curid=3745278" title="Sibson (Leicestershire)">
Sibson (Leicestershire)

Sibson – wieś w Anglii, w Leicestershire, w dystrykcie Hinckley and Bosworth, w civil parish Sheepy. Leży 9,8 km od miasta Hinckley, 23,3 km od miasta Leicester i 154,2 km od Londynu. W 1931 roku civil parish liczyła 264 mieszkańców. Sibson jest wspomniana w Domesday Book (1086) jako "Sibetesdone".

</doc>
<doc id="3745279" url="https://pl.wikipedia.org/wiki?curid=3745279" title="Zło we mnie">
Zło we mnie

Zło we mnie (tytuł oryg. "February"; alternat. "The Blackcoat's Daughter") – amerykańsko-kanadyjski film fabularny z 2015 roku, napisany i wyreżyserowany przez Oza Perkinsa. W rolach głównych występują w nim Emma Roberts, Lucy Boynton, Kiernan Shipka, James Remar i Lauren Holly. Opowiada historię trzech młodych dziewczyn. Dwie z nich są uczennicami katolickiej szkoły, w której dochodzi do mrożących krew w żyłach zajść; kolejna skrywa pewien sekret. Światowa premiera projektu odbyła się 12 września 2015 podczas 40. Międzynarodowego Festiwalu Filmowego w Toronto. Film został pozytywnie oceniony przez krytyków. Jest to debiut reżyserski Perkinsa.
Fabuła.
W katolickiej szkole dla dziewcząt pozostawione zostają dwie uczennice, które nie wyjechały na przerwę świąteczną do domów. Pilnują ich siostry-dewotki. Rose jest buntowniczką. Kat, zdziwaczała i nielubiana, sprawia wrażenie osoby nad wyraz spokojnej. Nieoczekiwanie w odizolowanym od miasta budynku zaczyna dochodzić do mrożących krew w żyłach zdarzeń. Trzecią bohaterką filmu jest Joan, młoda kobieta skrywająca pewien sekret.
Recenzje.
Walter Chaw, dziennikarz współpracujący z serwisem Film Freak Central, obwołał "Zło we mnie" jako filmową "kronikę smutku". Uznał, że "film jest straszny, bo taka też jest utrata". Albert Nowicki (witryna His Name Is Death) pisał: ""February", choć operuje pewnymi integralnymi dla gatunku kliszami, góruje nad wieloma innymi horrorami, jakie wydano w ciągu ostatnich paru miesięcy: film mrozi krew w żyłach w taki sposób, w jaki nie budzą grozy pozycje mainstreamowe. Warsztat artystyczny realizatorów jest godzien podziwu. Obraz tonie w mroku, przez co widz nie wie, czy w przyciemnionym kącie nie szczerzy na niego zębów zło. Głosy, które słyszy tylko Kat, nie są możliwe do wyłapania; nie słyszymy, jakimi straszliwościami infiltrują ucho dziewczyny. Nawet, jeśli by przyjąć, że nieoświetlony plan i stłumiony dźwięk wynikają z niedostatków budżetowych, nie można zaprzeczyć skuteczności ich oddziaływania. "February" dumnie przeprawia się przez bulwar horroru offowego, strasząc w sposób zniuansowany, taktowny i inteligentny. Wspomniane już klisze (...) pomagają filmowi nabrać rumieńca wtedy, gdy zachodzi taka potrzeba, choć spokojnie mogłyby zostać wycięte ze scenariusza. Na ogół Perkins gardzi tanią, ograną sensacją."

</doc>
<doc id="3745283" url="https://pl.wikipedia.org/wiki?curid=3745283" title="USS Naugatuck">
USS Naugatuck

Okręty US Navy o nazwie USS „Naugatuck”

</doc>
<doc id="3745284" url="https://pl.wikipedia.org/wiki?curid=3745284" title="USS Naugatuck (1844)">
USS Naugatuck (1844)



</doc>
<doc id="3745286" url="https://pl.wikipedia.org/wiki?curid=3745286" title="Metoda iteracji">
Metoda iteracji

Metoda iteracji prostej – metoda obliczania miejsca zerowego formula_1 funkcji formula_2 ciągłej w przedziale izolacji formula_3 czyli pierwiastka równania formula_4 Równanie to można zapisać inaczej
Metoda polega na tworzeniu ciągu liczbowego formula_7 zgodnie z regułą iteracyjną (rekurencyjną)
Zbieżność procesu iteracyjnego do granicy formula_10 zależy od właściwego wyboru wartości parametru formula_11 oraz spełnienia warunków
Opisany proces iteracyjny może być uogólniony na przypadek układu równań o postaci
Równania te można zapisać inaczej
Rekurencyjna formuła iteracyjna przybiera postać
Zbieżność procesu iteracyjnego zależy od właściwego wyboru wartości parametrów formula_19 i spełnienia następujących warunków
gdzie przez formula_21 oznaczono dostatecznie mały obszar izolacji rozwiązania formula_22 będącego granicą ciągu formula_23 Określenie tego obszaru nie jest łatwe, ale konieczne dla zapewnienia zbieżności iteracji do poszukiwanego rozwiązania. Wymaga to dostatecznie szczegółowej analizy wstępnej.

</doc>
