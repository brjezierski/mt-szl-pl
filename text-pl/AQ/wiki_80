<doc id="3771185" url="https://pl.wikipedia.org/wiki?curid=3771185" title="Kurlandia (okręg)">
Kurlandia (okręg)

Kurlandia () – okręg administracyjny utworzony pod koniec 1915 r. w ramach zarządu Ober-Ost na okupowanych przez wojska niemieckie obszarach dawnej guberni kurlandzkiej.
Okręg stał się podstawą dla utworzenia w 1918 roku przez Niemców bałtyckich efemerycznego Księstwa Kurlandii i Semigalii.

</doc>
<doc id="3771186" url="https://pl.wikipedia.org/wiki?curid=3771186" title="Alena Hanáková">
Alena Hanáková

Alena Hanáková (ur. 1 września 1958 w Gottwaldovie) – czeska nauczycielka, polityk i samorządowiec, burmistrz Vizovic, parlamentarzystka, od 2011 do 2013 minister kultury.
Życiorys.
W 1977 ukończyła średnią szkołę pedagogiczną w Boskovicach, po czym do 1993 pracowała w placówkach edukacyjnych m.in. w Zlinie i Vizovicach. W 1993 została absolwentką wydziału pedagogicznego Uniwersytet Palackiego w Ołomuńcu, następnie do 2002 wykonywała zawód pedagoga. W 2002 wybrana do rady miejskiej Vizovic, w tym samym roku powołana na stanowisko wiceburmistrza tej miejscowości. Od 2006 do 2010 sprawowała urząd burmistrza, a w latach 2008–2012 pełniła funkcję radnej kraju zlińskiego. Zaangażowała się w działalność polityczną w ramach ugrupowania Burmistrzowie i Niezależni, wchodząc w skład jego władz krajowych.
W wyborach w 2010 z listy TOP 09 uzyskała mandat deputowanej do Izby Poselskiej. W grudniu 2011 została ministrem kultury w rządzie Petra Nečasa, odeszła wraz z całym gabinetem w lipcu 2013.

</doc>
<doc id="3771187" url="https://pl.wikipedia.org/wiki?curid=3771187" title="Kapliczki w Lipienicy">
Kapliczki w Lipienicy



</doc>
<doc id="3771189" url="https://pl.wikipedia.org/wiki?curid=3771189" title="Uniwersjada Europejska 2012">
Uniwersjada Europejska 2012

Uniwersjada Europejska 2012 – inauguracyjna 1. edycja uniwersjady europejskiej, odbywająca się w hiszpańskiej Kordobie. Miała się ona rozpocząć 13 lipca, a zakończyć 23 lipca. Jednak rozpoczęła się ona 2 dni wcześniej i trwała 12 dni.
Rozegrano zawody w 10 dyscyplinach sportowych:
Kordoba gościła 2583 uczestników, reprezentujących 253 drużyn z 151 uczelni pochodzących z 32 krajów.

</doc>
<doc id="3771192" url="https://pl.wikipedia.org/wiki?curid=3771192" title="Edwin Lutyens">
Edwin Lutyens

Edwin Landseer Lutyens (IPA: //; ur. 29 marca 1869 w Londynie, zm. 1 stycznia 1944 tamże) – angielski architekt, przedstawiciel historyzmu, uważany za najwybitniejszego angielskiego architekta od czasów Christophera Wrena.
Znany z adaptowania tradycyjnych stylów architektonicznych do oczekiwań czasów mu współczesnych. Jego najsłynniejszym dziełem jest budowa nowej stolicy Indii Brytyjskich – Nowego Delhi. Wraz z Herbetem Bakerem stworzył też liczne pomniki na terenie Nowego Delhi, jak Brama Indii. Zaprojektował niezrealizowany w całości model katedry katolickiej w Liverpoolu. Budynki jego projektu znajdują się również w Irlandii i Hiszpanii. Stworzył liczne brytyjskie rezydencje wiejskie, wraz z założeniami ogrodowymi (niektóre wraz z Gertrude Jekyll). Projektował też meble ogrodowe. W 1918 otrzymał tytuł szlachecki, w 1921 został członkiem Królewskiej Akademii Nauk.
Edwin Lutyens był ojcem Elisabeth Lutyens, kompozytorki.

</doc>
<doc id="3771193" url="https://pl.wikipedia.org/wiki?curid=3771193" title="Stabæk Fotball Kvinner">
Stabæk Fotball Kvinner

Stabæk Fotball Kvinner (znany też jako Stabæk FK czy Stabæk) – norweski klub piłki nożnej kobiet z miasta Bekkestua, w gminie Bærum (dzielnica Stabekk), powstały w 1912 r. i jest sekcją piłki nożnej kobiet w klubie Stabæk IF. Klub swoje mecze rozgrywa na stadionie Nadderud.
Od 2009 roku klub gra w Toppserien, czyli w najwyższej klasie rozgrywkowej w norweskim futbolu kobiecym.

</doc>
<doc id="3771194" url="https://pl.wikipedia.org/wiki?curid=3771194" title="HTR1A">
HTR1A



</doc>
<doc id="3771200" url="https://pl.wikipedia.org/wiki?curid=3771200" title="Orawskie Podzamcze">
Orawskie Podzamcze



</doc>
<doc id="3771203" url="https://pl.wikipedia.org/wiki?curid=3771203" title="Gepňárova dolina">
Gepňárova dolina

Gepňárova dolina – dolina w południowo-zachodniej części pasma gór Ptacznik na Słowacji.
Dolina zaczyna się na wysokości ok. 400 m n.p.m., znacznie powyżej górnego skraju zabudowy wsi Kamenec pod Vtáčnikom i ciągnie się aż pod główny grzbiet Ptacznika. Początkowo biegnie ona w kierunku wschodnim, później południowo-wschodnim. U stóp skał zwanych Makovište (662 m n.p.m.) dolina rozwidla się: lewa, krótsza odnoga biegnie na północny wschód, pod "Kuni vrch" (1112 m n.p.m.), prawa, główna (nad nią również interesujące formacje skalne), zanika wysoko na północnych stokach góry Ptacznik. Zbocza doliny są strome lub bardzo strome, miernie rozczłonkowane. Doliną spływa "Kamenský potok", należący do dorzecza Nitry. Jego źródła znajdują się na wysokości ok. 1200 m n.p.m. na północnych zboczach szczytu Ptacznika. Cała dolina jest zalesiona. Dominuje buk, jako gatunki domieszkowe występują grab, jodła, wyżej świerk i jawor.
W dolnej części doliny, w miejscu zwanym "Pily" (460-500 m n.p.m.), niewielki ośrodek rekreacyjny, na który składają się dwa niewielkie obiekty noclegowe z bufetami (czynne sezonowo), pole namiotowe, parking oraz szereg prywatnych domków letniskowych.
Z Kamenca pod Vtáčnikom w górę doliny biegnie wąska, asfaltowa droga, powyżej wspomnianego ośrodka przechodząca w drogę szutrową. Droga ta wspina się na południe, na siodło "Siahy" (1076 m n.p.m.) w zachodnim ramieniu szczytu Ptacznika, skąd przewija się do sąsiedniej Doliny Bystričianskiej.

</doc>
<doc id="3771206" url="https://pl.wikipedia.org/wiki?curid=3771206" title="Kobieta obskubująca kaczora">
Kobieta obskubująca kaczora

Kobieta obskubująca kaczora – obraz rodzajowy niderlandzkiego malarza Adriaena Cornelisza Beeldemakera namalowany w latach 50. XVII wieku, zakupiony przez Muzeum Narodowe we Wrocławiu w 1971 od C. Polaka z Blachowni koło Częstochowy.
Tematyka obrazu.
Obraz przedstawia kobietę siedząca na krześle i skubiącą kaczora; drugi leży na stole i zwisa z białej serwetki. Jej postać jest mocno oświetlona. Ubrana jest w ciemnozieloną, z białymi grzbietami spódnicę, w wyróżniający się biały kołnierz i czepek oraz fioletowy kaftan. Tłem sceny jest ściana, utrzymana w kolorze szarości i ugru oraz skąpane w cieniu schody z prawej strony ze słabo widzialnym oddalającym się mężczyzną.
Interpretacja.
Kobieta siedzi na przechylonym krześle. W wyciszonym nastrojowo wnętrzu stanowi ono zaskakujący element; wydaje się, że za chwilę runie wraz z siedzącą na nim kobietą. To dość zaskakujące przedstawienie skłania do odmiennej interpretacji dzieła. Dodatkowo inne motywy prowadzą do podobnych wniosków: kobieta nie posiada fartucha niezbędnego podczas wykonywania tej pracy, a perłowy kolczyk widoczny w uchu wskazuje, że nie jest to kucharka; zarysowana ściana bardziej przypomina piwniczną niż kuchenną, węgar jest podcięty, a widoczny na pierwszym planie pies śpi zamiast oczekiwać na odpady. W malarstwie niderlandzkim i flamandzkim kaczory symbolizowały seksualne przyjemności. Wszystkie te elementy wskazują, że obraz jest przedstawieniem "złej gospodyni, niesolidnego domostwa, chylącego się przez nią do upadku". Jest to nawiązanie do popularnych w protestanckiej Holandii i często ilustrowanych "Przysłów Salomona" i zawartej w niej dewizie: "Najmędrsza z niewiast dom sobie buduje, własnoręcznie go niszczy głupota" (Prz 14,1). Jak większość niderlandzkich obrazów rodzajowych tak i ten niesie z sobą przesłanie moralizatorskie: ostrzega przed upadkiem domu, gdy gospodyni jest niecnotliwa.

</doc>
<doc id="3771215" url="https://pl.wikipedia.org/wiki?curid=3771215" title="Franciszek Maria Kwilecki">
Franciszek Maria Kwilecki

Franciszek Maria Władysław Kwilecki hrabia herbu Szreniawa (ur. 4 października 1875, w Szamotułach, zm. 20 września 1937 w Warszawie) – polski ziemianin i rzeźbiarz, kawaler maltański odznaczony komandorią papieskiego Orderu św. Grzegorza Wielkiego.
Życiorys.
Syn Stefana hrabiego Kwileckiego z Kwilcza herbu Szreniawa oraz Barbary Mańkowskej herbu Zaremba. Potomek Adama Klemensa Kwileckiego w siódmym pokoleniu. Żenił się dwukrotnie, w 1901 z Jadwigą ks. Lubomirską, a w cztery lata po jej śmierci w 1930 – z Katarzyną Bończa-Tomaszewską.
Prowadził duży majątek rolny w Dobrojewie, hodował konie, pasjonował się sztuką, studiował rzeźbę w Akademii Sztuk Pięknych w Krakowie oraz na paryskiej akademii. W 1926 roku w swoim majątku w Dobrojewie gościł znakomitego malarza – Wojciecha Kossaka, którego znał z czasów nauki w krakowskiej uczelni. Kossak za kwotę 12 000 złotych namalował dla niego obraz zatytułowany "Stadnina Franciszka Kwileckiego w Dobrojewie pędzona do wody." przedstawiający Franciszka Kwileckiego wraz z córkami Marią, Krystyną, Heleną i Anną oraz biegnącym stadem koni. Hrabia Kwilecki był jednym z założycieli Towarzystwa Przyjaciół Sztuk Pięknych w Poznaniu.
Stadnina Kwileckiego była w dwudziestoleciu międzywojennym jedną z najznamienitszych. Hrabia Kwilecki dążył do stworzenia szlachetnej rasy konia zdolnego zarówno do pracy na roli jak również do służby w wojsku. W 1929 roku, grupa klaczy z jego stadniny otrzymała złoty medal na Powszechnej Wystawie Krajowej (PeWuKa) w Poznaniu, a za kilka klaczy otrzymał Kwilecki otrzymał indywidualne nagrody. Stadninę Dobrojewie prowadził dziadek – Leonard (powstaniec listopadowy), a następnie z sukcesami (wiele medali na wystawach) jego ojciec Stefan. Przełomowym moment w dziejach stadniny był zakup w 1912 roku ogiera czystej krwi arabskiej, który dał stadu 18 koni i 12 klaczy. W 1923 roku klacze hodowcy zdobyły uznanie na Targach Poznańskich, a rok później sprowadził nowego konia czystej krwi oraz jednego półkrwi. W 1927 roku dobrojewska stadnina liczyła 333 sztuki (93 źrebaki i 127 koni i 113 klaczy hodowanych w 3 kategoriach – czystej krwi arabskiej, półorientalnej oraz anglo-arabskiej).
Franciszkowi Kwileckiemu przypisuje się autorstwo drogi krzyżowej w kościele w Ostrorogu, która jest jednym z symboli tego kościoła. Charakterystycznym jej elementem są duże gipsowe figury, ponadto droga krzyżowa została ustawiona w porządku odwrotnym od zwyczajowego.
Pochowany na cmentarzu w Ostrorogu.

</doc>
<doc id="3771217" url="https://pl.wikipedia.org/wiki?curid=3771217" title="Kolbotn Fotball">
Kolbotn Fotball



</doc>
<doc id="3771219" url="https://pl.wikipedia.org/wiki?curid=3771219" title="Sándor Lezsák">
Sándor Lezsák

Sándor Lezsák (ur. 30 października 1949 w Kispescie) – węgierski polityk, nauczyciel i działacz kulturalny, w latach 1996–1999 przewodniczący Węgierskiego Forum Demokratycznego (MDF), poseł do Zgromadzenia Narodowego i jego wiceprzewodniczący.
Życiorys.
Po ukończeniu szkoły średniej od 1969 pracował w oświacie w gminie Lakitelek, od 1974 był nauczycielem w szkole podstawowej. W 1975 został absolwentem kolegium nauczycielskiego w Segedynie. Prowadził lokalną grupę teatralną, działał też w organizacjach kulturalnych. Opublikował m.in. dwa tomiki wierszy.
W 1987 znalazł się wśród założycieli Węgierskiego Forum Demokratycznego, od 1988 wchodził w skład jego prezydium, w latach 1993–1994 pełnił funkcję wiceprzewodniczącego. Od marca 1996 do stycznia 1999 stał na czele MDF, po czym ponownie został wiceprzewodniczącym tej partii. W 1994 z jego ramienia po raz pierwszy uzyskał mandat deputowanego do Zgromadzenia Narodowego, z powodzeniem ubiegał się o reelekcję w 1998 i 2002. Zajmował m.in. stanowisko przewodniczącego frakcji parlamentarnej MDF (1996–2002). W październiku 2004 został jednak wykluczony z tego ugrupowania.
Przed wyborami w 2006 dołączył do Fideszu, utrzymując mandat poselski na kolejną kadencję. Z ramienia tej partii ponownie wybierany na posła w 2010, 2014, 2018 i 2022. Powoływany na wiceprzewodniczącego Zgromadzenia Narodowego. Od kwietnia do maja 2012 pełnił obowiązki przewodniczącego parlamentu, gdy László Kövér czasowo wykonywał obowiązki prezydenta Węgier.

</doc>
<doc id="3771221" url="https://pl.wikipedia.org/wiki?curid=3771221" title="Chehalis">
Chehalis

Chehalis – miasto ("city"), ośrodek administracyjny hrabstwa Lewis, w południowo-zachodniej części stanu Waszyngton, w Stanach Zjednoczonych, położone na wschodnim brzegu rzeki Chehalis, w bezpośrednim sąsiedztwie miasta Centralia. W 2010 roku miasto liczyło 7259 mieszkańców.
Początki Chehalis sięgają połowy XIX wieku. Oficjalne założenie miasta miało miejsce w 1883 roku.

</doc>
<doc id="3771224" url="https://pl.wikipedia.org/wiki?curid=3771224" title="Lucjan Bratz">
Lucjan Bratz

 
Lucjan Bratz (ur. 5 stycznia 1887 w Tomaszowie Lubelskim, zm. 1961 w Londynie) – polski chemik, doktor, inżynier, podpułkownik uzbrojenia Wojska Polskiego.
Życiorys.
Studiował na Wydziale Chemicznym Politechniki Lwowskiej, w 1912 obronił pracę doktorską. W Wojsku Polskim pełnił służbę jako urzędnik wojskowy VIII rangi. Z dniem 1 marca 1924 roku został przemianowany na oficera zawodowego w stopniu majora ze starszeństwem z 1 grudnia 1920 roku i 2. lokatą w korpusie oficerów uzbrojenia. We wrześniu 1924 roku został przydzielony ze Zbrojowni nr 2 do Instytutu Badawczego Broni Chemicznej na stanowisko kierownika pracowni specjalnej, pozostając nadal oficerem nadetatowym Okręgowego Zakładu Uzbrojenia Nr I. Następnie pełnił służbę w Wojskowym Instytucie Gazowym, a później Wojskowym Instytucie Przeciwgazowym w Warszawie. Na podpułkownika został awansowany ze starszeństwem z 1 stycznia 1931 roku w korpusie oficerów uzbrojenia. Prowadził badania nad świecami i pociskami dymnymi. Od 1931 był wykładowcą na Politechnice Warszawskiej, gdzie prowadził zajęcia z dziedziny materiałów wybuchowych. Po wybuchu II wojny światowej przedostał się do Wielkiej Brytanii, gdzie służył w Polskich Siłach Zbrojnych.
Z dniem 6 września 1946 roku został pozbawiony polskiego obywatelstwa. 
Po zakończeniu wojny został wykładowca chemii organicznej w Polskim Uniwersytecie Na Obczyźnie. Spoczywa na cmentarzu North Sheen w Londynie..
Dorobek naukowy.
Dorobek naukowy Lucjana Bratza obejmuje dwanaście prac dotyczących świec i pocisków dymnych, dwie prace były jawne i zostały opublikowane, pozostałe zostały przygotowane na potrzeby wojskowości i te utajniono.

</doc>
<doc id="3771229" url="https://pl.wikipedia.org/wiki?curid=3771229" title="Katarzyna Michalak (dziennikarka)">
Katarzyna Michalak (dziennikarka)

Katarzyna Michalak (ur. 8 listopada 1972 w Łodzi) – polska dziennikarka, reportażystka Radia Lublin. Uprawia głównie "feature" – czyli reportaż artystyczny – gatunek z pogranicza dziennikarstwa i literatury, muzyki i filmu. W latach 2011–2015 była polskim przedstawicielem w Komisji do spraw Dokumentu Radiowego ("Euroradio Features Group") przy Europejskiej Unii Nadawców.
Życiorys.
W 1996 ukończyła polonistykę na Uniwersytecie Łódzkim. Po studiach pracowała w szkole jako nauczycielka języka polskiego. Jednocześnie w 1997 rozpoczęła współpracę z Łódzką Rozgłośnią Polskiego Radia – Radiem Łódź SA. W 1999 przeniosła się do Lublina i rozpoczęła współpracę z Radiem Lublin SA. Początkowo przygotowywała materiały dla Redakcji Publicystyki Kulturalnej, następnie dla Redakcji Reportażu. Pracownikiem tej drugiej została w 2001.
W 2003 ukończyła międzynarodową szkołę mistrzostwa radiowego przy Europejskiej Unii Nadawców – EBU Master School on Radio Documentary.
W 2011 objęła funkcję Kierownika Redakcji Reportażu Radia Lublin. W latach 2012–2014 prowadziła comiesięczne spotkania słuchaczy z reportażem „Na własne uszy” w klubie Czarny Tulipan na Starym Mieście w Lublinie. Była głównym koordynatorem organizacji 41. Międzynarodowej Konferencji Reportażystów (The International Feature Conference), która odbywała się w Lublinie w dniach 17–21 maja 2015.
Jej reportaże emitowane były w rozgłośniach niemieckich (ARD) i Radiu Czeskim. Za swój najważniejszy reportaż uważa opowieść o samotnym ojcostwie Zenona Oleniaka ze wsi Gruszka Zaporska przedstawioną w reportażu „Dzień taty” (2008). Próbowała sił jako wokalistka – po studiach śpiewała w łódzkim rockowym zespole Masa.

</doc>
<doc id="3771230" url="https://pl.wikipedia.org/wiki?curid=3771230" title="Anne-Marie Rindom">
Anne-Marie Rindom

Anne-Marie Rindom (ur. 14 czerwca 1991) – duńska żeglarka sportowa, brązowa medalistka olimpijska z Rio de Janeiro.
Zawody w 2016 były jej drugimi igrzyskami olimpijskimi, debiutowała w 2012 (trzynaste miejsce). W Brazylii zajęła trzecie miejsce w klasie Laser. Była mistrzynią świata w tej klasie w 2015, brązową medalistką światowego czempionatu w 2016. Tytuł mistrzyni świata zdobyła też w klasie Europa (2009. w 2008 była druga).

</doc>
<doc id="3771233" url="https://pl.wikipedia.org/wiki?curid=3771233" title="Kościół Bożego Ciała w Kamiennej Górze">
Kościół Bożego Ciała w Kamiennej Górze

Kościół Bożego Ciała – rzymskokatolicki kościół pomocniczy należący do parafii Świętych Apostołów Piotra i Pawła w Kamiennej Górze.
Historia.
Jest to świątynia znajdująca się na starym cmentarzu miejskim. Wybudowano ją w 1560 roku dzięki staraniom proboszcza Langnickela, a 1884 roku została przebudowana w stylu neogotyckim. Kościół jest jednonawowy i posiada dostawione od strony zachodniej prezbiterium, a od strony wschodniej i zachodniej kruchty. Bryła budowli jest ukształtowana na zasadzie addycji, w części korpusu i prezbiterium świątynia nakryta jest dachem
dwuspadowym, natomiast kruchty są nakryte dachami pulpitowymi. Nad korpusem znajduje się sygnaturka. Obok kaplicy na murze cmentarnym umieszczone są mieszczańskie płyty epitafijne. W 2009 roku parafia Świętych Apostołów Piotra i Pawła dzięki wsparciu finansowym władz miejskich Kamiennej Góry gruntownie odrestaurowała świątynię.
Podczas II wojny światowej odbywały się w kościele msze św. dla jeńców i robotników polskich. Świątynia po wojnie częściowo zdewastowana, została odbudowana przez ks. dziekana Kazimierza Malinosia, administratora parafii św. Ap. Piotra i Pawła od 18 maja 1967 r. Poświęcenie jej odbyło się 19 października 1968 r.

</doc>
<doc id="3771236" url="https://pl.wikipedia.org/wiki?curid=3771236" title="Annalise Murphy">
Annalise Murphy

Annalise Murphy (ur. 1 lutego 1990) – irlandzka żeglarka sportowa, srebrna medalistka olimpijska z Rio de Janeiro.
Zawody w 2016 były jej drugimi igrzyskami olimpijskimi, debiutowała w 2012 (czwarte miejsce). W Brazylii zajęła drugie miejsce w klasie Laser. Była mistrzynią Europy w tej klasie w 2013. Jej matka Cathy MacAleavey także była żeglarką i olimpijską (z Seulu, 1988).

</doc>
<doc id="3771240" url="https://pl.wikipedia.org/wiki?curid=3771240" title="Dan Harmon">
Dan Harmon

Daniel James „Dan” Harmon, właśc. Daniel Joey Ramone Harmon (ur. 3 stycznia 1973 w Milwaukee, Wisconsin) – amerykański scenarzysta, producent filmowy, aktor i raper pochodzenia niemieckiego, najbardziej znany jako producent i twórca sitcomu NBC "Community" (2009–2015), współtwórca Channel 101 i współtwórca animowanego serialu "Rick i Morty" dla kanału Adult Swim. Absolwent Brown Deer High School w Brown Deer, Marquette University w Milwaukee i Glendale Community College w Glendale.
Linki zewnętrzne.
 

</doc>
<doc id="3771242" url="https://pl.wikipedia.org/wiki?curid=3771242" title="Kłosówka (rejon połoński)">
Kłosówka (rejon połoński)



</doc>
<doc id="3771243" url="https://pl.wikipedia.org/wiki?curid=3771243" title="Małgorzata Sabaudzka (1280–1339)">
Małgorzata Sabaudzka (1280–1339)

Małgorzata Sabaudzka ( – 6 lipca 1339) była księżniczką sabaudzką i markizą w Monferrato.
Życiorys.
Była córką hrabiego Amadeusza V Sabaudzkiego i jego pierwszej żony Sybilli Baugé .
Kontrakt małżeński z Janem I Monferrato podpisano 23 marca 1296, w tym samym roku doszło do zawarcia małżeństwa. Jan walczył z  Filipem I Sabaudzkim, należącym jednak do innej gałęzi dynastii, niż Małgorzata, czyli do tzw. gałęzi hrabiowskiej dynastii Sabaudzkiej. Małżeństwo pozwoliło więc na sojusz między markizem Monferrato i gałęzią dynastii Sabaudzkiej zwaną książęcą, reprezentowaną przez  Amadeusza V, w celu walki o jego sukcesję.
Ponieważ nie mieli spadkobiercy, po śmierci Jana 9? marca 1305 r. markizat Monferrato odziedziczył jego siostrzeniec Teodor I Monferrato.

</doc>
<doc id="3771245" url="https://pl.wikipedia.org/wiki?curid=3771245" title="Tyto almae">
Tyto almae



</doc>
<doc id="3771246" url="https://pl.wikipedia.org/wiki?curid=3771246" title="Otus jolandae">
Otus jolandae



</doc>
<doc id="3771247" url="https://pl.wikipedia.org/wiki?curid=3771247" title="Boris Gaponow">
Boris Gaponow

Boris (Dow) Pantielejmonowicz Gaponow, ros. Борис Пантелеймонович Гапонов, gruz. ბორის გაპონოვი, hebr. דב גפונוב (ur. 20 lutego 1934 w Eupatorii, zm. 25 lipca 1972 w Ramat Gan) – żydowski poeta, tłumacz literatury gruzińskiej i rosyjskiej, leksykograf języka hebrajskiego.
Życiorys.
Urodził się w Eupatorii na Krymie. Gdy miał 7 lat, jego rodzina ewakuowała się do Kutaisi, uciekając przed wojną. Rodzice Gaponowa byli komunistami. Od dziadka, rabina, nauczył się podstaw języka hebrajskiego – gramatyki i alfabetu. Następnie uczył się hebrajskiego samodzielnie, z audycji radiowych i różnych publikacji, które udawało mu się zdobyć.
Szkołę średnią ukończył w 1953. W 1956 zaczął studiować język perski w Instytucie Języków Orientalnych w Moskwie, jednak ze względu na trudną sytuację materialną zmuszony był wkrótce przerwać studia. Zatrudnił się jako współpracownik literacki gazety zakładowej wydawanej w fabryce samochodów w Kutaisi.
U progu lat 60. zaczął tłumaczyć na hebrajski poezję rosyjską i gruzińską. W 1964 napisał do izraelskiego poety Abrahama Szlonskiego list z prośbą o przesłanie mu egzemplarza dokonanego przezeń przekładu dzieł Puszkina. Szlonski wysyłał do Gaponowa również inne książki po hebrajsku.
W 1969 ukazał się w Izraelu, dokonany przez Gaponowa, przekład "Rycerza w tygrysiej skórze" – gruzińskiego eposu narodowego autorstwa Szoty Rustawelego. Przekład został wyróżniony prestiżową Nagrodą im. Saula Czernichowskiego, jednak władze radzieckie nie zezwoliły Gaponowowi na wyjazd w celu odebrania nagrody.
Wkrótce Gaponow zapadł na ciężką chorobę. Po przejściu w Leningradzie operacji usunięcia guza mózgu pozwolono mu wyjechać z ZSRR i 27 maja 1971 przybył razem z matką do Izraela. Pozostałe miesiące życia spędził w szpitalu, nigdy nie odzyskawszy zdolności mówienia. W tym czasie ukończył hebrajski przekład powieści Lermontowa "Bohater naszych czasów".
Obok twórczości poetyckiej i translatorskiej zajmował się również pracą naukową. W 1969 wygłosił w Leningradzie odczyt poświęcony motywom biblijnym w twórczości Rustawelego (opublikowany pośmiertnie w 1979). Przez 15 lat pracował nad słownikiem frazeologicznym języka hebrajskiego. Był członkiem Izraelskiej Akademii Nauk.
Pisał również wiersze w języku rosyjskim.
Nagrody.
W 1969 za przekład "Rycerza w tygrysiej skórze" otrzymał Nagrodę im. Saula Czernichowskiego. W 1972 otrzymał Nagrodę Prezydenta Izraela. W 1989 został pośmiertnie uhonorowany gruzińską Nagrodą Państwową im. Szoty Rustawelego.
Upamiętnienie.
W 1989 imię Gaponowa nadano ulicy w Kutaisi. W pobliżu wejścia do Wielkiej Synagogi w Kutaisi znajduje się pomnik poety w formie ławeczki pomnikowej.

</doc>
<doc id="3771253" url="https://pl.wikipedia.org/wiki?curid=3771253" title="Lotniskowce typu Ford">
Lotniskowce typu Ford



</doc>
<doc id="3771254" url="https://pl.wikipedia.org/wiki?curid=3771254" title="Lucas Pérez Martinez">
Lucas Pérez Martinez



</doc>
<doc id="3771265" url="https://pl.wikipedia.org/wiki?curid=3771265" title="Jiří Balvín">
Jiří Balvín

Jiří Balvín (ur. 14 sierpnia 1953 w Pradze) – czeski producent telewizyjny i przedsiębiorca, od 2013 do 2014 minister kultury.
Życiorys.
W 1981 ukończył studia z zakresu produkcji filmowych i telewizyjnych na Wydziale Filmowym i Telewizyjnym Akademii Sztuk Scenicznych w Pradze. Od 1972 pracował w państwowej stacji telewizyjnej Československá televize, początkowo jako asystent, następnie jako producent. W latach 1992–1997 kierował działem produkcji artystycznych w publicznym nadawcy Česká televize. Krótko pracował w kierownictwie czeskiego związku tenisowego, po czym zajął się prowadzeniem własnej działalności gospodarczej, świadcząc usługi producenckie.
W latach 2001–2002 był dyrektorem generalnym telewizji czeskiej. W latach 2003–2012 zarządzał prywatną stacją muzyczną Óčko. Był również doradcą Miloša Zemana do spraw występów w mediach. W lipcu 2013 stanął na czele resortu kultury w technicznym rządzie Jiříego Rusnoka. Urząd ministra sprawował do stycznia 2014.

</doc>
<doc id="3771266" url="https://pl.wikipedia.org/wiki?curid=3771266" title="Stadio Giglio">
Stadio Giglio



</doc>
<doc id="3771267" url="https://pl.wikipedia.org/wiki?curid=3771267" title="Nina Romashkova-Ponomaryova">
Nina Romashkova-Ponomaryova



</doc>
<doc id="3771268" url="https://pl.wikipedia.org/wiki?curid=3771268" title="Zdeněk Žák">
Zdeněk Žák

Zdeněk Žák (ur. 2 lipca 1968 w miejscowości Valašské Meziříčí) – czeski polityk i przedsiębiorca, w 2009 wiceminister, a od 2013 do 2014 minister transportu.
Życiorys.
Absolwent wyższej szkoły technicznej VUT w Brnie. W latach 90. związany z Obywatelską Partią Demokratyczną, był jej kandydatem w wyborach samorządowych. W 1995 zatrudniony w resorcie transportu i komunikacji, następnie w czeskim przewoźniku kolejowym České dráhy, gdzie był m.in. sekretarzem rady nadzorczej i dyrektorem działu PR, a w latach 2001–2002 głównym inspektorem. Pełnił też funkcję doradcy premiera Miloša Zemana. Od 2003 do 2006 zajmował stanowisko głównego inspektora w Drážní inspekce, państwowej inspekcji bezpieczeństwa kolejowego. W 2007 zajął się prowadzeniem działalności gospodarczej w branży doradczej.
W 2009 pełnił funkcję wiceministra transportu. W lipcu 2013 stanął na czele Ministerstwa Transportu w technicznym rządzie, którym kierował Jiří Rusnok. Urząd ministra sprawował do stycznia 2014. Wcześniej w wyborach w 2013 bezskutecznie startował do Izby Poselskiej z ramienia Partii Praw Obywateli – Zemanowcy.

</doc>
<doc id="3771269" url="https://pl.wikipedia.org/wiki?curid=3771269" title="Maciej Krokos">
Maciej Krokos

Maciej Roman Krokos pseudonim „Tygrys” (ur. 12 września 1931 w Poznaniu, zm. 14 sierpnia 2016 w Warszawie) – polski działacz podziemia niepodległościowego w czasie II wojny światowej, członek Szarych Szeregów, uczestnik powstania warszawskiego, , działacz kombatancki.
Życiorys.
W czasie okupacji niemieckiej był działaczem Oddziału „Zawisza” Szarych Szeregów. Jego ojciec Adam należał do Armii Krajowej. W trakcie powstania warszawskiego był wraz ze swoim starszym bratem Andrzejem Krokosem ps. „Lew”, łącznikiem Harcerskiej Poczty Polowej w Śródmieściu Południowym. Po upadku powstania warszawskiego wyszedł z Warszawy wraz z ludnością cywilną i wrócił do rodzinnej Podkowy Leśnej. Po wojnie był działaczem kombatanckim, piastował między innymi funkcję przewodniczącego Zarządu Głównego Stowarzyszenia Polskich Kombatantów Obrońców Ojczyzny, przewodniczącego Głównej Komisji Rewizyjnej Światowego Związku Żołnierzy Armii Krajowej oraz zastępcy przewodniczącego Kręgu „Zamek” Stowarzyszenia Szarych Szeregów. Zmarł 14 sierpnia 2016 roku. Pochowany został na cmentarzu w Podkowie Leśnej.
Kontrowersje.
W 2014 roku Maciej Krokos jako członek władz Światowego Związku Żołnierzy Armii Krajowej wziął udział w Niemczech, w prezentacji wystawy pt. "„Powstanie Warszawskie 1944”". Został wówczas między innymi sfotografowany wspólnie z Prezydentem RP Bronisławem Komorowskim, Prezydentem Niemiec Joachimem Gauckiem oraz Haliną Wołłowicz, zaś sama fotografia ilustrowała następnie 30 lipca 2014 artykuł pt. "Cud w Berlinie" na łamach „Gazety Wyborczej”. W odpowiedzi na ten artykuł, na łamach „Gazety Trybunalskiej” w 2015 ukazał się artykuł dziennikarza Pawła Reisinga pt. "Kombatanci czy agenci wokół prezydenta Komorowskiego?" w którym autor częściowo kwestionował wiarygodność Macieja Krokosa jako działacza kombatanckiego.

</doc>
<doc id="3771270" url="https://pl.wikipedia.org/wiki?curid=3771270" title="USS Core (CVE-13)">
USS Core (CVE-13)

USS Core (CVE-13) – lotniskowiec eskortowy typu "Bogue". Służył w US Navy w okresie II wojny światowej. Odznaczony jedną battle star za służbę w czasie II wojny światowej.
Pierwotnie klasyfikowany jako AVG-13, następnie przeklasyfikowany kolejno na ACV-13 20 sierpnia 1942 roku; CVE-13 15 lipca 1943 roku; CVHE-13 12 czerwca 1955 roku; CVU-13 1 lipca 1958 roku i T-AKV-41 7 maja 1959 roku. 
Został zwodowany 15 maja 1942 roku w stoczni Seattle-Tacoma Shipbuilding Corporation na podstawie kontraktu podpisanego przez Maritime Commission. Nabyty przez US Navy 1 maja 1942 roku. Wszedł do służby 10 grudnia 1942 roku.
W czasie II wojny światowej pełnił rolę jednostki eskortowej i transportu samolotów.
Jego samoloty zatopiły następujące niemieckie okręty podwodne: U-487, U-67, U-84, U-185, U-378, U-546.
Po wojnie brał udział w operacji "Magic Carpet".
Skreślony z listy jednostek floty 15 września 1970 roku i sprzedany na złom w 1971 roku.

</doc>
<doc id="3771271" url="https://pl.wikipedia.org/wiki?curid=3771271" title="HMCS Nipigon">
HMCS Nipigon

Okręty kanadyjskie o nazwie HMCS „Nipigon”

</doc>
<doc id="3771274" url="https://pl.wikipedia.org/wiki?curid=3771274" title="Hiroshi Shidara">
Hiroshi Shidara

 – japoński reżyser seriali i filmów anime.

</doc>
<doc id="3771277" url="https://pl.wikipedia.org/wiki?curid=3771277" title="Mecz piłkarski Brazylia – Niemcy (2014)">
Mecz piłkarski Brazylia – Niemcy (2014)

Mecz piłkarski Brazylia – Niemcy – mecz piłki nożnej rozegrany 8 lipca 2014 roku na Estádio Mineirão w Belo Horizonte (Brazylia) był pierwszym półfinałowym meczem Mistrzostw Świata 2014.
Zarówno reprezentacja Brazylii, jak i Niemiec, dotarły do półfinału, nie przegrywając wcześniej w turnieju żadnego meczu. W spotkaniu w reprezentacji Brazylii nie mogli wystąpić Neymar (z powodu kontuzji) oraz Thiago Silva (z powodu zawieszenia za kartki). Mimo tego, media oczekiwały wyrównanego meczu ze względu na bogate tradycje obu drużyn w mistrzostwach świata (łącznie osiem tytułów). Poprzednio w mistrzostwach świata reprezentacje te spotkały się w 2002 roku w finale, w którym Brazylia wygrała 2:0, zdobywając swój piąty tytuł. W meczu w 2014 roku reprezentacja Brazylii uległa jednak Niemcom, którzy strzelili cztery gole w sześć minut, prowadzili po pierwszej połowie 5:0, a całe spotkanie wygrali 7:1. Piłkarzem meczu został wybrany Toni Kroos.
Wynik ten był najwyższym zwycięstwem w półfinale mistrzostw świata w historii. Niemcy zostały pierwszą drużyną, która zagrała w ośmiu finałach mistrzostw. Miroslav Klose zdobył szesnastego gola w mistrzostwach świata, poprawiając rekord Ronaldo. Porażka Brazylii była pierwszą u siebie w meczu turniejowym od 62 spotkań, to znaczy od Copa América 1975 (1:3 z Peru) oraz najwyższą w historii, wyrównując przegraną 0:6 z Urugwajem w Mistrzostwach Ameryki Południowej 1920.
W mediach mecz został określony mianem "Mineirazo" (w Brazylii "Mineiraço"), w nawiązaniu do "Maracanazo" ("Maracanaço") – finału Mistrzostw Świata 1950, w którym Brazylia niespodziewanie przegrała u siebie z Urugwajem. W meczu o trzecie miejsce Brazylia uległa Holandii, natomiast Niemcy zdobyły czwarty tytuł mistrzowski po pokonaniu w finale Argentyny.
Tło.
W 2014 roku Brazylia była gospodarzem piłkarskich mistrzostw świata po raz drugi (po 1950 roku), a w historii startów w mistrzostwach zdobyła pięć tytułów. Niemcy trzykrotnie triumfowali w tych turniejach, jednakże ostatni tytuł wywalczyli w 1990 roku. Brazylia grała w półfinale po raz pierwszy od 2002 roku, kiedy to zdobyła mistrzostwo, pokonując w finale Niemców. Niemcy natomiast czwarty raz z rzędu grali w półfinale, co było rekordem. Obie drużyny były wymieniane wśród faworytów do wygrania turnieju. W rankingu FIFA Niemcy zajmowali wówczas drugie miejsce, a Brazylia – trzecie.
W fazie grupowej Brazylia grała z Chorwacją, Meksykiem i Kamerunem (grupa A), awansując z siedmioma punktami, a następnie pokonując w 1/8 finału Chile (po rzutach karnych) oraz w ćwierćfinale Kolumbię. Niemcy rywalizowały w grupie G z Portugalią, Ghaną oraz Stanami Zjednoczonymi, również zdobywając siedem punktów. W 1/8 reprezentacja Niemiec wyeliminowała Algierię (po dogrywce), a w ćwierćfinale – Francję. Obie drużyny grały wcześniej 21 razy, jednak tylko raz w rozgrywkach pucharowych – w finale Mistrzostw Świata 2002, wygranym przez Brazylię 2:0.
Brazylijski obrońca oraz kapitan Thiago Silva wskutek nagromadzenia żółtych kartek nie był uprawniony do udziału w spotkaniu mimo odwołania brazylijskiej federacji od tej kary. Napastnik Neymar również nie mógł zagrać w meczu wskutek złamania kręgu, do którego doszło w trakcie ćwierćfinału z Kolumbią. Zawodników tych zastąpili odpowiednio Dante oraz Bernard, debiutując dzięki temu na turnieju. Na pozycji defensywnego pomocnika Paulinho został natomiast zastąpiony przez Luiza Gustavo. Bramkarz Júlio César oraz tymczasowy kapitan David Luiz upamiętnili Neymara poprzez trzymanie jego koszulki w trakcie odgrywania hymnów. Mimo absencji dwóch brazylijskich piłkarzy eksperci oczekiwali wyrównanego meczu, podkreślając, że przewagą Brazylii będzie gra u siebie.
Mecz.
Obie drużyny dotarły do półfinału, nie przegrywając w żadnym z poprzednich meczów turnieju. Sędzią głównym spotkania był Meksykanin Marco Antonio Rodríguez, dla którego był to ostatni mecz w karierze.
Pierwsza połowa.
Oba zespoły rozpoczęły mecz ofensywnie. W trzeciej minucie Brazylijczyk Marcelo strzelił obok bramki, natomiast strzał Niemca Samiego Khediry z siódmej minuty został przypadkowo zablokowany przez zawodnika z jego drużyny, Toniego Kroosa. W jedenastej minucie Niemcy zyskali pierwszy rzut rożny. W polu karnym David Luiz nie zdołał pokryć Thomasa Müllera, który po podaniu Kroosa strzelił bramkę boczną częścią stopy. W kolejnych minutach Brazylia bezskutecznie próbowała atakować, chociaż Philipp Lahm swoim wślizgiem w polu karnym powstrzymał Marcelo od stworzenia okazji do zdobycia bramki. W 23. minucie po wymianie podań Kroosa i Müllera piłkę otrzymał Miroslav Klose, którego pierwszy strzał obronił Júlio César, natomiast dobitka Niemca podwyższyła wynik na 2:0. Była to szesnasta bramka Niemca na mistrzostwach świata, czym poprawił on rekord Ronaldo i stał się samodzielnym liderem klasyfikacji strzelców wszech czasów na mistrzostwach.
Wkrótce później dwa gole zdobył Kroos: w 24. minucie niekryty strzelił gola z woleja po dośrodkowaniu Lahma, a dwie minuty później, kilka sekund po wznowieniu gry przez Brazylię, odebrał piłkę Fernandinho na połowie przeciwnika i po wymianie podań z Khedirą zdobył bramkę. W 29. minucie Khedira podwyższył na 5:0, po wymianie podań z Mesutem Özilem. Wszystkie pięć goli dla Niemców w pierwszej połowie padło zatem w pierwszej półgodzinie gry, a cztery z nich – w ciągu sześciu minut. Brazylia w pierwszej połowie nie oddała celnego strzału na bramkę. W efekcie takiego przebiegu spotkania wielu brazylijskich kibiców płakało. Doszło również do zamieszek, przez co lokalna policja wysłała na stadion siły specjalne.
Druga połowa.
Przed drugą połową w ekipie Brazylii doszło do dwóch zmian: Paulinho zastąpił Fernandinho, a Ramires – Hulka. Spowodowało to polepszenie jakości gry Brazylii, której piłkarze: Oscar, Paulinho i Fred oddali strzały na bramkę Manuela Neuera. W 60. minucie Júlio César obronił dwa strzały Müllera. W 69. minucie spotkania Lahm podał piłkę do niekrytego rezerwowego, Andrégo Schürrle, który strzelił gola. Dziesięć minut później biegnący lewą stroną boiska Müller dośrodkował do Schürrle, który mocnym strzałem podwyższył rezultat na 7:0. Kibice na stadionie urządzili Niemcom owację na stojąco, oklaskując gola Schürrlego oraz dopingując Niemców podczas ich podań. Pod koniec meczu Özil otrzymał prostopadłe podanie, ale oddał niecelny strzał. Wkrótce później Oscar zdobył gola dla Brazylii, ustalając wynik na 1:7. Ten rezultat był wyrównaniem najwyższej porażki reprezentacji Brazylii (0:6 z Urugwajem w 1920), a także zakończeniem passy 62 meczów turniejowych („o punkty”) nieprzegranych u siebie. Brazylijscy piłkarze opuszczali boisko rozpłakani i wygwizdani przez kibiców.
Piłkarzem meczu został wybrany Toni Kroos. Oddał on w meczu trzy strzały, zdobył dwa gole, zaliczył jedną asystę, stworzył dwie okazje do zdobycia bramki, a dokładność jego podań wyniosła 93%.
Brazylijski napastnik Fred, który w 70. minucie został zastąpiony przez Williana, został szczególnie skrytykowany przez brazylijskich kibiców. Według Opta Sports piłkarz ten w trakcie meczu ani razu nie przejął piłki, nie wykonał rajdu, nie dośrodkował, a posiadając piłkę, większość czasu spędził w środkowej strefie boiska.
Rekordy.
Wynik spotkania był najwyższym zwycięstwem w półfinale lub finale mistrzostw świata, jak również wyrównaniem rekordu najwyższej porażki poniesionej przez gospodarza mistrzostw świata. W spotkaniu oddano osiemnaście celnych strzałów na bramkę, co było najlepszym wynikiem Mistrzostw Świata 2014. W meczu padły cztery najszybciej zdobyte gole w historii mistrzostw świata, zdobyte przez Niemców w ciągu sześciu minut (od 23. do 29. minuty) – poprzedni rekord wynosił siedem minut i należał do Austrii (1954 – od 25. do 32. minuty) oraz Węgier (1982 – od 69. do 76. minuty). Niemcy wyrównały rekord największej liczby goli strzelonej gospodarzowi mistrzostw świata – w 1954 roku Austria pokonała Szwajcarię 7:5. Niemcy po meczu stały się najskuteczniejszą drużyną w historii mistrzostw świata (223 gole), wyprzedzając Brazylię (221 goli). Przed meczem obie te reprezentacje grały w siedmiu finałach mistrzostw świata, a po zwycięstwie Niemcy zostały samodzielnym liderem w tej klasyfikacji z ośmioma finałami.
Porażka 1:7 była wyrównaniem rekordu najwyższej porażki reprezentacji Brazylii w historii (w 1920 Brazylia przegrała 0:6 z Urugwajem), a także najwyższą porażką odniesioną u siebie (poprzednio 1:5 z Argentyną w 1939 roku). Przegrana oznaczała również przerwanie serii 62 nieprzegranych meczów turniejowych rozgrywanych u siebie (poprzednio 1:3 z Peru w 1975, który to mecz również był rozgrywany na Estádio Mineirão). Poprzednio Brazylia odpadła w półfinale mistrzostw świata w 1938 przeciwko Włochom, a później sześciokrotnie wychodziła zwycięsko z tego etapu (porażka z Holandią w 1974 formalnie nie była półfinałem). Brazylia nigdy nie straciła u siebie siedmiu goli, jednakże straciła osiem w rozegranym 3 czerwca 1934 roku towarzyskim meczu z Jugosławią, przegranym 4:8. Ostatnim meczem na mistrzostwach świata, w którym Brazylia straciła przynajmniej pięć goli, była wygrana 6:5 z Polską na Mistrzostwach Świata 1938, a cztery – podczas przegranego 2:4 meczu z Węgrami podczas Mistrzostw Świata 1954. Przed meczem najwyższą porażką Brazylii na mistrzostwach świata była przegrana z Francją 0:3 w finale Mistrzostw Świata 1998. Była to również najwyższa porażka Brazylii z Niemcami (wcześniej 0:2 w meczu towarzyskim w 1986 roku).
Dla reprezentacji Niemiec końcowy rezultat oznaczał, że czwarty raz z rzędu drużyna ta znajdzie się wśród trzech najlepszych drużyn mistrzostw świata; wygrana pozwoliła ponadto Niemcom dojść do finału mistrzostw świata po raz ósmy. Mecz był ponadto dwunastym półfinałem Niemiec w historii. Niemcy zostały pierwszą drużyną, która w półfinale strzeliła siedem goli. Wcześniejszym rekordem było sześć goli RFN przeciwko Austrii w 1954 roku oraz sześć goli w obu półfinałach w 1930 roku. Było to najwyższe prowadzenie Niemiec do przerwy w meczu mistrzostw świata. Wcześniejszym rekordem był wynik 4:0 z Arabią Saudyjską w 2002 roku, chociaż tamten mecz zakończył się rezultatem 8:0, co jest największym zwycięstwem Niemiec w mistrzostwach świata. Wcześniej tylko dwie drużyny w mistrzostwach świata zdobyły do przerwy co najmniej pięć goli, obie w 1974 roku: Jugosławia (przeciwko Zairowi) oraz Polska (przeciwko Haiti). Siedem goli strzelonych przez Niemców w tym meczu to większy dorobek od ogólnej zdobyczy bramkowej 28 reprezentacji w historii mistrzostw świata.
Niemiec Miroslav Klose wyrównał rekord Cafu jako piłkarza z największą liczbą rozegranych zwycięskich meczów mistrzostw świata (16 wygranych). Był to 23 mecz Klosego w mistrzostwach, przez co wraz z Paolo Maldinim zajmuje drugie miejsce w klasyfikacji największej liczby rozegranych meczów na mistrzostwach (najwięcej – 25 – zagrał Lothar Matthäus). Klose zagrał jednak w większej liczbie meczów fazy pucharowej aniżeli Matthäus lub Cafu – 13, został ponadto jedynym zawodnikiem grającym w czterech półfinałach mistrzostw świata (Uwe Seeler grał w trzech półfinałach). Zdobywając bramkę, Klose został samodzielnym liderem klasyfikacji strzelców wszech czasów z 16 golami (Ronaldo strzelił 15 goli). Gol Thomasa Müllera był dwutysięcznym golem w historii reprezentacji Niemiec. Müller został trzecim piłkarzem, który strzelił przynajmniej pięć goli w dwóch różnych edycjach mistrzostw świata (dwaj pozostali to Klose i Peruwiańczyk Teófilo Cubillas), a także drugim, który zdobył przynajmniej pięć goli w dwóch edycjach mistrzostw świata z rzędu (po Klosem). Dwa gole Toniego Kroosa to dwa najszybciej zdobyte przez tego samego piłkarza gole w historii mistrzostw świata.
Reakcje.
Profesjonaliści.
Po straceniu przez Brazylię siódmego gola Neymar, który oglądał mecz w telewizji, wyłączył telewizor i poszedł grać w pokera. Selekcjoner Brazylii, Luiz Felipe Scolari, powiedział, że wynik był „najgorszą porażką reprezentacji Brazylii w historii” i przyjął całą odpowiedzialność za przegraną. Nazwał ją ponadto „najgorszym dniem w swoim życiu”, a po turnieju zrezygnował z funkcji. Tymczasowy kapitan David Luiz oraz bramkarz Júlio César przeprosili Brazylijczyków. Fred, wygwizdany podczas meczu przez kibiców, powiedział, że była to najgorsza porażka w karierze jego oraz kolegów z drużyny. Po mistrzostwach natomiast zrezygnował z gry w reprezentacji. Neymar z kolei wyraził wsparcie dla kolegów z reprezentacji i powiedział, że pomimo przegranej 1:7 jest dumny z bycia częścią drużyny.
W trakcie meczu drużyna niemiecka zaczęła sobie uświadamiać, że nie uczestniczy w typowym meczu piłkarskim. W konferencji pomeczowej Mats Hummels powiedział, że Niemcy zdecydowali nie pogrążać Brazylijczyków w drugiej połowie oraz po meczu.
Istotnie, Niemcy cieszyli się ze zdobycia goli w ograniczony sposób: trzymali ręce w górze, ale nie krzyczeli ani nie skakali. Selekcjoner Joachim Löw powiedział, że jego drużyna miała „jasny, trwały plan na grę”, a przewagę zdobyła, grając spokojnie w przeciwieństwie do nerwowej gry Brazylii. Piłkarz meczu Toni Kroos dodał, że piłkarze niemieccy przystąpili do meczu z taktyczną wiedzą, jak skontrować Brazylijczyków. Löw stwierdził ponadto, że podczas meczu oraz po nim w niemieckiej drużynie nie było euforii, ponieważ końcowy wynik nie znaczył nic w kontekście finału.
Po meczu niemieccy piłkarze i trenerzy wyrazili współczucie dla Brazylijczyków. Löw, Per Mertesacker i Philipp Lahm powiedzieli o presji wywartej na reprezentację Brazylii oraz porównali tę sytuację do odpadnięcia Niemiec w półfinale Mistrzostw Świata 2006. W wywiadzie po turnieju Lahm dodał, że w trakcie meczu poczuł się „bardzo niezręcznie” i „w ogóle nie był euforyczny”, jako że drużyna brazylijska popełniała błędy, „których zwykle nie popełnia na tym poziomie”, natomiast Mertesacker powiedział, że mimo bardzo dobrej gry Niemców oglądanie meczu było „szaleństwem nawet z ławki rezerwowych”. Kroos stwierdził, że mimo faktu, iż Brazylia ma dobrych piłkarzy, to „nie była w stanie zagrać najlepszego meczu” z powodu presji, wyraził ponadto nadzieję, iż brazylijska reprezentacja „wróci z dobrym składem”. Löw tuż po meczu zauważył, że Brazylijczycy bili brawa jego drużynie. Brazylijski dziennik „O Globo” docenił zachowanie niemieckich piłkarzy, nazywając ich „mistrzami świata we współczuciu”.
Pelé napisał na Twitterze, że piłka nożna jest grą niespodzianek, oraz że „nikt na świecie nie spodziewał się takiego wyniku”. Pogratulował również Niemcom i dodał, że „Brazylia spróbuje zdobyć szósty tytuł w Rosji”. Kapitan mistrzów świata z 1970 roku, Carlos Alberto Torres, powiedział, że przyczyną porażki jego kraju było „przeświadczenie, że już wygraliśmy”. Stwierdził także, że „Niemcy grali w sposób, jaki chciał zobaczyć, a taktyka Scolariego na mecz była samobójcza”. Selekcjoner Argentyny, Alejandro Sabella, nie potrafił wyjaśnić porażki Brazylii, twierdząc, iż „futbol jest nielogiczny”. Diego Maradona z kolei śpiewał piosenkę wykpiwającą przegraną Brazylii.
Społeczeństwo.
W Niemczech mecz, transmitowany przez ZDF, oglądało 32,57 miliona widzów (87,8% ogółu widowni), co stanowiło wówczas rekord największej widowni telewizyjnej w historii Niemiec – wcześniej największa widownia oglądała mecz Niemcy – Hiszpania podczas Mistrzostw Świata 2010. Ten wynik został poprawiony kilka dni później podczas finału. Natomiast według Rede Globo widownia w Brazylii zmniejszała się po każdym straconym golu.
Mecz był ówcześnie najintensywniej komentowanym wydarzeniem sportowym na Twitterze w historii, z ponad 35,6 miliona tweetów (wcześniej w związku z Super Bowl XLVIII opublikowano 24,9 miliona tweetów). Na początku meczu zwykle pojawiały się zachęcające Brazylię hasztagi typu „#PrayForBrazil”, jednakże po golu na 5:0 brazylijscy internauci zaczęli używać autoironii, porównując niemieckie gole do samochodu Volkswagen Gol i twierdząc, że reprezentacja Brazylii wygląda jak „11 Fredów”. Inni użytkownicy Twittera przyrównywali dominację Niemiec do działań podczas II wojny światowej oraz Holocaustu, na przykład określając mecz jako „Goalocaust”. Członek parlamentu Malezji, Bung Moktar Radin, za napisanie komentarza tego typu został skrytykowany przez malezyjską opinię publiczną oraz niemieckiego ambasadora, Holgera Michaela. Prezydent Brazylii, Dilma Rousseff, napisała na Twitterze, że jest „głęboko zasmucona” porażką. Izraelski rzecznik Ministerstwa Spraw Zagranicznych, Yigal Palmor, wspomniał o meczu przy okazji konfliktu w Strefie Gazy. Odpowiadając na zarzuty Brazylii, że jego kraj użył nieproporcjonalnych sił, stwierdził, że „to nie jest futbol. W futbolu, kiedy mecz kończy się remisem, myślimy, że to proporcjonalne, ale gdy kończy się wynikiem 7:1, jest to nieproporcjonalne”.
Z powodu presji wywartej przez brazylijskich kibiców na swoich piłkarzy, od których oczekiwano zdobycia tytułu oraz szoku po porażce, media oraz FIFA określiły mecz jako "Mineirazo" (w Brazylii "Mineiraço"), to znaczy „klęska w Mineirão”. Jest to nawiązanie do "Maracanazo" ("Maracanaço") – meczu w Mistrzostwach Świata 1950, będącym "de facto" finałem, w którym Brazylia niespodziewanie przegrała z Urugwajem. Córka bramkarza Moacira Barbosy, obwinianego za porażkę w 1950 roku, powiedziała, że przegrana 1:7 wystarcza, aby zrehabilitować jej ojca.
Po meczu, w związku z podejrzeniami potencjalnych zamieszek, niemieccy kibice byli eskortowani ze stadionu przez policję. O ile niemieccy kibice okazywali respekt przegranym, o tyle argentyńscy fani świętowali wyeliminowanie Brazylii.
Po meczu w Rio de Janeiro doszło do masowych rozbojów, a kibice w São Paulo palili brazylijskie flagi jeszcze podczas spotkania. W São Paulo podpalono kilka autobusów oraz okradziono magazyn ze sprzętem elektronicznym.
Media.
Po meczu w brazylijskich gazetach pojawiły się takie tytuły, jak „Największy wstyd w historii” („Lance!”), „Historyczne upokorzenie” („Folha de S.Paulo”) czy „Brazylia jest zabita” („O Globo”). Niemiecki „Bild” pisał o „szaleństwie 7:1”, a francuski „L’Équipe” – o „katastrofie”. Matthew Stanger ze Sky Sports określił grę jako „ostateczne zażenowanie”, a Miguel Delaney z ESPN odniósł się do terminu "Mineirazo", który po raz pierwszy pojawił się w hiszpańskojęzycznej prasie Ameryki Południowej.
Barney Ronay w „The Guardian” opisał mecz jako „najbardziej upokarzającą porażkę gospodarza mistrzostw świata wszech czasów”, a Joe Callaghan z „The Independent” określił go jako „najciemniejszą noc w historii brazylijskiego piłkarstwa”. Wyre Davies, korespondent BBC w Rio de Janeiro, pisał o reakcjach Brazylijczyków na stadionie i w strefach kibica. Według niego niemożliwym było nie dostrzec „zbiorowego poczucia szoku, zażenowania i narodowego upokorzenia w całej Brazylii”. Specjalizujący się w piłce nożnej dziennikarz Tim Vickery zauważył, że mecz z Niemcami może być impulsem do reformy brazylijskiego futbolu, który jego zdaniem w porównaniu do innych krajów osiadł na laurach, opierając się na historycznych sukcesach reprezentacji. Dodał, że jest to szansa na „odzyskanie części jego historycznej tożsamości i przeformułowanie jej w nowoczesnym, globalnym kontekście”. W mediach pojawiło się także wiele odniesień do "Maracanazo" – meczu, przez który Brazylia przegrała tytuł w 1950 roku, a brazylijskie media przyrównywały pokonanych do składu z 1950 roku.
Eksperci zanalizowali wszelkie braki taktyczne i techniczne, które przyczyniły się do porażki Brazylii. Dziennik „Folha de S.Paulo” zauważył, iż Scolari opierał się na drużynie, która wygrała Puchar Konfederacji 2013, mimo że wielu piłkarzy było w słabej formie, a większość z nich nie miała doświadczenia na mistrzostwach świata. Brazylia nie grała szczególnie dobrze w fazie grupowej oraz rundach pucharowych, polegając w szczególności na napastniku Neymarze, a te niedostatki zostały obnażone w meczu ze znacznie trudniejszym przeciwnikiem, czyli Niemcami. Neymar był tak kluczowym zawodnikiem w drużynie, że rzadko kiedy trenowała ona ustawienia bez niego. Gdy Neymar był kontuzjowany, zastąpił go Bernard, chociaż według Jeremy’ego Wilsona z „The Telegraph” „logicznym posunięciem było bez wątpienia wystawienie dodatkowego pomocnika”. Asystenci selekcjonera doradzali nawet wystawienie bardziej defensywnie nastawionych Ramiresa i Williana. W związku z takim ustawieniem Fernandinho i Luiz Gustavo byli niezdolni powstrzymać niemieckie trio w postaci Toniego Kroosa, Samiego Khediry i Bastiana Schweinsteigera. Brazylijska defensywa, której zdolności były już kwestionowane w poprzednich meczach, zawiodła, gdyż Dante był niewystarczającym zmiennikiem za zawieszonego Silvę, a David Luiz popełniał podczas meczu nietypowe błędy. Wśród innych błędów Raghav Chopra z "CNN-News18" wymienił bardziej ofensywne ustawienie Marcelo ze wspierającym go Gustavo oraz nieefektywną rolę Freda, który jest bardziej napastnikiem taktycznym aniżeli zdobywającym gole.
Następstwa.
Brazylia zakończyła Mistrzostwa Świata 2014 na czwartym miejscu po przegranej 0:3 z Holandią w meczu o trzecie miejsce, który odbył się 12 lipca. Oznaczało to, że w całym turnieju Brazylia straciła czternaście goli, co było największą liczbą straconych przez Brazylię bramek w jednym turnieju, największą liczbą straconych bramek przez gospodarza mistrzostw świata oraz największą liczbą straconych bramek od 1986 roku (Belgia straciła wtedy piętnaście goli). Niemcy natomiast zdobyły czwarty tytuł mistrza świata, a pierwszy po zjednoczeniu kraju, pokonując 13 lipca w finale Argentynę 1:0 na Maracanie. Niemieckich piłkarzy w meczu tym dopingowali kibice brazylijscy, co było wynikiem długoterminowej piłkarskiej rywalizacji między Brazylią i Argentyną.
Dwie porażki Brazylii z rzędu były pierwszymi porażkami Brazylii z rzędu u siebie od 1940 roku. Po turnieju, 15 lipca, selekcjoner Brazylii Luiz Felipe Scolari zrezygnował z funkcji. Dwa tygodnie później Brazylijska Konfederacja Piłki Nożnej zatrudniła na tym stanowisku Dungę, który był już selekcjonerem reprezentacji Brazylii w latach 2006–2010. Został on wtedy zwolniony po odpadnięciu w ćwierćfinale Mistrzostw Świata 2010 z Holandią.

</doc>
<doc id="3771285" url="https://pl.wikipedia.org/wiki?curid=3771285" title="MTV Video Music Awards 2014">
MTV Video Music Awards 2014

MTV Video Music Awards 2014 – trzydziesta pierwsza gala rozdania nagród MTV Video Music Awards, która odbyła się 24 sierpnia 2014 roku w Kia Forum w Inglewood. Gala była nadawana na żywo na antenach MTV, MTV2, VH1 oraz Logo TV. Nominacje ogłoszono 17 lipca 2014 roku. Najwięcej, bo aż osiem, otrzymały "ex aequo": Beyoncé oraz Iggy Azalea, zaś na drugim miejscu uplasował się Eminem z siedmioma nominacjami.
Najwięcej nagród zdobyła Beyoncé. Piosenkarka otrzymała statuetki w czterech kategoriach: "Najlepsza współpraca" wspólnie z Jayem-Z (za „Drunk in Love”), "Najlepsza kinematografia" i "Najlepszy teledysk ze społecznym przekazem" (za „Pretty Hurts”) oraz nagroda specjalna "Video Vanguard Award" imienia Michaela Jacksona. Oglądalność gali wynosiła 8,3 milionów widzów.
Nagrody i nominacje.
Opracowano na podstawie materiału źródłowego.

</doc>
<doc id="3771288" url="https://pl.wikipedia.org/wiki?curid=3771288" title="F.C. Boca Gibraltar">
F.C. Boca Gibraltar

F.C. Boca Gibraltar – gibraltarski klub piłkarski, mający siedzibę w mieście Gibraltar.
Historia.
Chronologia nazw: 
Klub piłkarski Boca Juniors Gibraltar F.C. został założony w Gibraltarze we wrześniu 2012 roku. Zespół w sezonie 2012/13 startował w Second Division, w której zajął 6.miejsce. W następnym sezonie uplasował się na 10.pozycji. Sezon 2015/16 zakończył na 8.miejscu, a w następnym był trzecim w końcowej tabeli. Latem 2017 skrócił nazwę do F.C. Boca Gibraltar. W sezonie 2017/18 zwyciężył w drugiej lidze i zdobył awans do Gibraltar Premier Division.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Stadion.
Klub rozgrywał swoje mecze domowe na Victoria Stadium w Gibraltarze, który może pomieścić 5000 widzów.

</doc>
<doc id="3771289" url="https://pl.wikipedia.org/wiki?curid=3771289" title="Mons Calpe S.C.">
Mons Calpe S.C.

Mons Calpe S.C. – gibraltarski klub piłkarski, występujący w Gibraltar National League.
Historia.
Chronologia nazw:
Klub piłkarski Mons Calpe S.C. został założony w 2013 roku. Przyłączył się do Division 2 w sezonie 2013/14. Zajęli 2.miejsce i przegrali baraż o awans z St Joseph’s F.C. W następnym sezonie był ósmy. W sezonie 2015/16 zdobyli drugą pozycję i po barażach z FC Britannia XI po raz pierwszy w historii otrzymali promocję do Division 1. W lecie 2016 roku właścicielem drużyny został Reygadas Sport Group. W debiutanckim sezonie zajął 5.miejsce. W następnym sezonie 2017/18 również zajął 5.miejsce i doszedł do finału Pucharu Gibraltaru, gdzie przegrał z Europa FC 2:1.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe tak jak inne kluby gibraltarskie na Victoria Stadium w Gibraltarze, który może pomieścić 2,249 widzów.
Inne sekcje.
Klub prowadzi drużyny dla dzieci i młodzieży w każdym wieku.
Sponsorzy.
Sponsorem głównym jest Tokamóvil.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z Gibraltaru.

</doc>
<doc id="3771291" url="https://pl.wikipedia.org/wiki?curid=3771291" title="College 1975 F.C.">
College 1975 F.C.

College 1975 F.C. (ang. "College 1975 Football Club") – gibraltarski klub piłkarski, mający siedzibę w mieście Gibraltar, stolicy kraju. Obecnie występuje w Gibraltar National League.
Historia.
Chronologia nazw:
Klub piłkarski College 1975 został założony w miejscowości Gibraltar w 2013 roku. W pierwszych dwóch sezonach zespół występował jedynie w rozrywkach futsalu. Od 2015 roku, po rozwiązaniu fuzji Europa F.C. z College, rozpoczął występy w rozgrywkach Second Division (D2). W pierwszym sezonie 2015/16 zespół zajął ostatnie 12.miejsce ligowe. W następnym sezonie 2016/17 awansował na 7.lokatę. W sezonie 2017/18 pozostał na siódmej pozycji. Dopiero w sezonie 2018/19 po zajęciu 5.miejsca zdobył historyczny awans do Gibraltar National League, tak jak liga została rozszerzona do 16 klubów.
Barwy klubowe, strój.
Klub ma barwy niebiesko-czarne. Zawodnicy swoje domowe spotkania zazwyczaj grają w czarnych koszulkach z cienkimi pionowymi pasami w kolorze niebieskim, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na Victoria Stadium w Gibraltarze, który może pomieścić 2 249 widzów.
Inne sekcje.
Klub prowadzi drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z miasta.

</doc>
<doc id="3771293" url="https://pl.wikipedia.org/wiki?curid=3771293" title="Paweł Reising">
Paweł Reising

Paweł Reising (ur. 1966 w Piotrkowie Trybunalskim) – polski dziennikarz, nauczyciel i publicysta.
Życiorys.
Studiował na Uniwersytecie Warszawskim oraz Uniwersytecie Jana Kochanowskiego w Kielcach. Jest założycielem i redaktorem naczelnym miesięcznika „KurieR – Kultura i Rzeczywistość” oraz byłym współpracownikiem „Gazety Trybunalskiej”. Opublikował również dwie pozycje książkowe: "Opowieści generała "Bończy" oraz wspólnie z Władysławem Pietraszczykiem "Huragan" z oddziału "Wichra" : wspomnienia Władysława Pietraszczyka ps. "Huragan" żołnierza oddziału partyzanckiego "Wicher" i 25 Pułku Piechoty Armii Krajowej" wydane nakładem Stowarzyszenia Kulturalnego Klub "Pod Hale". W 2008 należał do grona założycieli Klubu Historycznego im. gen. Stefana Roweckiego "Grota" w Piotrkowie Trybunalskim, którego został przewodniczącym. W 2011 jego wiersz pt. „Toast na Trybunalskim Rynku” został wyróżniony w 41. Ogólnopolskim Konkursie Literackim o Rubinową Hortensję.

</doc>
<doc id="3771294" url="https://pl.wikipedia.org/wiki?curid=3771294" title="Women’s Premier League (Gibraltar)">
Women’s Premier League (Gibraltar)

Women’s Premier League – najwyższy poziom rozgrywek w piłce nożnej kobiet na Gibraltarze. Od sezonu 2014/15 drużyny z ligi mogą występować w Lidze Mistrzyń UEFA. Do tej pory żadna drużyna z Gibraltaru nie wystąpiła jednak w eliminacjach do turnieju, ponieważ z powodu małej ilości zarejestrowanych zawodniczek, od sezonu 2013/14 wszystkie kobiece zespoły grają w 9-osobową odmianę piłki nożnej.

</doc>
<doc id="3771295" url="https://pl.wikipedia.org/wiki?curid=3771295" title="Małgorzata Sabaudzka (1295-1339)">
Małgorzata Sabaudzka (1295-1339)



</doc>
<doc id="3771300" url="https://pl.wikipedia.org/wiki?curid=3771300" title="Moghreb Tétouan">
Moghreb Tétouan

Moghreb Atlético Tétouan (ar. االجمعية الرياضية بجربة, fr. Moghreb Athlétic de Tétouan) – marokański klub piłkarski, grający w drugiej lidze, mający siedzibę w mieście Tetuan.
Historia.
Klub został założony przez Basków 12 marca 1922 jako Atlético Tetuán. W latach 1922-1956, czyli w okresie, gdy miasto Tetuan należało do Maroka Hiszpańskiego, klub występował przez jeden sezon w hiszpańskiej Primera División i pięciokrotnie w Segunda División.
W 1956 po uzyskaniu niepodległości przez Maroko klub podzielił się na AD Ceuta i Moghreb Tétouan. Po swoje pierwsze mistrzostwo kraju Moghreb sięgnął w sezonie 2011/2012. Z kolei swój drugi tytuł mistrzowski klub wywalczył w 2014 roku. W 2014 roku Moghreb wystąpił na Klubowych Mistrzostwach Świata, pełniąc rolę gospodarza tego turnieju. Zajął w nim ostatnie miejsce, przegrywając w meczu kwalifikacyjnym po serii rzutów karnych z nowozelandzkim Auckland City FC (0:0, k. 3:4).
Stadion.
Swoje domowe mecze klub rozgrywa na stadionie o nazwie Stade Saniat Rmel w Tetuanie, który może pomieścić 15000 widzów.

</doc>
<doc id="3771301" url="https://pl.wikipedia.org/wiki?curid=3771301" title="Moghreb Tetuan">
Moghreb Tetuan



</doc>
<doc id="3771302" url="https://pl.wikipedia.org/wiki?curid=3771302" title="Agnieszka Sabaudzka">
Agnieszka Sabaudzka

Agnieszka Sabaudzka (; 1286-1322) była córką Amadeusza V Sabaudzkiego i jego pierwszej żony Sybilli Bauge () i żoną Wilhelma III, hrabiego Genewy. 
Życiorys.
Jak i inne jej siostry Agnieszka została wydana za mąż zgodnie z polityczną sytuacją, w której znajdował się ich ojciec Amadeusz V, zręczny dyplomata.
W dniu 31 sierpnia 1297 wydano młodziutką Angnieszkę za Wilhelma III. Małżeństwo to usankcjonowało sojusz między hrabiami Genewy i domem Sabaudzkim, sojusz przydatny dla Amadeusza V, aby położyć kres wojnie o sukcesję, w której bierał udział. Małżeństwu urodził się w 1311 następca hrabstwa Genewy, któremu dali imię po dziadku:
Mieli również 2 córki: Małgorzatę i Jolantę, która w 1348 wyszła za Bernarda II, hrabiego Clermont.
Dzięki małżeństwu Agnieszki z Wilhelmem, po wymarcia męskiej gałęzi dynastii Genewskiej, hrabstwo przyłączono do Sabaudii.
Agnieszka owdowiała w 1320 r. Wihel zapisał renty braciom, matce, Agnieszki Chalon i swojej żonie, której przeznaczył jej posag, a więc dolinę Clefs i zamek Charousse.
Rok później wyszła za mąż za Jana Beguin , kapitana-generała łuczników biskupa Lozanny. Mieli syna o imieniu Jean.
Zmarła 4 października 1322 r. i została pochowana, jako członek dynastii sabaudzkiej, w opactwie Hautecombe.

</doc>
<doc id="3771306" url="https://pl.wikipedia.org/wiki?curid=3771306" title="Włodzimierz Marciniak (działacz kombatancki)">
Włodzimierz Marciniak (działacz kombatancki)

Włodzimierz Jan Marciniak (ur. 13 czerwca 1937) – uczestnik wydarzeń poznańskiego czerwca w 1956. Od 2002 prezes Związku Kombatantów i Uczestników Powstania Poznańskiego Czerwca 1956.
Życiorys.
Urodził się w Warszawie, którą jego rodzina opuściła po powstaniu warszawskim. W czasie okupacji niemieckiej jego rodzice związani byli z podziemiem niepodległościowym. Jego krewnym był między innymi pierwszy naczelnik Szarych Szeregów Florian Marciniak. W momencie wybuchu poznańskiego czerwca był pracownikiem hurtowni Centrofarma i spontanicznie przyłączył się do protestujących robotników Zakładów Przemysłu Metalowego H. Cegielski Poznań. Wziął udział między innymi w walkach o gmach Wojewódzkiego Urzędu Bezpieczeństwa Publicznego. Został aresztowany w godzinach rannych 29 czerwca 1956. W trakcie śledztwa był bity. Według jego własnej relacji w trakcie śledztwa wybito mu zęby, złamano obojczyk i nos oraz uszkodzono kręgosłup. Pierwotnie przedstawiono mu zarzuty i planowano posadzenie go na ławie oskarżonych jednak ostatecznie w październiku 1956 został zwolniony z aresztu. Został też doprowadzony jako świadek przed Sąd Wojewódzki w Poznaniu na proces dziesięciu, gdzie w trzecim dniu procesu transmitowanego przez radio, 8 października 1956, złożył zeznania obciążające uczestnika Poznańskiego Czerwca 1956 Janusza Kulasa. W wyniku represji został między innymi zwolniony z Centrofarmy. Ze względu na problemy z podjęciem pracy, pracował krótkookresowo między innymi jako ślusarz i w Państwowym Gospodarstwie Rolnym. W okresie stanu wojennego kolportował prasę i znaczki drugiego obiegu. Jest współzałożycielem i prezesem Związku Kombatantów i Uczestników Powstania Poznańskiego Czerwca 1956. Był inicjatorem powstania Pomnika Poległych w Powstaniu Poznańskim.

</doc>
<doc id="3771310" url="https://pl.wikipedia.org/wiki?curid=3771310" title="Receptor 5HT1A">
Receptor 5HT1A



</doc>
<doc id="3771313" url="https://pl.wikipedia.org/wiki?curid=3771313" title="Cyclops monardi">
Cyclops monardi

Cyclops monardi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1925 roku przez francuskiego biologa Charlesa-E. Perreta.

</doc>
<doc id="3771314" url="https://pl.wikipedia.org/wiki?curid=3771314" title="Mikołaj Wierzbicki">
Mikołaj Wierzbicki

Mikołaj Wierzbicki herbu Ślepowron – pisarz ziemski łomżyński.
Poseł ziemi łomżyńskiej na sejm koronacyjny 1574 roku, sejm 1578 roku, sejm 1582 roku.

</doc>
<doc id="3771315" url="https://pl.wikipedia.org/wiki?curid=3771315" title="Cyclops mulleri">
Cyclops mulleri

Cyclops mulleri – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1806 roku przez francuskiego biologa André Étienne d'Audeberta de Férussac'a.

</doc>
<doc id="3771320" url="https://pl.wikipedia.org/wiki?curid=3771320" title="Paweł Zawisza">
Paweł Zawisza

Paweł Zawisza herbu Półkozic – wojski warszawski.
Poseł województwa mazowieckiego na sejm 1578 roku.

</doc>
<doc id="3771322" url="https://pl.wikipedia.org/wiki?curid=3771322" title="Jakub Żabicki">
Jakub Żabicki

Jakub Żabicki herbu Prawdzic (zm. po 1589 roku) – podkomorzy zakroczymski w 1574 roku.
Studiował na Akademii Krakowskiej w 1562 roku.
Poseł ziemi zakroczymskiej na sejm 1570 roku, sejm koronacyjny 1574 roku, poseł województwa mazowieckiego na sejm 1572 roku, sejm 1578 roku, poseł ziemi łomżyńskiej na sejm 1592 roku.
W 1575 roku podpisał elekcję Maksymiliana II Habsburga. 

</doc>
<doc id="3771329" url="https://pl.wikipedia.org/wiki?curid=3771329" title="Billy Higgins Quintet">
Billy Higgins Quintet

Billy Higgins Quintet – album studyjny kwintetu amerykańskiego perkusisty jazzowego Billy’ego Higginsa, wydany w 1993 roku przez Sweet Basil.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3771331" url="https://pl.wikipedia.org/wiki?curid=3771331" title="Caja Rural-Seguros RGA">
Caja Rural-Seguros RGA

Caja Rural–Seguros RGA () – hiszpańska zawodowa grupa kolarska założona w 2010. Od 2011 znajduje się w dywizji UCI Professional Continental Teams.

</doc>
<doc id="3771334" url="https://pl.wikipedia.org/wiki?curid=3771334" title="Cyclops muscicolus">
Cyclops muscicolus

Cyclops muscicolus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1927 roku przez radzieckiego zoologa Dmitrija Aleksandrowicza Łastocznikna (1890-1948).

</doc>
<doc id="3771336" url="https://pl.wikipedia.org/wiki?curid=3771336" title="My Wszyscy">
My Wszyscy

My Wszyscy, Kullanu, Kulanu (hebr. כולנו) – izraelska partia polityczna o charakterze centrowym założona przez Mosze Kachlona. Założona przed przedterminowymi wyborami parlamentarnymi w 2015 roku, zdobyła w nich 10 mandatów stając się piątą siłą w Knesecie.
W maju 2015 roku Kullanu poparło nowy rząd Binjamina Netanjahu i wraz z Likudem oraz partiami Zjednoczony Judaizm Tory, Żydowski Dom i Szas weszło w skład nowej koalicji rządzącej. Mosze Kachlon został ministrem finansów, niebędący posłem Awi Gabbaj objął urząd ministra ochrony środowiska, zaś Jo’aw Galant ministra mieszkalnictwa i budownictwa.
W wyborach parlamentarnych w kwietniu 2019 roku ugrupowanie zajęło 10 miejsce zdobywając 152 568 głosów (3,54%). Przełożyło się to na 4 mandaty w Knesecie XXI kadencji.
28 lipca Ro’i Folkman zrezygnował z ubiegania się o mandat poselski do 22. Knesetu, ponieważ nie chciał stratować we wrześniowych wyborach z listy Likudu. 31 lipca posłowie Mosze Kachlon i Eli Kohen przeszli do Likudu, ogłaszając start posłów Kulanu z listy Likudu. Również Jifat Szasza-Bitton, która została w Kulanu znalazła się na przyszłej liście wyborczej Likudu.
Działacze.
W 2015 z listy Kullanu do parlamentu weszli: Mosze Kachlon, Jo’aw Galant, Eli Alalluf, Micha’el Oren, Rachel Azarja, Tali Ploskow, Jifat Szasza-Bitton, Eli Kohen, Ro’i Folkman oraz Meraw Ben-Ari.

</doc>
<doc id="3771340" url="https://pl.wikipedia.org/wiki?curid=3771340" title="Cyclops naviculus">
Cyclops naviculus

Cyclops naviculus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1818 roku przez amerykańskiego biologa Thomasa Saya.

</doc>
<doc id="3771342" url="https://pl.wikipedia.org/wiki?curid=3771342" title="Olympic Safi">
Olympic Safi

Olympic Club de Safi (ar. نادي أولمبيك أسفي) – marokański klub piłkarski, grający w pierwszej lidze, mający siedzibę w mieście Safi.
Stadion.
Swoje domowe mecze klub rozgrywa na stadionie o nazwie Stade El Massira w Safi, który może pomieścić 15000 widzów.

</doc>
<doc id="3771343" url="https://pl.wikipedia.org/wiki?curid=3771343" title="Olympic Club de Safi">
Olympic Club de Safi



</doc>
<doc id="3771349" url="https://pl.wikipedia.org/wiki?curid=3771349" title="Olympique Safi">
Olympique Safi



</doc>
<doc id="3771352" url="https://pl.wikipedia.org/wiki?curid=3771352" title="FASING">
FASING



</doc>
<doc id="3771355" url="https://pl.wikipedia.org/wiki?curid=3771355" title="Tahar Chérif El-Ouazzani">
Tahar Chérif El-Ouazzani

Tahar Chérif El-Ouazzani (ur. 10 lipca 1967 w Oranie) – algierski piłkarz występujący na pozycji pomocnika. Trener piłkarski.
Kariera klubowa.
El-Ouazzani karierę rozpoczynał w 1984 roku w zespole MC Oran. W sezonie 1984/1985 zdobył z nim Puchar Algierii, a w sezonie 1987/1988 – mistrzostwo Algierii. Graczem Oranu był przez sześć sezonów. W 1990 roku przeszedł do tureckiego Aydınsporu. Przez dwa sezony rozegrał tam 37 spotkań i zdobył 2 bramki.
W 1992 roku El-Ouazzani wrócił do MC Oran i w sezonie 1992/1993 wywalczył z nim mistrzostwo Algierii. W 1993 roku przeszedł do marokańskiej drużyny Raja Casablanca. Po dwóch sezonach spędzonych w tym klubie wrócił do Oranu. W sezonie 1995/1996 zdobył z nim Puchar Algierii. W 2002 roku zakończył karierę.
Kariera reprezentacyjna.
W latach 1984–1996 w reprezentacji Algierii El-Ouazzani rozegrał 50 spotkań i zdobył 1 bramkę.
W 1990 roku został powołany do kadry na Puchar Narodów Afryki, wygrany przez Algierię.
W 1992 roku ponownie znalazł się w drużynie na Puchar Narodów Afryki. Zagrał na nim w spotkaniach z Wybrzeżem Kości Słoniowej (0:3) i Kongiem (1:1), a Algieria odpadła z turnieju po fazie grupowej.
W 1996 roku El-Ouazzani po raz trzeci wziął udział w Pucharze Narodów Afryki. Wystąpił na nim w meczach z Zambią (0:0), Sierra Leone (2:0), Burkina Faso (2:1) i RPA (1:2), a Algieria zakończyła turniej na ćwierćfinale.

</doc>
<doc id="3771358" url="https://pl.wikipedia.org/wiki?curid=3771358" title="David Smallbone">
David Smallbone

David John Smallbone (ur. 13 maja 1946 w Basingstoke – zm. 19 marca 2020) – profesor Kingston University w Londynie, były prezes "International Council for Small Business and Entrepreneurship" (ICSB) oraz autorytet naukowy na globalną skalę w obrębie problematyki przedsiębiorczości i sektora małych, a także średnich przedsiębiorstw. W 2004 otrzymał tytuł doktora honoris causa Uniwersytetu Łódzkiego.

</doc>
<doc id="3771359" url="https://pl.wikipedia.org/wiki?curid=3771359" title="Anton Czupkow">
Anton Czupkow

Anton Michajłowicz Czupkow (; ur. 22 lutego 1997 w Moskwie) – rosyjski pływak specjalizujący się w stylu klasycznym, medalista igrzysk olimpijskich z 2016 roku, mistrz świata i Europy.
Kariera.
W czerwcu 2015, podczas igrzysk europejskich zdobył cztery medale. Dwa z nich wywalczył na dystansie 100 i 200 m stylem klasycznym, pozostałe w sztafetach, męskiej i mieszanej 4 × 100 m stylem zmiennym. Rosyjska sztafeta męska ustanowiła na tych zawodach rekord świata juniorów z czasem 3:36,38.
Kilka tygodni później, na mistrzostwach świata seniorów w rosyjskim Kazaniu w półfinale 200 m żabką ustanowił rekord świata juniorów uzyskując czas 2:09,64. W finale tej konkurencji zajął siódme miejsce.
Pod koniec sierpnia 2015 roku brał udział w mistrzostwach świata juniorów w Singapurze, gdzie zdobył cztery złote medale. W konkurencjach indywidualnych uplasował się na pierwszym miejscu na 100 i 200 stylem klasycznym. Pozostałe dwa złota wywalczył w sztafetach zmiennych. Na dystansie 50 m żabką zajął siódme miejsce.
Na igrzyskach olimpijskich w Rio de Janeiro w eliminacjach zajął pierwsze miejsce i z czasem 2:07,93 ustanowił nowy rekord Rosji na dystansie 200 m stylem klasycznym. W finale tej konkurencji zdobył brązowy medal i poprawił swój rekord kraju, uzyskując czas 2:07,70.
W 2017 roku podczas mistrzostw świata w Budapeszcie zdobył dwa medale. W półfinale 200 m stylem klasycznym czasem 2:07,14 ustanowił nowe rekordy Europy i mistrzostw. W finale zwyciężył, uzyskawszy czas 2:06,96. Poprawił tym samym rekordy Europy i mistrzostw świata. Czupkow płynął też w eliminacjach męskich sztafet 4 × 100 m stylem zmiennym. Otrzymał brązowy medal, kiedy Rosjanie zajęli w finale trzecie miejsce.

</doc>
<doc id="3771362" url="https://pl.wikipedia.org/wiki?curid=3771362" title="Khaled Lounici">
Khaled Lounici

 
Khaled Lounici (ur. 9 lipca 1967 w Algierze) – algierski piłkarz występujący na pozycji pomocnika. Trener piłkarski.
Kariera klubowa.
Lounici karierę rozpoczynał w 1984 roku w zespole USM El Harrach. W sezonie 1986/1987 zdobył z nim Puchar Algierii. Graczem El Harrach był przez osiem sezonów. W 1992 roku przeszedł do tureckiego Aydınsporu. W sezonie 1992/1993 spadł z nim z pierwszej ligi do drugiej. Przez dwa sezony w barwach Aydınsporu rozegrał 20 spotkań i zdobył 2 bramki.
W sezonie 1994/1995 Lounici występował w algierskim JS Bordj Ménaïel oraz saudyjskim Al-Qadisiyah. W 1995 roku wrócił do USM El Harrach. W sezonie 1997/1998 wywalczył z nim mistrzostwo Algierii. W El Harrach grał do 1999 roku. Następnie występował w zespołach USM Algier, MC Algier oraz ponownie w USM El Harrach, gdzie w 2003 roku zakończył karierę.
Kariera reprezentacyjna.
W latach 1991-1999 w reprezentacji Algierii Lounici rozegrał 23 spotkania i zdobył 2 bramki. W 1996 roku został powołany do kadry na Puchar Narodów Afryki. Wystąpił na nim w meczach z Zambią (0:0), Sierra Leone (2:0), Burkina Faso (2:1, gol) i RPA (1:2), a Algieria zakończyła turniej na ćwierćfinale.

</doc>
<doc id="3771364" url="https://pl.wikipedia.org/wiki?curid=3771364" title="Oceannik białoskrzydły">
Oceannik białoskrzydły

Oceannik białoskrzydły ("Oceanites pincoyae") – gatunek małego ptaka z rodziny oceanników (Oceanitidae). Opisany po raz pierwszy w 2013. Znany z wybrzeży Chile i jednej lokalizacji w głębi lądu w Argentynie; ma status gatunku niedostatecznie rozpoznanego (DD, "Data Deficient").
Taksonomia.
Po raz pierwszy gatunek opisano w 2013 na łamach „The Auk”. Holotypem była dorosła samica odłowiona 19 lutego 2011 na morzu u wybrzeży Puerto Montt (). Prócz holotypu złapano również 11 innych ptaków, które po zbadaniu zostały wypuszczone. Przed opisaniem znane były jedynie dwa gatunki oceanników z rodzaju "Oceanites": żółtopłetwy ("O. oceanicus") i krótkodzioby ("O. gracilis"), jednak obserwowano ptaki nieznanego gatunku u wybrzeży Chiloé i Puerto Montt. Pierwszej obserwacji oceanników białoskrzydłych dokonano prawdopodobnie w marcu 1983 na zatoce Reloncaví (na południe od Puerto Montt). W lutym 2009 wykonano pierwsze zdjęcia owych nieoznaczonych oceanników.
Morfologia.
Wymiary holotypu: długość dzioba wraz z czaszką 32,9 mm, długość górnej krawędzi dzioba: 11,5 mm, długość skrzydła 134 mm, długość skoku 31 mm, długość ogona: 57 mm, rozpiętość skrzydeł: 330 mm, masa ciała 24 g. Ogółem długość ciała oceanników białoskrzydłych wynosi około 16 cm, a masa ciała – 22–30 g. Charakterystycznymi cechami tych oceanników są: biały pas biegnący równolegle do kości łokciowej, biała plama pośrodku spodu skrzydła oraz białe: niższa część brzucha i okolice kloaki. Biel znajduje się również na zewnętrznych sterówkach.
Zasięg, ekologia i zachowanie.
Gatunek znany tylko z 3 stanowisk. Obserwowany był wyłącznie w zatoce Reloncaví i Puerto Montt w Chile; dwa osobniki odłowiono w 1972 i 1983 w głębi lądu – w El Bolsón w zachodniej Argentynie, ale zidentyfikowano je początkowo jako oceanniki żółtopłetwe. Żerujące oceanniki białoskrzydłe obserwowane były pojedynczo lub w niewielkich grupach. Ptaki żerujące w grupach odzywały się nieustającym trajkotem, podobnym do wróblego. Ptak odłowiony w lutym przechodził pierzenie wewnętrznych lotek I rzędu. U oceanników pierzenie odbywa się raz do roku. Nie jest znane położenie kolonii lęgowych. W oparciu o porę pierzenia i dostępne informacje o innych oceannikach wywnioskować można, że do kolonii oceanniki białoskrzydłe wracają w październiku, a składanie jaj rozpoczyna się w połowie listopada.
Status i zagrożenia.
IUCN klasyfikuje oceannika białoskrzydłego jako gatunek niedostatecznie rozpoznany (DD, "Data Deficient") od 2014. Na podstawie obserwacji na morzu liczebność populacji oszacowano na około 3000 osobników, czyli około 2000 osobników dorosłych. Nie wiadomo, gdzie gniazdują te oceanniki. Potencjalnym zagrożeniem dla tych ptaków są wycieki ropy naftowej i zanieczyszczenie wód morskich granulkami polistyrenu ze zniszczonych boi.

</doc>
<doc id="3771365" url="https://pl.wikipedia.org/wiki?curid=3771365" title="Abdullah Hafez Ghari">
Abdullah Hafez Ghari

Abdullah Hafez Ghari (ur. 1871 w Kabulu, zm. 1943) – afgański poeta i filolog.
Zajmował się perską literaturą i kaligrafią, napisał wiele rozpraw o perskiej literaturze, dokonał również wielu przekładów na język perski. W Lahaur został wydany dywan jego wierszy tworzonych pod wpływem idei sufizmu. Dzięki swojej działalności literackiej uzyskał przydomek "malek asz-szo’ara" ("król poetów").

</doc>
<doc id="3771367" url="https://pl.wikipedia.org/wiki?curid=3771367" title="Aref Ghazwini">
Aref Ghazwini

Aref Ghazwini, właśc. "Mirza Abolghasem" (ur. 1882 w Kazwinie, zm. 1932) – perski poeta.
Napisał wiele lirycznych gazeli, wierszy krytycznych, utworów satyrycznych i ballad o politycznej treści propagujących idee rewolucyjne. Przemierzał kraj jako śpiewak i deklamator, prezentując swoje melodyjne utwory nawiązujące do pieśni ludowych. W 1924 w Berlinie został wydany dywan jego wierszy.

</doc>
<doc id="3771369" url="https://pl.wikipedia.org/wiki?curid=3771369" title="Sid Ahmed Zerrouki">
Sid Ahmed Zerrouki

 
Sid Ahmed Zerrouki (ur. 30 sierpnia 1970 w Oranie) – algierski piłkarz występujący na pozycji obrońcy.
Kariera klubowa.
Zerrouki karierę rozpoczynał w zespole MC Oran. Trzy razy wywalczył z nim wicemistrzostwo Algierii (1995, 1996, 1997), a także raz Puchar ALgierii (1996). W 1997 roku przeszedł do tunezyjskiego CS Sfaxien i spędził tam sezon 1997/1998. Potem wrócił do Oranu, w którym grał do 2002 roku. W kolejnych latach występował w zespołach ASM Oran, OM Arzew, MC Oran, Mouloudia Wadżda oraz CR Belouizdad. W 2007 roku zakończył karierę.
Kariera reprezentacyjna.
W latach 1993-1997 w reprezentacji Algierii rozegrał 28 spotkań i zdobył 2 bramki. W 1996 roku został powołany do kadry na Puchar Narodów Afryki. Wystąpił na nim w meczach z Zambią (0:0), Sierra Leone (2:0), Burkina Faso (2:1) i RPA (1:2), a Algieria zakończyła turniej na ćwierćfinale.

</doc>
<doc id="3771370" url="https://pl.wikipedia.org/wiki?curid=3771370" title="Camille Lecointre">
Camille Lecointre

Camille Lecointre (ur. 25 lutego 1985) – francuska żeglarka sportowa, brązowa medalistka olimpijska z Rio de Janeiro.
Zawody w 2016 były jej drugimi igrzyskami olimpijskimi, debiutowała w 2012. W Brazylii zajęła trzecie miejsce w klasie 470, załogę jachtu tworzyła również Hélène Defrance. Była mistrzynią świata w tej klasie w 2016, srebrną medalistką ministrostw globu w 2012 i brązową w 2015. Zdobyła złoto mistrzostw Europy w 2015 i ma w dorobku medale igrzysk śródziemnomorskich.

</doc>
<doc id="3771371" url="https://pl.wikipedia.org/wiki?curid=3771371" title="Zhang Nan">
Zhang Nan



</doc>
<doc id="3771372" url="https://pl.wikipedia.org/wiki?curid=3771372" title="Zhang Nan (gimnastyczka)">
Zhang Nan (gimnastyczka)

Zhang Nan (; ur. 30 kwietnia 1986, Pekin) – chińska gimnastyczka, medalistka olimpijska.
Zawodniczka reprezentowała swój kraj na igrzyskach w Atenach. Zajęła 3 miejsce w wieloboju indywidualnym kobiet.

</doc>
<doc id="3771373" url="https://pl.wikipedia.org/wiki?curid=3771373" title="Silvia Ghelan">
Silvia Ghelan

Silvia Ghelan (ur. 25 października 1924 w Klużu, zm. 17 marca 2019) – rumuńska aktorka.
W latach 1948-1996 występowała w Teatrze Narodowym w Klużu, którego 1971-1972 była współdyrektorem. Grała role tragiczne i komediowe, m.in. Solange - "Maszyna do pisania" i Leonia - "Les parents terribles" Jeana Cocteau, Caesonia - "Kaligula" Alberta Camusa, Klitajmestra - "Ifigenia w Aulidzie" Eurypidesa, Anisia - "Potęga ciemnoty" Lwa Tołstoja. Poza tym grała w filmach (m.in. "Serata" 1971 i "Întoarcerea lui Vodă Lăpușneanu" 1983 Malviny Ursianu, "Intunericul alb" 1983 Andrei Blaiera.

</doc>
<doc id="3771376" url="https://pl.wikipedia.org/wiki?curid=3771376" title="René Ghil">
René Ghil

René Ghil, właśc. "René Guilbert" (ur. 27 września 1862 w Tourcoing, zm. 15 września 1925 w Niort) – francuski poeta belgijskiego pochodzenia.
Był jednym z pierwszych przedstawicieli symbolizmu i teoretykiem tego kierunku. W 1886 opublikował rozprawkę "Traité du verbe", w której nawiązywał do teorii Rimbauda o barwie samogłosek, był twórcą koncepcji tzw. poezji naukowej ("De la poésie scientifique" 1909) zmierzającej do połączenia nauki i sztuki. Jego twórczość poetycka dzieli się na trzy okresy: "Dire du mieux" (1887-1894), "Dire des sangs" (1898-1912) i "Dire de la loi" (1925).

</doc>
<doc id="3771377" url="https://pl.wikipedia.org/wiki?curid=3771377" title="Hélène Defrance">
Hélène Defrance

Hélène Defrance (ur. 11 sierpnia 1986) – francuska żeglarka sportowa, brązowa medalistka olimpijska z Rio de Janeiro.
Zawody w 2016 były jej pierwszymi igrzyskami olimpijskimi. W Brazylii zajęła trzecie miejsce w klasie 470, załogę jachtu tworzyła również Camille Lecointre. Była mistrzynią świata w tej klasie w 2016 i brązową medalistką ministrostw globu w 2015.

</doc>
<doc id="3771378" url="https://pl.wikipedia.org/wiki?curid=3771378" title="Helene Defrance">
Helene Defrance



</doc>
<doc id="3771381" url="https://pl.wikipedia.org/wiki?curid=3771381" title="Dżamal al-Ghitani">
Dżamal al-Ghitani

Dżamal al-Ghitani (arab. جمال أحمد الغيطاني, "Ǧamāl Aḥmad al-Ġīṭānī"; ur. 1945 w Al-Dżunajna, zm. 18 października 2015 w Kairze) – egipski pisarz arabski.
Był jednym z pisarzy, którzy zapoczątkowali "nową falę" w egipskiej prozie przez poszukiwanie nowych form wyrazu i prezentowanie w twórczości subiektywnego spojrzenia na świat. W pierwszym okresie twórczości pisał opowiadania, w późniejszym głównie powieści, odwołując się w utworach do tradycji literackiej Arabów. Miał poglądy liberalne, poparł zarówno odsunięcie od władzy autorytarnego prezydenta Mubaraka w 2011, jak i obalenie islamistycznego prezydenta Mursiego w 2013. Najważniejsza jego powieść to "Barakat" (1982, wyd. pol. 1990), która porusza społeczno-polityczne problemy współczesnego Egiptu. Polski przekład jego opowiadań ukazał się w "Literaturze na świecie" (nr 7 z 1981 r.).

</doc>
<doc id="3771383" url="https://pl.wikipedia.org/wiki?curid=3771383" title="Panajotis Mandis">
Panajotis Mandis

Panajotis Mandis (Παναγιώτης Μάντης, ur. 30 września 1981 w Atenach) – grecki żeglarz sportowy, brązowy medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W Brazylii zajął trzecie miejsce w klasie 470, załogę jachtu tworzył również Pawlos Kajalis. Wspólnie byli brązowymi medalistami mistrzostw świata w 2013 i 2014 oraz srebrnymi medalistami igrzysk śródziemnomorskich w 2013.

</doc>
<doc id="3771387" url="https://pl.wikipedia.org/wiki?curid=3771387" title="Pawlos Kajalis">
Pawlos Kajalis

Pawlos Kajalis (Παύλος Καγιαλής, ur. 14 lipca 1984 w Salonikach) – grecki żeglarz sportowy, brązowy medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W Brazylii zajął trzecie miejsce w klasie 470, załogę jachtu tworzył również Panajotis Mandis. Wspólnie byli brązowymi medalistami mistrzostw świata w 2013 i 2014 oraz srebrnymi medalistami igrzysk śródziemnomorskich w 2013.

</doc>
<doc id="3771394" url="https://pl.wikipedia.org/wiki?curid=3771394" title="Timothy Oke">
Timothy Oke

Timothy R. Oke (ur. 22 listopada 1941 w Kingsbridge) – popularny na światową skalę klimatolog, od 1978 profesor w katedrze geografii na Uniwersytecie Kolumbii Brytyjskiej w Vancouver, w latach 1991-1996 Kierownik powyższej katedry, autor 6 monografii, współautor 4 książek oraz autor i współautor 86 dzieł będących w ciągu ostatnich 30 lat wskazówkami badań dotyczących klimatologii. W 2005 otrzymał tytuł doktora honoris causa Uniwersytetu Łódzkiego.

</doc>
<doc id="3771398" url="https://pl.wikipedia.org/wiki?curid=3771398" title="Brat papieża">
Brat papieża

Brat papieża – polski film biograficzny w reżyserii Stanisława Janickiego opowiadający o losach starszego brata Karola Wojtyły, Edmunda Wojtyły. Premiera odbyła się 27 sierpnia 2006.
Obsada.
Obsada:

</doc>
<doc id="3771404" url="https://pl.wikipedia.org/wiki?curid=3771404" title="Prealpy Lugańskie">
Prealpy Lugańskie



</doc>
<doc id="3771405" url="https://pl.wikipedia.org/wiki?curid=3771405" title="Bona Sabaudzka (1275–1300)">
Bona Sabaudzka (1275–1300)

Bona Sabaudzka (1275 – 1300) była księżniczką sabaudzką i żoną delfina Viennois.
Życiorys.
Była najstarszą córką hrabiego Amadeusza V Sabaudzkiego i jego pierwszej żony Sybilli Bauge .
Jej ojciec, zręczny dyplomata, wykorzystał osiem córek do tworzenia politycznych i wojskowych sojuszy z liczącymi się dynastiami panującymi.
Bona została najpierw przyrzeczona Janowi I Viennois , hrabiemu Albon. Kontrakt podpisano w 1280, prawdopodobnie przeprowadziła się do domu męża czekając na osiągnięcie odpowiedniego wieku na skonsumowanie małżeństwa, do czego nie doszło bo Jan zmarł po dwóch latach (24.9.1282) w wyniku upadku z konia.
Zależnie od źródła, w jeszcze tym samym roku lub w 1287 zawarła drugie małżeństwo z Hugonem Burgundzkim , panem Montbouson. Związek trwał do jej śmierci i był bezdzietny.

</doc>
<doc id="3771406" url="https://pl.wikipedia.org/wiki?curid=3771406" title="CMC Markets">
CMC Markets

CMC Markets jest firmą inwestycyjną z siedzibą w Wielkiej Brytanii, oferującą usługi w zakresie zawierania transakcji na kontraktach na różnicę (CFD) na światowych rynkach. CMC Markets umożliwia klientom przeprowadzanie transakcji na akcjach, indeksach, instrumentach binarnych, walutach (rynek Forex), towarach, surowcach oraz obligacjach. Firma posiada centralę w Londynie, centra w Sydney i Singapurze oraz 11 oddziałów za granicą. Od 2015 roku CMC Markets jest notowana na London Stock Exchange (LSE: CMCX).
Historia.
1989-2000: Początki działalności.
CMC Markets rozpoczęło działalność jako broker Forex w 1989 roku. Przedsiębiorca Peter Cruddas założył firmę o nazwie „Currency Management Corporation”. Nazwa została później skrócona do CMC, a następnie zmieniona na CMC Markets we wrześniu 2005 roku.
W 1992 roku, CMC Markets została autoryzowana i regulowana w Wielkiej Brytanii przez AFBD, później przekształcone w organ nadzoru finansowego Financial Services Authority (FSMA).
W 1996 roku CMC Markets najprawdopodobniej jako jedna z pierwszych firm na świecie uruchomiła platformę transakcyjną online MarketMaker do obsługi transakcji Forex, umożliwiającą klientom detalicznym przeprowadzanie transakcji na instrumentach dostępnych wcześniej jedynie inwestorom instytucjonalnym.
Oprogramowanie dla MarketMaker zostało zaprojektowane przez Information Internet Limited, spółkę zależną należącą do Petera Cruddasa i dwóch programistów, którzy projektowali i budowali pierwszą wersję oprogramowania, Terry’ego Johnstona i Bena Fishera. Od 1996 roku do roku 2000 Information Internet Limited sprzedał oprogramowanie kilku bankom. W 2000 roku Peter Cruddas wykupił pozostałych udziałowców oraz stworzył oprogramowanie wyłącznie dla CMC Markets. Information Internet Limited została włączona w strukturę IT CMC Markets.
2000: Wprowadzenie na rynek kontraktów CFD.
CMC Markets poszerza swoją działalność i staje się brokerem CFD, podkreślając pozycję lidera w dostarczaniu najbardziej konkurencyjnych i innowacyjnych usług transakcyjnych dla klientów w skali globalnej.
2002-2006: Globalna ekspansja.
W 2002 roku firma rozpoczęła globalną ekspansję. W latach 2002 i 2007 otworzyła biura w wielu krajach, w tym w Sydney, Pekinie, Hongkongu, Frankfurcie, Auckland i w Sztokholmie.
Pierwsze biuro w Ameryce Północnej zostało otwarte w 2003 roku w Nowym Jorku. Za tym nastąpiło przejęcie kanadyjskiego brokera Shorecan Index i otwarcie biura w Toronto w 2005 roku. Pięć lat później biuro w USA zostało zamknięte ze względu na amerykańskie ograniczenia regulacyjne i prawne w zakresie oferowania CFD.
W latach 2001–2005 CMC Markets funkcjonowało również pod marką deal4free.com, z której zrezygnowano w 2005 roku.
W 2006 roku planowano przeprowadzić IPO spółki, jednak została ona w ostatniej chwili odwołana ze względu na warunki rynkowe.
2007: Fuzje i przejęcia.
CMC Markets przejęła spółkę z branży media-technologie Digital Look następnie w Australii przejmuje australijskiego brokera rynków akcji Andrew West &amp; Co, a w wyniku przejęcia powstaje CMC Markets Stockbroking.
W 2007 roku Goldman Sachs kupił 10% udziałów w spółce za $ 140 mln, ustalając wartość spółki na £1,4 mld
2008-2013: światowy kryzys finansowy.
W 2008 i 2009 roku CMC Markets odnotowuje spadek zysku z powodu światowego kryzysu finansowego. W odpowiedzi na kryzys CMC Markets zamknęło siedem oddziałów oraz zredukowało zatrudnienie.
W 2010 roku CMC Markets uruchamia nową platformę transakcyjną NextGeneration dla klientów w Wielkiej Brytanii.
W 2011 Digital Look został sprzedany dla Web Financial Group.
W 2014 roku.
Wzrost wyników finansowych spółki pozwolił w 2014 roku powrócić do idei IPO przez CMC Markets.
od dnia 5 lutego 2016 roku akcje CMC Markets są notowane na rynku głównym London Stock Exchange. W kwietniu 2016 CMC Markets wprowadziła nowe produkty binarne specjalnie zaprojektowane dla telefonów komórkowych, tabletów i komputerów stacjonarnych. Od 20 czerwca 2016 roku do marca 2017 roku CMC Markets była włączona w skład indeksu FTSE 250.
Zasięg działania.
CMC Markets działa i posiada biura w wielkiej Brytanii, Australii, Niemczech, Nowej Zelandii, Singapurze, Hiszpanii, Włoch, Szwecji, Norwegii, Francji, Polsce, Austrii i Kanadzie. Większość operacji jest wykonywanych w centrali w Londynie, trading desk znajduje się również w Sydney.
Pozycja na rynku.
CMC Markets jako jedna z pierwszych firm na świecie uruchomiła platformę transakcyjną online do obsługi transakcji Forex. Od tego czasu CMC Markets ewoluowała do rangi wielokrotnie nagradzanego, światowego lidera transakcji online, w tym CFD, Forex.

</doc>
<doc id="3771408" url="https://pl.wikipedia.org/wiki?curid=3771408" title="1001 Video Games You Must Play Before You Die">
1001 Video Games You Must Play Before You Die

1001 Video Games You Must Play Before You Die – publikacja z rodzaju opracowania encyklopedycznego, wydana po raz pierwszy w październiku 2010 roku. Zawiera listę tysiąca jeden gier komputerowych wydanych pomiędzy 1970 a 2010 rokiem, w które – jak sugerują autorzy w tytule – powinno zagrać się przed śmiercią. Gry ułożone zostały chronologicznie, w kolejności wydania, a wszystkie opatrzone są krótkimi esejami napisanymi przez krytyków gier komputerowych. Części z nich towarzyszą również zrzuty ekranu. Redaktorem opracowania był Tony Mott, wieloletni współpracownik poświęconego elektronicznej rozrywce czasopisma „Edge”, a wstęp napisany został przez projektanta gier komputerowych Petera Molyneux. Publikacja napisana została w podobnym stylu, co "1001 albumów muzycznych: Historia muzyki rozrywkowej", również wydana przez wydawnictwo Universe Publishing.
Odbiór.
Publikacja spotkała się z pozytywnym przyjęciem ze strony recenzentów. Chwalona była przede wszystkim za bogactwo zawartych w niej informacji, krytykowana jednak za dobór niektórych wpisów. Recenzent serwisu PopMatters stwierdził, że chociaż pochwala większość wytypowanych do książki gier komputerowych, w tym przede wszystkim zawarcie na liście mniejszych, nieraz eksperymentalnych produkcji, część z nich – jak chociażby "" – uważa za chybione. Recenzent tygodnika „The Austin Chronicle” pochwalił przekrój historyczny, jaki prezentuje opracowanie, skrytykował jednak fakt, że na liście pojawia się wiele kontynuacji wydawanych od lat serii, takich jak chociażby "Final Fantasy" czy "Resident Evil". W wywiadzie dla brytyjskiego czasopisma „Starbust” recenzent Callum Shephard stwierdził, że "1001 Video Games You Must Play Before You Die" jest „dobrym przewodnikiem”, zakładając, że wyraźnie niedomaga w kwestii gier na urządzenia przenośne, a niektórym tytułom nie poświęcono w opracowaniu wystarczającej uwagi.

</doc>
<doc id="3771413" url="https://pl.wikipedia.org/wiki?curid=3771413" title="Mourad Slatni">
Mourad Slatni

 
Mourad Slatni (ur. 5 lutego 1966 w Annabie) – algierski piłkarz występujący na pozycji obrońcy.
Kariera klubowa.
W swojej karierze Slatni występował w zespołach CR Belouizdad, MC Algier, USM Annaba oraz RC Kouba. W sezonie 1998/1999 wraz z MC Algier zdobył mistrzostwo Algierii.
Kariera reprezentacyjna.
W latach 1995-1996 w reprezentacji Algierii Slatni rozegrał 12 spotkań. W 1996 roku został powołany do kadry na Puchar Narodów Afryki. Wystąpił na nim w meczach z Zambią (0:0), Sierra Leone (2:0), Burkina Faso (2:1) i RPA (1:2), a Algieria zakończyła turniej na ćwierćfinale.

</doc>
<doc id="3771414" url="https://pl.wikipedia.org/wiki?curid=3771414" title="Violetta Najdenowicz">
Violetta Najdenowicz



</doc>
<doc id="3771417" url="https://pl.wikipedia.org/wiki?curid=3771417" title="Ilja Kabakow">
Ilja Kabakow

Ilja Iosifowicz Kabakow (ros. Илья́ Ио́сифович Кабако́в, ur. 30 września 1933 w Dniepropetrowsku) – rosyjski artysta rysownik, autor instalacji i environments.
W latach 1951-1957 studiował w Państwowym Instytucie Sztuk Pięknych w Moskwie, w latach 50. i 60. był ilustratorem, 1970-1978 tworzył albumy rysunkowe. W latach 1978-1982 wykonał wiele wielkoformatowych obrazów inspirowanych sztuką socrealizmu, później zajął się tworzeniem głównie konceptualistycznych environments i instalacje (np. "Czerwony pawilon" z 1993), od 1992 mieszka w Nowym Jorku. Jest uważany za jednego z czołowych przedstawicieli rosyjskiego konceptualizmu.

</doc>
<doc id="3771420" url="https://pl.wikipedia.org/wiki?curid=3771420" title="Stanisław Trzciński (szlachcic)">
Stanisław Trzciński (szlachcic)

Stanisław Trzciński herbu Rawicz (zm. przed 24 października 1606 roku) – starosta rawski. 
Studiował w Wittenberdze w 1559 roku. 
Poseł województwa rawskiego na sejm 1578 roku, sejm 1582 roku, sejm 1585 roku, sejm 1593 roku, sejm 1598 roku.

</doc>
<doc id="3771421" url="https://pl.wikipedia.org/wiki?curid=3771421" title="Mohamed Haniched">
Mohamed Haniched

 
Mohamed Haniched (ur. 30 kwietnia 1968 w Blidzie) – algierski piłkarz występujący na pozycji bramkarza. Trener piłkarski.
Kariera klubowa.
W swojej karierze Haniched występował w zespole US Chaouia.
Kariera reprezentacyjna.
W latach 1993-1997 w reprezentacji Algierii Haniched rozegrał 16 spotkań. W 1996 roku został powołany do kadry na Puchar Narodów Afryki. Wystąpił na nim w meczach z Zambią (0:0), Sierra Leone (2:0), Burkina Faso (2:1) i RPA (1:2), a Algieria zakończyła turniej na ćwierćfinale.

</doc>
<doc id="3771424" url="https://pl.wikipedia.org/wiki?curid=3771424" title="Prealpy Comasche">
Prealpy Comasche



</doc>
<doc id="3771426" url="https://pl.wikipedia.org/wiki?curid=3771426" title="Prealpy Varesine">
Prealpy Varesine



</doc>
<doc id="3771427" url="https://pl.wikipedia.org/wiki?curid=3771427" title="Dżamal Al-Ghitani">
Dżamal Al-Ghitani



</doc>
<doc id="3771428" url="https://pl.wikipedia.org/wiki?curid=3771428" title="Ippei Watanabe">
Ippei Watanabe

 – japoński pływak specjalizujący się w stylu klasycznym, były rekordzista świata na 200 m żabką, brązowy medalista mistrzostw świata.
Kariera pływacka.
W 2014 roku podczas igrzysk olimpijskich młodzieży w chińskim Nankin z czasem 2:11,31 min zdobył złoty medal na dystansie 200 m stylem klasycznym.
Dwa lata później na igrzyskach olimpijskich w Rio de Janeiro w półfinale 200 m żabką ustanowił nowy rekord olimpijski uzyskując czas 2:07,22. W finale tej konkurencji uplasował się na szóstym miejscu z czasem 2:07,87. W eliminacjach 100 m stylem klasycznym zajął 18. miejsce i nie awansował do półfinału.
W styczniu 2017 r. ustanowił rekord świata w konkurencji 200 m stylem klasycznym, uzyskawszy czas 2:06,67.
Podczas mistrzostw świata w Budapeszcie na dystansie 200 m żabką wywalczył brązowy medal z czasem 2:07,47. W konkurencji 100 m stylem klasycznym zajął 22. miejsce (1:00,26).

</doc>
<doc id="3771429" url="https://pl.wikipedia.org/wiki?curid=3771429" title="Pavol Pavlis">
Pavol Pavlis

Pavol Pavlis (ur. 12 stycznia 1961 w Bratysławie) – słowacki polityk i przedsiębiorca, parlamentarzysta, od 2014 do 2015 minister gospodarki.
Życiorys.
Z wykształcenia inżynier mechanik, w 1983 ukończył wyższą szkołę techniczną SVŠT w Bratysławie. Do 1990 był pracownikiem instytutu naukowego w Żylinie, następnie zajął się prowadzeniem działalności gospodarczej. W latach 1992–2006 był dyrektorem przedsiębiorstwa Port Service Bratislava. Od 2003 zasiadał w radzie nadzorczej FNM SR, funduszu zarządzającego mieniem państwowym przeznaczonym do prywatyzacji.
Zaangażował się w działalność polityczną w ramach partii SMER. Z jej ramienia w 2006, 2010 i 2012 był wybierany na posła do Rady Narodowej. W drugim rządzie Roberta Fica pełnił funkcję sekretarza stanu w Ministerstwie Gospodarki. W lipcu 2014 objął stanowisko ministra tego resortu. Urząd ten sprawował do maja 2015, odszedł w związku z zarzutami zaistnienia konfliktu interesów.
Powrócił do wykonywania mandatu poselskiego, który utrzymał również w wyborach w 2016. W tym samym roku objął stanowisko prezesa ÚNMS, urzędu do spraw normalizacji i metrologii.

</doc>
<doc id="3771431" url="https://pl.wikipedia.org/wiki?curid=3771431" title="Karagöz">
Karagöz

Karagöz – turecki teatr cieni, także występująca w nim główna postać.
Jest jednym z rodzajów tradycyjnego ludowego teatru. Jego technika polega na animacji płaskich figurek-szablonów ("tasvir") przylegających do ekranu dzięki prostopadle ustawionym drążkom, ożywianych przez światło lampek oliwnych (obecnie żarówek) ustawionych z tyłu batystowego lub jedwabnego ekranu ("ayna"). Figurki są wykonane ze specjalnej ażurowej skóry i przedstawiają postać z profilu, a operuje nimi animator ("hayalcı") w asyście pomocnika ("çırak"). Pochodzenie tego teatru jest najczęściej wiązane z przybyciem do Azji Mniejszej ludów tureckich, które z kolei przejęły tę formę teatru z Chin, jednak według legendy jego twórcą był Şeyh Kûşteri z Bursy, który wskrzesił na ekranie postacie dwóch dowcipnisiów – murarza i kowala – straconych na rozkaz sułtana w XIV wieku. Rozwój karagözu wiązał się z sufizmem i przypadł na XV–XVIII w. Początkowo przedstawienia odbywały się w seraju, w XVII w. karagöz stał się również rozrywką mieszczan, osiągając w XVIII w. swój klasyczny kształt. Poszerzony kanon postaci zmienił dydaktyczno-mistyczny dotychczas charakter tego teatru, który stał się satyryczno-polityczną burleską opartą na komizmie słownym. Do drugiej połowy XX w. karagöz przetrwał jako rozrywka dla dzieci. W karagözie występuje dwóch protagonistów: wulgarny ale sympatyczny prostak Karagöz i uprzejmy mądrala Hacıvat, a także stały zestaw drugoplanowych postaci – stereotypowe karykatury przeciwstawnych typów ludzkich. Spektakl karagözu składa się ze stałych sekwencji: prologu ("mukademme") stanowiącego zapowiedź spektaklu (pojawienie się "gőstermelik" – elementu dekoracji pełniącego funkcję plakatu), kroczenia Hacıvata, wykonującego melorecytację, klasyczny wiersz typu sema-i, recytacji przez Hacıvata „gazelu otwarcia” ("perde gazeli"), wejścia Karagöza i dialogu protagonistów ("muhavere"), sztuki właściwej ("fasl-ı taklit") i epilogu ("bitiş"). W XVI w. spektakle składały się z luźnych epizodów, z których w XVII w. zaczęto budować fabułę. Repertuar składa się ze stałych schematów fabularnych zawierających improwizację i aluzje polityczne. W klasycznym zestawie istniało ok. 30 pozycji na kolejne wieczory Ramadanu (m.in. "Krwawa Nigâr", "Wycieczka do Yalova", "Karagöz panną młodą"). Jako forma teatru popularnego jest pod wieloma względami podobny do tureckiego odpowiednika commedia dell'arte ("orta oyunu").

</doc>
<doc id="3771435" url="https://pl.wikipedia.org/wiki?curid=3771435" title="Kirin Cup 1988">
Kirin Cup 1988

Kirin Cup 1988 – jedenasta edycja turnieju Kirin Cup. Odbyła się w Japonii, od 29 maja do 7 czerwca 1988 roku. Do uczestnictwa, oprócz gospodarzy, zaproszono zespół Chin, CR Flamengo i Bayer 04 Leverkusen.

</doc>
<doc id="3771437" url="https://pl.wikipedia.org/wiki?curid=3771437" title="Panagiotis Mantis">
Panagiotis Mantis



</doc>
<doc id="3771438" url="https://pl.wikipedia.org/wiki?curid=3771438" title="Pavlos Kagialis">
Pavlos Kagialis



</doc>
<doc id="3771440" url="https://pl.wikipedia.org/wiki?curid=3771440" title="Diecezja przemysko-nowosądecka">
Diecezja przemysko-nowosądecka



</doc>
<doc id="3771441" url="https://pl.wikipedia.org/wiki?curid=3771441" title="Robert de Flers">
Robert de Flers

Robert Pellevé de La Motte-Ango de Flers (ur. 25 listopada 1872 w Pont-l’Évêque, zm. 30 lipca 1927 w Vittel) – francuski dramatopisarz.
Był markizem. Od 3 czerwca 1920 r. był członkiem Akademii Francuskiej (fotel 5), a w 1921 r. został redaktorem Le Figaro. Napisał wiele komedii i wodewilów wspólnie z Gastonem de Caillavetem. Po śmierci Caillaveta w 1915 r. współpracował z Francisem de Croissetem, z którym napisał m.in. "Les vignes du Seigneur" (1923) i "Nowi panowie" (1925, wystawienie polskie 22 maja 1925 r. w Teatrze Polskim w Warszawie).
Komandor Legii Honorowej.

</doc>
<doc id="3771446" url="https://pl.wikipedia.org/wiki?curid=3771446" title="Ľubomír Jahnátek">
Ľubomír Jahnátek

Ľubomír Jahnátek (ur. 16 września 1954 w Nitrze) – słowacki polityk, chemik i nauczyciel akademicki, profesor, parlamentarzysta, od 2006 do 2010 minister gospodarki, w latach 2012–2016 minister rolnictwa i rozwoju obszarów wiejskich.
Życiorys.
Z wykształcenia chemik, w 1978 ukończył wyższą szkołę techniczną SVŠT w Bratysławie. W 1991 uzyskał stopień kandydata nauk, habilitował się w 2004. W 2010 otrzymał nominację na profesora ze specjalnością elektroenergetyka.
Pracował w przedsiębiorstwach zajmujących się tworzywami sztucznymi, od 1978 zatrudniony w VÚSAPL Nitra. Od 1992 był m.in. dyrektorem generalnym firmy Plastika w Nitrze. W latach 2005–2006 kierował jednym z zakładów na wydziale inżynierii materiałowej Słowackiego Uniwersytetu Technicznego.
Zaangażował się w działalność polityczną w ramach partii SMER. W pierwszym rządzie Roberta Fica sprawował urząd ministra gospodarki (2006–2010). W 2010 i 2012 był wybierany na posła do Rady Narodowej. W drugim gabinecie Roberta Fica zajmował stanowisko ministra rolnictwa i rozwoju obszarów wiejskich (2012–2016). W 2016 utrzymał mandat poselski na kolejną kadencję. W 2017 powołany na prezesa ÚRSO, urzędu nadzoru energetycznego.

</doc>
<doc id="3771447" url="https://pl.wikipedia.org/wiki?curid=3771447" title="Electronic Disturbance Theater">
Electronic Disturbance Theater

Electronic Disturbance Theater (EDT) – grupa artystów performance i „haktywistów” założona w 1997 roku m.in. przez Ricardo Domingueza; dokonała ataku DDoS na strony internetowe Pentagonu i rządu Meksyku w 1998 roku, by zwrócić uwagę na sytuację Indian w meksykańskim stanie Chiapas w kontekście walki Zapatystów; zapoczątkowała elektroniczne nieposłuszeństwo obywatelskie, udostępniając narzędzia informatyczne (FloodNet) dla prowadzenia akcji obywatelskiego nieposłuszeństwa.
Historia.
Grupa EDT została założona przez amerykańskiego artystę i wykładowcę akademickiego Ricardo Domingueza i trzech jego współpracowników: Bretta Stalbauma (wówczas studenta na San Jose State University), Carmin Karasic (artystkę) i Stefana Wray's (wówczas studenta New York University). Według członków grupy, EDT czerpało inspirację z twórczości Brechta, Boala i Teatro Campesino. Swoją działalność opisywali jako hybrydę Niewidzialnego Teatru Boala i gestów Sytuacjonistów. Na EDT mieli również wpływ Zapatyści. Teatr EDT tworzą INFOakty – teatralne akcje protestacyjne wyrażane poprzez informacje. 
EDT przeprowadziła jeden z pierwszych ataków „haktywistów” w formie DDoS (ang. "Distributed Denial of Service"). 10 kwietnia 1998 roku zaatakowano strony internetowe i rządu Meksyku w celu zwrócenia uwagi na prawa Indian w meksykańskim stanie Chiapas w kontekście walki Zapatystów. Decyzja o akcji została podjęta po masakrze 45 Indian, w tym dzieci, przez grupy paramilitarne w grudniu 1997 roku. 
Według Domingueza w akcji wzięło udział 14800 osób. Niektórzy uczestnicy przeszukiwali stronę, wyszukując słowa takie jak „pokój”, „sprawiedliwość” czy „prawa człowieka” a także nazwiska ofiar z Acteal. Rezultatem była informacja „file not found”, przy czym w historii zapisywały się nieskuteczne wyszukiwania jako „prawa człowieka nie znalezione”, „sprawiedliwość nie znaleziona”, „Ana Hernandez nie znaleziona” itd., które ukazywały się nieustannie na stronie przy próbach jej wywołania. Karasic określiła to jako unikatową sztukę konceptualną. 
Swoją akcją EDT zapoczątkowało elektroniczne nieposłuszeństwo obywatelskie (ang. "electronic civil disobedience"), tworząc na potrzeby ataku narzędzie FloodNet (stworzony przez Stalbauma) do wirtualnych protestów okupacyjnych (ang. "Virtual Sit-In"), które blokowało zaatakowaną stronę internetową poprzez automatyczne zmuszanie jej do permanentnego ładowania. 
Kilka miesięcy później EDT zaatakowało strony Departamentu Obrony Stanów Zjednoczonych, który odpowiedział atakiem zawieszającym komputery uczestników akcji – była to pierwsza akcja obrony na tego typu atak ne terenie USA. O Dominguezie i jego grupie pisał wówczas na pierwszej stronie The New York Times, zwracając uwagę na niejednoznaczny charakter ataku Domingueza. Rzecznik Pentagonu określił akcję Domingueza jako przynajmniej niemoralną. Sam Dominguez jasno odróżniał akcje elektronicznego nieposłuszeństwa obywatelskiego od ataków hakerskich, crackerskich i innych cyberprzestępstw. Członkom grupy udało się uniknąć odpowiedzialności prawnej z uwagi na podkreślany przez nich samych artystyczny charakter akcji. 
Jednak prawo amerykańskie nie rozróżnia wirtualnych protestów okupacyjnych jako narzędzi elektronicznego nieposłuszeństwa obywatelskiego od DDoSu. Oxblood Ruffin, „minister spraw zagranicznych” grupy hakerskiej The Cult of the Dead Cow, potępił działania EDT. Dominguez bronił działań grupy, argumentując, że ich ataki nie mają na celu zniszczenia stron internetowych czy ich zakłócania a jedynie przeszkadzanie, przy czym cele ataków są ostrzegane. Dla EDT był to rodzaj perfomance'u. 
W 1999 roku EDT udostępniło narzędzie "Disturbance Developer Kit" do samodzielnego tworzenia oprogramowania typu FloodNet. Wkrótce brytyjska grupa Electrohippies rozpoczęła okupacje stron Światowej Organizacji Handlu (ang. "World Trade Organisation", WTO) podczas konferencji WTO w Seattle, wspomagając protesty odbywające się na ulicach miasta. 
Członkami grupy są: Brett Stalbaum, Amy Sara Carroll, Elle Mehrmand, Micha Cárdenas, i Ricardo Dominguez, którzy nazywają się EDT 2.0. EDT 2.0 udostępniło w 2010 roku narzędzie "Transborder Immigrant Tool" (TIT), które zainstalowane w telefonie komórkowym Motoroli, dawało nieodpłatny dostęp do GPSu i naprowadzało do schowków z wodą w regionie przy granicy US z Meksykiem, do autostrad i do posterunków policji. TIT znalazło się w galeriach sztuki, m.in. w galerii Galería de la Raza w San Francisco i Museum of Contemporary Art w San Diego.

</doc>
<doc id="3771449" url="https://pl.wikipedia.org/wiki?curid=3771449" title="Dimityr Ilijew">
Dimityr Ilijew



</doc>
<doc id="3771454" url="https://pl.wikipedia.org/wiki?curid=3771454" title="Karim Bakhti">
Karim Bakhti

 
Karim Bakhti (ur. 11 października 1969) – algierski piłkarz występujący na pozycji pomocnika.
Kariera klubowa.
W swojej karierze Bakhti występował w zespole CR Belouizdad.
Kariera reprezentacyjna.
W latach 1994-1996 w reprezentacji Algierii Bakhti rozegrał 5 spotkań. W 1996 roku został powołany do kadry na Puchar Narodów Afryki. Wystąpił na nim w meczach z Burkina Faso (2:1) i RPA (1:2), a Algieria zakończyła turniej na ćwierćfinale.

</doc>
<doc id="3771456" url="https://pl.wikipedia.org/wiki?curid=3771456" title="Tomáš Borec">
Tomáš Borec

Tomáš Borec (ur. 17 stycznia 1967 w Bratysławie) – słowacki prawnik, dwukrotny prezes Słowackiej Izby Adwokackiej (SAK), w latach 2012–2016 minister sprawiedliwości.
Życiorys.
Absolwent studiów prawniczych na Uniwersytecie Komeńskiego w Bratysławie (1989). W latach 1990–1993 odbywał praktykę zawodową, po czym w 1993 uzyskał uprawnienia adwokata, podejmując pracę w tym zawodzie. Od 1997 do 2000 był dyrektorem działu prawnego w słowackim Citibanku. Długoletni działacz samorządu zawodowego, od 2004 wchodził w skład komisji dyscyplinarnej SAK, w latach 2010–2012 stał na czele słowackiej adwokatury.
W latach 2012–2016 sprawował urząd ministra sprawiedliwości w drugim rządzie Roberta Fica. W latach 2017–2020 ponownie kierował Słowacką Izbą Adwokacką.

</doc>
<doc id="3771458" url="https://pl.wikipedia.org/wiki?curid=3771458" title="Abdelaziz Guechir">
Abdelaziz Guechir

 
Abdelaziz Guechir (ur. 6 kwietnia 1968) – algierski piłkarz występujący na pozycji pomocnika.
Kariera klubowa.
W swojej karierze występował między innymi w pierwszoligowym zespole CA Batna, a także w drugoligowym JSM Skikda.
Kariera reprezentacyjna.
W latach 1995-1996 w reprezentacji Algierii rozegrał 5 spotkań i zdobył 2 bramki. W 1996 roku został powołany do kadry na Puchar Narodów Afryki. Wystąpił na nim w meczu z Burkina Faso (2:1), a Algieria zakończyła turniej na ćwierćfinale.

</doc>
<doc id="3771460" url="https://pl.wikipedia.org/wiki?curid=3771460" title="Nacer Zekri">
Nacer Zekri

 
Nacer Zekri (ur. 8 marca 1971) – algierski piłkarz występujący na pozycji napastnika.
Kariera klubowa.
W swojej karierze Zekri występował między innymi w zespołach NA Hussein Dey oraz MC Algier. W sezonie 1992/1993 wraz z Hussein Dey wywalczył wicemistrzostwo Algierii, a w sezonie 1998/1999 z MC Algier zdobył mistrzostwo Algierii.
Kariera reprezentacyjna.
W latach 1990-1996 w reprezentacji Algierii Zekri rozegrał 11 spotkań. W 1996 roku został powołany do kadry na Puchar Narodów Afryki. Wystąpił na nim w meczu z RPA (1:2), a Algieria zakończyła turniej na ćwierćfinale.

</doc>
<doc id="3771461" url="https://pl.wikipedia.org/wiki?curid=3771461" title="Abruzzy">
Abruzzy



</doc>
<doc id="3771464" url="https://pl.wikipedia.org/wiki?curid=3771464" title="Góry Auruncyjskie">
Góry Auruncyjskie



</doc>
<doc id="3771466" url="https://pl.wikipedia.org/wiki?curid=3771466" title="Góry Ausońskie">
Góry Ausońskie



</doc>
<doc id="3771467" url="https://pl.wikipedia.org/wiki?curid=3771467" title="Nebrodi">
Nebrodi



</doc>
<doc id="3771468" url="https://pl.wikipedia.org/wiki?curid=3771468" title="Super liga Srbije (2016/2017)">
Super liga Srbije (2016/2017)

Super liga Srbije 2016/2017 była 11. edycją najwyższej klasy rozgrywkowej piłki nożnej w Serbii. 
Brało w niej udział 16 drużyn, które w okresie od 22 lipca 2016 do 21 maja 2017 rozegrały w dwóch rundach 37 kolejek meczów. 
Obrońcą tytułu była drużyna Crvena zvezda.
Mistrzostwo po raz ósmy w historii zdobyła drużyna Partizana.

</doc>
<doc id="3771474" url="https://pl.wikipedia.org/wiki?curid=3771474" title="Omar Belatoui">
Omar Belatoui

Omar Belatoui (ur. 4 września 1969 w Oranie) – algierski piłkarz występujący na pozycji obrońcy. Trener piłkarski.
Kariera klubowa.
W swojej karierze Belatoui występował w zespołach MC Oran oraz ASM Oran. Wraz z MC Oran trzy razy zdobył mistrzostwo Algierii (1988, 1992, 1993), a także raz Puchar Algierii (1996).
Kariera reprezentacyjna.
W latach 1989–1995 w reprezentacji Algierii Belatoui rozegrał 23 spotkania.
W 1992 roku znalazł się w drużynie na Puchar Narodów Afryki. Zagrał na nim w spotkaniach z Wybrzeżem Kości Słoniowej (0:3) i Kongiem (1:1), a Algieria odpadła z turnieju po fazie grupowej.
W 1996 roku Belatoui ponownie został powołany do kadry na Puchar Narodów Afryki. Nie wystąpił jednak na nim w żadnym meczu, a Algieria zakończyła turniej na ćwierćfinale.

</doc>
<doc id="3771475" url="https://pl.wikipedia.org/wiki?curid=3771475" title="Mohammad Omar (talib)">
Mohammad Omar (talib)



</doc>
<doc id="3771477" url="https://pl.wikipedia.org/wiki?curid=3771477" title="Azzedine Rahim">
Azzedine Rahim

 
Azzedine Rahim (ur. 31 marca 1972 w Algierze) – algierski piłkarz występujący na pozycji napastnika.
Kariera klubowa.
W swojej karierze Rahim występował w zespołach USM Algier, CS Constantine, JSM Bejaïa, CA Batna, ES Sétif oraz CA Bordj Bou Arreridj. Wraz z USM Algier zdobył mistrzostwo Algierii (1996), a także dwa razy Puchar Algierii (1997, 1999).
Kariera reprezentacyjna.
W latach 1995-1996 w reprezentacji Algierii Rahim rozegrał 6 spotkań. W 1996 roku został powołany do kadry na Puchar Narodów Afryki. Nie wystąpił jednak na nim w żadnym meczu, a Algieria zakończyła turniej na ćwierćfinale.

</doc>
<doc id="3771478" url="https://pl.wikipedia.org/wiki?curid=3771478" title="Happy Ending">
Happy Ending

Happy Ending – pierwszy minialbum południowokoreańskiej grupy DIA, wydany 14 czerwca 2016 roku przez wytwórnię MBK Entertainment. Minialbum promował singel „Geu gil-eseo (On the Road)” (kor. 그 길에서 (On the Road)). Sprzedał się w nakładzie 9474 egzemplarzy (stan na sierpień 2016).
Teledysk.
Teledysk do głównego singla kręcony był na wyspie Czedżu, ukazał się w trzech wersjach: zwykłej, „drama” i tanecznej.
Promocja.
Grupa wystąpiła w nowym składzie po raz pierwszy podczas transmisji na Naver V App 7 czerwca. 14 czerwca w LotteCard Art Center odbył się pierwszy występ promujący płytę, a 16 czerwca zespół wystąpił w programie "M Countdown".

</doc>
<doc id="3771481" url="https://pl.wikipedia.org/wiki?curid=3771481" title="Joe Chambers">
Joe Chambers

Joseph Arthur „Joe” Chambers (ur. 25 czerwca 1942 w Stoneacre) – amerykański perkusista i kompozytor jazzowy, także pianista i wibrafonista, twórca albumów solowych oraz ceniony sideman, współpracujący z wieloma jazzmanami, takimi jak Donald Byrd, Chick Corea, Joe Henderson, Andrew Hill, Freddie Hubbard, Bobby Hutcherson, Charles Mingus, Woody Shaw, Archie Shepp czy Wayne Shorter.
Wybrana dyskografia.
Opracowano na podstawie materiału źródłowego.
Jako sideman.
Franck Amsallem:
Donald Byrd:
Chick Corea:
Stanley Cowell:
Miles Davis:
Art Farmer:
Don Friedman:
Joe Henderson:
Andrew Hill:
Freddie Hubbard:
Bobby Hutcherson:
Hubert Laws:
M’Boom:
Charles Mingus:
Sam Rivers:
Woody Shaw:
Archie Shepp:
Wayne Shorter:
Ed Summerlin:
The Super Jazz Trio:
Hidefumi Toki:
Charles Tolliver:
McCoy Tyner:
Miroslav Vitouš:
Tyrone Washington:
Joe Zawinul:

</doc>
<doc id="3771485" url="https://pl.wikipedia.org/wiki?curid=3771485" title="Kościół Apostolski">
Kościół Apostolski

Kościół Apostolski (ang. "Apostolic Church") – denominacja chrześcijańska o charakterze zielonoświątkowym, biorąca swoje początki w przebudzeniu walijskim (1904-1905). Założona w 1916 roku w Walii, rozrosła się do 15 milionów wiernych w ponad 90 krajach. Największą jego częścią jest Apostolski Kościół Nigerii, obejmujący 4,5 miliona wiernych.

</doc>
<doc id="3771492" url="https://pl.wikipedia.org/wiki?curid=3771492" title="Edimilson Fernandes">
Edimilson Fernandes

Edimilson Fernandes (ur. 15 kwietnia 1996 w Sionie) – szwajcarski piłkarz portugalskiego pochodzenia występujący na pozycji pomocnika we włoskim klubie ACF Fiorentina oraz w reprezentacji Szwajcarii do lat 21. Wychowanek FC Sion. Kuzyn Gelsona i Manuela Fernandesów oraz Cabrala.

</doc>
<doc id="3771502" url="https://pl.wikipedia.org/wiki?curid=3771502" title="E. Michael Jones">
E. Michael Jones

Eugene Michael Jones (ur. 1948 w Filadelfii) – amerykański historyk i publicysta, były pracownik St. Mary’s College (Uniwersytet Notre Dame) w Notre Dame, Indiana w Stanach Zjednoczonych Ameryki, wydawca magazynu „Culture Wars”.
Jones jest autorem licznych książek i artykułów prasowych. W swoich publikacjach broni tradycyjnego katolicyzmu i związanych z nim wartości, które, jego zdaniem, podważane są przez rewolucję seksualną, feminizm, ruch LGBT, judaizm, komunizm, a także niektóre odłamy protestantyzmu.
Publikacje.
Gwiazda i krzyż (2008, wyd. pol. skrócone 2007).
Autor zarysowuje historię relacji między Żydami a katolikami. Żydzi, zdaniem Jonesa, to ci, którzy odrzucili Jezusa i tym samym ustanowili „Synagogę Szatana”. Jones rysuje historie konfliktów między chrześcijanami a Żydami na Bliskim Wschodzie, w Europie i w dwudziestym wieku w Stanach Zjednoczonych – jego zdaniem, prześladowania Żydów wynikały z ich religii i nieodpowiedniego zachowania, przede wszystkim skłonności do podburzania nastrojów i brania udziału w rewolucjach.
Jak twierdzi Jones, „prawdziwym źródłem żydowskich nieszczęść było szerzenie pośród Żydów rewolucyjnych nastrojów, które były nieuchronnym następstwem odrzucenia Chrystusa”. „Wskazując na Barabasza, Żydzi opowiedzieli się za rewolucją. Odrzucając Chrystusa i wybierając rewolucję, zapoczątkowali łańcuch wydarzeń, który doprowadził do masakry w Masadzie i jeszcze większych tragedii w przyszłości”. Podobnie, zdaniem Jonesa, pogromy w Rosji carskiej wynikały z angażowania się Żydów w zamachy na carów. Żydowska skłonność do rewolucji przyczyniła się także do Holocaustu: „Hitler – pisze Jones – doszedł do władzy w Niemczech, bo udało mu się przekonać przytłaczającą większość narodu, że Żydzi i bolszewicy to jedno i to samo”. W Stanach Zjednoczonych typowa dla Żydów rewolucyjność objawiła się, zdaniem Jonesa, w Hollywood, gdzie Żydzi lansowali niemoralne filmy, negując społeczne zasady przyzwoitości.
Według Jonesa historię Zachodu cechuje antagonizm między katolicyzmem a judaizmem. Na przestrzeni wieków Żydzi dążyli do osłabienia Kościoła. W rezultacie, zdaniem Jonesa, Żydzi przejęli kontrolę nad amerykańską kulturą, dominując w literaturze, kulturze popularnej, psychologii, filozofii i literaturoznawstwie. Ostateczne wnioski płynące z książki Jonesa są dla niego – katolickiego pisarza – pesymistyczne. „Żydzi nigdy nie byli tak potężni, a Kościół tak słaby” – stwierdza Jones.
Jones maluje obraz Żydów jako przebiegłych, podstępnych, konfliktowych, interesownych, a przede wszystkim dążących do władzy nad światem. Nie są to jednak w jego mniemaniu cechy rasowe, ale skutki odrzucenia chrześcijaństwa i wpływ judaizmu. W epilogu książki Jones odrzuca oskarżenia o antysemityzm: „Sprzeciw wobec żydowskich dążeń do narzucenia władzy innym narodom nie jest antysemityzmem, nawet jeśli Żydzi mają w tej sprawie inne zdanie. Chrześcijanin musi przeciwstawiać się antysemityzmowi, pojmowanemu jako nienawiść do rasy, ale musi też przeciwstawiać się żydowskiej negacji Logosu”.
Zdeprawowani moderniści: nowoczesność jako usprawiedliwienie seksualnej amoralności (1993, wyd. pol. 2013).
Jones przedstawia życiorysy wybranych intelektualistów i twórców, których wiąże z modernizmem, rozumianym szeroko jako anty-tradycjonalizm: teologa Marcina Lutra, ojca psychoanalizy Zygmunta Freuda, antropolożki Margaret Mead, malarza Pabla Picassa, teologa protestanckiego Paula Tillicha, seksuologa Alfreda Kinseya i innych. Wszystkie te osoby, zdaniem Jonesa, łączy „haniebna biografia” – autor przedstawia elementy ich życia seksualnego i pokazuje, jak miało ono wpływać na pracę intelektualną i artystyczną. Według Jonesa, działalność omawianych osób służyła przede wszystkim usprawiedliwieniu ich seksualnej niemoralności.
Zakładając, że twórczość filozoficzna, naukowa i artystyczna zakorzeniona jest w życiu osobistym, a życie seksualne odbiegające od zaleceń doktryny katolickiej jest godne potępienia, autor dąży do zdyskredytowania wybranych twórców i tym samym do obnażenia tradycji modernistycznej, jako ufundowanej na krytykowanym z pozycji moralności katolickiej seksualnym permisywizmie.
„W życiu intelektualnym mamy dwie możliwości: albo podporządkujemy nasze pożądanie prawdzie, albo prawdę podporządkujemy pożądaniu”. Modernistów łączy to drugie. Stąd też, na przykład, doktryna teologiczna Marcina Lutra – zanegowanie wolnej woli, koncepcja zbawienia przez samą wiarę oraz rezygnacja z celibatu duchownych – miała na celu usprawiedliwienie seksualnej rozwiązłości ojca protestantyzmu. Podobnie rezygnacja z realistycznego malarstwa na rzecz kubizmu przez Picassa wynikała z jego nienawiści do niektórych kobiet. „Kubizm, czego dowodem jest malarstwo Picassa, jest nie tyle abstrakcyjną żonglerką kształtami i kolorami, co wykładnikiem seksualnej abominacji” – pisze Jones.
Jałowy pieniądz: historia kapitalizmu jako konfliktu między pracą a lichwą (2014, wyd pol. 2015).
W trzech tomach Jones krytykuje kapitalizm, zdefiniowany jako system ekonomiczny oparty na lichwie. Autor uważa, że podstawową cechą kapitalizmu jest wyzysk: „Kapitalizm zaczyna się od grabieży, a następnie przechodzi od grabieży do lichwy”. Kapitalizm jest tym samym sprzeczny z katolicyzmem.
Krytyczny zarówno w stosunku do kapitalizmu, jak i komunizmu, Jones nawołuje do gospodarki opartej na wartościach Kościoła katolickiego, służącej sprawiedliwie danemu narodowi.
Stanowisko Ligi Katolickiej.
Liga Katolicka – amerykańska organizacja działająca na rzecz praw obywatelskich katolików w USA – „potępiła antysemityzm Jonesa i wyrzekła się jego prób uzasadnienia antysemityzmu w imię teologii katolickiej”.
E. Michael Jones w Polsce.
W Polsce Jones stał się znany pod wpływem sporów o gender. Jego książka "Libido dominandi" (wydanie polskie: E. Michael Jones, "Libido dominandi", tłum. Jerzy Morka, Wektory 2013) była głównym źródłem, na którym niemiecka pisarka Gabriele Kuby oparła swoje dociekania na temat kulturowych źródeł tzw. ideologii gender.

</doc>
<doc id="3771503" url="https://pl.wikipedia.org/wiki?curid=3771503" title="Diecezja Avezzano">
Diecezja Avezzano

Diecezja Avezzano (łac. "Diœcesis Marsorum") – diecezja rzymskokatolicka we Włoszech, z siedzibą w Avezzano. Powstała w 900 jako diecezja Marsi. Pod obecną nazwą od 1986.

</doc>
<doc id="3771504" url="https://pl.wikipedia.org/wiki?curid=3771504" title="Filip Benković">
Filip Benković

Filip Benković (ur. 13 lipca 1997 w Zagrzebiu) – chorwacki piłkarz grający na pozycji obrońcy we włoskim klubie Udinese.
Kariera klubowa.
Wychowanek Dinama Zagrzeb, w którym rozpoczął treningi w 2003 roku. W czerwcu 2015 podpisał kontrakt z pierwszym zespołem, w którym zadebiutował 19 lipca 2015 w zremisowanym 1:1 meczu z NK Osijek. W sezonie 2015/2016 zdobył z Dinamem mistrzostwo i puchar Chorwacji. W lutym 2017 przedłużył kontrakt z klubem do 2022 roku. W sierpniu 2018 podpisał pięcioletni kontrakt z Leicester City. W tym samym miesiącu został wypożyczony na sezon do Celtiku.
Kariera reprezentacyjna.
Grał w reprezentacjach Chorwacji do lat 16, 17, 18, 19 i 21. W dorosłej reprezentacji zadebiutował 11 czerwca 2019 w przegranym 1:2 meczu towarzyskim z Tunezją.

</doc>
<doc id="3771506" url="https://pl.wikipedia.org/wiki?curid=3771506" title="Lex Beels">
Lex Beels

Hercules Alexander Beels (ur. 16 października 1916 w Heemstede, zm. 12 lipca 2005) – holenderski kierowca wyścigowy. 
Kariera.
Urodził się w 1916 roku Heemstede, blisko toru Zandvoort. Karierę rozpoczął w 1949 roku, od ścigania się Cooperem Mk III, zajmując trzecie miejsce w Zandvoort za Mossem i Astonem. We wrześniu był drugi w Goodwood, a jego występ doprowadził do zmiany przepisów dotyczących uczestnictwa obcokrajowców w brytyjskich wyścigach.
W 1950 roku zaczął używać własnego samochodu, opartego na Cooperze. Następnie ścigał się w takich krajach, jak RFN (czwarty w AVUS w 1951), Szwajcaria (drugi w Porrentruy w 1952) czy Belgia (drugi w Namur w 1952). Beels zakupił od Billa Whitehouse'a Coopera Mk VI, którym zajął drugie miejsce w Chimay w 1953, a w 1955 był drugi w Orleans i pierwszy w Roskildering. W 1956 roku ścigał się m.in. w NRD, zajmując trzecie miejsce w Halle-Saale i pierwsze w Dessau. Rok później wygrał w Dreźnie. Ponadto latach 1956–1957 ścigał się bez sukcesów sportowym Maserati 150S. W 1960 roku wziął natomiast udział w jednym wyścigu Włoskiej Formuły Junior.
Był właścicielem zespołu wyścigowego Beels Racing Team.

</doc>
<doc id="3771511" url="https://pl.wikipedia.org/wiki?curid=3771511" title="Prva liga Srbije w piłce nożnej (2016/2017)">
Prva liga Srbije w piłce nożnej (2016/2017)

Sezon 2016/17 Prva liga Srbije – 11. edycja rozgrywek serbskiej Prvej ligi w piłce nożnej.
Rozgrywki toczyły się w jednej grupie i występowało w nich 16 drużyn. Po zakończeniu sezonu mistrz oraz wicemistrz awansowali bezpośrednio do Super ligi, a cztery ostatnie drużyny spadły do Srpskiej ligi.
Prva liga Srbije.
Drużyny.
W Prva liga Srbije w sezonie 2016/17 występowało 16 drużyn.
 * Po zakończeniu rozgrywek sezonu 2015/16 FK Sloga Petrovac na Mlavi (11 miejsce) nie otrzymał licencji na grę w Prva liga w sezonie 2016/17 (będzie występował w Braničevska okružna liga – piąty poziom rozgrywek), dzięki czemu FK Sloboda Užice utrzymał się w Prvej Lidze, jako najwyżej sklasyfikowany spadkowicz.
Tabela.
 * FK Mačva Šabac, FK Bežanija, FK ČSK Pivara Čelarevo i FK BSK Borča zostały ukarane 1. punktem ujemnym.

</doc>
<doc id="3771513" url="https://pl.wikipedia.org/wiki?curid=3771513" title="Nikolaus Berlakovich">
Nikolaus Berlakovich

Nikolaus Berlakovich (ur. 4 czerwca 1961 w Eisenstadt) – austriacki polityk, rolnik i samorządowiec, deputowany, od 2008 do 2013 minister rolnictwa, leśnictwa, środowiska i gospodarki wodnej.
Życiorys.
Przedstawiciel grupy etnicznej Burgenlandzkich Chorwatów. Ukończył w 1979 Gymnasium Oberpullendorf, a w 1985 studia rolnicze na Uniwersytecie Rolniczym w Wiedniu. W połowie lat 80. odbył służbę wojskową, zawodowo zajął się pracą w rolnictwie.
Zaangażował się w działalność polityczną w ramach Austriackiej Partii Ludowej. Od 1987 do 2005 był radnym w Großwarasdorfie, do 2002 pełnił jednocześnie obowiązki wiceburmistrza tej miejscowości. W latach 1991–2005 zasiadał w landtagu kraju związkowego Burgenland, od 2002 kierował klubem poselskim ÖVP. W latach 1998–2000 pracował w strukturach partyjnych jako menedżer regionalnej organizacji ludowców. Od 2005 do 2008 był członkiem rządu regionalnego w Burgenlandzie. W 2006 został przewodniczącym regionalnego oddziału Österreichischer Bauernbund, organizacji rolników afiliowanej przy Austriackiej Partii Ludowej.
Od grudnia 2008 do grudnia 2013 sprawował urząd federalnego ministra rolnictwa, leśnictwa, środowiska i gospodarki wodnej w pierwszym rządzie Wernera Faymanna. W 2011 został powołany na wiceprzewodniczącego ÖVP, a w wyborach w 2013 uzyskał mandat deputowanego do Rady Narodowej XXV kadencji. W 2017 i 2019 z powodzeniem ubiegał się o poselską reelekcję.

</doc>
<doc id="3771515" url="https://pl.wikipedia.org/wiki?curid=3771515" title="Tonči Stipanović">
Tonči Stipanović

Tonči Stipanović (ur. 13 czerwca 1986) – chorwacki żeglarz sportowy, srebrny medalista olimpijski z Rio de Janeiro.
Zawody w 2016 były jego drugimi igrzyskami olimpijskimi, debiutował w 2012 (czwarte miejsce). W Brazylii zajął drugie miejsce w klasie Laser. W 2012 zdobył srebrny medal mistrzostw świata, był także mistrzem Europy (2010, 2011, 2013, 2014) i medalistą igrzysk śródziemnomorskich (złoto w 2013, srebro w 2009)

</doc>
<doc id="3771522" url="https://pl.wikipedia.org/wiki?curid=3771522" title="Gabriel Barbosa Almeida">
Gabriel Barbosa Almeida



</doc>
<doc id="3771523" url="https://pl.wikipedia.org/wiki?curid=3771523" title="Drzewo technologiczne">
Drzewo technologiczne

Drzewo technologiczne lub drzewo rozwoju technologicznego (ang. "technology tree", "tech tree", "research tree") – hierarchiczna wizualizacja sekwencji możliwych ulepszeń, które gracz może zdobyć w grze komputerowej lub planszowej. 
Drzewo technologiczne jest przedstawione w formie diagramu, który składa się z poziomów (warstw) technologii i gałęzi. Gracz zazwyczaj na początku gry ma do wyboru tylko kilka technologii, które może zbadać. Po opanowaniu danej technologii gracz uzyskuje dostęp do kolejnych technologii, które były połączone ze zbadaną technologią poprzez gałąź – wyjątkiem jest sytuacja, w której technologia stanowi liść drzewa technologicznego, czyli jest technologią ostateczną w danej gałęzi. Zbadanie technologii zapewnia możliwość np. tworzenia nowych jednostek, budynków lub dostęp do zablokowanych wcześniej zdolności.
W większości gier największe korzyści dla gracza zapewniają technologie z ostatnich poziomów drzewa technologicznego. Ponadto w niektórych produkcjach wybór jednej technologii blokuje możliwość wyboru innych.
Koncepcja drzewa technologicznego pojawiła się po raz pierwszy w grze planszowej "Civilization", która została stworzona przez brytyjskiego projektanta Francisa Treshama w 1980 roku. W 1991 roku mechanizm ten został zaimplementowany w grze komputerowe "Sid Meier’s Civilization". Drzewa rozwoju technologicznego miały prawdopodobnie wpływ na rozwój "drzew umiejętności" ("drzew talentów", ang. "skills tree", "talent tree") w innych gatunkach gier m.in. w komputerowych grach fabularnych, w grach MMORPG, MOBA, czy nawet w pierwszoosobowych strzelaninach.

</doc>
<doc id="3771527" url="https://pl.wikipedia.org/wiki?curid=3771527" title="Burkina Faso na Letnich Igrzyskach Olimpijskich 2016">
Burkina Faso na Letnich Igrzyskach Olimpijskich 2016

Burkinę Faso na Letnich Igrzyskach Olimpijskich 2016 w Rio de Janeiro reprezentowało 5 zawodników. Był to 9 start reprezentacji Burkiny Faso na letnich igrzyskach olimpijskich. Do tej pory żaden zawodnik z tego kraju nie zdobył medalu.
Skład reprezentacji.
Lekkoatletyka.
Burkina Faso dostała zaproszenie od IAAF do wysłania 2 zawodników (kobiety i mężczyzny) na igrzyska.

</doc>
<doc id="3771530" url="https://pl.wikipedia.org/wiki?curid=3771530" title="Institut national des sciences appliquées de Toulouse">
Institut national des sciences appliquées de Toulouse

Institut national des sciences appliquées de Toulouse (INSA Toulouse) – francuska politechnika w Tuluzie, zaliczająca się do Grandes écoles.

</doc>
<doc id="3771533" url="https://pl.wikipedia.org/wiki?curid=3771533" title="INSA Toulouse">
INSA Toulouse



</doc>
<doc id="3771535" url="https://pl.wikipedia.org/wiki?curid=3771535" title="Landry Poulangoye">
Landry Poulangoye

Jean Landry Poulangoye Mayelet (ur. 9 września 1976 w Port-Gentil) – gaboński piłkarz występujący na pozycji pomocnika.
Kariera klubowa.
Poulangoye karierę rozpoczynał w zespole Petrosport FC. W 1993 roku przeszedł do francuskiego FC Mulhouse, grającego w Division 2. Do 1996 roku rozegrał tam 2 spotkania. Następnie odszedł do trzecioligowego AS Cherbourg, gdzie spędził sezon 1996/1997.
W 1997 roku Poulangoye przeszedł do szwajcarskiego Étoile Carouge FC. W pierwszej lidze szwajcarskiej zadebiutował 5 lipca 1997 w zremisowanym 2:2 meczu z Lausanne Sports. W Étoile występował w sezonie 1997/1998. Potem przeniósł się do Portugalii, gdzie grał w zespole piątej ligi – GC Figueirense, a także w drugoligowym Naval 1º Maio.
W 2000 roku Poulangoye wrócił do Francji, gdzie został zawodnikiem czwartoligowego Tours FC. Po dwóch sezonach spędzonych w tym klubie, przeniósł się do trzecioligowego FC Martigues. W sezonie 2002/2003 spadł z nim jednak do czwartej ligi. W 2004 roku przeszedł do belgijskiego trzecioligowca, Sprimont-Comblain Sport. W 2005 roku wrócił jednak do FC Martigues. W 2007 roku przeniósł się do także czwartoligowego Red Star 93, w którym występował w sezonie 2007/2008.
Sezon 2008/2009 Poulangoye spędził w drużynie Pietà Hotspurs, grającej w drugiej lidze maltańskiej. W 2009 roku odszedł do indonezyjskiej Aremy Cronus. W sezonie 2009/2010 zdobył z nią mistrzostwo Indonezji, po czym zakończył karierę.
Kariera reprezentacyjna.
W latach 1995–1999 w reprezentacji Gabonu Poulangoye rozegrał 10 spotkań. W 1996 roku został powołany do kadry na Puchar Narodów Afryki. Nie wystąpił jednak na nim w żadnym meczu, a Gabon zakończył turniej na ćwierćfinale.

</doc>
<doc id="3771537" url="https://pl.wikipedia.org/wiki?curid=3771537" title="Eleonora Sabaudzka">
Eleonora Sabaudzka

Eleonora Sabaudzka (1280 – 1324) była hrabianką Sabaudzką.
Życiorys.
Była córką hrabiego Amadeusza V Sabaudzkiego i jego pierwszej żony Sybilli Bauge .
Amadeusz V Wielki traktował małżeństwa dzieci jako narzędzie własnej polityki, tworzenie sojuszy we własnej dynastii i z innymi domami panującymi w Europie. Zgodnie z wolą ojca Eleonora wyszła trzy razy za mąż. 
Pierwsze małżeństwo zawarła z Wilhelmem I Chalone  (1270 - 9 sierpnia 1304), hrabią Auxerre i Tonnerre, 12 stycznia 1292, po otrzymaniu w 7 stycznia 1291 dyspensy od papieża. Ze związku narodziło się dwoje dzieci:
Wilhelm został zabity w 1304, więc Eleonora, w rok później, wyszła za Dreux IV Mello , pana Lormat, Château-Chinon i Sainte-Hermine, wdowca po Joannie Toucy , z którą miał córkę Joannę . Eleonora urodziła mężowi jeszcze jedną córkę:
Ponownie owdowiawszy w 1317, Eleonora zawarła trzeci związek, kilka miesięcy później, z Janem I, hrabia Forez . Nie mieli dzieci. Małżeństwo zakończyła śmierć Eleonory w 1324.

</doc>
<doc id="3771538" url="https://pl.wikipedia.org/wiki?curid=3771538" title="Mike Monty">
Mike Monty

Mike Monty, właściwie Michael O’Donahue (ur. 23 października 1936 w Chattanoodze, zm. 4 sierpnia 2006 w Rzymie) – amerykański aktor filmowy.
Kariera.
Na początku lat 60. opuścił Stany Zjednoczone i przeniósł się do Włoch, gdzie rozpoczął karierę filmową jako aktor drugoplanowy, pojawiając się najczęściej w spaghetti westernach, filmach erotycznych i horrorach jako Mike Monti, Michael Monty lub Mike Monte.
Debiutował w dramatach wojennych - "Pięciu do piekła" ("5 per l'inferno", 1969) u boku Gianni'ego Garko i Klausa Kinskiego i "Kiedy bije dzwon" ("Quando suona la campana", 1969). W okresie lat 70. jednym z najbardziej niesławnych filmów były dramat wojenny "Achtung! Pustynia Tygrysów!" ("Kaput Lager - Gli ultimi giorni delle SS", 1977) z udziałem amerykańskich emigrantów Richarda Harrisona (jako major Lexman) i Gordona Mitchella (komendant von Stolzen), z którymi przez kilka lat we Włoszech Monty miał wspólne mieszkanie. Wziął też udział we francuskich filmach erotycznych - "Emmanuelle w Cannes" ("Emmanuelle à Cannes", 1980), "Erotyczny pamiętnik z Tajlandii" ("Le journal érotique d'une Thailandaise", 1980) z Gabrielem Pontello i "Trzy dziewczyny na wietrze" ("Trois filles dans le vent", 1981) z Gordonem Mitchellem.
W latach 80. przeprowadził się do Filipin, gdzie zaczął bardzo płodną karierę w filmach klasy Z, wiele z nich wykonanych dla Silver Star Film Company (zwanego Kinavesa na Filipinach), wyprodukowanych przez K.Y. Lim. W ciągu dziesięciu lat, pojawiał się w niezliczonych niskobudżetowych filipińskich i niektórych włoskich produkcjach nakręconych w archipelagu, często grając oficera wojskowego lub policjanta, w części zbliżonych do postaci pułkownika Samuela Trautmana (w tej roli Richard Crenna) z "Rambo – Pierwsza krew". Monty na ekranie był wychudzony i prostej postury, co przełożyło się również do znaków wojskowych. Występował także w produkcjach Exploitation u boku Lou Ferrigno, Milesa O’Keeffe’a, Donalda Pleasence, Romano Kristoffa, Richarda Hatcha i Jamesa Gainesa, "Kapitan Yankee" ("Captain Yankee", 1985) z udziałem Christophera Connelly i Lee Van Cleefa.
W latach 90. nadal grał we włoskich produkcjach w reżyserii Bruno Matteiego oraz erotycznych takich jak "Labirynt zmysłów/Kochanka Sajgonu" ("Il labirinto dei sensi/La maîtresse de Saigon", 1993) Joego D’Amato czy "Szpiegowanie Simony" ("Spiando Simona (Transex)"/"Souillures Extremes", 1994) Luca Damiano z Christophem Clarkiem.
4 sierpnia 2006 w Rzymie zmarł na zawał serca w wieku 69 lat.

</doc>
<doc id="3771541" url="https://pl.wikipedia.org/wiki?curid=3771541" title="Brown Buenos Aires">
Brown Buenos Aires



</doc>
<doc id="3771543" url="https://pl.wikipedia.org/wiki?curid=3771543" title="DN Galan 2016">
DN Galan 2016

DN Galan 2016 – mityng lekkoatletyczny, który odbył się 16 czerwca w Sztokholmie. Zawody były ósmą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 1 rekord krajowy w kategorii seniorów:

</doc>
<doc id="3771546" url="https://pl.wikipedia.org/wiki?curid=3771546" title="Parafia Wniebowzięcia Najświętszej Marii Panny w Rudkach">
Parafia Wniebowzięcia Najświętszej Marii Panny w Rudkach

Parafia Wniebowzięcia Najświętszej Marii Panny w Rudkach – wchodzi w skład dekanatu gródeckiego kościoła katolickiego w archidiecezji lwowskiej. 
Parafia została erygowana 1400 roku. Obecny kościół murowany zbudowano w 1728 roku, a jego konsekracja odbyła się w 1741 roku. Parafia wchodziła w skład diecezji przemyskiej. 2 lipca 1921 roku bp Józef Sebastian Pelczar dokonał koronacji cudownego obrazu Matki Bożej Rudeckiej. 
Z Rudek pochodził ks. Zbigniew Chimiak.
Po reaktywowaniu archidiecezji lwowskiej w 1991 roku rozpoczęło się też organizowanie dekanatów i parafii. 2 lipca 2003 roku zostało ustanowione Sanktuarium Matki Bożej Rudeckiej, od 2013 roku parafia przynależy do dekanatu Gródeckiego. 

</doc>
<doc id="3771547" url="https://pl.wikipedia.org/wiki?curid=3771547" title="Acassuso Buenos Aires">
Acassuso Buenos Aires



</doc>
<doc id="3771548" url="https://pl.wikipedia.org/wiki?curid=3771548" title="Villa San Carlos Buenos Aires">
Villa San Carlos Buenos Aires



</doc>
<doc id="3771554" url="https://pl.wikipedia.org/wiki?curid=3771554" title="Uwiedzenie homoseksualne">
Uwiedzenie homoseksualne

Uwiedzenie homoseksualne – kontrowersyjna i w większości uznawana za błędną teoria, zgodnie z którą homoseksualizm jest rozpowszechniany poprzez seks międzypokoleniowy (tzw. „uwodzenie dzieci”). Teoria ta powstała na początku XX wieku pod wpływem badań niemieckich psychologów takich jak Albert Moll i Emil Kraepelin nad seksualnością nastolatków. Była ona wykorzystywana podczas wczesnych prób wyjaśnienia zjawiska męskiej prostytucji, a później była wykorzystywana do i przez do opóźniania postępu w zakresie praw osób LGBT, poprzez przedstawianie homoseksualistów jako „starych zboczeńców, którzy wykorzystują dzieci”.
Argumenty zwolenników.
Zwolennicy tej hipotezy powołują się na istnienie seksualnych zainteresowań już u dzieci. Przed 10. rokiem życia występują one u 40% osób, które rozwiną w przyszłości orientację homoseksualną. Przed rokiem 14. występują natomiast aż u 87%. Jeśli chodzi o aktywność o charakterze seksualnym, odnotowano je odpowiednio u 30% i 60%. Z kolei w innym badaniu, przeprowadzonym w Polsce, pociąg seksualny do osób tej samej płci znaleziono u 12,3%, choć w grupie wiekowej do lat 15 występował u ponad połowy badanych. Propagatorzy tego poglądu wskazują na wcześniejsze kontakty seksualne i większą aktywność seksualną przyszłych homoseksualistów, o czym świadczy choćby badanie Biebera z 1969. Zwracają oni również uwagę, że im wcześniejszy początek kontaktów homoseksualnych, tym większe prawdopodobieństwo, że uczestnicząca w nich osoba okaże się w przyszłości homoseksualną. Zależność tę interpretują jako komponent homoseksualny rosnący wraz z malejącym wiekiem obcującej osoby.
Pogląd ten znajduje poparcie w badaniach łączących orientację homoseksualną z byciem ofiarą przemocy seksualnej w dzieciństwie. Na przykład wedle badań Dolla z 1992 przed osiągnięciem wieku 19 lat, 37% chłopców homoseksualnych lub biseksualnych spotkało się z zachętą lub nawet zmuszaniem do kontaktów seksualnych z innymi mężczyznami, starszymi bądź silniejszymi od nich. W nieco ponad połowie przypadków użyto siły. W 94% przypadków doszło do rzeczonego kontaktu seksualnego. Mężczyzn homoseksualnych często również zachęcano do prostytuowania się. Wedle innego badania, przemocy seksualnej doznało 35,5% mężczyzn homoseksualnych lub biseksualnych. Odsetek molestowania seksualnego w dzieciństwie osób homoseksualnych wedle Tomeo "et al." znacznie przewyższa wartość dla osób heteroseksualnych (46% do 7% u mężczyzn i 22% do 1% u kobiet).
Orientacja homoseksualna miałaby w tym ujęciu służyć odzyskaniu męskości czy kobiecości, których poczucie zniszczyły traumatyczne wydarzenia seksualne. Dotknięta nimi osoba potrzebuje pomocy od osób tej samej płci. Potrzeba ta ma ulegać seksualizacji. W ten sposób chłopiec nadużyty przez mężczyznę rozwijać ma pociąg skierowany do mężczyzn. Dziewczynka skrzywdzona przez mężczyznę ma natomiast generalizować swą nienawiść na wszystkich mężczyzn, odrzucać ich w ogólności, ale także odrzucać swą kobiecość. Tylko w towarzystwie innych kobiet czuje się ona bezpiecznie i dlatego wśród nich szuka życiowej partnerki.
Argumenty przeciwników.
Z drugiej strony Janicka i Kwiatkowski w o wiele nowszej monografii (2016) nie potwierdzają, by homoseksualność wiązała się z większym zagrożeniem przemocą seksualną. Nie znajdują żadnego powiązania z przyszłym rozwojem orientacji ani u osób molestowanych, ani zgwałconych. Wedle ich danych przemoc seksualna dotknęła 2,4% dzieci, które wyrosły na mężczyzn homoseksualnych oraz 1,2% przyszłych lesbijek, a więc mniej, niż dziewczynek, z których wyrosły kobiety heteroseksualne – 2,1%.
Przemoc seksualna prowadzi więc raczej nie do homoseksualizmu, ale do zaburzeń psychicznych i trudności społecznych. Wśród konsekwencji wymienia się zaburzenia depresyjne, nadużywanie substancji psychoaktywnych. Mogą pojawić się poczucie osamotnienia, myśli suicydalne, próby samobójcze, zachowania ryzykowne, zachowania niezgodne z identyfikacją płciową.
Jeśli chodzi zaś o pewne różnice między przyszłymi osobami homoseksualnymi i heteroseksualnymi w dzieciństwie, to o ile w literaturze spotyka się pojęcie dzieci prehomoseksualnych czy nawet osobowości prehomoseksualnej, to chodzi raczej o czynniki neurorozwojowe, zaburzenia identyfikacji płciowej w dzieciństwie czy też rozwój osobowości, naznaczony poczuciem inności, wstydem, lękiem, niską samooceną. Dzieci prehomoseksualne z uwagi na znaczne trudności metodologiczne zbadane są bardzo słabo i trudno stwierdzić, które ich cechy różniące je od reszty populacji mogą być przyczyną, a które są raczej skutkiem kształtującej się orientacji homoseksualnej.

</doc>
<doc id="3771556" url="https://pl.wikipedia.org/wiki?curid=3771556" title="Kościół Nawiedzenia Najświętszej Maryi Panny w Karpaczu">
Kościół Nawiedzenia Najświętszej Maryi Panny w Karpaczu

Kościół Nawiedzenia Najświętszej Maryi Panny – rzymskokatolicki kościół parafialny należący do dekanatu Karpacz diecezji legnickiej.
Historia.
Budowa świątyni zaprojektowanej przez wrocławskiego architekta Ludwiga Schneidera rozpoczęła się w dniu 26 kwietnia 1909 roku. W dniu 1 lipca 1909 roku został poświęcony kamień węgielny przez dziekana z Jeleniej Góry księdza Franza Forchego. Budowa świątyni była prowadzona pod nadzorem mistrza murarskiego z Kowar Maxa Steinera. W dniu 28 października 1909 roku został założony krzyż na wieży, a w dzień wspomnienia św. Anny 26 lipca 1910 roku świątynia została poświęcona. W tym samym roku zostały poświęcone trzy dzwony (do dnia dzisiejszego zachował się tylko jeden) odlane przez wrocławskiego ludwisarza Alberta Geittnera. Strop świątyni został pomalowany przez kłodzkiego artystę Ryszarda Richtera. Statua Serca Pana Jezusa dla bocznego ołtarza została wykonana przez tyrolskiego rzeźbiarza Civillo del Antonio. W 1979 roku ksiądz proboszcz Franciszek Schirmer zainicjował rozbudowę świątyni według projektu karpaczańskiego architekta Antoniego Bila. Rozbudowa została ukończona w 1985 roku.
Architektura.
Charakterystyczny kształt świątyni razem z wieżą nakrytą cebulastym dachem hełmowym nawiązuje do barokowej architektury tyrolskiej. We wnętrzu świątyni jest umieszczony ołtarz główny w stylu późnobarokowym ozdobiony obrazem Nawiedzenia Najświętszej Maryi Panny i dwoma bocznymi posągami przedstawiającymi postacie św. Piotra i św. Antoniego. W starej części świątyni na drewnianym stropie jest namalowana wspomniana wyżej polichromia, pochodząca z czasów budowy świątyni. W przejściu między pierwotną a dobudowaną częścią świątyni na filarach i łączącym je łuku namalowani czterej ewangeliści. Na suficie w przedsionku są przedstawieni czterej wielcy doktorzy (nauczyciele) Kościoła zachodniego: św. Ambroży, św. Augustyn, św. Hieronim i św. Grzegorz Wielki

</doc>
<doc id="3771560" url="https://pl.wikipedia.org/wiki?curid=3771560" title="Maria Fekter">
Maria Fekter

Maria Fekter (ur. 1 lutego 1956 w Attnang-Puchheim) – austriacka polityk, przedsiębiorca i samorządowiec, długoletnia deputowana do Rady Narodowej, w latach 2008–2011 minister spraw wewnętrznych, następnie do 2013 minister finansów.
Życiorys.
Ukończyła w 1979 studia prawnicze na Johannes Kepler Universität Linz, w 1982 uzyskała magisterium. Pracowała w rodzinnym przedsiębiorstwie. Zaangażowała się w działalność polityczną w ramach Austriackiej Partii Ludowej. W latach 1986–1990 była radną swojej rodzinnej miejscowości. Od 1990 powoływana w skład prezydium Österreichischer Wirtschaftsbund, organizacji przedsiębiorców działającej przy ÖVP.
W 1990 po raz pierwszy została wybrana do Rady Narodowej. Reelekcję do niższej izby austriackiego parlamentu uzyskiwała w wyborach w 1994, 1995, 1999, 2002, 2006, 2008 i 2013.
Od grudnia 1990 do listopada 1994 pełniła funkcję sekretarza stanu w ministerstwie spraw gospodarczych. Od 1995 do 2007 była wiceprzewodniczącą ludowców w Górnej Austrii, zaś w 2008 została wiceprzewodniczącą federalnych struktur ÖVP. W latach 2007–2008 była jednym z trzech austriackich rzeczników praw obywatelskich. W lipcu 2008 powołana na ministra spraw wewnętrznych w rządzie Alfreda Gusenbauera, zastępując Günthera Plattera, który objął urząd starosty krajowego Tyrolu. Pozostała na tym stanowisku również w utworzonym w grudniu 2008 pierwszym gabinecie Wernera Faymanna. W kwietniu 2011 przeszła na funkcję ministra finansów w tym samym rządzie, pełniąc ją do grudnia 2013.

</doc>
<doc id="3771562" url="https://pl.wikipedia.org/wiki?curid=3771562" title="Sheila Fitzpatrick">
Sheila Fitzpatrick

Sheila Fitzpatrick (ur. 4 czerwca 1941) – australijsko-amerykańska historyk, sowietolog.
Życiorys.
Jest absolwentką University of Melbourne (1961). Doktorat w 1969 w St Antony’s College w Oksfordzie. W latach 1969–1972 pracowała w London School of Slavonic and East European Studies. Przez wiele lat była profesorem University of Chicago. Zajmuje się dziejami Rosji i ZSRR. Jest zaliczana do grona tzw. rewizjonistów, badających dzieje Rosji. Była prezesem American Association for the Advancement of Slavic Studies. W latach 1996–2006 była redaktorem „The Journal of Modern History”. Jest członkiem American Academy of Arts and Sciences. 

</doc>
<doc id="3771567" url="https://pl.wikipedia.org/wiki?curid=3771567" title="Federico Crivelli">
Federico Crivelli

Federico Javier Crivelli (ur. 28 stycznia 1982 w Adrogué) – argentyński piłkarz występujący na pozycji bramkarza, obecnie zawodnik meksykańskiego Chiapas.
Kariera klubowa.
Crivelli pochodzi z niewielkiej miejscowości José Mármol w aglomeracji stołecznego Buenos Aires i treningi piłkarskie rozpoczynał jako sześciolatek w tamtejszej juniorskiej drużynie Club El Fogón, gdzie występował w jednej kategorii wiekowej z przyszłymi ligowymi zawodnikami – Agustínem Pelletierim i Leonelem Ríosem. W późniejszym czasie przeniósł się do ekipy Club Atlético Brown, gdzie przeszedł przez wszystkie szczeble wiekowe w tamtejszej szkółce młodzieżowej. W wieku siedemnastu lat przeniósł się do krajowego giganta – stołecznego Club Atlético Boca Juniors, lecz nie potrafił się przebić do pierwszej drużyny i występował w najlepszym wypadku w rezerwach. Ogółem barwy Boca Juniors reprezentował przez trzy lata, jednak pozostając bez szans na grę, swoją seniorską karierę rozpoczął ostatecznie w trzecioligowym Club Atlético Temperley.
Crivelli zadebiutował w Temperley w listopadzie 2002 w spotkaniu z Brown (3:1) w rozgrywkach Primera B Metropolitana (trzy tygodnie wcześniej, siedząc na ławce rezerwowych, podczas jednego z ligowych meczów został ukarany czerwoną kartką). Przez pierwsze dwa lata pełnił jednak głównie rolę rezerwowego golkipera, zaś w kwietniu 2005 zerwał więzadła krzyżowe w kolanie, wskutek czego musiał pauzować przez niemal półtora roku. Po odbyciu rekonwalescencji został podstawowym bramkarzem i czołowym graczem Temperley, przez kolejne cztery lata bezskutecznie walcząc z nim o awans na zaplecze najwyższej klasy rozgrywkowej. W sezonie 2009/2010 ponadto trzykrotnie wpisał się na listę strzelców – w ligowych meczach z Acassuso (1:0), Atlantą (2:0) oraz Villa San Carlos (3:1).
Latem 2010 Crivelli został wypożyczony do innego trzecioligowca – klubu Talleres de Córdoba, gdzie spędził rok jako pierwszy bramkarz, nie odnosząc jednak większych sukcesów. Bezpośrednio po tym udał się na roczne wypożyczenie po raz kolejny, tym razem do drugoligowej Gimnasii y Esgrimy de Jujuy, w której barwach, mimo regularnej gry, również plasował się w środku tabeli. Po powrocie do Temperley, na koniec sezonu 2013/2014, awansował z nim do drugiej ligi. Tam spędził zaledwie pół roku, gdyż w sezonie 2014 z trzeciego miejsca zespół prowadzony przez Ricardo Rezzę uzyskał promocję na najwyższy szczebel ligowy (po dwudziestu siedmiu latach przerwy). W argentyńskiej Primera División zawodnik zadebiutował 14 lutego 2015 w wygranym 1:0 spotkaniu z Banfield, szybko zostając wyróżniającym się golkiperem rozgrywek. Łącznie graczem Temperley pozostawał przez dwanaście lat – jest uznawany za legendę i symbol klubu, pozostaje również rekordzistą pod względem występów (299 meczów we wszystkich rozgrywkach).
W lipcu 2016 Crivelli na zasadzie wypożyczenia dołączył do meksykańskiego zespołu Chiapas FC z siedzibą w Tuxtla Gutiérrez.

</doc>
<doc id="3771569" url="https://pl.wikipedia.org/wiki?curid=3771569" title="AEZ Zakaki">
AEZ Zakaki

AEZ Zakaki (gr. Αθλητική Ένωση Ζακακίου) – cypryjski klub piłkarski, mający siedzibę w dzielnicy Zakaki miasta Limassol na południu kraju.
Historia.
Chronologia nazw:
Klub piłkarski AEZ został założony w miejscowości Zakaki w roku 1956. Do 1985 zespół występował w mistrzostwach regionalnych Związku Piłkarskiego Limassol, którym jest również jednym z założycieli organizacji. Latem 1985 Cypryjski Związek Piłki Nożnej (CFA) postanowił stworzyć kategorię D (IV liga). AEZ jako jedyny został wybrany z grupy klubów do udziału w rozgrywkach kategorii D i tym samym dołączył do grona CFA. W tym czasie kategoria D została podzielona na trzy grupy. AEZ startował w grupie Limassol-Pafos. W swoim pierwszym sezonie 1985/86 zespół zakończył na drugim miejscu, zabrakło jednego punktu od pierwszego miejsca, które doprowadziłoby do III ligi. W następnym sezonie zdobył mistrzostwo swojej grupy i został promowany w kategorii G (III liga). W sezonie 1988/89 zespół zajął drugie miejsce w lidze i po raz pierwszy awansował do kategorii B (II ligi). Debiut był nieudanym - 13 miejsce i spadek do III ligi. W kolejnym sezonie znów spadek, tym razem do IV ligi. Po dwóch sezonach spadkowych nastąpiły 2 sezony zwycięskie i klub wrócił do II ligi. W sezonie 1996/97 zespół zajął przedostatnie 13 miejsce i po raz drugi spadł z II ligi, ale po roku wrócił znów do niej. W sezonie 2001/02 ponownie zaliczył spadek do III ligi, w której grał potem przez 10 sezonów. W sezonie 2011/12 po zdobyciu 3 miejsca wrócił do drugiej ligi. Po zakończeniu sezonu 2015/16 uplasował się na drugiej lokacie i zdobył historyczny awans do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie Miejskim w gminie Zakaki w południowo-zachodniej części miasta Limassol, który może pomieścić 2000 widzów.
Piłkarze.
Stan na 11 czerwca 2016:

</doc>
<doc id="3771571" url="https://pl.wikipedia.org/wiki?curid=3771571" title="AEZ Zakakiou">
AEZ Zakakiou



</doc>
<doc id="3771575" url="https://pl.wikipedia.org/wiki?curid=3771575" title="Tenis na Letnich Igrzyskach Olimpijskich 2016 – singel mężczyzn">
Tenis na Letnich Igrzyskach Olimpijskich 2016 – singel mężczyzn



</doc>
<doc id="3771577" url="https://pl.wikipedia.org/wiki?curid=3771577" title="Tenis na Letnich Igrzyskach Olimpijskich 2016 – singel kobiet">
Tenis na Letnich Igrzyskach Olimpijskich 2016 – singel kobiet



</doc>
<doc id="3771579" url="https://pl.wikipedia.org/wiki?curid=3771579" title="J. Arch Getty">
J. Arch Getty

John Arch Getty III (ur. 30 listopada 1950) – amerykański historyk, sowietolog. 
Życiorys.
Jest absolwentem University of Pennsylvania (1972). Doktorat w 1979 w Boston College. Jest profesorem na Uniwersytecie Kalifornijskim. Zajmuje się dziejami ZSRR w okresie stalinizmu, zwłaszcza dziejami partii komunistycznej tego okresu. Jest zaliczany do grona rewizjonistów.

</doc>
<doc id="3771580" url="https://pl.wikipedia.org/wiki?curid=3771580" title="Obciążenie dynamiczne">
Obciążenie dynamiczne

Obciążenia dynamiczne są siłami bezwładności d’Alemberta, powstającymi w wyniku działania przyspieszeń towarzyszących niejednostajnym ruchom części maszyn i urządzeń.
Większość obciążeń (wymuszeń) dynamicznych, występujących w praktyce, ma charakter okresowy (poliharmoniczny) co wynika z okresowości ruchu części maszyn. Wyjątek stanowią urządzenia o działaniu udarowym takie jak np. młoty mechaniczne, które wywołują zanikające drgania harmoniczne.
Istotną konsekwencją działania sił bezwładności są drgania korpusów maszyn i ich fundamentów, które przenoszą się na otoczenie. Silne drgania, przy ich długotrwałym działaniu na konstrukcje, mogą powodować nawet zmęczenie ich materiału, prowadzące do poważnych awarii. Również wpływ drgań na organizmy ludzkie jest bardzo niekorzystny. Z tych powodów stosuje się różne metody pozwalające ograniczyć nieuniknione przenoszenie się drgań maszyn na ich otoczenie.
Podstawową metodą zwalczania drgań jest stosowanie wibroizolacji.

</doc>
<doc id="3771581" url="https://pl.wikipedia.org/wiki?curid=3771581" title="Wibroizolacja">
Wibroizolacja

Wibroizolacja jest pojęciem obejmującym cały zespół środków mających na celu ograniczenie przenoszenia się drgań: 
1) z ich źródła na jego szeroko rozumiane otoczenie (izolacja czynna) 
2) z (drgającego) otoczenia na znajdujące się w nim obiekty chronione (izolacja bierna). 
Izolacja czynna odizolowuje źródło drgań od otoczenia. 
Ma ona za zadanie ograniczyć przenoszenie się drgań z ich źródeł (maszyny, urządzenia, kołowy ruch uliczny, tramwaje, koleje) na otoczenie (stropy, ściany, podłoże, fundamenty budowli). Najczęściej do izolacji tego typu stosuje się podkładki sprężysto-tłumiące wykonywane w różnych wariantach. Są one stosowane przy posadowieniu maszyn i urządzeń bezpośrednio na stropach albo na samodzielnych fundamentach. Podkładki wykonywane są z materiałów takich jak korek, guma, rozmaite tworzywa sztuczne. Tego rodzaju podkładki stosuje się również przy układaniu torów tramwajowych i kolejowych. Istotą izolacji czynnej jest zmniejszanie oddziaływań źródła drgań na otaczające środowisko. Całkowite wyeliminowanie tych oddziaływań nie jest niestety możliwe.
Izolacja bierna ogranicza przenoszenie się drgań z podłoża (nawierzchni) na obiekt chroniony. 
Najlepszym przykładem takiej izolacji jest resorowanie pojazdów, którego zadaniem jest zapewnienie pasażerom komfortu jazdy. W przypadku, gdy drgania podłoża są spowodowane ruchem ulicznym, stosuje się ekranowanie fundamentów budowli za pomocą pionowych ścianek szczelnych montowanych w głębokim wykopie i podtrzymujących pionowo usytuowane warstwy wibroizolacyjne, utworzone z materiałów tłumiących drgania. Stosowane są też warstwy powietrzne. Skuteczność takiej izolacji wymaga jednak, aby wykopy sięgały poniżej poziomu posadowienia fundamentów budowli, a warunek ten nie zawsze może być spełniony. 
Podział metod wibroizolacji na czynne i bierne, stosowany tradycyjnie w literaturze, nie uwzględnia sposobu, w jaki drgania są redukowane. Przy dzisiejszym rozwoju technik stosowanych przy tej redukcji wydaje się celowe wyróżnienie ich dwu wariantów: pasywnego i aktywnego. 

</doc>
<doc id="3771582" url="https://pl.wikipedia.org/wiki?curid=3771582" title="Günther Platter">
Günther Platter

Günther Platter (ur. 7 czerwca 1954 w Zams) – austriacki polityk i samorządowiec, deputowany do Rady Narodowej, w latach 2003–2007 minister obrony, od 2007 do 2008 minister spraw wewnętrznych, następnie do 2022 starosta krajowy Tyrolu.
Życiorys.
Po ukończeniu szkoły zawodowej pracował do 1976 jako drukarz. Kształcił się następnie w szkole policyjnej (Gendarmerieschule), do lat 90. był zatrudniony w austriackiej żandarmerii federalnej.
Zaangażował się w działalność polityczną w ramach Austriackiej Partii Ludowej. Od 1986 był radnym miejskim w Zams, zaś w latach 1989–2000 pełnił funkcję burmistrza tej miejscowości. W latach 1994–2000 zasiadał w Radzie Narodowej XIX, XX i XXI kadencji. Zrezygnował z mandatu w związku z powołaniem w skład regionalnego rządu w Tyrolu. Również w 2000 został zastępcą przewodniczącego ÖVP w tym kraju związkowym, a w 2001 stanął na czele tyrolskich struktur ÖAAB, afiliowanej przy partii ludowej organizacji związkowej.
Od lutego 2003 do stycznia 2007 sprawował urząd ministra obrony w drugim rządzie Wolfganga Schüssela. W grudniu 2004 tymczasowo kierował również resortem spraw wewnętrznych. W 2006 ponownie wybrany do izby niższej austriackiego parlamentu na XXIII kadencję. W styczniu 2007 został ministrem spraw wewnętrznych w gabinecie Alfreda Gusenbauera. Zrezygnował w czerwcu 2008 w związku z powołaniem na starostę krajowego Tyrolu. W 2009 stanął na czele ludowców w Tyrolu. Funkcję starosty utrzymywał po wyborach z 2013 i 2018. Sprawował ten urząd do października 2022. Wcześniej w tymże roku oświadczył, że nie będzie kandydował na kolejną kadencję, a także przestał kierować krajowymi strukturami ÖVP.

</doc>
<doc id="3771585" url="https://pl.wikipedia.org/wiki?curid=3771585" title="Matka Boża Sierpecka">
Matka Boża Sierpecka

Matka Boża Sierpecka ("Matka Niezawodnej Nadziei") – uchodząca za cudowną, lipowa statua Matki Boskiej, zlokalizowana w Kościele Wniebowzięcia Najświętszej Marii Panny w Sierpcu.
Gotycka figura datowana jest na lata 1360-1380 i pochodzić może ze szkoły śląsko-pomorskiej lub sądecko-spiskiej. Ma 120 cm wysokości. Umieszczona jest w ołtarzu głównym od początku istnienia świątyni. Przedstawia Matkę Boską z Dzieciątkiem na prawym ramieniu. W lewej dłoni trzyma jabłko królewskie. Również Dzieciątko trzyma w ręce jabłko barwy zielonej z koroną (pozłacaną). 
Rzeźbie towarzyszą liczne wota, z których większość uległa rozproszeniu i zaginieniu. Król Władysław IV złożył tu złotogłowy ornat i antepedium jako dar dziękczynny za zwycięstwo w wojnie polsko-rosyjskiej. Inne wota pozostawił król Zygmunt III Waza. 
W 1981 figura została okradziona z płaszcza i kołpaka. W pięćsetną rocznicę objawień, 21 sierpnia 1983, kardynał Franciszek Macharski ukoronował statuę koronami papieskimi. W uroczystym akcie koronacji uczestniczyli także; bp Bogdan Sikorski (ordynariusz płocki), abp Bronisław Dąbrowski ( sekretarz generalny Konferencji Episkopatu Polski) oraz osiemdziesięciotysięczna rzesza pielgrzymów.

</doc>
<doc id="3771591" url="https://pl.wikipedia.org/wiki?curid=3771591" title="War for the Overworld">
War for the Overworld

War for the Overworld – strategiczna gra czasu rzeczywistego wzorowana na grze Dungeon Keeper 2. Podobnie jak w grach z serii Dungeon Keeper, gracz wciela się w postać Strażnika Lochu. Celem gry jest rozbudowa lochów, poprzez dodawanie nowych korytarzy i pułapek, w grze istotny jest aspekt ekonomiczny. W trakcie rozgrywki gracz werbuje służące mu potwory, które posiadają własne potrzeby i nie zawsze będą mu posłuszne. Do gry zostały wydane cztery DLC z zawartością oraz trzy DLC kosmetyczne, w tym jedno (The Cynical Imp), z którego zyski zostały przeznaczone na cel charytatywny.

</doc>
<doc id="3771593" url="https://pl.wikipedia.org/wiki?curid=3771593" title="Celina Nowak">
Celina Nowak

Celina Dominika Nowak (ur. 1974) – polski prawnik, karnista, doktor habilitowany nauk prawnych specjalizujący się w prawie karnym i prawie karnym międzynarodowym. Od 2000 roku jest pracownikiem naukowym Instytutu Nauk Prawnych Polskiej Akademii Nauk. Wykładała gościnnie we Francji (Institut des Sciences Politiques).
Kariera akademicka.
Absolwentka Wydziału Prawa i Administracji Uniwersytetu Warszawskiego oraz studiów podyplomowych w zakresie polityki karnej i prawa karnego na Université Paris 1 Panthéon-Sorbonne. Stypendystka rządu francuskiego i włoskiego, a także Instytutu Maxa Plancka we Freiburgu. Autorka licznych publikacji z zakresu prawa karnego.
W latach 2001–2007 była wykładowcą w Europejskiej Wyższej Szkole Prawa i Administracji a od 2007 wykłada prawo karne w Katedrze Prawa Karnego na Akademii Leona Koźmińskiego.
W 2015 uzyskała stopień doktora habilitowanego, a w 2016 objęła stanowisko profesora nadzwyczajnego PAN.
Od 2016 pełni funkcję dyrektora Instytutu Nauk Prawnych Polskiej Akademii Nauk.
Działalność publicystyczna.
Od 2012 jest członkiem kolegium redakcyjnego czasopisma "Klinika Prawa", a od 2014 "Krytyka Prawa".
Działalność społeczna.
Od 2011 jest Członkiem Rady Programu Przeciwko Korupcji w Fundacji im. Stefana Batorego. Współpracowała między innymi z Sejmem Rzeczypospolitej Polskiej, Helsińską Fundacją Praw Człowieka oraz polskim Ministerstwem Spraw Zagranicznych.

</doc>
<doc id="3771597" url="https://pl.wikipedia.org/wiki?curid=3771597" title="17 Brygada Piechoty (PSZ)">
17 Brygada Piechoty (PSZ)

17 Brygada Piechoty (17 BP) – brygada piechoty Polskich Sił Zbrojnych na Zachodzie.
Formowanie i zmiany organizacyjne.
W związku z II fazą rozbudowy PSZ i porządkowaniem nazewnictwa jednostek, z dniem 25 października 1944 roku, 7 Brygada Piechoty otrzymała nową nazwę 17 Brygada Piechoty . W momencie zmiany nazwy w skład brygady wchodziły następujące pododdziały; pluton sztabowy, 21, 22 i 23 bataliony piechoty oraz 17 kompania ckm. Od października do grudnia 1944 roku w garnizonie 17 Brygady na bazie przeszkalanych rekrutów - ochotników, jeńców i dezerterów z armii niemieckiej tworzono 3 Brygadę Strzelców Karpackich, 4 Wołyńską Brygadą Piechoty i inne jednostki dla ukompletowania 3 i 5 Dywizji. Ponadto przesyłano stałe uzupełnienia do walczących oddziałów korpusu. W związku z dalszą rozbudową sił 7 Dywizji Piechoty, na bazie batalionu wartowniczego dywizji, sformowano 30 grudnia 1944 roku 24 batalion piechoty. Następnie od grudnia 1944 roku do marca 1945 roku w brygadzie formowano jednostki tworzonej 2 Warszawskiej Dywizji Pancernej, w szczególności 16 Pomorskiej Brygady Piechoty, jednostek artylerii oraz służb. W marcu 1945 roku z formowanej 16 Brygady organizowanej na bazie batalionów 17 Brygady, przekazano najlepiej przeszkolonych 800 szeregowych na pokrycie etatów w batalionach strzeleckich 3 i 5 Dywizji. W dniu 9 kwietnia 21 batalion piechoty, przegrupowany wcześniej do rejonu Forli, oddał cały stan szeregowych batalionom strzeleckim korpusu celem ich pełnego uzupełnienia. Kadra 21 batalionu powróciła do San Basilio i po zakończeniu działań bojowych odtworzyła swój batalion do pełnego stanu etatowego. Dalszy napływ ochotników polskiego pochodzenia z południowej Francji, Szwajcarii i Polaków byłych żołnierzy armii niemieckiej, pozwolił na dalsze uzupełnienia istniejących jednostek 2 Korpusu oraz formowanie nowych. Z wydzielonych czterech kompanii, po jednej z każdego istniejącego batalionu 17 Brygady Piechoty, w dniu 20 czerwca 1945 roku powstał 20 batalion piechoty. Z uwagi na nakazaną przez władze brytyjskie redukcją stanu ilościowego 2 Korpusu Polskiego, z dniem 16 września 1945 został rozwiązany 20 batalion piechoty, a 30 października 24 batalion piechoty. W okresie 1946 roku 17 Brygada Piechoty pełniła służbę okupacyjną we Włoszech oraz rozpoczęła demobilizację stanu osobowego. Od września do grudnia 1946 roku poszczególne jednostki brygady zostały przewiezione do Wielkiej Brytanii i w kwietniu 1947 roku rozwiązane. 
Żołnierze brygady.
Dowódca brygady
Struktura organizacyjna.
X 1944 - XII 1945
"Struktura w lutym 1946":

</doc>
<doc id="3771603" url="https://pl.wikipedia.org/wiki?curid=3771603" title="Budućnost Dobanovci">
Budućnost Dobanovci

Fudbalski Klub Budućnost Dobanovci (serb.: Фудбалски Kлуб Будућност Добановци) – serbski klub piłkarski z siedzibą w stolicy Serbii – Belgradzie, z dzielnicy Dobanovci (Gmina miejska Surčin). Został utworzony w 1920 roku. Obecnie występuje w Srpska Liga Beograd.
Stadion.
Klub rozgrywa swoje mecze domowe na stadionie Stadion FK Budućnost w Belgradzie, w dzielnicy Dobanovci (Gmina miejska Surčin), który może pomieścić 1,500 widzów.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 30 kolejek.

</doc>
<doc id="3771604" url="https://pl.wikipedia.org/wiki?curid=3771604" title="Diecezja Sulmona-Valva">
Diecezja Sulmona-Valva

Diecezja Sulmona-Valva – diecezja rzymskokatolicka we Włoszech. Powstała w 600 jako diecezja Sulmona. Pod obecną nazwą od 1986 (po przyłączeniu terytorium ze zlikwidowanej diecezji Valva, z którą w latach 1053-1986 była połączona unią aeque principaliter).

</doc>
<doc id="3771605" url="https://pl.wikipedia.org/wiki?curid=3771605" title="Josef Ostermayer">
Josef Ostermayer

Josef Ostermayer (ur. 12 marca 1961 w Schattendorfie) – austriacki polityk, prawnik i urzędnik państwowy, w latach 2008–2013 sekretarz stanu, następnie do 2016 minister.
Życiorys.
W 1985 ukończył socjologię i prawo na Uniwersytecie Wiedeńskim. Pracował jako prawnik stowarzyszenia Mietervereinigung Österreichs, następnie jako urzędnik miejski. Od 2004 do 2006 był dyrektorem generalnym "wohnfonds_wien", wiedeńskiego funduszu zajmującego się m.in. rewitalizacją miasta. Zaangażował się w działalność polityczną w ramach Socjaldemokratycznej Partii Austrii. W latach 2007–2008 był szefem gabinetu politycznego ministra transportu, następnie do 2013 sekretarzem stanu w urzędzie kanclerza.
W grudniu 2013 wszedł w skład drugiego rządu Wernera Faymanna jako minister bez teki w urzędzie kanclerza. W marcu 2014 powierzono mu funkcję ministra ds. sztuki i kultury w tym samym gabinecie. Został odwołany z urzędu w maju 2016, dzień po objęciu stanowiska kanclerza przez Christiana Kerna. Zajął się następnie działalnością akademicką na uniwersytecie artystycznym w Wiedniu.

</doc>
<doc id="3771606" url="https://pl.wikipedia.org/wiki?curid=3771606" title="Jarosław Maciej Goliszewski">
Jarosław Maciej Goliszewski

Jarosław Maciej Goliszewski (ur. 22 lutego 1951 w Warszawie) – polski fotograf, dokumentalista pierwszej Solidarności, stanu wojennego, kultury niezależnej, opozycji demokratycznej, spotkań Komitetu Obywatelskiego przy Lechu Wałęsie, obrad Okrągłego Stołu i początków III Rzeczypospolitej oraz czterech pielgrzymek Jana Pawła II do Polski, a następnie życia kulturalnego, społecznego i politycznego. Od 1995 przedsiębiorca, współzałożyciel w 1996 agencji fotograficznej EPOKA. Członek Stowarzyszenia Dziennikarzy Polskich i Stowarzyszenia Wolnego Słowa. 
Ma status działacza opozycji antykomunistycznej i osoby represjonowanej z powodów politycznych.
Życiorys.
Kariera zawodowa.
W latach 1969–1983 pracował jako informatyk w Centrum Elektronicznym przy Centrali Narodowego Banku Polskiego w Warszawie. W 1983 po ponad 13 latach pracy zmuszony został z przyczyn politycznych do rozstania się z tym zawodem i przez pewien czas z konieczności życiowej pracował w dwóch zakładach rzemieślniczych, najpierw jako pracownik fizyczny, następnie jako pełnomocnik ds. handlu i reklamy.
Zawodową karierę fotografa rozpoczął w 1980 roku fotografując wydarzenia w kraju w czasie tzw. karnawału „Solidarności” i jednocześnie w tym charakterze podjął współpracę z Regionem Mazowsze NSZZ „Solidarność”. Zdjęcia z tego czasu publikował m.in. w związanych z regionem tytułach „Wiadomości Dnia” i „Niezależność” (1980–1981). W sierpniu 1981 zadebiutował na wystawie „W rok po Sierpniu” w Galerii Rzeźby SBWA w Warszawie, na której pokazał autorski zestaw fotografii obok zestawów Janusza Fili i Jacka W. Woźniaka. W 1. połowie lata 80. odwoływał się do doświadczeń Erazma Ciołka, Jana Michlewskiego i Bogusława (Sławka) Biegańskiego, których uważał za swoich fotograficznych mentorów.
Podczas stanu wojennego wykonał w pierwszym półroczu 1982 zdjęcia w obozie dla internowanych w Białołęce przy pomocy dwóch aparatów fotograficznych przemyconych i ukrytych przed strażnikami więziennymi.
W latach 1983–1990 jako niezależny fotograf współpracował z podziemnymi wydawnictwami m.in. z „Przeglądem Wiadomości Agencyjnych”, rzadziej z „Wolą”, „Mostem”, Wydawnictwem im. Konstytucji 3 Maja oraz z prasą emigracyjną, m.in. z „Poglądem” (Berlin Zachodni) i z „Nowym Dziennikiem” red. Bolesława Wierzbiańskiego (USA). Równocześnie w tym czasie pracował dla miesięcznika „Powściągliwość i Praca” (1983–1990) i tygodnika „Przegląd Katolicki” (1984–1989). Oba te tytuły, dopiero co reaktywowane po latach nieobecności, skupiały wówczas liczne grono niezależnych dziennikarzy, a dla drugiego z nich pracowali znani fotografowie, jak Michał Glinicki, Witold Krassowski, Artur Pawłowski, Tomasz Tomaszewski (jako kierownik działu) i Tomasz Wesołowski. Pracował też dla miesięcznika „Konfrontacje” (1987–1989), w którym był kierownikiem działu. Okazjonalnie publikował też zdjęcia w „Tygodniku Powszechnym” i „Niedzieli”, a także w dwutygodniku „Wybór” oraz w miesięczniku „Więź”.
Fotografował m.in. wydarzenia kultury niezależnej, działania opozycji, demonstracje, życie religijne, pierwsze i kolejne spotkania Komitetu Obywatelskiego przy Lechu Wałęsie, dwumiesięczne obrady Okrągłego Stołu, inaugurację Sejmu i Senatu po wyborach kontraktowych, wybór Wojciecha Jaruzelskiego na urząd Prezydenta PRL, powołanie Tadeusza Mazowieckiego na premiera i demontaż pomnika Dzierżyńskiego. Był też fotografem Filharmonii im. Romualda Traugutta założonej i kierowanej przez Tadeusza Kaczyńskiego, muzykologa i krytyka muzycznego.
Od kwietnia do czerwca 1989 współpracował z Biurem Wyborczym Komitetu Obywatelskiego „Solidarność” i na zlecenie jego sekretarza Henryka Wujca wraz z fotografem Erazmem Ciołkiem wykonali, według pomysłu Andrzeja Wajdy i pod jego nadzorem, dwie sesje zdjęciowe w Gdańsku i w Warszawie z udziałem Lecha Wałęsy i z większością solidarnościowo-opozycyjnych kandydatów na parlamentarzystów do plakatów wyborczych w wyborach 4 czerwca 1989 (przy sesjach tych również współpracowali fotografowie: 29.04.1989 w Gdańsku – Jerzy Kośnik, 11.05.1989 w Warszawie – Darosław Maciej Laprus).
Ilustrował też portretem Lecha Wałęsy front pierwszego historycznego numeru „Gazety Wyborczej” z 8 maja 1989, w której okazjonalnie publikował zdjęcia do 1993 (był w gronie fotografów publikujących tam od początku, jak Jerzy Gumowski, Krzysztof Miller, Tomasz Wierzejski, Sławomir Sierzputowski, Jacek Marczewski).
W wyborach prezydenckich w 1990 był autorem zdjęć do plakatów wyborczych Lecha Wałęsy.
Między 1989 a 1991 rokiem współpraca z zachodnimi korespondentami zaowocowała publikacjami jego zdjęć do ich tekstów – z Krzysztofem Bobińskim w „Financial Times”, z Klausem Bachmannem w „Die Tageszeitung”, „Stuttgarter Zeitung” i „Die Presse”, z Helga Hirsch w „Die Zeit”. W latach 1990–1991 pracował w tygodniku „Spotkania” red. Macieja Iłowieckiego, a następnie do połowy 1992 w dzienniku „Nowy Świat” red. Piotra Wierzbickiego (gdzie był kierownikiem działu fotoreportażu). W tym czasie również współpracował z tygodnikiem „The Insider” red. Jane Dobija i z miesięcznikiem „Polska i my” red. Marka Ołdakowskiego (1991–1993).
Fotografował cztery pielgrzymki Jana Pawła II do Polski: w 1979, 1983 (wraz z Erazmem Ciołkiem), 1987 (w zespole z Erazmem Ciołkiem i Darosławem Maciejem Laprusem) oraz 1991 roku (w zespole z Adamem Bujakiem i Erazmem Ciołkiem).
Na 6. Aukcji Fotografii Kolekcjonerskiej zorganizowanej 29 listopada 2009 r. przez Dom Aukcyjny „Rempex”, nieduża czarno-biała fotografia „Widok wystawy Edwarda Krasińskiego” (Galeria Appendix, Warszawa, 1992) z jego sygnaturą autorską jako fotografa oraz z niebieskim paskiem dorysowanym przez Krasińskiego, który też się podpisał, uzyskała jedną z najwyższych cen w historii tego typu sprzedaży.
Od 1992 publikuje zdjęcia i fotoreportaże oraz sesje w tytułach prasy ilustrowanej (m.in. „National Geographic Magazine”, „Viva!”, „Gala”, „Tele Magazyn”, „Pani”, „Twój Styl”, „Sukces”, „Newsweek”, „Wprost”, „W sieci”). Wykonuje zlecenia fotograficzne (w tym fotografię reklamową) i filmowe dla różnych firm reprezentujących m.in. polskie i światowe marki.
W 1995 założył Asocjację Autorską (istniała do 2003), a w 1996 wraz z Jackiem Wirgiliuszem Woźniakiem agencję fotograficzną EPOKA, w której jest partnerem zarządzającym (J.W.Wożniak przestał być jej współwłaścicielem w 2009 roku).
Zdjęcia jego autorstwa były i są podpisywane w różne sposoby jako np.: Jarosław Maciej Goliszewski, Maciej Jarosław Goliszewski, Jarosław Goliszewski, Maciej Goliszewski, M. Goliszewski, Jarosław M. Goliszewski, Maciej J. Goliszewski, J. Maciej Goliszewski, J.M. Goliszewski, Goliszewski &amp; Woźniak (w przypadku współautorstwa zdjęć) – niekiedy z uzupełnieniem o nazwy Asocjacja Autorska (lub o skrót AA) i agencji EPOKA lub tylko pod ich samymi nazwami. W dokumentach urzędowych często występuje tylko jako Jarosław Goliszewski, co jest przez niektórych powielane w innych przypadkach i sytuacjach.
Aktywność obywatelska.
Po wydarzeniach Marca 1968 na Uniwersytecie Warszawskim, których był obserwatorem jako uczeń pobliskiego XXXVII Liceum Ogólnokształcącego, wszedł w krąg ludzi związanych z warszawskim Klubem Inteligencji Katolickiej i podwarszawskich Lasek, w którym pozostawał przez wiele lat. Wtedy poznał m.in. Stanisławę Grabską, Henryka Wujca, Ludwikę Wujec, Marka Tabina, Stanisława Hoinkę, Wojciecha Domańskiego, Wiesława Celińskiego, Bogusława Giertugę, Wojciecha Arkuszewskiego i Yoshiho Umedę. Z inspiracji dr Stanisławy Grabskiej na spotkaniach klubowych prezentował w oryginalnych wykonaniach muzykę gospel &amp; spirituals oraz rock-operę Jesus Christ Superstar autorstwa Andrew Lloyd Webbera (muzyka) i Tima Rice’a (libretto).
W drugiej połowie lat 70. pomagał Wiktorowi Nagórskiemu, koledze z pracy w Centrum Elektronicznym NBP i współpracownikowi wydawnictwa „NOW-a” i KSS „KOR”, w kolportowaniu wydawnictw bezdebitowych m.in. Biuletynu Informacyjnego „KOR”. Inwigilowany przez Służbę Bezpieczeństwa od 1976 roku, jak wynika z akt zgromadzonych w Instytucie Pamięci Narodowej. Był współzałożycielem NSZZ Solidarność w Centrali NBP na jesieni 1980 i członkiem Prezydium Komisji Zakładowej Solidarności w Centrali NBP, w której odpowiadał za informację związkową.
Podczas stanu wojennego był internowany od 13 grudnia 1981 do 7 listopada 1982 w Białołęce i Strzebielinku, a w 2011 ukazało się jego wspomnienie na ten temat w periodyku „Bibuła”. W tym czasie jego pełnomocnikiem i doradcą pro publico bono był mec. Andrzej Grabiński. Po zwolnieniu z internowania, w ramach dalszych represji, stracił w lutym 1983 dotychczasową pracę.
W latach 1983–1989 czynnie uczestniczył kulturze niezależnej, w tym w działaniach artystycznych w mieszkaniach prywatnych i w kościołach (np. w kościele na Żytniej w Warszawie) oraz w wydarzeniach kulturalnych przy Duszpasterstwie Środowisk Twórczych w Warszawie prowadzonym wówczas przez ks. Wiesława Aleksandra Niewęgłowskiego. Współpracował z wydawnictwami podziemnymi. Na jesieni 1987 prowadził rozmowy z prof. Bronisławem Geremkiem, czołowym przedstawicielem opozycji, na temat udzielenia dla „Konfrontacji” wywiadu o propozycji „Paktu antykryzysowego”, w rezultacie których ukazał się on w nr 2/1988 (przeprowadził go dziennikarz Jerzy Szczęsny). Swoimi umiejętnościami zawodowymi wsparł kandydatów obozu solidarnościowo-opozycyjnego w wyborach parlamentarnych w 1989 roku i w kampanii prezydenckiej w 1990 roku.
Nagłośnił w przestrzeni publicznej atak funkcjonariusza Oddziału Prewencji Milicji Obywatelskiej na 2 fotoreporterów podczas pacyfikacji manifestacji NZS i Międzymiastówki Anarchistycznej przeciwko PZPR w dniu rozpoczęcia jej ostatniego zjazdu (27-30.01.1990). Obok Andrzeja Koziara z „Christian Science Monitor” był jednym z poszkodowanych. Komisja Praw Człowieka i Praworządności Senatu R.P. pod przewodnictwem Zbigniewa Romaszewskiego, zajęła się tą sprawą i na swoim specjalnym posiedzeniu przesłuchała wysokich funkcjonariuszy Milicji Obywatelskiej oraz włączyła do swojego protokołu relację J.M.Goliszewskiego. Wydarzenie miało swój finał w sądowym procesie karnym przeciwko sprawcy i w uzyskaniu przez mecenasa Wiesława Johanna od Komendy Stołecznej odszkodowania dla obu pokrzywdzonych za ich pobicie i zniszczenie sprzętu fotograficznego.
Udostępnił będące w jego posiadaniu artefakty ze stanu wojennego na dwóch ekspozycjach czasowych: „...czerwona przegrywa – grafika podziemnej Solidarności 1981–89” (sierpień 1990) – kurator Jerzy Brukwicki, Zachęta – Narodowa Galeria Sztuki, Warszawa oraz „Do przerwy 0:1. Piłka nożna w PRL” (maj–listopad 2012), Muzeum PRL-u (oddział Muzeum Historii Polski), Kraków.
W 1989 roku współtworzył Towarzystwo Przyjaźni Polsko-Izraelskiej, które przez wiele lat prowadziła Joanna Brańska, wieloletni jego sekretarz (istniało do 2003 roku). Fotografował jego gości specjalnych jak np. o. Daniel Rufeisen, Miriam Akavia, Towa Ben Cewi. Był też członkiem b. Związku Zawodowego Pracowników Państwowych i Społecznych (1969-1980), Stronnictwa Demokratycznego (1970-81), Zrzeszenia Studentów Polskich (1971-72) i Ligi Obrony Kraju (1973-81).
Od 2013 zasiada w jury Stowarzyszenia Dziennikarzy Polskich przyznającym Nagrodę im. Erazma Ciołka za fotografię społecznie zaangażowaną. W wyborach prezydenckich w 2015 przystąpił do honorowego Ogólnopolskiego Komitetu Poparcia Andrzeja Dudy. 
W 2. połowie czerwca 2020, w przededniu 40. rocznicy Porozumień Sierpniowych, Jarosław Maciej Goliszewski wraz z innym byłym opozycjonistą Leszkiem Stallem, zaapelowali do najwyższych władz III RP o nowelizację wadliwych przepisów emerytalnych dyskryminujących b. opozycjonistów antykomunistycznych i osoby represjonowane z powodów politycznych w czasach PRL. Pod Apelem zgromadzili poparcie 141 sygnatariuszy ponad obecnymi politycznymi podziałami, a 21 lipca 2020 jego egzemplarze wraz z listą osób popierających, zostały doręczone do m.in. Prezydenta RP, marszałków Sejmu i Senatu, prezesa Rady Ministrów . W następnym kroku, 17 sierpnia 2020 przekonali grupę senatorów do przyjęcia gotowego projektu nowelizacji, autorstwa jednego z sygnatariuszy dr Grzegorza Kostrzewy-Zorbasa, jako projektu senackiego. Projekt został 18 sierpnia 2020 jednogłośnie przegłosowany przez Senat i trafil do Sejmu do dalszych prac legislacyjnych. Sejm podjął prace 24 i 25 lutego 2021 nad ostateczną wersją nowelizacji będącej kompilacją projektów senackiego i sejmowego powstałych wokół pierwotnej koncepcji zmian emerytalnych zaproponowanych przez 3 inicjatorów i popartych przez 141 sygnatariuszy . Po powrocie projektu z Senatu, 30 marca 2021 Sejm skierował go do podpisu przez Andrzeja Dudę, Prezydenta RP, który tę "ustawę o zmianie ustawy o działaczach opozycji antykomunistycznej oraz osobach represjonowanych z powodów politycznych oraz niektórych innych ustaw", podpisał w obecności wiodącej trójki inicjatorów tj. Goliszewskiego, Stalla i Kostrzewy-Zorbasa. 29 kwietnia 2021 ustawa została opublikowana w dzienniku Ustaw. Wszystkie zabiegi inicjatorów miały stałe wsparcie prawnika prof. Tomasza Siemiątkowskiego, społecznego doradcy tego zespołu. Z uwagi na ewenement, jakim była ta inicjatywa małej grupy osób, zaaprobowana praktycznie przez wszystkich parlamentarzystów i różne siły polityczne obu izb oraz skutecznie zrealizowana, media wielokrotnie relacjonowały przebieg prac i ich finał. 
Jest sygnatariuszem kilku listów otwartych. Podpisał m.in.: „List do Lecha Kaczyńskiego prezydenta RP sprawie moralnego i prawnego rozliczenia PRL w związku z 25 rocznicą wprowadzenia stanu wojennego” z 12 grudnia 2006, „List otwarty w obronie wolności słowa” z 21 listopada 2008, „Apel w obronie aresztowanych dziennikarzy z 30 listopada 2014”, List Jarosława Macieja Goliszewskiego do Henryka Sikory i Henryka Wujca w sprawie ich petycji pn. „Apel do rządu RP w sprawie przyjęcia uchodźców”, „List otwarty do ministra kultury ws. odwołania Jana Klaty z 9 grudnia 2015”, "Apel SWS do Prezesa Jarosława Szarka w sprawie Mirosława Chojeckiego" z 15 listopada 2017 oraz "Apel 141 b. opozycjonistów i represjonowanych" z 21 lipca 2020 
Jest bezpartyjny.
Rodzina.
Jest synem Henryka i Genowefy Goliszewskich (ojciec był bankowcem, żołnierzem kampanii wrześniowej 1939, jeńcem stalagu). Żona Anna Zaniewicka-Goliszewska jest artystką plastyczką, członkiem ZPAP. Ma starszą siostrę Jolantę, emerytowanego ekonomistę i bankowca. Stryj Eugeniusz Goliszewski został przez NKWD zamordowany w Charkowie w 1940 (pośmiertnie awansowany na kapitana). Jego syn Jerzy Goliszewski (brat stryjeczny Jarosława Macieja) jest lekarzem chirurgiem, a wnuk Jerzy Goliszewski (jr) jest artystą plastykiem. Bogusław Goliszewski, drugi brat stryjeczny (syn Józefa Goliszewskiego) wystąpił w telewizyjnym serialu fabularnym "Kolumbowie" (1970). Marek Goliszewski, stryjeczny kuzyn (syn Jerzego Goliszewskiego, matematyka) był prezesem Business Centre Club, a w latach 1987–1989 był redaktorem naczelnym miesięcznika „Konfrontacje”.
Twórczość.
Wystawy.
Powyższa lista zawiera kilka pozycji wyłącznie ze zdjęciami Jarosława Macieja Goliszewskiego (lub z jego wyodrębnionym zestawem autorskim), a także te ze znaczącą ich liczbą oraz prezentacje z pojedynczymi jego fotografiami, jednak istotnymi w dorobku twórczym ich autora.
Publikacje książkowe, albumowe, płytowe i inne wykorzystania.
Powyższa lista zawiera kilka pozycji wyłącznie ze zdjęciami Jarosława Macieja Goliszewskiego, a także te z dominującą lub znaczącą ich liczbą oraz publikacje z pojedynczymi jego fotografiami, jednak istotnymi w dorobku twórczym ich autora.
Fotoreportaże i sesje fotograficzne.
Wybór ważniejszych tematów:

</doc>
<doc id="3771609" url="https://pl.wikipedia.org/wiki?curid=3771609" title="Karmiotisa FC">
Karmiotisa FC

Karmiotisa FC (gr. Αθλητικό Πολιτιστικό Κέντρο Καρμιώτισσα) – cypryjski klub piłkarski, mający siedzibę we wsi Pano Polemidia dystryktu Limassol na południu kraju.
Historia.
Chronologia nazw:
Klub piłkarski Karmiotissa został założony w miejscowości Pano Polemidia w roku 1979. Do 1987 zespół występował w mistrzostwach regionalnych Związku Piłkarskiego Limassol. Latem 1987 debiutował w kategorii D (IV liga), w której zajął ostatnie 14 miejsce w grupie Limassol-Pafos. Potem znów przez dłuższy czas grał w rozgrywkach amatorskich. Dopiero w 2009 ponownie startował w kategorii D. W sezonie 2011/12 zespół zakończył na drugim miejscu i został promowany do kategorii G (III liga). W swoim pierwszym sezonie 2012/13 zdobył mistrzostwo i po raz pierwszy awansował do kategorii B (II ligi). Debiut był udanym - 1 miejsce w grupie B2, ale po reorganizacji drugiego poziomu pozostał w niej. Po zakończeniu sezonu 2015/16 uplasował się na pierwszej pozycji i zdobył historyczny awans do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie Miejskim we wsi Pano Polemidia, który może pomieścić 1500 widzów.

</doc>
<doc id="3771610" url="https://pl.wikipedia.org/wiki?curid=3771610" title="Karmiotissa Pano Polemidion">
Karmiotissa Pano Polemidion



</doc>
<doc id="3771611" url="https://pl.wikipedia.org/wiki?curid=3771611" title="OFK Odžaci">
OFK Odžaci

Omladinski Fudbalski Klub Odžaci (serb.: Омладински Фудбалски Kлуб Оџаци) – serbski klub piłkarski z siedzibą w Odžaci (w okręgu zachodniobackim, w Wojwodinie). Został utworzony w 1969 roku, jako FK Trgovački Odžaci. Obecnie występuje w Međuopštinskiej fudbalskiej lidze (6. poziom serbskich rozgrywek piłkarskich), w grupie Sombor 1. razred. Nazwa Omladinski Fudbalski Klub po polsku oznacza „Młodzieżowy Piłkarski Klub”. Największym rywalem drużyny jest klub FK Tekstilac Odžaci.
Stadion.
Klub rozgrywa swoje mecze domowe na stadionie Stadion OFK Odžaci w Odžaci, który może pomieścić 1,500 widzów. W latach 2015–2018 klub rozgrywał swoje mecze domowe na stadionie Stadion Gradski w Odžaci, który może pomieścić 3,000 widzów.
Sezony.
 * Po sezonie 2017/18 OFK Odžaci przekazał swoje miejsce w Srpskiej lidze Vojvodina klubowi FK Hajduk 1912 Kula i od sezonu 2018/19 rozpoczął występy w rozgrywkach Područnej fudbalskiej ligi – Grupa Sombor, gdzie zajmie miejsce klubu FK Hajduk 1912 Kula.
 ** Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 16 kolejek.

</doc>
<doc id="3771613" url="https://pl.wikipedia.org/wiki?curid=3771613" title="FK Budućnost Dobanovci">
FK Budućnost Dobanovci



</doc>
<doc id="3771615" url="https://pl.wikipedia.org/wiki?curid=3771615" title="FK Partizan Bumbarevo Brdo">
FK Partizan Bumbarevo Brdo



</doc>
<doc id="3771618" url="https://pl.wikipedia.org/wiki?curid=3771618" title="Natalia Romero">
Natalia Romero

Natalia del Carmen Romero Jaramillo (ur. 26 lutego 1980 w Talagante) – chilijska lekkoatletka specjalizująca się w biegach długodystansowych. Olimpijka.
Romero w swojej karierze dwukrotnie wystartowała w olimpijskim maratonie – w 2012 w Londynie z czasem 2:37:47 zajęła 68. miejsce, a 4 lata później podczas biegu w Rio de Janeiro uzyskała czas 3:01:29, plasując się na 123. pozycji.
Rekord życiowy: maraton – 2:34:55 (1 kwietnia 2012, Santiago).

</doc>
<doc id="3771627" url="https://pl.wikipedia.org/wiki?curid=3771627" title="MOİK Baku">
MOİK Baku



</doc>
<doc id="3771629" url="https://pl.wikipedia.org/wiki?curid=3771629" title="Eve (album)">
Eve (album)

Eve – czwarty album studyjny grupy Alan Parsons Project wydany w 1979 roku. Tematem przewodnim wydawnictwa są kobiety, a konkretnie cechy kobiet, które decydują o ich sile charakteru i pozwalają "słabej płci" radzić sobie z problemami, z którymi muszą sobie radzić w świecie zdominowanym przez mężczyzn. W zamyśle Erica Woolfsona, początkowo album miał skupiać się na "wielkich kobietach w historii", ale z czasem koncept ewoluował, poszerzając tą tematykę. Niewątpliwie silna kobietą w życiu Erica była jego teściowa, nosząca imię Ewa.
"Eve" jest pierwszym albumem Alan Parsons Project, w którym uczestniczył wokalista Chris Rainbow.
Instrumentalny utwór "Lucyfer", otwierający album "Eve" stał się hitem list przebojów w Europie, a "Damned If I Do" dotarł na 13 miejsce amerykańskiej listy przebojów Billboard 200.
Lista utworów.
Wszystkie utwory zostały skomponowane przez Alana Parsonsa oraz Erica Woolfsona.
Strona A
Strona B
Wydania.
W roku 2008 Eve został wydany w zremasterowanej wersji, wzbogaconej o siedem dodatkowych ścieżek:
Skład.
Wyprodukowane i zaprojektowane przez Alana Parsonsa. Mastering: Chris Blair [UK], Wall Traugott [USA] 
Producent: Eric Woolfson
Okładka.
Okładkę albumu przygotowała grupa Hipgnosis. Przedstawia ona twarze trzech kobiet w czarnych woalkach. Obraz stanowi całość, ale dwie z nich znajdują się na przedniej części okładki, a trzecia na tylnej. Ich twarze częściowo znajdują się w cieniu, który przesłania szpecące blizny i rany, symbolizujące cierpienia kobiet i ich walkę z problemami, które spotykają ich w świecie mężczyzn.

</doc>
<doc id="3771632" url="https://pl.wikipedia.org/wiki?curid=3771632" title="Irina Smolnikowa">
Irina Smolnikowa

Irina Smolnikowa (ur. 21 lipca 1980) – kazachska lekkoatletka specjalizująca się w biegach długodystansowych. Olimpijka.
Smolnikowa w 2015 wzięła udział w mistrzostwach świata, gdzie nie ukończyła maratonu. W sierpniu 2016 wystartowała w olimpijskim maratonie – w biegu w Rio de Janeiro uzyskała czas 3:00:31, plasując się na 122. pozycji.
Rekord życiowy: maraton – 2:40:22 (21 września 2014, Moskwa).

</doc>
<doc id="3771634" url="https://pl.wikipedia.org/wiki?curid=3771634" title="Irina Smolnikova">
Irina Smolnikova



</doc>
<doc id="3771637" url="https://pl.wikipedia.org/wiki?curid=3771637" title="Kavita Tungar">
Kavita Tungar



</doc>
<doc id="3771639" url="https://pl.wikipedia.org/wiki?curid=3771639" title="Ronald Grigor Suny">
Ronald Grigor Suny

Ronald Grigor Suny (ur. 25 września 1940) – amerykański historyk i politolog pochodzenia ormiańskiego, sowietolog. 
Życiorys.
Urodził się w Filadelfii w rodzinie ormiańskiej. Absolwent Swarthmore College (1962). Doktorat w 1968 na Columbia University. Był profesorem University of Michigan, następnie University of Chicago. Jest zaliczany do grona rewizjonistów. Zajmuje się historią ZSRR i postsowieckiej Rosji, nacjonalizmem oraz konfliktami etnicznymi na tym terenie. Zajmuje się też dziejami Kaukazu i Ludobójstwem Ormian. 

</doc>
<doc id="3771645" url="https://pl.wikipedia.org/wiki?curid=3771645" title="Juraj Draxler">
Juraj Draxler

Juraj Draxler (ur. 13 grudnia 1975) – słowacki politolog i nauczyciel akademicki, w 2014 sekretarz stanu w resorcie edukacji, następnie do 2016 minister edukacji, nauki, badań naukowych i sportu.
Życiorys.
Studiował politologię na Uniwersytecie w Yorku, a także nauki społeczne na prywatnej uczelni Jacobs University Bremen. Pracował w agencji prasowej Reuters oraz w brukselskim think tanku Centre for European Policy Studies. Następnie został nauczycielem akademickim na prywatnych praskich anglojęzycznych uczelniach – University of New York in Prague i Anglo-American University.
W 2014 został doradcą ministra edukacji, nauki, badań naukowych i sportu, zaś we wrześniu tegoż roku sekretarzem stanu w tym resorcie. W listopadzie 2014 objął urząd ministra w drugim rząd Roberta Fica, zastępując Petera Pellegriniego. Sprawował go do marca 2016.

</doc>
<doc id="3771646" url="https://pl.wikipedia.org/wiki?curid=3771646" title="Dua Lipa">
Dua Lipa

Dua Lipa (wym. bryt. []; alb. []; ur. 22 sierpnia 1995 w Londynie) – brytyjsko-albańska wokalistka, autorka tekstów piosenek i modelka pochodzenia kosowsko-albańskiego.
Lipa rozpoczęła swoją karierę w wieku czternastu lat, gdy dodawała covery słynnych artystów (Alicia Keys, czy Christina Aguilera) w serwisie YouTube. W 2015 roku podpisała kontrakt z wytwórnią Warner Music Group, później wydając swój pierwszy singiel. W grudniu 2016 roku, w magazynie „The Fader” został umieszczony dokument o piosenkarce pod nazwą "See in Blue".
Jest laureatką nagrody European Border Breakers Awards (2017). Jej debiutancki album został wydany 2 czerwca 2017 roku. Wydawnictwo promowały single, m.in. „Be The One”, „New Rules” i „IDGAF”, które uplasowały się w pierwszej dziesiątce listy przebojów w Wielkiej Brytanii.
W 2019 roku zdobyła dwie Nagrody Grammy w kategorii „najlepszy nowy artysta” i „najlepsze nagranie taneczne”, a w 2021 kolejną w kategorii „najlepszy wokalny album – pop”. W 2021 roku jej piosenka „Levitating” zajęła pierwsze miejsce na amerykańskiej liście Billboard Year-End Hot 100.
W 2022 roku otrzymała albańskie obywatelstwo za promowanie kraju poprzez swoją muzykę i sławę.
Życiorys.
Wczesne lata.
Dua Lipa urodziła się 22 sierpnia 1995 w Londynie w rodzinie albańskich Kosowian pochodzących z Prisztiny. Jej rodzice przybyli do Anglii w latach 90. XX wieku, podobnie jak wielu kosowskim Albańczyków w tym czasie z powodu represji.
W młodości uczęszczała do Sylvia Young Theatre School. W wieku 13 lat wraz z rodzicami przeniosła się do Kosowa, ze względu na karierę zawodową jej ojca. Po blisko dwóch latach pobytu w Kosowie namówiła rodziców do powrotu do Londynu, by realizować się jako artystka muzyczna. Jej ojciec, Dukagjin Lipa, jest wokalistą zespołu rockowego ODA, który – jak twierdzi Dua – jest dla niej największą inspiracją.
Kariera.
W sierpniu 2015 roku wydała swój debiutancki singiel pt. „New Love”. W październiku wydała singiel zatytułowany „Be the One”, który był notowany w czołówkach list przebojów m.in. w Australii, Austrii, Flandrii, Polsce i Wielkiej Brytanii. Singiel pokrył się złotem w Niemczech i Nowej Zelandii, a platyną w Belgii oraz we Włoszech.
W 2015 roku Lipa rozpoczęła pracę nad swoim debiutanckim albumem. Premiera albumu "Dua Lipa" za pośrednictwem wytwórni Warner Bros. odbyła się 2 czerwca 2017 roku. 
27 marca 2020 roku Dua Lipa wydała swój drugi album o nazwie "Future Nostalgia". Premiera odbyła się podczas światowej pandemii, stąd większość działań promocyjnych artystki odbywała się w internecie. 9 lutego 2022 roku rozpoczęła swoją piątą trasę koncertową Future Nostalgia Tour.
Życie prywatne.
W 2013 roku Lipa nawiązała relację z angielskim szefem kuchni Isaakiem Carewem, z którym rozstała się w lutym 2017 roku. Od sierpnia do stycznia 2018 spotykała się z byłym wokalistą amerykańskiego zespołu LANY, Paulem Kleinem. Później wznowiła związek z Carewem, z którym następnie spotykała się od stycznia 2018 do czerwca 2019. 14 czerwca 2019 rozpoczęła związek z Anwarem Hadidem, młodszym bratem Gigi i Belli. W grudniu 2021 roku media poinformowały o ich rozstaniu.

</doc>
<doc id="3771648" url="https://pl.wikipedia.org/wiki?curid=3771648" title="Alexander Rabinowitch">
Alexander Rabinowitch

Alexander Rabinowitch (ur. 30 sierpnia 1934 w Londynie) – amerykański historyk, sowietolog.
Życiorys.
Absolwent Knox College (1956) i University of Chicago (1961). Doktorat w 1965 w Indiana University, w latach 1968-1999 był tam profesorem. Uznany ekspert w dziedzinie rewolucji rosyjskiej 1917 roku i wojny domowej w Rosji. Jest zaliczany do grona rewizjonistów.

</doc>
<doc id="3771649" url="https://pl.wikipedia.org/wiki?curid=3771649" title="Shi Jinglin">
Shi Jinglin

Shi Jinglin (; ur. 3 stycznia 1993 w Nankin) – chińska pływaczka specjalizująca się w stylu klasycznym, brązowa medalistka igrzysk olimpijskich w Rio de Janeiro, medalistka mistrzostw świata.
Kariera.
Shi pierwsze międzynarodowe sukcesy odniosła na igrzyskach azjatyckich w południowokoreańskim Incheon w 2014 roku. Zdobyła tam złoty medal na dystansie 100 m stylem klasycznym, gdzie o 0,03 s wyprzedziła Japonkę Kanako Watanabe i z czasem 1:06,67 min ustanowiła nowy rekord igrzysk. W konkurencji 200 m stylem klasycznym była trzecia.
W tym samym roku podczas mistrzostw świata na krótkim basenie z czasem 1:04,52 min uplasowała się na czwartym miejscu na 100 m żabką. W konkurencji 200 m w tym samym stylu zajęła piąte miejsce.
Na mistrzostwach świata w 2015 roku płynąc w sztafecie zmiennej 4 × 100 m wywalczyła złoty medal. W konkurencji 200 m stylem klasycznym zdobyła brązowy medal ex aequo z Dunką Rikke Møller Pedersen i Hiszpanką Jessicą Vall. Wszystkie pływaczki uzyskały w finale czas 2:22,76. Na dystansie 100 m żabką była piąta z czasem 1:06,55. Brała także udział w konkurencji 50 m stylem klasycznym, ale nie zakwalifikowała się do półfinału i ostatecznie zajęła 24. miejsce.
Podczas igrzysk olimpijskich w 2016 roku zdobyła brązowy medal na dystansie 200 m żabką, uzyskując w finale czas 2:22,28. W konkurencji 100 m w tym samym stylu z czasem 1:06,37 min uplasowała się na czwartym miejscu. Shi płynęła także w finale sztafet zmiennych 4 × 100 m, podczas których Chinki przypłynęły czwarte.
W 2017 roku na mistrzostwach świata w Budapeszcie wywalczyła brąz w konkurencji 200 m stylem klasycznym, uzyskawszy czas 2:21,93. Shi płynęła także w eliminacjach sztafet mieszanych 4 × 100 m stylem zmiennym i otrzymała brązowy medal, kiedy Chińczycy zajęli w finale trzecie miejsce. Na dystansie 100 m stylem klasycznym była piąta z czasem 1:06,43.

</doc>
<doc id="3771653" url="https://pl.wikipedia.org/wiki?curid=3771653" title="Diane P. Koenker">
Diane P. Koenker

Diane P. Koenker (ur. 1947) – amerykańska historyk, sowietolog.
Życiorys.
Absolwentka University of Michigan, doktorat w 1976. Jest profesorem University of Illinois. Zajmuje się historią społeczną ZSRR okresu stalinizmu, zwłaszcza dziejami klasy robotniczej i życia codziennego. Jest zaliczana do grona rewizjonistów. W latach 1996-2006 była redaktorem naczelnym "Slavic Review".

</doc>
<doc id="3771654" url="https://pl.wikipedia.org/wiki?curid=3771654" title="Sara Ramadhani">
Sara Ramadhani

Sara Ramadhani (ur. 30 grudnia 1987) – tanzańska lekkoatletka specjalizująca się w biegach długodystansowych. Olimpijka.
Ramadhani początkowa rywalizowała w biegach przełajowych, dwukrotnie biorąc udział w mistrzostwach świata w tej specjalności. W sierpniu 2016 wystartowała w olimpijskim maratonie – w biegu w Rio de Janeiro uzyskała czas 3:00:03, plasując się na 121. pozycji.
Rekordy życiowe: półmaraton – 1:12:07 (26 maja 2013, Foz do Iguaçu), maraton – 2:33:08 (30 kwietnia 2017, Düsseldorf).

</doc>
<doc id="3771655" url="https://pl.wikipedia.org/wiki?curid=3771655" title="Wendell Nascimento Borges">
Wendell Nascimento Borges

Wendell Nascimento Borges (ur. 20 lipca 1993 w Fortalezie) – brazylijski piłkarz występujący na pozycji obrońcy w portugalskim klubie FC Porto. Wychowanek Iraty SC, w trakcie swojej kariery grał także w takich zespołach jak Londrina, Paraná Clube, Grêmio oraz Bayer Leverkusen. Młodzieżowy reprezentant Brazylii.

</doc>
<doc id="3771657" url="https://pl.wikipedia.org/wiki?curid=3771657" title="Prva crnogorska liga (2015/2016)">
Prva crnogorska liga (2015/2016)

Sezon 2015/16 Prva crnogorska liga – 10. edycja rozgrywek czarnogórskiej Prva ligi w piłce nożnej, najwyższej piłkarskiej klasy rozgrywkowej w Czarnogórze.
Rozgrywki toczyły się w jednej grupie i występowało w nich 12 drużyn. Po zakończeniu sezonu mistrz zapewnił sobie start w eliminacjach do Ligi Mistrzów, a wicemistrz i 3. drużyna oraz zwycięzca Pucharu Czarnogóry zagrają w eliminacjach do Ligi Europy UEFA. Ostatnia drużyna spadła do Drugiej crnogorskiej ligi, a drużyny z 10. i 11. miejsca w tabeli zagrają w barażu o pozostanie w Prva lidze z 2. i 3. drużyną Drugiej ligi.
Sezon rozpoczął się 8 sierpnia 2015, a zakończył 29 maja 2016. Tytuł zdobyła drużyna FK Mladost Podgorica. Tytuł króla strzelców zdobył Marko Šćepanović (FK Mladost Podgorica), który strzelił 19 goli.
Prva crnogorska liga.
Drużyny.
W Prva crnogorskiej lidze w sezonie 2015/16 występowało 12 drużyn.

</doc>
<doc id="3771660" url="https://pl.wikipedia.org/wiki?curid=3771660" title="Lynne Viola">
Lynne Viola

Lynne Viola (ur. 5 kwietnia 1955) – amerykańska i kanadyjska historyk, sowietolog.
Życiorys.
Doktorat na uniwersytecie w Princeton. Profesor University of Toronto. Jest specjalistką w dziedzinie historii społecznej i politycznej Rosji w XX wieku. Jej zainteresowania skupiają się na historii kobiet, chłopów, kultury politycznej i stalinowskiego terroru. Jest zaliczana do grona rewizjonistów. 

</doc>
<doc id="3771665" url="https://pl.wikipedia.org/wiki?curid=3771665" title="Most łyżwowy pod Czerwińskiem">
Most łyżwowy pod Czerwińskiem

Most pod Czerwińskiem nad Wisłą – tymczasowy most łyżwowy użyty przez wojska Królestwa Polskiego w kampanii letniej 1410 w trakcie wielkiej wojny z Krzyżakami.
Przekazy o jego wykorzystaniu zawarto w anonimowej "Kronice konfliktu" i "Rocznikach" Jana Długosza, gdzie określany jest jako most na łodziach. Konstrukcję przygotowano potajemnie zimą i wiosną 1410, spławiono Wisłą i 30 czerwca zmontowano powyżej Czerwińska, umożliwiając polskim oddziałom sprawne i szybkie sforsowanie rzeki w ciągu trzech dni. Następnie most zdemontowano i spławiono do Płocka. Użyto go ponownie w końcu września 1410 pod Przypustem, gdzie siły polskie przeprawiały się w drodze powrotnej z Prus.
Obiekt ten zapewnił szybszą przeprawę przez Wisłę, co stanowiło pewne zaskoczenie dla dowództwa krzyżackiego i ułatwiło koncentrację wojsk polsko-litewskich pod Czerwińskiem. Miało to istotny wpływ na dalszy przebieg kampanii, a tym samym na bitwę pod Grunwaldem. Zarówno pomysł wykorzystania takiej konstrukcji, jak i jej wykonanie oraz sprawne użycie, oceniane jest jako duży sukces ówczesnej polskiej inżynierii wojskowej.
Typ mostu.
Konstrukcja ta w różnych opracowaniach określana jest jako most pontonowy, co jednak według prof. Barbary Rymszy z warszawskiego Instytutu Badawczego Dróg i Mostów, nie jest precyzyjnym określeniem, ponieważ powinno używać się go wobec mostów opartych o łodzie (pontony) przetransportowane na miejsce przeprawy lądem. Natomiast w sytuacji, gdy łodzie są holowane lub spławiane rzeką do miejsca montażu, tak jak w konstrukcji z 1410, należy posługiwać się terminem most łyżwowy.
Cel wykonania.
Decyzja o budowie mostu zapadła na początku grudnia 1409 podczas narady w Brześciu Kujawskim z udziałem króla Władysława Jagiełły, wielkiego księcia Witolda i ich najbliższych doradców. Była wynikiem wyboru Czerwińska jako miejsca koncentracji sił polsko-litewskich. Most miał ułatwić przeprawę przez Wisłę chorągwi Królestwa Polskiego, nadciągających z zachodu (z Wielkopolski) i południa (Małopolska i Ruś Czerwona) oraz posiłków książąt mazowieckich. Następnie, już na północnym brzegu rzeki, oddziały te połączyłyby się z wojskami Wielkiego Księstwa Litewskiego, maszerującymi ze wschodu od strony Pułtuska, po sforsowaniu Narwi. Ponadto użycie tej konstrukcji w Czerwińsku umożliwiało utrzymanie w niepewności dowództwa sił krzyżackich co do głównego kierunku uderzenia armii polsko-litewskiej, którym był Malbork, tak by doprowadzić do stoczenia walnej bitwy.
Przygotowania.
Elementy przeprawy wykonywane były potajemnie w ciągu miesięcy zimowych i wiosennych 1410, w górze Wisły, pod Kozienicami, blisko Puszczy Radomskiej, z której pozyskiwano materiał do budowy. Nadzór nad pracami sprawował starosta radomski, Dobrogost Czarny z Odrzywołu, herbu Nałęcz. Bezpośrednim wykonawcą zadania był mistrz ciesielski Jarosław, o którym nic bliższego nie wiadomo, choć być może był tożsamy z Jarosławem, który otrzymał przywilej królewski 14 lutego 1410 na budowę młyna i tartaku nad Wieprzem pod Krasnymstawem.
Wybór Kozienic jako miejsca prac wynikał z sąsiedztwa puszczy oraz z faktu, iż była to jedna z ostatnich większych miejscowości nad Wisłą, bliskich rejonowi koncentracji wojsk, które nie leżały na terytorium księstw mazowieckich. Najprawdopodobniej prace wykonywali chłopi z majątku starosty pod kierunkiem rzemieślników-mieszczan. Prowadzone były na koszt króla.
Wykorzystanie.
Zgodnie z planem most został spławiony Wisłą, najpewniej 29 czerwca 1410. Zmontowano go w zaledwie pół dnia, 30 czerwca. Ustawiony był gdzieś powyżej klasztoru czerwińskiego, przy czym obecnie trudno dokładnie zlokalizować to miejsce (może na linii Kromnów – Zdziarka lub Kromnów – Czerwińsk).
Zgodnie z przekazem "Kroniki konfliktu" i "Roczników" Jana Długosza przeprawa wojsk polskich z towarzyszącym im taborem, artylerią i resztą sprzętu wojskowego, rozpoczęła się tego samego dnia i przebiegła bez żadnych wypadków przez kolejne dni, do 2 lipca. Jeszcze 30 czerwca król i większość chorągwi małopolskich znaleźli się na północnym brzegu Wisły, gdzie rozbito obóz. Pozostałym polskim oddziałom, które stopniowo przybywały w rejon koncentracji, zajęło to następne dni. Sama przeprawa odbywała się w dobrym, określonym porządku – jak przekazuje Długosz, wejścia na most strzegł zastęp wybranych rycerzy, pilnujący, by nie doszło do zamieszania i tłoku, wyloty zabezpieczone były także potężnymi belkami (kobyleniami), które uniemożliwiały zbliżanie się inną niż wyznaczona drogą, a każdej chorągwi towarzyszył przewodnik. Jak się wydaje, w korzystaniu z mostu pierwszeństwo dano taborom i artylerii, część chorągwi mogła sforsować rzekę wpław, dzięki niskiemu stanowi wody tego lata.
Nie wiadomo, kto kierował spławem konstrukcji, a także jej ustawianiem i samą przeprawą. W zakresie tego ostatniego zadania Długosz uwydatniał rolę króla, co przyjął Stefan M. Kuczyński, podkreślając udział monarchy aż po najdrobniejsze szczegóły, czego potwierdzeniem miała być późniejsza wzmianka w krzyżackim dokumencie z 1412 o udziale Jagiełły w kierowaniu budową zamku w Wielonie. Trudno jednak przypuszczać, by król faktycznie wszystkim kierował osobiście, bez pomocy innych osób.
Po moście przeprawiono bez uszkodzeń technicznych i większych drgań kilkunastotysięczne siły, wraz z artylerią, taborami i czeladzią obozową. Ich liczebność jest trudna do określenia, w literaturze naukowej przedstawiano rozmaite sposoby jej określenia, stąd szacunki badaczy są różne – 18 000 jazdy, 4000 piechoty, 30 dział i 8000 wozów, 18 000 jazdy i 2000 piechoty, 25 000 jazdy, 4000 piechoty i 8000–9000 wozów, około 20 000 jazdy i niemożliwa do określenia liczba czeladzi. Jeśli chodzi o rozmiary taboru, to Andrzej Nadolski, poddał krytycznej ocenie szacunki wynoszące od 8000 do 11 000 wozów, opierające się na założeniu, iż każda kopia rycerska dysponowała co najmniej jednym wozem, a do tego miały dochodzić jeszcze pojazdy z miast królewskich do transportu dział, amunicji i żywności. Jego zdaniem takie obliczenia należy znacznie zredukować, w oparciu o konkretne przykłady z czasów nieco późniejszych (np. znaną ze źródeł wielkość polskiego taboru w bitwie pod Chojnicami), i można przyjąć, że w armii polskiej w 1410 jeden wóz przypadał na 5–6 kombatantów.
Po zakończeniu przeprawy most rozebrano i spławiono do Płocka, by mógł być później ponownie wykorzystany. Stało się tak w końcu września 1410, gdy armia polska powracała z Prus. Po ogłoszeniu zakończenia wyprawy w ziemi dobrzyńskiej król z oddziałami nadwornymi, taborem, kontyngentami miejskimi i częścią pospolitego ruszenia rycerstwa stanął 25 września nad Wisłą pod Przypustem (koło Aleksandrowa Kujawskiego). Tam też ustawiono most, przy czym tym razem montaż napotkał bliżej nieznane trudności techniczne. Z tego powodu przeprawa nastąpiła dopiero po dwóch dniach, 27 września.
Dalsze losy konstrukcji pozostają nieznane. Wysunięto przypuszczenie, iż użyto jej części w trakcie kolejnych wojen z Krzyżakami, przy wznoszeniu innych przepraw na Wiśle (pod Zakroczymiem w 1414, Czerwińskiem w 1422 czy Nieszawą w 1454), co jednak wydaje się mało prawdopodobne, ponieważ elementy mostu musiałyby być poddawane specjalnej konserwacji.
Konstrukcja.
Nie zachowały się dokładne informacje na temat konstrukcji mostu, co zapewne wynikało z utrzymywania jego budowy w tajemnicy. W "Kronice konfliktu" został opisany lakonicznie, podkreślono jedynie niezwykłość konstrukcji i fakt, iż w trakcie przeprawy nikt nie odniósł obrażeń. Nieco więcej szczegółów na temat tego mostu na łodziach podał Długosz. Na bazie jego przekazu próbowano odtworzyć wymiary konstrukcji. Rozważania te dały rozmaite wyniki.
Szacunkowo do zmontowania mostu wykonano 500 belek 9-metrowych i 2500 desek 3,5-metrowych oraz od 168 do 200 łodzi-łyżew, prawdopodobnie płaskodennych, o wrzecionowatym kształcie, stabilnych, o długości 8–12 metrów i szerokości 2–3 metrów, na których opierać się miała konstrukcja. Zużyto w tym celu 500 m³ drewna z wyselekcjonowanych drzew o wysokiej jakości konstrukcyjnej. Skręcono też dużą ilość lin kotwicznych. Spław odbywał się prawdopodobnie po częściowym montażu przęseł, w formie katamaranów. Liczba przęseł mogła sięgać 80.
Most miał około 500 metrów długości, tyle bowiem wynosiła szerokość Wisły w okolicach Czerwińska. Możliwe jednak, iż był krótszy, co mogło wynikać z ukształtowania terenu wokół rzeki, obecności Kępy Śladowskiej i licznych łach piasku, które mogły zostać wykorzystane do przeprawy (możliwe, iż było kilka odcinków mostu między tymi wysepkami i brzegiem). Jego szerokość wyniosła prawdopodobnie około 2,4 metra, pomost był pokryty faszyną z zasypką ziemną, nie posiadał poręczy.
Znaczenie.
Most pod Czerwińskiem ułatwił szybką przeprawę przez Wisłę i przez to przyśpieszył koncentrację wojsk Polski i Litwy, które po sforsowaniu rzeki w tym miejscu mogły uderzyć na ziemię dobrzyńską, ziemię chełmińską i Pomezanię, kierując się na Malbork. Zagrożenie samego centrum państwa zakonnego miało zmusić Krzyżaków do przyjęcia bitwy w otwartym polu, czego efektem była bitwa pod Grunwaldem. Ponadto szybkość przeprawy przez ten most zaskoczyła dowództwo krzyżackie, czego dowodem są także wzmianki o nim w korespondencji zakonnej.
Trudno natomiast określić, w jakim stopniu niezwykła była sama konstrukcja. Długosz przedstawił w swoich "Rocznikach" opis spotkania w Toruniu (3 lipca) między wielkim mistrzem Ulrichem von Jungingenem a Dobiesławem Skoraczewskim, polskim rycerzem w służbie posłów węgierskich, Ścibora ze Ściborzyc i Mikołaja Gary, którzy wysłali go do obozu polskiego, gdzie przebywał 30 czerwca. Wedle kronikarza, przywódca zakonu nie wierzył w tak szybkie sforsowanie Wisły przez przeciwnika, przytaczając wiadomości swoich zwiadowców, mówiące, że siły polskie stoją nad rzeką, nie mogąc jej pokonać. Ponadto potraktował opowieści o moście jako niepoważne, twierdząc, iż doniesiono mu o wzniesieniu go w powietrzu. Kiedy Skoraczewski, który widział konstrukcję, zaczął wyjaśniać jej faktyczny wygląd, Jungingen odrzucił jego słowa jako kłamstwa czy też zbyt stronnicze, z uwagi na pochodzenie rozmówcy, ocenianie potęgi króla Polski. Niewykluczone, iż ta relacja nie jest wiarygodna, lecz to efekt świadomego, tendencyjnego kreowania wielkiego mistrza w kronice na osobę butną, pełną pychy, lekceważącą przeciwnika. Możliwe, iż przywódca zakonu szybko dowiedział się o moście i przeprawie, a rozmowa z polskim rycerzem potwierdziła otrzymane wcześniej informacje.
Zarówno "Kronika konfliktu", jak i przekaz Długosza, określają most pod Czerwińskiem jako nowość, wcześniej niespotykaną w Polsce. W polskiej literaturze naukowej uznaje się tę konstrukcję za śmiałe i nowatorskie rozwiązanie, spektakularny sukces ówczesnej inżynierii wojskowej, szczególnie pod względem tempa montażu, jak również długości mostu. Uznaje się także, iż był to pierwszy polski most, o którego eksploatacji zachowała się pisemna relacja.
Most na łodziach nie był zupełnie niezwykłym zjawiskiem w średniowiecznej Europie. Konstrukcje takie znano co najmniej od końca XI wieku, w ten sposób połączono np. brzegi Nogatu, ponadto w kampanii letniej 1410 podobny most zmontowano na Narwi pod Pułtuskiem dla przeprawy wojsk litewskich. Opisy takich rozwiązań technicznych pojawiają się także w traktach o sztuce wojennej z tej epoki. Chronologicznie najbliższym wielkiej wojnie z Krzyżakami był "Bellifortis" Konrada Kyesera, dzieło ukończone około 1405, bogato ilustrowane, gdzie i w opisie, i na miniaturze, przedstawiono most pływający, który może przypominać ten spod Czerwińska.
Upamiętnienie.
W styczniu 2010, z okazji przypadającego w tym roku sześćsetlecia bitwy pod Grunwaldem, pojawił się pomysł wykonania repliki mostu w celu przypomnienia tego obiektu i popularyzacji wiedzy o nim. Prace podjęto w warszawskim Instytucie Badawczym Dróg i Mostów, pod kierunkiem prof. Barbary Rymszy. W planach, z uwagi na żeglowność Wisły, nie brano pod uwagę budowy pełnowymiarowej repliki. Początkowo zakładano wzniesienie spacerowego molo w formie podkowy, którego dwa boki miały mieć postać współczesnych mostów saperskich, a jeden być rekonstrukcją o długości dwóch przęseł mostu z 1410. W budowie miały wziąć udział jednostki inżynieryjne Wojska Polskiego, co jednak się nie powiodło – z powodu konieczności walki z powodzią w maju i czerwcu 2010. Ostatecznie, z udziałem władz lokalnych, firmy mostowej z Warszawy, pomocy Domu Polonii w Pułtusku oraz Ochotniczej Straży Pożarnej z Nowego Dworu Mazowieckiego, zbudowano replikę składającą się z przęsła wspartego na łodziach i przęsła brzegowego z kobyleniami. Została uroczyście odsłonięta 26 czerwca 2010, w ramach czerwińskich obchodów sześćsetlecia bitwy grunwaldzkiej, połączonych z piknikiem historycznym "Przez Czerwińsk na Grunwald". Była jedynie czasową atrakcją, po trzech dniach została rozebrana.
Natomiast w Kozienicach, na terenie zespołu pałacowo-parkowego, znajduje się wielofigurowy pomnik upamiętniający budowę mostu wraz z repliką jego fragmentu. Wzniesiony na niewielkim pagórku monument przedstawia postać Władysława Jagiełły na koniu, którego za uzdę przytrzymuje Zbigniew Oleśnicki (w trakcie wielkiej wojny sekretarz królewski), a starosta Dobrogost Czarny przekazuje monarsze plany budowy mostu. Poniżej umieszczono figurę mistrza Jarosława, składającego ukłon władcy, a za nim postacie cieśli i kowala przy pracy. Za nimi umieszczono replikę dwóch przęseł mostu. Pomnik odsłonięto 19 czerwca 2010, w ramach kozienickich obchodów sześćsetlecia bitwy grunwaldzkiej.

</doc>
<doc id="3771671" url="https://pl.wikipedia.org/wiki?curid=3771671" title="Kullimaa (Vändra)">
Kullimaa (Vändra)

Kullimaa – wieś w Estonii, w prowincji Parnawa, w gminie Vändra.

</doc>
<doc id="3771675" url="https://pl.wikipedia.org/wiki?curid=3771675" title="Kurgja">
Kurgja

Kurgja – wieś w Estonii, w prowincji Parnawa, w gminie Vändra.

</doc>
<doc id="3771694" url="https://pl.wikipedia.org/wiki?curid=3771694" title="Park Narodowy „Jugyd wa”">
Park Narodowy „Jugyd wa”



</doc>
<doc id="3771702" url="https://pl.wikipedia.org/wiki?curid=3771702" title="Niedziela cudów">
Niedziela cudów

Niedziela cudów – potoczne określenie wydarzeń mających miejsce podczas ostatniej (34.) kolejki sezonu 1992/1993 I ligi polskiej.
W sezonie 1992/1993 o mistrzostwo Polski walczyły Legia Warszawa, ŁKS Łódź oraz Lech Poznań. Przed ostatnią kolejką rozgrywek ligowych w tabeli prowadziła Legia Warszawa przed ŁKS-em Łódź, mając tyle samo punktów, ale bilans bramkowy lepszy o trzy gole od klubu z Łodzi. W ostatniej kolejce sezonu ŁKS Łódź grał z Olimpią Poznań, a Legia Warszawa – z Wisłą Kraków. Obie drużyny wysoko wygrały swoje mecze (ŁKS Łódź 7–1, Legia Warszawa 6–0), co wzbudziło podejrzenia o korupcję. Chociaż nigdy nie udowodniono winy ani Legii Warszawa, ani ŁKS-owi Łódź, to władze Polskiego Związku Piłki Nożnej postanowiły anulować wyniki meczów obu drużyn i przyznać mistrzostwo Polski Lechowi Poznań.
Tło.
Obrońcą tytułu w sezonie 1992/1993 I ligi polskiej był Lech Poznań. W rundzie jesiennej rozgrywek klub ten odniósł wysokie zwycięstwa z Górnikiem Zabrze (5–0), Jagiellonią Białystok (5–0), Olimpią Poznań (6–1) oraz Hutnikiem Kraków (7–1). W kwalifikacjach Ligi Mistrzów UEFA odpadł jednak po porażce z IFK Göteborg (0–1, 0–3). W połowie rozgrywek Lech Poznań miał przewagę jednego punktu nad ŁKS-em Łódź oraz przewagę dwóch punktów nad Ruchem Chorzów oraz Widzewem Łódź. ŁKS Łódź natomiast w rundzie jesiennej między innymi wygrał z Ruchem Chorzów oraz zremisował z Widzewem Łódź i Legią Warszawa.
W rundzie wiosennej, 13 marca 1993 roku, Lech Poznań przegrał u siebie 1–2 z GKS-em Katowice, co było pierwszą przegraną klubu z Poznania u siebie od dwóch lat. W meczu z Zawiszą Bydgoszcz padł remis 2–2 po rzucie karnym podyktowanym dla Zawiszy Bydgoszcz w ostatniej minucie meczu. Lech Poznań przegrał również 2–3 z Wisłą Kraków oraz zremisował 1–1 z Siarką Tarnobrzeg. Ponadto w kwietniu wskutek problemów zdrowotnych z funkcji trenera ustąpił Henryk Apostel, którego zastąpił Roman Jakóbczak.
Słabsze wyniki uzyskane przez piłkarzy Lecha Poznań w rundzie wiosennej oraz niewielka liczba porażek poniesionych przez piłkarzy Legii Warszawa i ŁKS-u Łódź (odpowiednio sześć i cztery) spowodowały to, że przed ostatnią, 34. kolejką, ligi, klub ten zajmował trzecie miejsce w tabeli. Liderujące Legia Warszawa i ŁKS Łódź miały tyle samo punktów, aczkolwiek to Legia Warszawa prowadziła dzięki lepszemu o trzy gole bilansowi bramkowemu. W celu zdobycia tytułu Lech Poznań musiał zremisować przy porażkach obu rywali, bądź wygrać przy remisach. Legia Warszawa zapewniała sobie zdobycie tytułu poprzez zwycięstwo przy założeniu, że ŁKS Łódź wygra swój mecz mniej niż trzema bramkami więcej aniżeli Legia Warszawa swój; przeciwne rozwiązanie dawało tytuł ŁKS-owi Łódź.
"Czołówka I ligi polskiej (1992/1993) po 33. kolejce"
W ostatniej kolejce Lech Poznań grał z Widzewem Łódź (u siebie), Legia Warszawa z Wisłą Kraków (na wyjeździe), a ŁKS Łódź z pewną już spadku Olimpią Poznań (u siebie). Trener piłkarzy Olimpii Poznań, Janusz Białek, postanowił wystawić w meczu z ŁKS-em Łódź rezerwowy skład. Właściciel Wisły Kraków, Piotr Voigt, obiecał natomiast piłkarzom wysokie premie za wygranie spotkania z Legią Warszawa. Początkowo była mowa o kwocie 300 milionów złotych, po czym kwota ta została zmniejszona do 100 milionów złotych, które miały być wypłacone pod warunkiem uregulowania przez Legię Warszawa raty za Marcina Jałochę.
Przebieg meczów.
Mecze z udziałem Legii Warszawa i ŁKS-u Łódź były rozgrywane o tej samej porze. Pierwsza w swoim meczu prowadzenie objęła Legia Warszawa po golu zdobytym przez Wojciecha Kowalczyka w ósmej minucie meczu. W 21. minucie meczu rozgrywanego w Łodzi Andrzej Ambrożej strzelił gola na 1–0 dla ŁKS-u Łódź, a dwie minuty później Tomasz Wieszczycki podwyższył na 2–0. Legia Warszawa drugą bramkę zdobyła w 24. minucie po drugim trafieniu autorstwa Wojciecha Kowalczyka. W meczu rozgrywanym w Łodzi w 45. minucie Mirosław Szymkowiak samobójczym golem podwyższył na 3–0. W drugiej połowie, w 48. minucie, Tomasz Wieszczycki strzelił kolejną bramkę dla ŁKS-u Łódź. W Krakowie w 55. minucie spotkania gola na 3–0 dla Legii Warszawa strzelił Dariusz Czykier. W Łodzi w 61. minucie rezultat podwyższył Tomasz Cebula. W Krakowie, po faulu popełnionym na Juliuszu Kruszankinie, rzut karny wykorzystał Maciej Śliwowski, który strzelił jeszcze bramki w 66. i 69. minucie. Tymczasem w Łodzi w 83. minucie gola dla Olimpii Poznań strzelił Sławomir Suchomski. Minutę później rezultat na 6–1 podwyższył Tomasz Cebula, a wynik ustalił w 90. minucie Andrzej Ambrożej.
Lech Poznań zremisował natomiast 3–3 z Widzewem Łódź. Dwa gole dla klubu z Poznania strzelił Jerzy Podbrożny, a jedną bramkę zdobył Mirosław Trzeciak.
Następstwa.
Jeszcze w trakcie meczu Wisły Kraków z Legią Warszawa kibice klubu z Krakowa namawiali piłkarzy Wisły do zejścia z boiska, ponadto sugerując korupcję, namawiali ich do podzielenia się pieniędzmi. Istotnie, wysokie zwycięstwa odniesione przez drużyny Legii Warszawa i ŁKS-u Łódź wzbudziły podejrzenia o niesportową postawę drużyn: przekupstwo zarzucił Legii Warszawa podczas spotkania komentator sportowy – Tomasz Zimoch. Dziennik „Tempo” zasugerował natomiast, iż piłkarze Wisły zostali przekupieni kwotą 800 milionów złotych. Trener Legii, Janusz Wójcik, tuż po meczu powiedział jednak, iż spotkanie mogło wyglądać na „wyreżyserowane”, ale „Legii nie sprzyja reżyseria”.
Po meczach z udziałem Legii Warszawa i ŁKS-u Łódź władze Unii Europejskich Związków Piłkarskich (UEFA) zażądały wyjaśnień od władz Polskiego Związku Piłki Nożnej. 21 czerwca, tj. dzień po zakończeniu meczów, na Legię Warszawa, ŁKS Łódź, Olimpię Poznań i Wisłę Kraków stosunkiem głosów 5–4 władze Polskiego Związku Piłki Nożnej nałożyły zakazy transferowe i kary w wysokości 500 milionów złotych, jednakże wyniki meczów z ostatniej kolejki zostały utrzymane w mocy. Te decyzje zostały szeroko skrytykowane przez Legię, ŁKS i Olimpię.
W tym czasie władze Polskiego Związku Piłki Nożnej oświadczyły, że w próbce moczu pochodzącej od piłkarza Legii Warszawa Romana Zuba wykryto po meczu z Widzewem Łódź ( wygranym przez Legię Warszawa 2–1) podwyższony poziom testosteronu. Za to, decyzją podjętą przez członków Wydziału Gier Polskiego Związku Piłki Nożnej (w stosunku głosów 6–5), klub z Warszawy został ukarany walkowerem, co dawało tytuł ŁKS-owi Łódź. Druga analiza próbki, dokonana w Moskwie, nie potwierdziła jednak niedozwolonych środków w organizmie Romana Zuba.
10 lipca 1993 roku odbyło się zebranie władz Polskiego Związku Piłki Nożnej, podczas którego delegaci Polskiego Związku Piłki Nożnej wygłosili odmienne opinie na temat spotkań z udziałem Legii Warszawa i ŁKS-u Łódź. Wiceprezes związku – Ryszard Kulesza – zarzucił działaczom tolerancję dla korupcji w polskim futbolu, dodając, że „cała Polska widziała” to, iż mecz Wisły Kraków z Legią Warszawa był przekupiony; to zdanie poparł Zygmunt Lenkiewicz. Z drugiej strony Maciej Kapelczak odczytał orzeczenie, w myśl którego oskarżenia wobec Legii Warszawa i ŁKS-u Łódź powstały głównie w wyniku insynuacji dziennikarzy, a kary były nieuzasadnione z powodu braku dowodów. Potwierdzeniem słów wypowiedzianych przez Macieja Kapelczaka miały być opinie sędziów i kwalifikatorów oraz protokoły pomeczowe.
Podczas tego zebrania, mimo braku formalnych dowodów, stosunkiem głosów 68–20 przy 11 wstrzymujących się anulowano wyniki meczów Wisła Kraków – Legia Warszawa oraz ŁKS Łódź – Olimpia Poznań, jako oficjalny powód podając „brak ducha sportowej walki”. W efekcie tego postanowienia Wydział Gier Polskiego Związku Piłki Nożnej, realizując uchwałę przyjętą podczas Walnego Zjazdu Delegatów Polskiego Związku Piłki Nożnej, dokonał weryfikacji tabeli końcowej sezonu I ligi 1992/1993, wskutek czego odebrano mistrzostwo Polski Legii Warszawa, a mistrzem sezonu 1992/1993 został Lech Poznań. Po ogłoszeniu tej decyzji przebywający na zgrupowaniu w Zakopanem zawodnicy Legii Warszawa wystosowali oficjalny apel do wszystkich zawodników I-ligowych, w szczególności do Lecha Poznań, o solidarne zrzeczenie się punktów w ostatniej kolejce sezonu. Prośba powyższa pozostała bez odzewu. Po rozstrzygnięciu wydanym przez władze Polskiego Związku Piłki Nożnej, z funkcji wiceprezesa związku zrezygnował Michał Listkiewicz.
Decyzja podjęta przez władze Polskiego Związku Piłki Nożnej oznaczała również to, iż Lech Poznań zagra w kwalifikacjach Ligi Mistrzów, a Legia Warszawa i ŁKS Łódź – w Pucharze UEFA. Władze Unii Europejskich Związków Piłkarskich (UEFA) zdecydowały się jednak wykluczyć Legię Warszawa i ŁKS Łódź z rozgrywek europejskich w sezonie 1993/1994. Ponadto na Legię Warszawa, ŁKS Łódź i Wisłę Kraków została nałożona kara w postaci trzech ujemnych punktów w sezonie 1993/1994 I ligi.
"Czołówka I ligi polskiej (1992/1993) – końcowa klasyfikacja"
Postępowanie w sprawie handlu meczami badali również śledczy z prokuratury w Krakowie, jednak zostało ono umorzone.
Decyzja podjęta przez władze Polskiego Związku Piłki Nożnej wywołała również wpływ finansowy na Lecha Poznań, Legię Warszawa i ŁKS Łódź. Dla Legii Warszawa i ŁKS-u Łódź utrata miejsca w europejskich pucharach wiązała się ze stratą dochodów z transmisji telewizyjnych czy sprzedaży biletów. Mający wówczas problemy finansowe Lech Poznań natomiast był zmuszony wypłacić premie w związku ze zdobyciem mistrzostwa Polski, czego sądownie żądał między innymi Kazimierz Sidorczuk.
Występowały kontrowersje dotyczące tego, czy mecze z udziałem Legii Warszawa i ŁKS-u Łódź rozegrane w ramach 34. kolejki I ligi sezonu 1992/1993 były przekupione. Zarzuty dotyczące przekupstwa odparli między innymi prezes Olimpii Poznań – Bolesław Krzyżostaniak, piłkarze Legii Warszawa – Juliusz Kruszankin i Wojciech Kowalczyk, piłkarz ŁKS-u Łódź – Tomasz Wieszczycki czy sędzia – Michał Listkiewicz. Z drugiej strony rezerwowy bramkarz Legii Warszawa – Maciej Szczęsny – powiedział o tym, że cieszy się z tego, iż nie odebrał wówczas medalu za mistrzostwo Polski.
W 2004 i 2007 roku Legia Warszawa złożyła wnioski o uchylenie decyzji podjętej przez władze Polskiego Związku Piłki Nożnej i przywrócenie jej mistrzostwa Polski za sezon 1992/1993. Wnioski te zostały jednak odrzucone.
Odebranie Legii Warszawa tytułu mistrzowskiego za sezon 1992/1993 przyczyniło się do znacznego ochłodzenia stosunków między kibicami Legii Warszawa i Lecha Poznań.
W sezonie 1993/1994 mistrzem Polski została Legia Warszawa. Lech Poznań odpadł z kwalifikacji do Ligi Mistrzów, ulegając Spartakowi Moskwa (1–5, 1–2).
W 2021 roku piłkarz Wisły Kraków z sezonu 1992/1993 – Grzegorz Szeliga – przyznał się do sprzedania meczu z Legią Warszawa.

</doc>
<doc id="3771712" url="https://pl.wikipedia.org/wiki?curid=3771712" title="Prealpy Szwajcarskie">
Prealpy Szwajcarskie



</doc>
<doc id="3771716" url="https://pl.wikipedia.org/wiki?curid=3771716" title="34. kolejka I ligi polskiej w piłce nożnej (1992/1993)">
34. kolejka I ligi polskiej w piłce nożnej (1992/1993)



</doc>
<doc id="3771736" url="https://pl.wikipedia.org/wiki?curid=3771736" title="Eugeniusz Debich">
Eugeniusz Debich

Eugeniusz Debich (ur. 1926 w Pabianicach, zm. 27 kwietnia 2016) – polski działacz podziemia niepodległościowego w czasie II wojny światowej, kapitan WP w stanie spoczynku, działacz kombatancki.
Życiorys.
Był bratem dyrygenta Henryka Debicha. W trakcie II wojny światowej działał w podziemu niepodległośiowym zaś po wojnie pracował jako nauczyciel chemii i fizyki w Zakładach Przemysłu Bawełnianego im. Róży Luksemburg w Łodzi. Jako działacz kombatancki piastował między innymi funkcję prezesa pabianickiego koła Światowego Związku Żołnierzy Armii Krajowej z której zrezygnował po ujawnieniu przez IPN w październiku 2012 iż od 1946 był tajnym współpracownikiem służb PRL. Eugeniusz Debich przyznał się do współpracy ze służbami PRL i poprosił również o cofnięcie decyzji o nadaniu mu tytułu Honorowego Obywatela Miasta Pabianic (w marcu – 2012 Rada Miasta Pabianic zdecydowała o wyróżnieniu go tytułem Honorowego Obywatela Pabianic na wniosek działaczy ŚZŻAK). Zmarł 27 kwietnia 2016.

</doc>
<doc id="3771737" url="https://pl.wikipedia.org/wiki?curid=3771737" title="USS Panama">
USS Panama

Okręty US Navy o nazwie USS „Panama”

</doc>
<doc id="3771738" url="https://pl.wikipedia.org/wiki?curid=3771738" title="USS Barnes (CVE-20)">
USS Barnes (CVE-20)

USS Barnes (CVE-20) – lotniskowiec eskortowy typu "Bogue". Służył w US Navy w okresie II wojny światowej. Odznaczony trzema battle star za służbę w czasie II wojny światowej.
Pierwotnie klasyfikowany jako AVG-20, następnie przeklasyfikowany na ACV-20 20 sierpnia 1942 roku, na CVE-20 15 lipca 1943 roku i CVHE-20 12 czerwca 1955 roku.
Stępkę jednostki położono na podstawie kontraktu Maritime Commission. Przekazano jednostkę US Navy 1 maja 1942 roku. Zwodowano go 22 maja 1942 roku w stoczni Seattle-Tacoma Shipbuilding. Wszedł do służby 20 lutego 1943 roku.
Głównym zadaniem okrętu w czasie II wojny światowej było transportowanie samolotów i personelu amerykańskiego na Pacyfiku. Dodatkowo pełnił rolę okrętu szkoleniowego dla pilotów.
W okresie 20 listopada – 5 grudnia 1943 roku jego samoloty atakowały Tarawę.
Wycofany ze służby i przesunięty do rezerwy 29 sierpnia 1946 roku. Skreślony z listy jednostek floty 1 marca 1959 roku.

</doc>
<doc id="3771743" url="https://pl.wikipedia.org/wiki?curid=3771743" title="Halina Wołłowicz">
Halina Wołłowicz

Halina Wołłowicz-Hołownia ps. „Rena” (ur. 5 października 1927 w Wilnie, zm. 25 lutego 2021) – polska działaczka podziemia niepodległościowego w czasie II wojny światowej, żołnierz Armii Krajowej, uczestniczka powstania warszawskiego.
Życiorys.
Jest prawnuczką działacza niepodległościowego Michała Wołłowicza. Jej ojciec Henryk Wołłowicz był oficerem WP w okresie dwudziestolecia międzywojennego i brał udział w polskiej wojnie obronnej września 1939. Urodziła się w Wilnie i tam mieszkała do wiosny 1939 roku, kiedy wraz z rodzicami przeniosła się na warszawski Żoliborz. W czasie okupacji niemieckiej od 1942 roku działała w konspiracji niepodległościowej w ramach kompanii K-1 – batalionu „Karpaty” – Pułku „Baszta” – Komendy Głównej Armii Krajowej, w ramach której bała również udział w powstaniu warszawskim jako łączniczka i sanitariuszka na Mokotowie. W pierwszym dniu powstania warszawskiego 1 sierpnia 1944 po szturmie na tor wyścigów konnych na Służewcu opatrywała między innymi swojego rannego kolegę z Pułku „Baszta” – Rajmunda Kaczyńskiego ps. „Irka” (ojca Jarosława i Lecha Kaczyńskich). Została ranna 26 września 1944 na terenie Parku Dreszera. Jest jedną z bohaterek książki Anny Herbich pt. "Dziewczyny z Powstania". Jej siostrzeńcem jest były Prezydent RP Bronisław Komorowski. Jej pierwszym mężem był Tadeusz Kubalski ps. „Zbroja” zaś drugim Olgierd Hołownia ps. „Hal” – obaj uczestnicy powstania warszawskiego.
Pochowana na Cmentarzu Powązkowskim (IV Brama, kwatera 72-5-13/14).

</doc>
<doc id="3771747" url="https://pl.wikipedia.org/wiki?curid=3771747" title="Garbo">
Garbo



</doc>
<doc id="3771751" url="https://pl.wikipedia.org/wiki?curid=3771751" title="3D Express Coach">
3D Express Coach



</doc>
<doc id="3771752" url="https://pl.wikipedia.org/wiki?curid=3771752" title="Ismael Borrero Molina">
Ismael Borrero Molina



</doc>
<doc id="3771755" url="https://pl.wikipedia.org/wiki?curid=3771755" title="Okręty podwodne typu VIIB">
Okręty podwodne typu VIIB

Okręty podwodne typu VIIB – niemieckie okręty podwodne z czasów międzywojennych i drugiej wojny światowej. Jednokadłubowe jednostki o powiększonej względem okrętów typu "VIIA" wyporności oraz zwiększonym zasięgu, przenoszące też większą od swoich poprzedników liczbę torped zapasu.
Z wybudowanych w latach 1938–1941 24 jednostek tego typu, w wyniku działań wojennych zatopionych zostało 20 okrętów, pozostałe zaś zostały samozatopione przez własne załogi w roku 1945. Okręty tego typu prowadziły intensywne operacje bojowe w pierwszych latach wojny, kilka z nich uzyskało status jednych z najbardziej znanych okrętów U-Bootwaffe (U-99 Otto Kretschmera, U-47 Günthera Priena, U-100 Joachima Schepke), zaś U-48 został najskuteczniejszym okrętem podwodnym II wojny światowej, pod względem wielkości zatopionego tonażu przeciwnika.
Budowa okrętów.
W latach 1934–1935 na podstawie projektu jednostek typu "UBIII" opracowana została konstrukcja MVB, która nieco później uzyskała oznaczenie MVBVII. Projekt ten został jednak zarzucony, jako zbyt wymagający w stosunku do spodziewanych efektów. Po zawarciu jednak anglo-niemieckiego układu morskiego w czerwcu 1935 roku, postanowiono wykorzystać limity narzucone tym traktatem, zdecydowano więc o budowie 10 jednostek typu VIIA o wyporności 636 ton na powierzchni.
11 czerwca 1936 roku zwodowano więc U-33 – pierwszą jednostkę nowego typu oznaczonego jako "VIIA". Po trwających jedynie kilka miesięcy testach morskich (w 1936 i na początku 1937 roku), konstrukcja ta nie spotkała się jednak z dobrym przyjęciem. Wyrażając swoją opinię, dowodzący wówczas niemiecką flota podwodną "kapitän zur see" Karl Dönitz zarzucił im zbyt mała prędkość – która nie zmieniła się od czasów I wojny światowej, podczas gdy prędkość okrętów nawodnych znacznie wzrosła od tego czasu – nieodpowiednią nawet do zwalczania powolnych jednostek handlowych i niepożądaną tendencję do niestabilności, negatywnie ocenił także umieszczenie rufowej wyrzutni torpedowej powyżej linii wodnej, wysoko ponad kadłubem sztywnym. Utrudniało to jej użycie podczas rejsu na powierzchni, w miesiącach zimowych zaś powodowało zamarzanie wody destylowanej wewnątrz torped G7a. Zwrócił też uwagę, na potrzebę zwiększenia zasięgu nowych okrętów, sugerując umieszczenie dodatkowego paliwa w zewnętrznych zbiornikach balastowych (and. "saddle tanks") oraz wydłużenie okrętów.
Sugestie Dönitza miały istotny wpływ na ewolucję okrętów typu "VIIB" – jak nowe jednostki zostały oznaczone 24 listopada 1936 roku. Odpowiedzialne w czym czasie za ustalanie wymagań i konstrukcję okrętów „biuro K” za najważniejsze swoje zadanie uznało zwiększenie zasięgu nawodnego i prędkości nawodnej, oraz zapasu przenoszonych przez okręt torped. Pierwsze i trzecie z tych założeń zostało wypełnione przez zwiększenie długości konstrukcji o 2 metry i umieszczenie w niej większych "saddle tanks". Zwiększyło to wyporność na powierzchni o 120 metrów3 (120 ton), jednak wyporność standardowa została zwiększona jedynie z 500 do 517 ton, co miało wielkie znaczenie w kontekście limitów tonowych anglo-niemieckiego traktatu morskiego
Kontrakt na budowę pierwszych siedmiu jednostek typu VIIB (U45-U51) został zawarty 21 listopada 1936 roku ze stocznią Germaniawerft w Kilonii. Umowa na kolejne dwie jednostki tego typu została zawarta z tą samą stocznią 15 maja 1937 roku, 16 lipca zaś na kolejne dwa okręty. W grudniu 1937 roku zawarto umowę na budowę kolejnych czterech jednostek. 27 kwietnia 1938 roku zwodowano U-45 jako okręt wiodący nowego typu, którego budowę – po wybudowaniu 24 jednostek – zakończono 19 sierpnia 1941 roku, przyjęciem do służby U-87. Większość jednostek została wybudowana w stoczni Germaniawerft w Kilonii, jednak w czerwcu 1938 roku zamówienie na budowę ośmiu jednostek zostało udzielone stoczniom Vegesack w Bremie (U73–U76) i Lübecker Flenderwerke w Lubece (U84–U87). Jeszcze jednak gdy ostatnie jednostki typu VIIB znajdowały się w trakcie budowy, zwodowano pierwszy okręt kolejnego typu – U-69 typu "VIIC".
Konstrukcja.
Jednostki typu VIIB były jednokadłubowymi okrętami o wyporności nawodnej 753 ton oraz 857 ton w zanurzeniu, zdolnymi do rozwinięcia prędkości 17,2 węzła na powierzchni i 8 węzłów pod wodą. Kadłub okrętu miał długość 64,5 metra, 6,2 metra szerokości i 4,7 metra zanurzenia. Napęd okrętów tego typu tworzyły dwa silniki Diesla o mocy 1400 KM każdy oraz dwa silniki elektryczne o mocy 375 KM każdy. Wydajność silników spalinowych zwiększono o 20% przez zastosowanie super-doładowania, co pozwoliło na zwiększenie prędkości nawodnej o 1 węzeł, mimo zwiększenia wielkości okrętu. Pojemność zbiorników paliwa wynosiła 108 ton, co przy zastosowanym układzie napędowym zapewniało tym okrętom zasięg 6500 mil morskich przy prędkości 12 węzłów na powierzchni, oraz 90 mil w zanurzeniu przy prędkości 4 węzłów. Okręty typu VIIB wyposażone zostały w cztery wyrzutnie torpedowe kalibru 533 mm na dziobie oraz jedną wyrzutnię tego samego kalibru na rufie. Ich uzbrojenie stanowiło 14 torped G7a oraz G7e, pojedyncze działo 88 mm oraz działko przeciwlotnicze 20 mm. Według niektórych źródeł, zamiennie z torpedami, jednostki tego typu mogły przenosić do 39 min. Podstawowym środkiem rozpoznania jednostek VIIB – oprócz rozpoznania obrazowego za pomocą peryskopu – był sonar niskiej częstotliwości GHG ("Gruppen-Horch-Gerät"), który w sprzyjających okolicznościach zdolny był do wykrycia pojedynczego statku z odległości 20 km, zaś konwoju z odległości 100 km. Załogę każdego z tych okrętów tworzyły nominalnie 44 osoby.
Znaczącą zmianą w stosunku do wcześniejszej konstrukcji była konfiguracja rufy, w której zastosowano podwójne usterzenie w miejsce pojedynczego steru, co umożliwiło umieszczenie rufowej wyrzutni torpedowej wewnątrz kadłuba sztywnego, zaś torpeda wystrzeliwana była między płetwami sterowymi, przy czym jak już wspomniano, ładunek torped został zwiększony z 11 do 14 pocisków.
Służba okrętów.
Pierwsza jednostka nowego typu weszła do służby latem 1938 roku. W 21 stycznia tego roku, zdecydowano jednak o nowej strukturze floty podwodnej, która wejść miała w życie od 1 października 1939 roku. Zgodnie z nią, jednostki VIIB zostały rozdzielone między równymi flotyllami, i tak:
Okręty tego typu miały status operacyjny do drugiej połowy 1943 roku, po czym ocalałe jednostki otrzymały status jednostek treningowych. U-48, po zatopieniu 306 875 BRT, został najskuteczniejszym pod względem zatopionego tonażu okrętem podwodnym II wojny światowej.
Dowodzony przez Günthera Priena U-47, po przeniknięciu do brytyjskiej bazy w Scapa Flow zatopił tam pancernik HMS „Royal Oak”. Dowodzony przez Otto Kretschmera U-99 zatopił jednostki o łącznym tonażu 245 000 BRT. Trzy jednostki typu VIIB prowadziły operacje na Morzu śródziemnym (U-73, U-75, U-83).
Dowodzony przez Helmuta Rosenbauma U-73 zatopił na Morzu Śródziemnym m.in. brytyjski lotniskowiec HMS Eagle.

</doc>
<doc id="3771757" url="https://pl.wikipedia.org/wiki?curid=3771757" title="Yurisandy Hernández">
Yurisandy Hernández

Yurisandy Hernández Ríos (ur. 15 lutego 1990) – kubański zapaśnik walczący w stylu klasycznym. Olimpijczyk z Rio de Janeiro 2016, gdzie zajął siedemnaste miejsce w kategorii 75 kg.
Zajął 33. miejsce na mistrzostwach świata w 2017. Złoty medalista mistrzostw panamerykańskich w 2017 roku.

</doc>
<doc id="3771760" url="https://pl.wikipedia.org/wiki?curid=3771760" title="Betzabeth Arguello">
Betzabeth Arguello



</doc>
<doc id="3771762" url="https://pl.wikipedia.org/wiki?curid=3771762" title="Muhammad Bakir al-Madżlisi">
Muhammad Bakir al-Madżlisi

Muhammad Bakir al-Madżlisi (arab. محمد باقر المجلسي; pers. محمدباقر مجلسی, "Mohammad Bagher Madżlesi"), potocznie zwany Al-Allama al-Madżlisi (arab. العلامة المجلسي; pers. علامه مجلسی, "Allama-je Madżlesi") (ur. pomiędzy 1615 a 1630 w Isfahanie, zm. około 1700 tamże) – renomowany i potężny perski konserwatywny uczony muzułmański okresu safawidzkiego. Określa się go mianem "jednego z najpotężniejszych i wpływowych ulemów szyickich wszech czasów", którego "polityka, zasady i czyny skierowały imamicki islam szyicki w kierunku rozwoju który trwa do chwili obecnej".
Urodził się w rodzinie cenionego teologa i uczonego, achbaryty Muhammada Taki al-Madżlisiego (ur. 1594/95, zm. 1659/60). Miał dwóch braci (Abd Allaha i Aziz Allaha) i cztery siostry (w tym Amin Begum), które poślubiły innych renomowanych uczonych szyickich. Odpowiada m.in. za zdławienie sufizmu, który do tej pory miał znaczne wpływy na islam szyicki, mistycznych filozofii, "falsafy", sunnizmu na terenie państwa Safawidów, a także "achbaryzmu" w obrębie szkoły dżafaryckiej, co doprowadziło do znacznego umocnienia pozycji duchowieństwa szyickiego.
Dzieła.
Napisał kilkadziesiąt prac i polemik, m.in.:

</doc>
<doc id="3771767" url="https://pl.wikipedia.org/wiki?curid=3771767" title="Połajanki Lokego">
Połajanki Lokego

Połajanki Lokego ("Lokasenna") – pieśń zaliczana do Eddy poetyckiej.
Treść.
Pieśń poprzedza wstęp pisany prozą, wprowadzający słuchacza. Informuje on o tym, że olbrzym zwany Egirem bądź Gymirem wytworzył niegdyś wielki kocioł piwa. Chciał wyprawić dla bogów ucztę, na której wypiją jego napój. Z jego zaproszenia skorzystali Odyn, Frigg, Sif, Bragi, Idunn, Njord, Skadi, Frey, Freya i wielu innych. Przybył też Loke. Największym nieobecnym był Thor, bawiący wtedy na wschodzie.
Z początku uczta wyglądała na udaną. Złoto oświetlało spokojnie ucztujących, a ich kubki napełniały się same. Goście bardzo chwalili sługi swego gospodarza, co zdenerwowało Lokego do tego stopnia, że zabił on Fimafenga, jednego ze służących Egira. Wzbudził tym uczynkiem gniew Asów, którzy zatrzęśli swymi tarczami i wypędzili mordercę do lasu, po czym wrócili do uczty.
Loke powrócił jednak. Zbliżył się do innego służącego Gymira, Eldira, i jął rozpytywać go, o czym też ucztujący mówią. Uzyskał informacje, że konwersacja dotyczy broni oraz bitew i dokonanych w nich czynów, którymi chwalili się nieprzyjaźni mu bogowie. Loke zdecydował więc powrócić na ucztę i namieszać. Pieśń określa to słowami "zamieszać miód ze złem".
Tak więc wygnany Loke wstąpił ponownie na ucztę Egira. Bogowie umilkli, a przybysz zażądał podania sobie dobrego miodu. Wtedy odezwał się Bragi, mówiąc, iż bogowie sami wiedzą, kto powinien zostać zaproszony na ucztę. Loke wszedł w spór. Najpierw zwrócił się do Odyna i wypomniał mu dawne braterstwo krwi. Odyn obiecał mu wtedy, że sam nie sięgnie po swój kubek, dopóki nie zostanie napełniony kubek Lokego, po czym nakazał, aby napełnić naczynie dla kłopotliwego gościa. Ten jednak nie napił się, lecz kontynuował kłótnię. Skierował się ku Bragiemu, oskarżając go o tchórzostwo. Idunn starała się załagodzić konflikt, ale Loke zaatakował wtedy i ją, mówiąc, że ma słabość do mężczyzn i że trzymała w objęciach mordercę swego brata. Trudno wyjaśnić ten zarzut, gdyż inne teksty o nim nie wspominają. Tymczasem do konfliktu przyłączyła się Gefion, powtórnie zabrał głos Odyn, na co Loke odpowiedział, że Odyn nie dowodził roztropnie bitwami, ofiarując zwycięstwo nie tym, którzy bardziej sobie na nie zasłużyli. Oskarżony o obdarzanie zwycięstwem w bitwie tchórzy, Odyn przypomniał Lokemu, że niegdyś mieszkał on pod ziemią przez osiem zim, zajmując się dojeniem krów, uprawiając stosunki homoseksualne z innymi mężczyznami i rodząc im dzieci. W tamtych czasach Germanie uznawali to za wielki zarzut. Loke w odpowiedzi opowiedział, jak to Odyn walił w bęben na wyspie Samsey, parając się magią przeznaczoną dla kobiet. Również tę czynność uważano za uwłaczającą dla mężczyzny. Dalej Loke znieważył boginie Frigg i Freyę – wypominając pierwszej zdradę męża ze swymi szwagrami – Wilim i We – drugiej natomiast rozpustę z wszystkimi Asami i elfami. Njorda natomiast oskarżył o spłodzenie potomka z kazirodczego związku z własną siostrą, z którego to narodzili się Frey i Freya. Tyr z kolei został znieważony, gdyż miał dziecko z żoną Lokego. Kłótnię spróbowała zakończyć Sif, podając Lokemu miód w naczyniu z kryształu, obdarowany jednak począł mówić, jak to zdradziła z nim swego męża. Wtedy właśnie ze wschodu wrócił wspomniany Thor, a jego przybycie obwieściły drżenia gór. Loke wystraszył się go i uciekł. W tym miejscu kończy się pieśń.
Zakończenie historii również pisane jest prozą. Fragment ten figuruje pod swoim własnym tytułem "O Lokem". Niemiły gość Egira przybrał po ucieczce postać łososia, by ukryć się w wodospadzie opadającym do fiordu Frangangr. Asowie jednak znaleźli go i odłowili. Pojmanego związali jelitami jego syna Nára (drugiego potomka Lokego, imieniem Narwi, uczynili wilkiem). Skadi, którą Loke obraził, wzięła jadowitą żmiję. Umieściła ją powyżej głowy Lokego, tak by jad żmii kapał związanemu na głowę. Żona Lokego wzięła natomiast czaszę i podstawiła ją tak, by uchronić męża przed jadem. Jednakże co jakiś czas czasza wypełnia się. Żona Lokego musi ją wtedy opróżnić. W tym czasie jad żmii kapie Lokemu na głowę. Związany kurczy się wtedy i wywołuje drżenia obejmujące ziemię. W ten sposób Germanie tłumaczyli trzęsienia ziemi.
Powstanie.
Miejscem powstania pieśni wydaje się być Skandynawia. Przemawia za tym choćby wspomnienie rzeczywiście istniejącej duńskiej wyspy Samsey. Również postać Gefion pojawia się później w źródłach z Danii. Nie ma żadnych argumentów za tym, by Germanie kontynentalni znali tę opowieść. O ile mieli oni zapewne podobne pieśni, nie występował w nich znany jedynie w Skandynawii Loke.
Nie wydaje się, by wszystkie omówione wyżej elementy powstały jednocześnie. Wstęp, zakończenie i krótka wstawka prozą powstać musiały później. Wstęp ma bowiem wytłumaczyć słuchaczom, o czym opowiada pieśń, by mogli ją zrozumieć. Sama pieśń powstała zapewne jeszcze przed przyjęciem w Skandynawii chrześcijaństwa. Wskazuje na to doskonała orientacja autora w mitologii germańskiej, wprowadzenie do pieśni kilku mało znanych postaci, jak choćby Idunn. Uwagę badaczy zwrócił również sceniczny charakter pieśni, o wartkiej akcji skupionej wokół głównej postaci. W rezultacie doszukiwali się oni w niej funkcji kultowych bądź też szacowali jej czas powstania na późniejszy. Utwory opisujące uczty modne były zwłaszcza w XII wieku. Jednakże ucztowano i wcześniej. Sławienie w pieśniach uczt nie dziwi u ludzi cierpiących głód. Charakterowi kultowemu przeczy zaś brak jakichkolwiek elementów związanych z kultem.
Czas powstania pieśni próbowano określić również na podstawie ukazania w niej bogów w kategoriach moralnych. Otóż każdy z nich został w niej zganiony. Wysunięto więc hipotezę, że pieśń może stanowić w istocie satyrę na bogów. Oznaczałoby to, że mogła powstać w czasie bezpośrednio poprzedzającym chrystianizację Skandynawii lub też w trakcie zmiany religii. Z drugiej jednak strony trudno ten pogląd uzasadnić. Powstaje pytanie o autora takiej satyry. Kościół katolicki nie prowadził walki ideologicznej z wierzeniami germańskimi. W dawnych bogach widział niebezpieczeństwo zbyt duże, by śmiać się z nich, tworzyć na nich satyrę. Nie uznawał ich za wymyślone umysłem ludzkim twory, ale za demony, wyrządzające człowiekowi zło. Daleka od takiej wizji jest omawiana pieśń. Występujący w niej bogowie nie pomagają ani nie szkodzą ludziom. Po prostu siedzą i ucztują. Przeczy to chrześcijańskiemu źródłu pieśni. Opisywanie ułomnych bogów łączy się raczej z ludowym charakterem pieśni. Nie opisuje ona Odyna jako wielkiego wodza. Ucztujący piją piwo, napój szeroko rozpowszechniony u Germanów. Również pity przez Lokego miód to stary indoeuropejski napój. Naczynia z kryształu czy raczej szkła, jakie dano Lokemu, kupowano w Skandynawii. Natomiast w innych pieśniach Eddy pite jest wino, droższe i rzadsze od piwa.
Kolejny argument odnośnie do czasu powstania pieśni wynika z opisu stosunków społecznych. Egir miał bowiem służących. Pieśń nie mogła więc powstać w czasach, kiedy wśród Germanów służących jeszcze nie było. Uwagę zwraca ich niska pozycja. Zabicie służącego spotyka się z gniewem bogów, wyrażonym potrząsaniem tarczami, ale jedyną karą spadającą na Lokego za zabójstwo służącego jest wygnanie. Przywodzi to na myśl niewolnictwo. Niewolnik był bowiem własnością pana i za zabicie go należało po prostu uiścić właścicielowi jego wartość. "Połajanki Lokego" powstałyby więc w czasie, gdy Germanie praktykowali już niewolnictwo, a więc w czasie wypraw wikingów, biorących ludzi w niewolę.

</doc>
<doc id="3771770" url="https://pl.wikipedia.org/wiki?curid=3771770" title="Fanny (zespół muzyczny)">
Fanny (zespół muzyczny)

Fanny – zespół rockowy działający w pierwszej połowie lat siedemdziesiątych XX wieku.
Grupa była jedną z pierwszych stworzonych przez same kobiety (razem z Goldie &amp; the Gingerbreads i The Pleasure Seekers, w którym grała kiedyś Suzi Quatro). Zespół był pierwszą żeńską formacją, która wydała krążek (pierwszym był "Fanny" z 1970) w jednej z mainstreamowych wytwórni muzycznych. Dwa single grupy osiągnęły co najmniej 40 miejsce na amerykańskiej liście przebojów Billboard Hot 100. Zespół wydał pięć płyt przed rozpadem w 1975. Grupa została okrzyknięta "matkami chrzestnymi kobiecego rocka" (z ang. "Godmothers of Chick Rock"). Fanny było inspiracją dla późniejszej basistki The Runaways, Jackie Fox.
Wczesne lata.
June i Jean Millington przeprowadziły się z rodziną z miasta Manila w Filipinach do Sacramento w Kalifornii w 1961 roku. W szkole średniej siostry założyły zespół "the Svelts", do którego oprócz nich należały Addie Lee (gitara) i Brie Brandt (perkusja). Perkusistka wkrótce została zastąpiona przez Alice de Buhr. "The Svelts" wkrótce się rozpadły. De Buhr założyła wtedy kolejny zespół - "Wild Honey". Siostry Millington dołączyły do grupy. "Wild Honey" grało covery zespołów z gatunku Motown. Wkrótce formacja przeniosła się do Los Angeles.
Rozwój zespołu.
"Wild Honey" nie mogło osiągnąć sukcesu w zdominowanej przez mężczyzn rockowej scenie muzycznej, dlatego zespół zdecydował się na rozwiązanie po swoim ostatnim występie w klubie "The Troubadour" w 1969 roku.
Mimo decyzji o rozpadzie zespołu, formacja kontynuowała działalność ze względu na producenta Richarda Perry'ego, który poszukiwał w tamtym czasie żeńskiego zespołu, któremu mógłby pomóc w karierze. Zespół podpisał kontrakt z Reprise Records, nadal pod nazwą "Wild Honey".
Przed nagrywaniem pierwszego albumu do grupy dołączyła keyboardzistka Nickey Barclay, która należała przedtem do zespołu Joego Cockera w trakcie trasy koncertowej (z której pochodzi album "Mad Dogs &amp; Englishmen"). Wtedy zmieniono nazwę zespołu na "Fanny", co w slangu młodzieżowym odnosi się do kobiecych genitaliów, ale według zespołu miało to oddawać klimat "kobiecej duszy".
Szczyt kariery: 1970-1973.
Richard Perry był producentem trzech pierwszych albumów zespołu: "Fanny" (1970), "Charity Ball" (1971) i "Fanny Hill" (1972). Tytułowy utwór z drugiego albumu ("Charity Ball") osiągnął 40 miejsce Billboard Hot 100. Członkinie grupy pracowały również nad innymi projektami jako muzycy sesyjni, m.in. na albumie Barbry Streisand z 1971. Czwarty album grupy, "Mother's Pride" (1973) był produkowany przez Todda Rundgrena. Wraz z młodą inżynierką dźwięku, Leslie Ann Jones, jako ich menadżer na trasach koncertowych Fanny koncertowało na całym świecie, otwierając koncerty dla takich zespołów jak Slade, Jethro Tull i Humble Pie, zyskując popularność w Wielkiej Brytanii. Artykuł w magazynie Sounds z 1971 roku opisuje Fanny: "Wydaje się, że one supportują każdego."
Koniec kariery.
Po wydaniu albumu "Mother's Pride", gitarzystka June Millington i perkusistka Alice de Buhr opuściły formację. Patti Quatro (siostra Suzi Quatro) zastąpiła June, a Brie Brandt (która grała z siostrami Millington we wczesnych latach Fanny, kiedy zespół nazywał się "The Svelts") zastąpiła Alice. Ten nowy skład zespołu podpisał kontrakt z Casablanca Records. W roku 1974 pojawił się ostatni album grupy, "Rock and Roll Survivors". Brandt opuściła Fanny krótko po wydaniu płyty, by wyjść za mąż za kompozytora Jamesa Newtona Howarda. Perkusistka na krótko została zastąpiona przez Cam Davis.
Zespół wkrótce rozpadł się, nawet pomimo tego, że singel "Butter Boy" został najlepiej notowanym singlem Fanny, zajmując 29 miejsce Billboard Hot 100 w kwietniu 1975.
Po rozpadzie zespołu.
W wywiadzie z magazynem "Rolling Stone" z 1999 roku, David Bowie opisał swój respekt wobec grupy:"Jeden z najważniejszych żeńskich zespołów amerykańskiego rocka został pogrzebany bez pamięci. I to jest Fanny. Były jednymi z najlepszych rockowych zespołów ich czasów, około 1973. One były niezwykłe... są równie ważne jak każdy inny zespół; to po prostu nie był ich czas. Ożywcie Fanny. I wtedy będę wiedział, że mój wysiłek się skończył."
Po rozpadzie, siostry Jean i June Millington założyły nowy zespół "the L.A. All-Stars", który miał początkowo być nową wersją Fanny. Kilka wytwórni muzycznych zainteresowało się grupą, ale zgodziło się na kontrakt pod warunkiem, że zespół nadal będzie koncertował i wydawał płyty jako Fanny. June Millington nie zgodziła się na te warunki.
June, opisana przez magazyn "Guitar Player" jako najgorętsza gitarzystka w przemyśle muzycznym, stała się wkrótce także producentem dla takich artystów jak Holly Near, Cris Williamson i Bitch and Animal. June założyła także muzyczny obóz dla nastolatek. Jean Millington wyszła za mąż za gitarzystę Davida Bowiego, Earla Slicka. Siostry Millington współpracowały ze sobą w 2011 roku, wydając album "Play Like A Girl" w wytwórni "Fabulous Records" należącej do June.
Dyskografia.
"Kompilacje/albumy live:"

</doc>
<doc id="3771771" url="https://pl.wikipedia.org/wiki?curid=3771771" title="Arkadiusz Rogowski">
Arkadiusz Rogowski

Arkadiusz Rogowski (ur. 30 marca 1993) – polski lekkoatleta specjalizujący się w rzucie młotem.
Kariera sportowa.
Zawodnik klubów: AZS-AWF Warszawa (2007-2012), RKS Skra Warszawa (od 2013). Trzykrotny brązowy medalista mistrzostw Polski (2015, 2016, 2017). Trzykrotny młodzieżowy mistrz Polski (2013, 2014, 2015). Uczestnik młodzieżowych mistrzostw Europy (2013 - 10 miejsce, 2015 - 9 miejsce). Rekord życiowy 73,10 (2015).

</doc>
<doc id="3771772" url="https://pl.wikipedia.org/wiki?curid=3771772" title="Kurek (szczyt)">
Kurek (szczyt)



</doc>
<doc id="3771773" url="https://pl.wikipedia.org/wiki?curid=3771773" title="Buczak (Sudety)">
Buczak (Sudety)



</doc>
<doc id="3771774" url="https://pl.wikipedia.org/wiki?curid=3771774" title="Chums">
Chums

Chums (, pol. „jedna piąta”) – prawo wspólnoty muzułmańskiej do nadwyżki indywidualnego majątku wyznawcy islamu. Historycznie stanowił religijny obowiązek armii muzułmańskiej, która była zobowiązana do przekazania jednej piątej łupów wojennych na rzecz urzędującego kalifa, sułtana, czy imama. W dzisiejszych czasach, sunnici i szyici różnią się w definicji tego, co dokładnie zawiera w sobie "chums"; według sunnitów jest to jedna piąta łupów wojennych, znalezionego skarbu, wydobytych minerałów itp. Podatek jest naliczany od mienia ruchomego i nie. Ze względu na to iż w teologii szyickiej-imamickiej zbrojny dżihad ofensywny jest „zawieszony” do momentu powrotu ostatniego imama, "chums" jest 20% podatkiem płaconym na początku każdego roku rozrachunkowego, z nadwyżki wypracowanej w ciągu roku przez indywidualną działalność gospodarczą. Historycznie w islamie szyickim, "chums" był dzielony następująco; 1/2 szła na rzecz imamów, ich potomków i sukcesorów, 1/2 była równo rozprowadzana wśród uczonych i ubogich/potrzebujących/niedołężnych.

</doc>
<doc id="3771776" url="https://pl.wikipedia.org/wiki?curid=3771776" title="Lokasenna">
Lokasenna



</doc>
<doc id="3771778" url="https://pl.wikipedia.org/wiki?curid=3771778" title="Jakub Szczawiński">
Jakub Szczawiński



</doc>
<doc id="3771781" url="https://pl.wikipedia.org/wiki?curid=3771781" title="Grand Prix Belgii 2016">
Grand Prix Belgii 2016

Grand Prix Belgii 2016 (oficjalnie Formula 1 Belgian Grand Prix 2016) – trzynasta eliminacja Mistrzostw Świata Formuły 1 w sezonie 2016. Grand Prix odbywa się w dniach 26–28 sierpnia 2016 roku na torze Circuit de Spa-Francorchamps w Stavelot.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3771788" url="https://pl.wikipedia.org/wiki?curid=3771788" title="Fanny (album)">
Fanny (album)

Fanny – debiutancki album zespołu o tej samej nazwie, wydany w 1970 roku przez Reprise Records.
Album został ponownie wydany na płycie kompaktowej w 2013 roku przez wytwórnię "Real Gone Music".
Lista utworów.
"Utworzono na podstawie materiału źródłowego."

</doc>
<doc id="3771789" url="https://pl.wikipedia.org/wiki?curid=3771789" title="Tłuszczakowe">
Tłuszczakowe



</doc>
<doc id="3771790" url="https://pl.wikipedia.org/wiki?curid=3771790" title="Steatornithiformes">
Steatornithiformes



</doc>
<doc id="3771797" url="https://pl.wikipedia.org/wiki?curid=3771797" title="Charity Ball">
Charity Ball

Charity Ball – drugi album zespołu Fanny, wydany w 1971 roku przez Reprise Records.
Album został ponownie wydany na płycie kompaktowej w 2014 roku przez wytwórnię "Real Gone Music".
Lista utworów.
"Utworzono na podstawie materiału źródłowego."

</doc>
<doc id="3771800" url="https://pl.wikipedia.org/wiki?curid=3771800" title="Jakub Szczawiński (zm. 1584)">
Jakub Szczawiński (zm. 1584)

Jakub Szczawiński z Wielkiego Szczawina herbu Prawdzic (zm. w 1584 roku) – sędzia ziemski gostyniński, poborca w ziemi gostynińskiej.
Poseł ziemi gostynińskiej na sejm piotrkowski 1562/1563 roku, sejm warszawski 1563/1564 roku, sejm 1565 roku, sejm 1566 roku, sejm 1567 roku, sejm 1570 roku, poseł województwa rawskiego na sejm 1578 roku.

</doc>
<doc id="3771802" url="https://pl.wikipedia.org/wiki?curid=3771802" title="Egir">
Egir



</doc>
<doc id="3771804" url="https://pl.wikipedia.org/wiki?curid=3771804" title="Nocolotowe">
Nocolotowe

Nocolotowe (Nyctibiiformes) – nowo wyróżniony rząd ptaków z infragromady ptaków neognatycznych (Neognathae).
Zasięg występowania.
Rząd obejmuje gatunki występujące w Ameryce Południowej i Środkowej
Systematyka.
Do rzędu należy jedna rodzina, tradycyjnie zaliczana do rzędu lelkowych:

</doc>
<doc id="3771808" url="https://pl.wikipedia.org/wiki?curid=3771808" title="Rosław Szczawiński">
Rosław Szczawiński

Rosław Szczawiński herbu Prawdzic – podstarości gostyniński.
Poseł województwa rawskiego na sejm 1578 roku. 

</doc>
<doc id="3771809" url="https://pl.wikipedia.org/wiki?curid=3771809" title="Régis Manon">
Régis Manon

Régis Manon (ur. 22 października 1965 w Libreville, zm. 1 stycznia 2018 tamże) – gaboński piłkarz występujący na pozycji napastnika.
Kariera klubowa.
Manon karierę rozpoczynał w 1981 roku w zespole FC 105 Libreville. Dwa razy zdobył z nim mistrzostwo Gabonu (1982, 1983). W 1983 roku przeszedł do rezerw francuskiego klubu Tours FC, grających w Championnat National. Spędził w nich sezon 1983/1984, a następnie został włączony do pierwszej drużyny Tours, występującej w Division 1. W lidze tej zadebiutował 14 grudnia 1984 w wygranym 2:1 meczu z AS Monaco. 26 marca 1985 w przegranym 2:3 pojedynku z Olympique Marsylia strzelił pierwszego gola w Division 1. W sezonie 1984/1985 wraz z zespołem zajął 19. miejsce w Division 1 i spadł z nim do Division 2. Z kolei w sezonie 1987/1988 spadł do Championnat National. W następnym awansował jednak z powrotem do Division 2.
W 1990 roku Manon odszedł do zespołu Championnat National – US Joué-les-Tours. W sezonie 1990/1991 spadł z nim do Championnat de France amateur. W 1993 roku wrócił do FC 105 Libreville, gdzie grał do końca kariery w 1996 roku.
Kariera reprezentacyjna.
W reprezentacji Gabonu Manon zadebiutował w 1986 roku. W 1994 roku znalazł się w drużynie na Puchar Narodów Afryki. Zagrał na nim w spotkaniu z Nigerią (0:3), a Gabon odpadł z turnieju po fazie grupowej.
W 1996 roku Manon ponownie został powołany do kadry na Puchar Narodów Afryki. Wystąpił na nim w meczu z Zairem (2:0), a Gabon zakończył turniej na ćwierćfinale.

</doc>
<doc id="3771810" url="https://pl.wikipedia.org/wiki?curid=3771810" title="Formula 1 Belgian Grand Prix 2016">
Formula 1 Belgian Grand Prix 2016



</doc>
<doc id="3771812" url="https://pl.wikipedia.org/wiki?curid=3771812" title="Kosarzew-Stróża-Kolonia">
Kosarzew-Stróża-Kolonia

Kosarzew-Stróża-Kolonia – część wsi Kosarzew-Stróża położonej w województwie lubelskim, w powiecie lubelskim, w gminie Krzczonów.
W latach 1975–1998 miejscowość należała administracyjnie do dawnego województwa lubelskiego.
Położenie.
Miejscowość położona jest nad nienazwanym ciekiem, będącym dopływem Kosarzewki, na wysokości 260 m n.p.m.

</doc>
<doc id="3771813" url="https://pl.wikipedia.org/wiki?curid=3771813" title="Paszczakowe">
Paszczakowe

Paszczakowe (Podargiformes) – rząd ptaków z infragromady neognatycznych (Neognathae).
Zasięg występowania.
Rząd obejmuje gatunki występujące w południowej i południowo-wschodniej Azji, Australii, na Nowej Gwinei i Wyspach Salomona. 
Systematyka.
Do rzędu należy jedna rodzina:

</doc>
<doc id="3771817" url="https://pl.wikipedia.org/wiki?curid=3771817" title="Podargiformes">
Podargiformes



</doc>
<doc id="3771818" url="https://pl.wikipedia.org/wiki?curid=3771818" title="Sownikowe">
Sownikowe

Sownikowe (Aegotheliformes) – monotypowy rząd ptaków z infragromady ptaków neognatycznych (Neognathae).
Zasięg występowania.
Rząd obejmuje gatunki występujące w większości na Nowej Gwinei i sąsiednich wyspach (Molukach, d’Entrecasteaux i Aru), ale można je również spotkać na Nowej Kaledonii i w Australii.
Systematyka.
Do rzędu należy jedna rodzina:

</doc>
<doc id="3771821" url="https://pl.wikipedia.org/wiki?curid=3771821" title="Maciej Kos">
Maciej Kos

Maciej Kos herbu własnego – podkomorzy pomorski w latach 1578-1592, dworzanin Stefana Batorego.
Poseł województwa pomorskiego na sejm 1578 roku.

</doc>
<doc id="3771823" url="https://pl.wikipedia.org/wiki?curid=3771823" title="Referendum na Węgrzech w 1989 roku">
Referendum na Węgrzech w 1989 roku

Referendum na Węgrzech w 1989 roku odbyło się 26 listopada. Głosujący mieli zdecydować, czy prezydent powinien zostać wybrany po wyborach parlamentarnych, czy organizacje powiązane z Węgierską Socjalistyczną Partią Robotniczą powinny być mieć zakaz działania w miejscach pracy, czy należy rozliczyć partię z nieruchomości posiadanych przez nią lub pozostających pod jej zarządem i czy należy rozwiązać milicję. Odpowiedź na wszystkie 4 pytania była twierdząca. Na pierwsze pytanie pozytywnej odpowiedzi udzieliło 50,1% uczestników. Liczba odpowiedzi tak na pozostałe 3 pytania wynosiła około 95%. Frekwencja wyborcza wyniosła 58,0%.
Wyniki.
Pytanie I.
Czy wybór prezydenta powinien zostać dokonany po wyborach parlamentarnych?
Pytanie II.
Czy organizacje związane z Węgierską Socjalistyczną Partią Robotniczą powinny mieć zakaz działania w miejscach pracy?
Pytanie III.
Czy należy rozliczyć Węgierską Socjalistyczną Partię Robotników z posiadanego majątku?
Pytanie IV.
Czy milicja powinna być zlikwidowana?

</doc>
<doc id="3771824" url="https://pl.wikipedia.org/wiki?curid=3771824" title="Francis Koumba">
Francis Koumba

 
Francis Koumba (ur. 16 lipca 1974 w Libreville) – gaboński piłkarz występujący na pozycji obrońcy.
Kariera klubowa.
Koumba karierę rozpoczynał w 1993 roku w klubie Petrosport FC. W Gabonie grał też w zespole AS Mangasport. W 1998 roku wyjechał do Portugalii, gdzie został zawodnikiem czwartoligowego Canelas Gaia FC. W sezonie 1998/1999 awansował z nim do trzeciej ligi. W 2001 roku odszedł do także trzecioligowego zespołu SC Vila Real, z którym w sezonie 2002/2003 spadł do czwartej ligi. W kolejnych latach grał w piątej lidze - w Abambres SC oraz SC Régua. W 2009 roku wrócił do SC Vila Real, również grającego w piątej lidze. W sezonie 2010/2011 awansował z nim do czwartej ligi, a w sezonie 2013/2014 do trzeciej. W 2015 roku zakończył karierę.
Kariera reprezentacyjna.
W reprezentacji Gabonu Koumba zadebiutował w 1993 roku. W 1994 roku znalazł się w drużynie na Puchar Narodów Afryki. Nie zagrał jednak na nim w żadnym spotkaniu, a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Wystąpił na nim w meczach z Liberią (1:2), Zairem (2:0) i Tunezją (1:1, 1:4 w rzutach karnych), a Gabon zakończył turniej na ćwierćfinale.

</doc>
<doc id="3771825" url="https://pl.wikipedia.org/wiki?curid=3771825" title="Adam Żaliński">
Adam Żaliński

Adam Żaliński herbu Poraj odmienny – sędzia ziemski tucholski w latach 1568-1587.
Poseł województwa pomorskiego na sejm 1578 roku.

</doc>
<doc id="3771827" url="https://pl.wikipedia.org/wiki?curid=3771827" title="Kościół św. Marcina w Granowie">
Kościół św. Marcina w Granowie

Kościół św. Marcina w Granowie – zabytkowy drewniany kościół parafialny w Granowie, w powiecie grodziskim, w województwie wielkopolskim.
Historia.
Pierwszy kościół parafialny w Granowie istniał już przed 1298, kiedy to został włączony do nowo utworzonego archidiakonatu większego poznańskiego. Wkrótce spłonął, a na jego miejscu wzniesiono w 1315 kolejny. W dokumentach procesowych z 1486 zachowała się wzmianka, że kościół wtedy nosił wezwanie św. Marcina. W połowie XVI wieku świątynia przeszła w ręce protestantów. Za czasów panowania Zygmunta III Wazy ponownie została kościołem katolickim. W czasach potopu szwedzkiego kościół został splądrowany.
Istniejąca świątynia została wybudowana w 1729 z fundacji wdowy, Doroty Radomickiej także z drewna, lecz na murowanych fundamentach. Kościół przeszedł gruntowną renowację w latach 1868-1869. W 1932 obiekt został wpisany do rejestru zabytków.
Architektura i wystrój.
Kościół jest jednonawowy, z wielobocznym prezbiterium i słupową wieżą na planie kwadratu z kruchtą. Wieża jest zwieńczona cebulastym hełmem o dwóch członach.
Ołtarze we wnętrzu reprezentują styl barokowy (główny) i rokokowy (boczne). Obrazy przedstawiają Trójcę Świętą i św. Marcina. Zachowała się chrzcielnica z XVIII wieku
W sąsiedztwie kościoła znajdują się:

</doc>
<doc id="3771829" url="https://pl.wikipedia.org/wiki?curid=3771829" title="Claude Babé">
Claude Babé

 
Claude Babé (ur. 17 stycznia 1970) – gaboński piłkarz występujący na pozycji bramkarza.
Kariera klubowa.
W swojej karierze Babé występował w gabońskich zespołach AS Sogara oraz FC 105 Libreville, a także w indonezyjskim PSBL Bandar Lampung i portugalskich União Lamas i União Tomar. Wraz z Sogarą dwukrotnie zdobył mistrzostwo Gabonu (1993, 1994).
Kariera reprezentacyjna.
W reprezentacji Gabonu Babé zadebiutował w 1994 roku. W tym samym roku znalazł się w drużynie na Puchar Narodów Afryki. Nie zagrał jednak na nim w żadnym spotkaniu, a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Na nim również nie wystąpił w żadnym meczu, a Gabon zakończył turniej na ćwierćfinale.

</doc>
<doc id="3771832" url="https://pl.wikipedia.org/wiki?curid=3771832" title="Jerzykowe">
Jerzykowe



</doc>
<doc id="3771834" url="https://pl.wikipedia.org/wiki?curid=3771834" title="Misericordiae vultus">
Misericordiae vultus

Misericordiae vultus (z łac."Oblicze miłosiedzia") - bulla papieża Franciszka ogłaszająca Rok Miłosierdzia. Wydana w 2015 r. w Watykanie. Jest pierwszą bullą papieża Franciszka.

</doc>
<doc id="3771835" url="https://pl.wikipedia.org/wiki?curid=3771835" title="Etienne Kassa-Ngoma">
Etienne Kassa-Ngoma

 
Etienne Kassa-Ngoma (ur. 13 czerwca 1962) – gaboński piłkarz występujący na pozycji pomocnika.
Kariera klubowa.
W swojej karierze Kassa-Ngoma występował między innymi w zespołach JAC, Mbilinga FC oraz AS Sogara. W 1990 roku wraz z JAC zdobył mistrzostwo Gabonu. Osiągnięcie to powtórzył w 1994 roku z Sogarą.
Kariera reprezentacyjna.
W reprezentacji Gabonu Kassa-Ngoma zadebiutował w 1988 roku. W 1994 roku znalazł się w drużynie na Puchar Narodów Afryki. Zagrał na nim w spotkaniach z Nigerią (0:3) i Egiptem (0:4), a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Wystąpił na nim w meczach z Liberią (1:2), Zairem (2:0) i Tunezją (1:1, 1:4 w rzutach karnych), a Gabon zakończył turniej na ćwierćfinale.

</doc>
<doc id="3771836" url="https://pl.wikipedia.org/wiki?curid=3771836" title="Franck Dote">
Franck Dote



</doc>
<doc id="3771838" url="https://pl.wikipedia.org/wiki?curid=3771838" title="Jerry Tondelua Mbuilua">
Jerry Tondelua Mbuilua



</doc>
<doc id="3771839" url="https://pl.wikipedia.org/wiki?curid=3771839" title="Dysforia płciowa u dzieci">
Dysforia płciowa u dzieci

Dysforia płciowa u dzieci, dawniej zaburzenia identyfikacji płciowej u dzieci – występowanie dysforii płciowej w dzieciństwie. W 2013 roku w DSM-5 kategorię „Zaburzenia identyfikacji płciowej” zastąpiono kategorią „Dysforia płciowa”, w której znalazła się „dysforia płciowa u dzieci” i oddzielnie „dysforia płciowa u dorastających i dorosłych”. 
Klasyfikacja.
DSM.
Diagnoza zaburzeń tożsamości płciowej w dzieciństwie została po raz pierwszy wprowadzona w 1980 roku w DSM-III. Wraz z publikacją DSM-IV została ona przeniesiona z rozdziału „Zaburzenia psychoseksualne” do nowej kategorii „Zaburzeń seksualnych i zaburzeń tożsamości płciowej”, obok dysfunkcji seksualnych i parafilii. W DSM-IV zaburzenie tożsamości płciowej ma dwa zestawy kryteriów. Kryterium A wskazuje, że dziecko identyfikuje się jako osoba płci przeciwnej. Dziecko musi zademonstrować szereg następujących objawów: ubieranie się jak osoba płci przeciwnej, zaprzyjaźnianie się przede wszystkim z osobami płci przeciwnej, wykazywanie chęci angażowania się w zabawy charakterystyczne dla płci przeciwnej oraz aktywne deklarowanie chęci bycia osobą płci przeciwnej. Z kolei kryterium B wskazuje, że dziecko nie identyfikuje się z płcią, z którą się urodziło. Może się to przejawiać jako niechęć do stylów ubierania się charakterystycznych dla płci, z jaką się urodziło, unikanie kontaktów z osobami tej płci oraz niepokój związany z aspektami fizjologii, które wskazują na płeć, z jaką się urodziło.
DSM-5 (2013).
W maju 2013 roku Amerykańskie Towarzystwo Psychiatryczne opublikowało DSM-5, w którym diagnoza zaburzeń tożsamości płciowej została usunięta i zastąpiona diagnozą dysforii płciowej.
ICD.
Międzynarodowa Statystyczna Klasyfikacja Chorób i Problemów Zdrowotnych (ICD-10) wymienia kilka zaburzeń związanych z tożsamością płciową, w tym zaburzenie tożsamości płciowej w dzieciństwie (F64.2) rozumiane jako „trwały i intensywny dyskomfort związany z własną przypisaną płcią, ujawniający się przed okresem dojrzewania”. Diagnoza zaburzeń tożsamości płciowej nie jest przyznawana osobom interpłciowym (osobom urodzonym z niejednoznacznymi genitaliami). Dodatkowo, jak w przypadku wszystkich zaburzeń psychicznych, wymienione objawy muszą powodować bezpośrednie cierpienie i pogorszenie funkcjonowania osoby wykazującej te symptomy.
Zmiany wprowadzone w ICD-11.
W Międzynarodowej Statystycznej Klasyfikacji Chorób i Problemów Zdrowotnych ICD-11, która zacznie obowiązywać 1 stycznia 2022 r., znacząco zmieniono klasyfikację warunków związanych z tożsamością płciową. W ICD-11 „niezgodność płci w dzieciństwie” (kod HA61) zastąpiło „zaburzenia identyfikacji płciowej w dzieciństwie” (kod F64.2 z ICD-10) i wraz z innymi zagadnieniami związanymi z identyfikacją płciową zostało przeniesione do nowego rozdziału zatytułowanego „Stany związane ze zdrowiem seksualnym” (ang. Conditions Related to Sexual Health).
Niezgodność płci w dzieciństwie (HA61) charakteryzuje się wyraźną niezgodnością między doświadczaną lub wyrażaną płcią jednostki a przypisaną jej płcią u dzieci przed okresem dojrzewania. Obejmuje:
Niezgodność musi trwać około 2 lat. Same zachowania i preferencje płciowe nie są podstawą do postawienia diagnozy.
Objawy.
Dzieci z utrwaloną dysforią płciową charakteryzują się bardziej nasilonymi objawami niż dzieci z przejściową dysforią płciową. Niektórzy nonkonformistyczni płciowo młodzi ludzie mogą chcieć lub potrzebować przejść tranzycję płciową, która może obejmować tranzycję społeczną (zmiana ubioru, imienia, zaimków), a w przypadku starszej młodzieży i nastolatków – tranzycję medyczną (terapia hormonalna lub operacja).
Objawy, zgodnie z DSM-5, obejmują wyraźną niezgodność między odczuwaną płcią a przypisaną płcią, utrzymującą się przez co najmniej sześć miesięcy, objawiającą się co najmniej sześcioma z poniższych objawów (w tym koniecznie kryterium pierwszym):
Z zaburzeniem związany jest klinicznie istotny dyskomfort lub upośledzenie w sferze społecznej, szkolnej lub innych ważnych obszarach funkcjonowania.
Postępowanie terapeutyczne.
Tradycyjne podejście terapeutyczne.
Metody terapii dysforii płciowej u dzieci różnią się od tych stosowanych u dorosłych i obejmują terapię behawioralną, terapię psychodynamiczną, terapię grupową i wsparcie psychologiczne dla rodziców. Celem jest zmniejszenie dysforii płciowej, sprawienie, by dzieci lepiej czuły się we własnym ciele, ograniczenie ostracyzmu i redukcja występowania współistniejących zaburzeń psychicznych u dziecka.
Tradycyjna terapia ma na celu zidentyfikowanie i usunięcie czynników leżących u jej podstaw (w tym czynników rodzinnych), zachęcanie dziecka do identyfikowania się z przypisaną mu płcią oraz zachęcanie do zawierania przyjaźni z osobami tej samej płci. W ramach poradnictwa dla rodziców ustala się limity zachowań przekraczających normy płciowe u dziecka, zachęca do wykonywania czynności neutralnych dla płci lub typowych dla płci dziecka, analizuje czynniki rodzinne i czynniki rodzicielskie, takie jak czynniki psychopatologiczne. Badacze Kenneth Zucker i Susan Bradley twierdzą, że wykazano, iż chłopcy z dystrofią płciową często mają matki, które w pewnym stopniu wzmacniały zachowania bardziej stereotypowe dla młodych dziewczynek. Stwierdzają oni również, że dzieci z dystrofią płciową pochodzą z rodzin, w których zachowania związane z przekraczaniem ról płciowych () nie były wyraźnie zabronione. Jednak jednocześnie przyznają, że wyniki te mogą świadczyć o tym, że rodzice, którzy bardziej akceptują te zachowania u swoich dzieci, częściej przyprowadzają je do psychiatry klinicznego, w przeciwieństwie do rodziców, którzy mniej akceptują te zachowania.
Inne podejścia terapeutyczne.
Konsensus (WPATH) jest taki, że leczenie mające na celu próbę zmiany tożsamości i ekspresji płciowej danej osoby, aby stała się bardziej zgodna z płcią przypisaną przy urodzeniu, „nie jest już dłużej uznawane za etyczne”. Według Edgardo Menvielle, psychiatry dzieci i młodzieży z Children's National Medical Center w Waszyngtonie, „powinno się unikać terapeutów, którzy opowiadają się za koniecznością zmiany zachowań niezgodnych z normami płciowymi”. Diane Ehrensaft, psycholog rozwojowy i kliniczny, stwierdziła w Psychiatric Times, że „specjaliści od zdrowia psychicznego konsekwentnie szkodzą dzieciom, które nie spełniają norm płciowych, i muszą się dokształcić”.
Inne oddziaływania terapeutyczne nie mają na celu zmiany tożsamości płciowej dziecka. Lekarze natomiast radzą dzieciom i ich rodzicom, by unikali celów ukierunkowanych na tożsamość płciową, a zamiast tego radzili sobie z niepokojem dziecka, korzystając z psychoedukacji i wspierając jego odmienną tożsamość i zachowanie w miarę ich rozwoju. Klinicysta może zasugerować, by rodzic był uważny, słuchał i zachęcał dziecko do odkrywania i wyrażania swojej tożsamości płciowej, którą można nazwać "prawdziwą płcią". Może to usunąć piętno związane z dysforią, a także presję na dostosowanie się do tożsamości lub roli płciowej, z którą się nie identyfikuje, czyli tzw. płeć udawaną.

</doc>
<doc id="3771841" url="https://pl.wikipedia.org/wiki?curid=3771841" title="Teatr Mały w Warszawie (1906-1939)">
Teatr Mały w Warszawie (1906-1939)



</doc>
<doc id="3771846" url="https://pl.wikipedia.org/wiki?curid=3771846" title="João Carlos Saldanha de Oliveira e Daun">
João Carlos Saldanha de Oliveira e Daun

João Carlos Saldanha de Oliveira e Daun (ur. 17 listopada 1790, zm. 21 listopada 1876 w Londynie) – portugalski marszałek i polityk, czterokrotny premier (1835, 1846-1849, 1851-1856 i 1870).
Życiorys.
Był umiarkowanym liberałem, przeciwnikiem rządów Miguela I i absolutystów, 1828-1833 przebywał na emigracji. Po powrocie, 1833-1834 był jednym z dowódców sił liberałów w wojnie domowej, a 1835 premierem. W 1837 przewodził nieudanemu buntowi wojskowemu przeciw rządowi radykałów, po czym ponownie udał się na emigrację. W latach 1846-1849 ponownie zajmował stanowisko premiera, 1847 otrzymał tytuł książęcy, na czele rządu sprawował rządy silnej ręki 1846-1847 z pomocą brytyjską stłumił rebelię radykałów, 1851-1856 i w 1870 ponownie kierował rządem, obejmując władzę w wyniku przewrotów wojskowych. W 1852 w ramach nowelizacji karty konstytucyjnej wprowadził bezpośrednie wybory do niższej izby Kortezów. W latach 60. i 70. XIX kilkakrotnie był ambasadorem.

</doc>
<doc id="3771847" url="https://pl.wikipedia.org/wiki?curid=3771847" title="Fanny Hill (album)">
Fanny Hill (album)

Fanny Hill – trzeci album zespołu Fanny, wydany w 1972 roku przez Reprise Records. Album został ponownie wydany na płycie kompaktowej w 2015 roku przez wytwórnię "Real Gone Music". Przez wielu krytyków album jest uznawany jako najlepszy w historii zespołu.
Kompozycja.
Na ""Fanny Hill”" znajduje się 10 utworów zarówno w stylu typowo rockowym, jak i pop rockowym z domieszką psychodelii, oraz ballady. Grupa wykonała także covery: "Hey Bulldog" zespołu The Beatles oraz "Ain't That Peculiar" Marvina Gaye'a, który to utwór osiągnął 85 miejsce amerykańskiej listy przebojów Billboard Hot 100. Sam album znalazł się na 135 pozycji notowania Billboard 200 na okres sześciu tygodni.
Recenzje.
Mike Saunders z magazynu "Rolling Stone" napisał w swoim przeglądzie "Fanny Hill" z dnia 13 kwietnia 1972: "Gitarowa gra June Millington jest znakomita, jednakowo funkcjonalna przy obu technikach - prowadzącej i rytmicznej - i w zasadzie to jest typowe jedynie dla Fanny i ich gry na albumie, który pełny jest melodyjnych zagrywek dokładnie wtedy, kiedy są potrzebne... Niewiele jest grup, które potrafią tak silnie pokazać swoją sympatię do muzyki takim albumem, po prostu z czystej muzycznej wylewności, tak jak robi to Fanny."
Lista utworów.
"Utworzono na podstawie materiału źródłowego".

</doc>
<doc id="3771849" url="https://pl.wikipedia.org/wiki?curid=3771849" title="Leetva">
Leetva

Leetva – wieś w Estonii, w prowincji Parnawa, w gminie Vändra.

</doc>
<doc id="3771850" url="https://pl.wikipedia.org/wiki?curid=3771850" title="Mother’s Pride">
Mother’s Pride

Mother’s Pride – czwarty album zespołu Fanny, wydany w 1973 roku przez Reprise Records.
Lista utworów.
"Utworzono na podstawie materiału źródłowego".

</doc>
<doc id="3771851" url="https://pl.wikipedia.org/wiki?curid=3771851" title="Mois Beniesz">
Mois Beniesz

Mois Beniesz (ur. 29 maja 1907 w Ruse, zm. 6 maja 1976 w Sofii) – bułgarski reżyser teatralny i radiowy.
Życiorys.
W latach 20. kształcił się w Sofii, na początku lat 30. debiutował jako aktor i reżyser w teatrach robotniczych Tribuna i Sini błuzi, w latach 50. kontynuował studia w Moskwie. W latach 1951-1976 pracował w Teatrze Narodowym w Sofii, jednocześnie 1952-1976 wykładał w szkole teatralne w Sofii. Jego spektakle podejmowały wielkie problemy ideowe; nadawał tym inscenizacjom psychologiczny wymiar i kameralny wyraz sceniczny. Do ważniejszych jego spektakli należą "Golemanow" S.Ł. Kostowa (1953), "Płaton Kreczet" G. Kornijczuka (1953), "Czarownice z Salem" A. Millera (1956), "Matka Courage" B. Brechta (1962), "Prokurator" G. Dżagarowa (1965), "Dwoje na huśtawce" W. Gibsona (1965), "Chory z urojenia" Moliera (1967), "Cena" A. Millera (1968) i "Hedda Gabler" H. Ibsena (1971).

</doc>
<doc id="3771854" url="https://pl.wikipedia.org/wiki?curid=3771854" title="Herculis 2016">
Herculis 2016

Herculis 2016 – mityng lekkoatletyczny, który odbył się 15 lipca w Monako. Zawody były dziewiątą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 4 rekordy krajowe w kategorii seniorów:

</doc>
<doc id="3771856" url="https://pl.wikipedia.org/wiki?curid=3771856" title="Chris Rainbow">
Chris Rainbow

Christopher James Harley znany pod pseudonimem artystycznym Chris Rainbow (ur. 18 listopada 1946 w Glasgow (Szkocja), zm. 22 lutego 2015) – brytyjski wokalista, muzyk, producent muzyczny. Okres jego największej aktywności muzycznej, to lata 70. i 80. Znany m.in. z przebojów "Give Me What I Cry For" oraz "Solid State Brain". Współpracował jako wokalista oraz aranżer wokalny z wieloma zespołami z kręgu muzyki rocka progresywnego, m.in. The Alan Parsons Project, Runrig, Camel, Yes.
Życiorys.
Kariera muzyczna.
Urodził się jako syn Jamesa Harleya oraz Pameli Clapham. Zdobył wykształcenie plastyczne. Jako grafik pracował w zawodzie w latach 1964–1972. W roku 1970 założył swój pierwszy zespół "Hope Street". W związku z podobieństwem nazwisk jego oraz brytyjskiego wokalisty Stevego Harleya, aby uniknąć ewentualnych nieporozumień, przyjął pseudonim sceniczny "Rainbow". O wyborze pseudonimu mówił tak:
W roku 1975 wydał swój pierwszy album "Home of the Brave", dwa lata później "Looking Over My Shoulder" oraz w 1978 trzeci krążek zatytułowany "White Trails". W 1985 roku wyprodukował dla wytwórni EMI wideoklip zatytułowany "Body Music".
W 1979 roku Chris zaśpiewał w utworze "Winding Me Up" z płyty Eve zespołu The Alan Parsons Project. Był to początek długiej współpracy z Alanem Parsonsem, która trwała aż do wydania albumu "Time Machine" w 1999 roku.
W początkach lat 80. Chris wraz z innymi muzykami The Alan Parsons Project, albumem "Single Factor" zapoczątkował współpracę z zespołem Camel. Uczestniczył w tym czasie m.in. w tournée z zespołem.
Kolejnym zespołem, w którym Chris miał znaczący udział był szkocki zespół Runrig. Zafascynowany projektem, mawiał o nich: "Runrig to zespół, który trudno zaszufladkować. Grają połączenie rocka i folku, ale przede wszystkim odnaleźli własne, niepowtarzalne brzmienie. Są naprawdę wyjątkowi. O ile mi wiadomo, dla muzyki potrafią również cierpieć gdy jest taka potrzeba.". Był producentem szeregu albumów Runrig. Pracował wówczas pod swoim prawdziwym nazwiskiem - Chris Harley. Udzielał się również wokalnie, zarówno podczas sesji studyjnych jak i występów na żywo.
Śmierć.
Zmarł 22 lutego 2015 roku po długiej walce z chorobą Parkinsona.
W hołdzie pamięci Chrisa, Ken Bruce wykonał "Days are Numbers" w jednym z odcinków swojego Radio 2 Morning Show, a Johnnie Walker w Radio 2 zagrał "Solid State Brain" podczas "Sounds of the 70's" show".
W roku 1977 Rainbow nagrał utwór "Dear Brian" w hołdzie dla Brian Wilsona, założyciela The Beach Boys. Gdy ten w 2015 usłyszał o śmierci Chrisa umieścił na swojej stronie takie pożegnanie:
Ciekawostki.
Rainbow miał poważne problemy z jąkaniem, który jednak znikały, gdy zaczynał śpiewać.

</doc>
<doc id="3771857" url="https://pl.wikipedia.org/wiki?curid=3771857" title="Alexandru Davila">
Alexandru Davila

Alexandru Davila (ur. 12 marca 1862 w Goleşti, zm. 19 października 1929 w Bukareszcie) – rumuński dramatopisarz, reżyser, aktor i publicysta.
W 1903 wraz z N.D. Coceą współredagował czasopismo "Rampa" poświęcone literaturze, teatrowi i sztuce, 1905-1908 i 1912-1918 był dyrektorem Teatru Narodowego w Bukareszcie. W przerwie między kierowaniem Teatrem Narodowym prowadził własny zespół teatralny, w którym promował młode talenty aktorskie i prezentował rodzimy repertuar. Wniósł wielki wkład w rozwój rumuńskiego teatru i kultury na przełomie XIX i XX w. Jest autorem dramatu historycznego "Vlaicu Vodǎ" (1902). Inscenizował komedie Moliera – m.in. "Chory z urojenia", P. Beaumarchais'go, dramaty H. Ibsena, L. Pirandella, G.B. Shawa, W. Szekspira ("Burza") i P. Corneille'a ("Cyd").

</doc>
<doc id="3771859" url="https://pl.wikipedia.org/wiki?curid=3771859" title="Bocianowce">
Bocianowce



</doc>
<doc id="3771864" url="https://pl.wikipedia.org/wiki?curid=3771864" title="Piotr Grajewski (kasztelan zakroczymski)">
Piotr Grajewski (kasztelan zakroczymski)

Piotr Grajewski herbu Olawa (zm. w 1582 roku) – kasztelan zakroczymski, podkomorzy zakroczymski, starosta wiski, dworzanin królewski.
Poseł województwa mazowieckiego na sejm 1572 roku, sejm konwokacyjny 1573 roku, podpisał akt konfederacji warszawskiej w 1573 roku. Poseł ziemi wiskiej na sejm 1581 roku.

</doc>
<doc id="3771867" url="https://pl.wikipedia.org/wiki?curid=3771867" title="Parafia Podwyższenia Krzyża Świętego w Miętnym">
Parafia Podwyższenia Krzyża Świętego w Miętnym



</doc>
<doc id="3771871" url="https://pl.wikipedia.org/wiki?curid=3771871" title="Jean-Daniel Ndong Nzé">
Jean-Daniel Ndong Nzé

 
Jean-Daniel Ndong Nzé (ur. 24 stycznia 1970) – gaboński piłkarz występujący na pozycji pomocnika.
Kariera klubowa.
W swojej karierze Ndong Nzé występował między innymi w gabońskich zespołach Petrosport FC oraz FC 105 Libreville, a także w portugalskiej Vitórii Setúbal. W jej barwach rozegrał 5 spotkań w pierwszej lidze portugalskiej.
Kariera reprezentacyjna.
W reprezentacji Gabonu Ndong Nzé zadebiutował w 1992 roku. W 1994 roku znalazł się w drużynie na Puchar Narodów Afryki. Zagrał na nim w spotkaniach z Nigerią (0:3) i Egiptem (0:4), a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Wystąpił na nim w meczu z Liberią (1:2), a Gabon zakończył turniej na ćwierćfinale.

</doc>
<doc id="3771872" url="https://pl.wikipedia.org/wiki?curid=3771872" title="Rock and Roll Survivers">
Rock and Roll Survivers

Rock and Roll Survivers – ostatni studyjny album zespołu Fanny, wydany w 1974 roku przez Casablanca Records.
Album został ponownie wydany na płycie kompaktowej w 2009 roku przez wytwórnię Cherry Red.
Na tym albumie po raz pierwszy od powstania zespołu pod nazwą "Fanny" (wcześniej grupa nosiła nazwy "The Svelts" i "Wild Honey", a ich jedynymi stałymi członkami były siostry Millington i Alice de Buhr) dochodzi do zmiany składu formacji. Perkusistkę Alice de Buhr zastąpiła Brie Brandt (Howard), wcześniej występująca w "The Svelts", a gitarzystkę June Millington - siostra Suzi Quatro, Patti, która działała w innym żeńskim zespole, The Pleasure Seekers.
Z tego albumu pochodzi utwór "Butter Boy", napisany przez Jean Millington o jej miłości do Davida Bowie, który był fanem zespołu. Singel zajął 29 miejsce na liście przebojów Billboard Hot 100. Utwór zainspirował Jackie Fox z zespołu The Runaways do grania rock and rolla. Jackie wspomina swoje pierwsze wrażenie na widok Fanny: "One miały te fryzury w stylu groupies, buty na koturnach i szalony styl ubioru. Zobaczyłam je i powiedziałam, "One to umieją. Zobaczcie, dziewczyny umieją grać rocka." Zapragnęłam być jak one".
Lista utworów.
"Opracowano na podstawie materiału źródłowego."

</doc>
<doc id="3771874" url="https://pl.wikipedia.org/wiki?curid=3771874" title="Andrzej Modliszewski">
Andrzej Modliszewski

Andrzej Modliszewski herbu Łabędź (zm. przed 31 stycznia 1605 roku) – podstarości łomżyński, starosta łomżyński od 1581 roku.
Poseł ziemi łomżyńskiej na sejm 1581 roku, sejm 1582 roku.

</doc>
<doc id="3771876" url="https://pl.wikipedia.org/wiki?curid=3771876" title="Egidijus Mockevičius">
Egidijus Mockevičius

Egidijus Mockevičius (ur. 1 września 1992 w Kurszanach) – litewski koszykarz występujący na pozycji środkowego, obecnie zawodnik Montakit Fuenlabrada.
19 września 2017 został zawodnikiem litewskiego Lietuvosu Rytas Wilno.

</doc>
<doc id="3771878" url="https://pl.wikipedia.org/wiki?curid=3771878" title="Janusz Kaczówka">
Janusz Kaczówka

Janusz Kaczówka (ur. 10 stycznia 1965 w Dąbrowie Tarnowskiej) – polski piłkarz, występujący na pozycji pomocnika, trener piłkarski.
Kariera.
Urodził się w Dąbrowie Tarnowskiej i jest wychowankiem lokalnej Dąbrovii. W 1985 roku przeszedł do Igloopolu Dębica, gdzie w pierwszym sezonie zdobył siedem goli. W Igloopolu grał do 1992 roku, rozgrywając w barwach tego klubu 58 meczów w I lidze. Następnie przeszedł do ŁKS Łódź, w barwach którego m.in. doszedł do finału Pucharu Polski oraz zajął trzecie miejsce w sezonie 1992/1993. Grał również w kontrowersyjnym meczu z Olimpią Poznań, wygranym przez ŁKS 7:1. W 1994 roku został zawodnikiem Stali Mielec. Był to ostatni pierwszoligowy klub w jego karierze; ogółem w polskiej I lidze rozegrał 139 meczów, zdobywając 14 goli. W 1996 roku przeszedł do Podkarpacia Pustynia, który zastąpił w rozgrywkach IV ligi wycofany Igloopol. W rundzie wiosennej sezonu 1996/1997 grał w trzecioligowej Stali Rzeszów. W sezonie 1997/1998 reprezentował barwy drugoligowych RKS Radomsko (9 meczów) i Aluminium Konin (17 spotkań). Po półtora roku gry w trzeciej lidze (Wisłoka Dębica, Stal Sanok) ponownie trafił do drugiej ligi, zostając piłkarzem Świtu Nowy Dwór Mazowiecki. Grał tam to 2001 roku, łącznie rozgrywając 46 ligowych meczów. Później reprezentował barwy klubów niższych lig: Siarki Tarnobrzeg, Rzemieślnika Pilzno, Pogoni Staszów oraz Igloopolu Dębica. Karierę zakończył w 2009 roku w Pogoni 1945 Staszów.
Po zakończeniu kariery piłkarskiej był trenerem juniorów Igloopolu Dębica oraz Brzostowianki Brzostek. W 2018 roku (runda wiosenna i jesienna) był trenerem drużyny seniorów Strażaka Lubzina występującego w A klasie Dębica gr. I. Od 2019 został trenerem drużyny seniorów LKS Brzeźnica, która występuje w klasie B Dębica.

</doc>
<doc id="3771881" url="https://pl.wikipedia.org/wiki?curid=3771881" title="Wouter Wippert">
Wouter Wippert

Wouter Wippert (ur. 14 sierpnia 1990) – holenderski kolarz szosowy, zawodnik profesjonalnej grupy Roompot–Nederlandse Loterij.

</doc>
<doc id="3771882" url="https://pl.wikipedia.org/wiki?curid=3771882" title="Feliks Waliszewski">
Feliks Waliszewski

Feliks Waliszewski herbu Leszczyc (zm. po 1526 roku) – stolnik łęczycki w latach 1520-1526.
Poseł województwa łęczyckiego na sejm krakowski 1523 roku i sejm piotrkowski 1523 roku.

</doc>
<doc id="3771888" url="https://pl.wikipedia.org/wiki?curid=3771888" title="Niewidzialna ściana">
Niewidzialna ściana

Niewidzialna ściana – pojawiająca się w grach komputerowych niemająca materialnego kształtu granica obszaru, który zwiedzić może postać gracza. Termin ten używany bywa również w odniesieniu do widzialnych przeszkód, takich jak np. niewielka skała albo niewysokie ogrodzenie, niemożliwych do przekroczenia ze względu na niezaimplementowanie do gry możliwości skakania.
W grach dwuwymiarowych niewidzialną ścianą może być brzeg ekranu, uniemożliwiający postaci przejście przez niego. W grach trójwymiarowych niewidzialne ściany spełniają podobne zadanie co w dwuwymiarowych, preferowane jest jednak korzystanie z widzialnych granic, takich jak np. góry albo wysoki mur. Niewidzialne ściany traktowane bywają jako błędy projektu poziomów i mogą być pozostałościami wcześniejszej wersji lokacji lub niepoprawnie rozmieszczonymi hitboksami. Niewidzialna ściana może być jednak również elementem zamierzonym przez twórców, umieszczonym np. na brzegu urwiska, co uniemożliwi postaci spadnięcie, albo na granicach otwartych światów, mającymi sprawiać wrażenie, że są one większe niż w rzeczywistości.
Niewidzialne ściany mogą powodować rozbieżności pomiędzy logiką gry jako programu a logiką przedstawionego w niej świata. Logika programu mówi, że gracz nie może przekroczyć niewidzialnej ściany, logika świata gry nie wyjaśnia jednak, dlaczego tak się dzieje, co przyczynia się do zmniejszenia realizmu świata przedstawionego. Z tego też powodu niewidzialne ściany są często ostro krytykowane za psucie immersji, jednak według niektórych są potrzebne, ponieważ pomagają zachować „sceniczność” gry, wpływając tym samym na pogłębienie doświadczeń z niej płynących.
Nowsze sposoby zniechęcania gracza do opuszczenia obszaru, takie jak np. umieszczenie przed niewidzialną ścianą niemożliwego do pokonania przeciwnika, uznawane są za rozwiązanie optymalne, pozwalające zachować „sceniczność” gry. W takim przypadku gracz może czuć się wynagrodzony, ponieważ twórcy przewidzieli, że ktoś zada sobie trud odnalezienia takiego miejsca, postarali się jednak o logiczne wytłumaczenie tego, dlaczego nie może iść dalej.
Przechodzenie przez ściany.
Błędy programu bądź korzystanie z "cheatów", takich jak chociażby kody, może prowadzić do tego, że widzialną bądź niewidzialną przeszkodę da się przekroczyć. Jeżeli graczowi uda się przez nią przejść, trafi do obszaru, w którym nie powinien się znaleźć. Najczęściej jest on całkowicie pusty, w niektórych grach jednak zawiera lokacje usunięte z finalnej wersji produktu. Widzialne i niewidzialne ściany ustawiane są w grach po to, żeby uniemożliwić graczowi dostęp do takiego obszaru.

</doc>
<doc id="3771891" url="https://pl.wikipedia.org/wiki?curid=3771891" title="Orta oyunu">
Orta oyunu

Orta oyunu (tur. "gra pośrodku") – tradycyjny turecki teatr.
Jest bliski konwencji commedia dell’arte. Ma formę otwartą, ale stałe części ramowe, wątki tematyczne i typy postaci. Spektakle odbywały się pod gołym niebem pośrodku placu ("orta") otoczonego widzami, żywo ingerującymi w akcję. Na ukształtowanie się formy orta oyunu wpłynęły m.in. tradycje teatru meddaha, teatru cieni karagöz, sztuka soytarı błaznów i klaunów, komedie typu gűldűrű pokazywane podczas szenlików i groteskowe tańce zwane tulumcu. W 1834 nazwa orta oyunu i jego ostateczny kształt zostały ustalone podczas szenliku z okazji wesela córki sułtana Mahmuda II, a w latach 1861-1876, podczas panowania sułtana Abdülaziza, nastąpił rozkwit tej formy teatru. Najważniejszymi postaciami orta oyunu są dwaj protagoniści działający według zasady jedności przeciwieństw (podobieństwo do Hacivata i Karagöza w teatrze cieni Karagöz) - pretendujący do przedstawiciela wyższych sfer aranżer i przewodnik spektaklu Pişekâr oraz główny komik będący rubaszną postacią z ludu - Kavuklu. Przedstawienie składa się z kilku części: 1) curcuna - pantomima zalotnych młodzieńców - tancerzy köçek i çengi oraz błaznów curcunabaz i maşkar, 2) prolog w wykonaniu Pişekâra, 3) muhavere - dialogi Pişekâra i Kavuklu obejmujące: a) arzbar - prezentację i b) tekerleme - monolog wyliczankę Kavuklu pełną efektów onomatopeicznych i absurdu słownego, 4) fasl-ı taklit - część właściwą spektaklu z udziałem postaci drugoplanowych, 5) epilog i zaproszenie przez Pişekâra na następne przedstawienie. Najważniejszą częścią przedstawienia jest muhavere polegające na mnożeniu nieporozumień słownych Niekiedy w ramach przedstawień odbywały się solowe występy śpiewaków, tancerzy i akrobatów; typowym instrumentem muzycznym w orta oyunu był obój typu surma.
Dekoracja składała się z parawanu ("yeni dünya" - "nowy świat", dwa krzesła i dwuskrzydłowa konstrukcja typu "dükkân" - "kram", "sklep"), miejsce pracy Kavuklu i przedmiot pełniący funkcję stołu. Widownia była oddzielona od placu gry barierką i podzielona na część męską ("mevki") i damską ("kafes" - za kratą"). Za zasłoniętą kurtyną znajdowała się garderoba aktorów ("sandık odâsi" - pokój na kufry"). Role kobiece grali mężczyźni. Artyści wstępowali do teatru już w dzieciństwie i byli kształceni według systemu mistrz-uczeń, a po okresie terminowania otrzymywali uprawnienie ("pazat") do określonego emploi. Pod koniec XIX w. powstał teatr "tulûat tiyatrosu" ("teatr improwizacji"), który uważa się zdegenerowaną formę orta oyunu. Również pod koniec XIX w. pod wpływem teatru zachodnioeuropejskiego zespoły (np. Zuhuri Kolu) przeniosły się z placu na scenę i przyjmowały nazwę "kumpanya" ("kompania"). Inną formą orta oyunu była perdeli oyun - teatr z kurtyną, w którym występy odbywały się w namiocie albo scenie-podwyższeniu. Na przełomie XIX i XX w. występy köçeków uznano za niemoralne i usunięto. Wybitnymi aktorami orta oyunu byli m.in. Kavuklu Hamdi (1841-1911) i Pişekâr Kűçük İsmail (1854-1931), a ostatnim przedstawicielem tradycyjnego teatru był İsmail Dűmbűllű. Obecnie termin orta oyunu często oznacza improwizowaną grę i zespołowe przedstawienie współczesnego teatru tureckiego.

</doc>
<doc id="3771892" url="https://pl.wikipedia.org/wiki?curid=3771892" title="Florian Komorowski">
Florian Komorowski

Florian Komorowski herbu Abdank (zm. w 1548 roku) – starosta łęczycki w latach 1539-1548, skarbnik brzeskokujawski w latach 1527-1547.
Poseł województwa brzeskokujawskiego na sejm krakowski 1523 roku, poseł województwa łęczyckiego na sejm krakowski 1540 roku.

</doc>
<doc id="3771896" url="https://pl.wikipedia.org/wiki?curid=3771896" title="José Luis López Aranguren">
José Luis López Aranguren

José Luis López Aranguren (ur. 9 czerwca 1909 w Ávila, zm. 17 kwietnia 1996 w Madrycie) – hiszpański filozof i eseista.
Był profesorem Uniwersytetu Madryckiego, napisał wiele rozpraw z zakresu religioznawstwa ("catolicismo y protestantismo como formas de existencia" 1952), etyki ("Ética" 1958, "Ética y política" 1963) i myśli społecznej ("Moral y sociedad. Introducción a la moral social española del siglo XIX" 1965). W swoich późniejszych pracach łączył poglądy katolickie z elementami marksizmu ("El marxismo como moral" 1968, "La crisi del catolicismo" 1969), stale rozszerzając zakres swoich zainteresowań ("Eritismo y liberación de la mujer" 1972, "Sobre imagen, indentidad y heterodoxia" 1981, "El trabajo y el ocio" 1988). Dla współczesnych sobie Hiszpanów był mistrzem i wzorem niezależnego naukowca.

</doc>
<doc id="3771897" url="https://pl.wikipedia.org/wiki?curid=3771897" title="Rząd Alfreda Gusenbauera">
Rząd Alfreda Gusenbauera

Rząd Alfreda Gusenbauera – federalny rząd Republiki Austrii urzędujący od 2007 do 2008.
Gabinet powstał po wyborach parlamentarnych w 2006, które wygrała Socjaldemokratyczna Partia Austrii (SPÖ). Ugrupowanie to zawiązało koalicję z Austriacką Partią Ludową (ÖVP) dotychczasowego kanclerza Wolfganga Schüssela. Nowy gabinet został zaprzysiężony 11 stycznia 2007, zastępując tym samym drugi rząd Wolfganga Schüssela.
7 lipca 2008 przewodniczący ÖVP, Wilhelm Molterer, ogłosił wyjście swojej partii z koalicji. Głównym powodem była rozbieżność w sprawie stosunku do ratyfikacji traktatu lizbońskiego. Tego samego dnia Alfred Gusenbauer (którego trzy tygodnie wcześniej na funkcji przewodniczącego socjaldemokratów zastąpił Werner Faymann) zapowiedział, że nie będzie ubiegał się o reelekcję na stanowisko kanclerza. W konsekwencji doszło do przedterminowych wyborów, po których socjaldemokraci i ludowcy kontynuowali koalicję w ramach działającego od 2 grudnia 2008 pierwszego rządu Wernera Faymanna.

</doc>
<doc id="3771900" url="https://pl.wikipedia.org/wiki?curid=3771900" title="Uni (ujednoznacznienie)">
Uni (ujednoznacznienie)



</doc>
<doc id="3771905" url="https://pl.wikipedia.org/wiki?curid=3771905" title="Weni">
Weni



</doc>
<doc id="3771906" url="https://pl.wikipedia.org/wiki?curid=3771906" title="Norbert Darabos">
Norbert Darabos

Norbert Darabos (ur. 31 maja 1964 w Wiedniu) – austriacki polityk, samorządowiec i działacz partyjny, parlamentarzysta, sekretarz generalny Socjaldemokratycznej Partii Austrii (SPÖ), w latach 2007–2013 minister obrony.
Życiorys.
W 1988 ukończył historię i nauki polityczne na Uniwersytecie Wiedeńskim. Działacz Socjaldemokratycznej Partii Austrii, w latach 1988–1991 był dyrektorem socjaldemokratycznego think tanku Dr.-Karl-Renner-Institut Burgenland. W 1991 starosta krajowy Burgenlandu Karl Stix powołał go na swojego rzecznika prasowego, funkcję tę pełnił do 1998. Od 1992 jednocześnie zasiadał w kuratorium Österreichischer Rundfunk. Od 1998 do 2003 był sekretarzem SPÖ Burgenland, a w latach 2003–2007 i ponownie od 2013 do 2015 sekretarzem generalnym federalnych struktur socjaldemokratów.
W latach 1987–2003 zasiadał w radzie gminy Nikitsch. Od 1999 do 2004 był posłem do landtagu, gdzie między 2000 a 2003 kierował klubem poselskim SPÖ. W 2004 objął mandat deputowanego do Rady Narodowej XXII kadencji. Ponownie do niższej izby austriackiego parlamentu wybierany w wyborach w 2006, 2008 i 2013.
Od stycznia 2007 do marca 2013 sprawował urząd ministra obrony w rządach, którymi kierowali Alfred Gusenbauer i Werner Faymann. Od lutego 2009 odpowiadał również za sprawy sportu. W 2015 złożył mandat poselski w związku z wejściem w skład regionalnego rządu Burgenlandu. Zasiadał w nim do 2019. W tym samym roku został prezesem centrum badawczego ASPR.

</doc>
<doc id="3771913" url="https://pl.wikipedia.org/wiki?curid=3771913" title="Spałowanie drzew">
Spałowanie drzew



</doc>
<doc id="3771920" url="https://pl.wikipedia.org/wiki?curid=3771920" title="Wydeptywanie">
Wydeptywanie

Wydeptywanie – rodzaj szkód wyrządzanych przez zwierzynę łowną wśród młodych drzew i roślin runa leśnego, które zlokalizowane są na szlakach wędrówek zwierząt, w ostojach lub w miejscach koncentracji (np. podczas godów). Uszkodzenia powstają w wyniku tratowania i przydeptywania racicami młodych drzew i roślin zielonych. Występujące przegęszczenie populacji kopytnych na danym obszarze prowadzi do następujących szkód: nadmiernego spasania i zaniku poszczególnych roślin zielonych i drzewiastych oraz przyczynia się do erozji gleby szczególnie na zalesionych zboczach górskich. 

</doc>
<doc id="3771922" url="https://pl.wikipedia.org/wiki?curid=3771922" title="Osmykiwanie">
Osmykiwanie

Osmykiwanie, czemchanie, obijanie – rodzaj szkód wyrządzanych przez jeleniowate w drzewostanach. Uszkodzeniu ulega kora na pniach, która jest zdzierana w wyniku uderzania porożem, pocierania czołem, wycierania scypułu oraz ocierania się tułowiem o korę. Dodatkowo w wyniku osmykiwania zostają uszkodzone pędy boczne, które ulegają złamaniu. Osmykiwanie jest szkodą powstającą jako rezultat zachowań socjalnych samców jeleniowatych (byków, rogaczy), m.in. terytorializmu i dominacji. Zniszczeniu podlegają głównie drzewa w wieku od kilku do kilkunastu lat, co prowadzi często do ich obumierania. 
Szkody wyrządzane przez osmykiwanie powstają przed i w trakcie rui samic. Wówczas samce jeleniowatych toczą tzw. walki pozorowane, podczas których uderzają porożem o pnie drzew, powodując niszczenie kory oraz pędów bocznych. Podobnie jeleniowate niszczą korę w trakcie wycierania scypułu, wówczas samce próbują pozbyć się z poroża cienkiej owłosionej skóry. Dodatkowo jeleniowate znakują także zapachowo granice swojego obszaru terytorialnego poprzez pocieranie czołem pni drzew. Podczas pocierania gruczoły zapachowe, które zlokalizowane są na czole, wydzielają substancję zapachową, która zostaje na pniu. Intensywność osmykiwania poprzez pocieranie czołem wzrasta głównie po wystąpieniu opadów atmosferycznych. Wówczas dominujący samiec w hierarchii socjalnej ponownie znakuje terytorium po wcześniejszym zmyciu substancji zapachowych z drzew. 
Osmykiwania przyczynia się głównie do niszczenia drzew stanowiących tzw. domieszkę. W Polsce często osmykiwanymi gatunkami są modrzew oraz jawor (obszary górskie) w uprawach sosny. Uszkodzenia powstające w trakcie osmykiwania mają niewielkie znaczenie w gospodarce leśnej, ponieważ dotyczą pojedynczych drzew.

</doc>
<doc id="3771925" url="https://pl.wikipedia.org/wiki?curid=3771925" title="Charles Tolliver">
Charles Tolliver

Charles Tolliver (ur. 6 marca 1942 w Jacksonville) – amerykański trębacz i kompozytor jazzowy, wraz ze Stanleyem Cowellem współzałożyciel w 1971 roku wytwórni Strata-East Records.
Wybrana dyskografia.
Opracowano na podstawie materiału źródłowego.
Jako sideman.
Roy Ayers:
Gary Bartz:
Booker Ervin:
Andrew Hill:
Jackie McLean:
Oliver Nelson:
Max Roach:
Horace Silver:
McCoy Tyner:
Gerald Wilson:

</doc>
<doc id="3771935" url="https://pl.wikipedia.org/wiki?curid=3771935" title="Martin Bartenstein">
Martin Bartenstein

Martin Bartenstein (ur. 3 czerwca 1953 w Grazu) – austriacki polityk i przedsiębiorca, działacz Austriackiej Partii Ludowej (ÖVP), parlamentarzysta, w latach 1995–2008 minister w różnych resortach.
Życiorys.
W 1978 ukończył chemię na Uniwersytecie w Grazu. Od tegoż roku zawodowo związany z koncernem farmaceutycznym Lannacher Heilmittel GmbH. W 1986 założył także własne przedsiębiorstwo Genericon, a w 2009 został dyrektorem zarządzającym spółki Gerot-Lannach Holding GmbH. Od 1988 do 1992 przewodniczył Junge Industrie, organizacji młodych przedsiębiorców.
Działacz Austriackiej Partii Ludowej, był m.in. rzecznikiem partii ds. przemysłu i wiceprzewodniczącym regionalnych struktur w Styrii. W 1991 po raz pierwszy objął mandat posła do Rady Narodowej. Z powodzeniem ubiegał się o reelekcję w wyborach w 1994, 1995, 1999, 2002, 2006 i 2008, zasiadając w niższej izbie austriackiego parlamentu (z przerwami na pełnienie funkcji rządowych) do 2013.
Od listopada 1994 do maja 1995 był sekretarzem stanu w resorcie gospodarki i transportu. Następnie nieprzerwanie do grudnia 2008 wchodził jako minister w skład kolejnych rządów, którymi kierowali Franz Vranitzky, Viktor Klima, Wolfgang Schüssel i Alfred Gusenbauer. Zajmował stanowisko ministra środowiska (od maja 1995), ministra środowiska, młodzieży i rodziny (od maja 1996), ministra do spraw gospodarczych (od lutego 2000) oraz ministra gospodarki i pracy (od kwietnia 2000).

</doc>
<doc id="3771936" url="https://pl.wikipedia.org/wiki?curid=3771936" title="Pieczarka drobnołuskowa">
Pieczarka drobnołuskowa

Pieczarka drobnołuskowa ("Agaricus benesii" Pilát) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Synonimy "Agaricus benesii" to:
Morfologia.
Średnicy 5–15 cm, początkowo okrągłokanciasty, potem łukowaty do płaskiego z płytko wklęsłym środkiem, o białej, włókienkowatej powierzchni i brzegu pokrytym brązowiejącymi u dojrzałych owocników łuseczkami.
Gęsto rozstawione, wolne. Początkowo bladoróżowe, potem czarnobrązowe, z białawym ostrzem.
Długości 5–11 cm, średnicy 1–2 cm, cylindryczny, zgrubiały przy podstawie, o białej powierzchni, pokrytej w dolnej części łuseczkami. Pierścień biały, błoniasty, dwuwarstwowy.
Biały, ścisły, po skaleczeniu czerwieniejący, o owocowej woni i przyjemnym, słodko-orzechowym smaku.
Elipsoidalne, o wymiarach 5–6×3–4 µm i gładkiej powierzchni. Wysyp zarodników czarno-brązowy.
Występowanie i siedlisko.
Częsty, występuje zarówno w lasach liściastych, jak i iglastych (zwłaszcza pod dębami i świerkami), oraz poza lasami na terenach trawiastych.
Znaczenie.
Jadalny.

</doc>
<doc id="3771938" url="https://pl.wikipedia.org/wiki?curid=3771938" title="Ruprechtia laxiflora">
Ruprechtia laxiflora

Ruprechtia laxiflora Meisn. – gatunek rośliny z rodziny rdestowatych ("Polygonaceae" Juss.). Występuje naturalnie w Peru, Boliwii, Paragwaju, Argentynie oraz Brazylii (w stanach Alagoas, Bahia, Ceará, Paraíba, Pernambuco, Sergipe, Mato Grosso do Sul, Espírito Santo, Minas Gerais, Rio de Janeiro, São Paulo, Parana, Rio Grande do Sul i Santa Catarina). 
Biologia i ekologia.
Jest rośliną dwupienną. Rośnie w lasach częściowo zrzucających liście.

</doc>
<doc id="3771941" url="https://pl.wikipedia.org/wiki?curid=3771941" title="Mistrzostwa Świata w Piłce Nożnej Plażowej 2017">
Mistrzostwa Świata w Piłce Nożnej Plażowej 2017

XIX Mistrzostwa Świata w Piłce Nożnej Plażowej – turniej piłki nożnej plażowej, który odbył się w dniach 27 kwietnia-7 maja 2017 roku w Nassau na Bahamach pod patronatem FIFA i Beach Soccer Worldwide, w którym wyłoniono mistrza świata w beach soccerze.
Zakwalifikowane drużyny.
Łącznie w turnieju wystąpi szesnaście drużyn. Reprezentacja Bahamów jako gospodarz została zakwalifikowana automatycznie. Pozostałe piętnaście drużyn walczy w kontynentalnych kwalifikacjach. Przydział ilości drużyn z danej konfederacji został przydzielony na spotkaniu komisji FIFA 17 marca 2016.
Losowanie.
Losowanie grup turniejowych odbyło się 28 lutego 2017 roku w Nassau.
16 drużyn podzielono na cztery czterozespołowe grupy, a Bahamy jako gospodarza umieszczono w grupie A. Reszta drużyn została przypisana do koszyków na podstawie rankingu Światowej Federacji Beach Soccera (BSWW) z dnia 27 lutego 2017. Trzy drużyny zajmujące najwyższe pozycje w rankingu zostały umieszczone w koszyku 1 wraz z gospodarzem, kolejne cztery w koszyku 2, itd. Drużyny mające reprezentować AFC nie były znane w dniu losowania, więc przypisano je do koszyków na podstawie miejsc zajętych w 2017 AFC Beach Soccer Championship. Zwycięzca tego turnieju został przypisany do koszyka 2, finalista do koszyka 3, a drużyna z 3 miejsca do koszyka 4. Drużyny z tej samej federacji nie mogły zostać wylosowane do rywalizacji w fazie grupowej.
Faza grupowa.
Za zwycięstwo w regulaminowym czasie drużyna zdobywa 3 punkty, za zwycięstwo w dogrywce 2 punkty, za zwycięstwo w karnych 1 punkt. Najlepsze dwie drużyny z każdej grupy awansują do ćwierćfinałów. Gdy dwie lub więcej drużyn uzyskają tę samą liczbę punktów (po rozegraniu wszystkich meczów w grupie), o kolejności w grupie decydują następujące kryteria:
Faza pucharowa.
Finał.
MISTRZ ŚWIATA 2017
Brazylia (14. tytuł)

</doc>
<doc id="3771942" url="https://pl.wikipedia.org/wiki?curid=3771942" title="Wilfried Haslauer junior">
Wilfried Haslauer junior

Wilfried Haslauer (ur. 3 maja 1956 w Salzburgu) – austriacki polityk, prawnik i samorządowiec, starosta krajowy Salzburga.
Życiorys.
Syn Wilfrieda Haslauera, premiera rządu krajowego Salzburga w latach 1977–1989. W latach 1975–1979 studiował prawo i ekonomię na uniwersytetach w Salzburgu i Wiedniu, do 2004 praktykował w zawodzie prawnika.
Był kuratorem powiązanego z Austriacką Partią Ludową think tanku Seebrunner Kreis, a także instytutu naukowego Dr.-Wilfried-Haslauer-Bibliothek. W latach 2004–2013 wchodził w skład regionalnego rządu Salzburga jako zastępca premiera rządu krajowego, w 2013 powołany na starostę krajowego.

</doc>
<doc id="3771943" url="https://pl.wikipedia.org/wiki?curid=3771943" title="Ferenc Dávid">
Ferenc Dávid

Ferenc Dávid (łac. "Franciscus Davidis", pol. "Franciszek David", ur. ok. 1510 w Kolozsvárze (Kluż Napoka), zm. 15 listopada 1579 w Deva) – węgierski pisarz i teolog unitariański, założyciel i biskup Unitariańskiego Kościoła w Siedmiogrodzie.
Życiorys.
Jego ojciec – David Helter – był rzemieślnikiem pochodzenia saskiego, matka córką węgierskiego szlachcica; po odbytych studiach we Frankfurcie nad Odrą i Wittenberdze w 1551 roku, został Dávid rektorem Katolickiego Gimnazjum w Bystrzycy. W 1554 roku przeszedł na luteranizm i rok później przeniósł się do Cluj (Kluż-Napoka). W 1564 roku został mianowany superintendentem Kościoła ewangelicko-reformowanego w Siedmiogrodzie oraz nadwornym kaznodzieją Jana Zygmunta Zápolyi. W tym samym czasie pod wpływem Jerzego Blandraty – nadwornego lekarza Jana Zygmunta Zapolyi – rozpoczął Dávid polemikę wokół osobowości Ducha Świętego; 24 lutego 1566 roku na synodzie w Torda zakwestionował dogmat o Trójcy Świętej. W styczniu 1568 roku, z inicjatywy Dávida, Jan Zygmunt Zapolya ogłosił edykt tolerancyjny na sejmie w Torda; niebawem doszło do rozłamu w łonie siedmiogrodzkiego kościoła kalwińskiego, z czego zdecydowana większość wiernych poparła unitariańskie poglądy Dávida – w tym Jan Zygmunt Zapolya, który stał się w historii jedynym panującym unitarianinem. W styczniu 1571 roku uchwałą sejmu unitarianizm został uznany za równouprawnione wyznanie obok trzech dotąd istniejących wyznań; w tym samym roku został David mianowany na superintendenta Kościoła unitariańskiego w Siedmiogrodzie. Przedwczesna śmierć Zapolyi 14 marca 1571 roku i wstąpienie na tron siedmiogrodzki Stefana Batorego przerwała pomyślny rozwój Kościoła unitariańskiego. Pomimo potwierdzenia przez Batorego prawa do wolności sumienia czterech religii (katolicyzmu, luteranizmu, kalwinizmu i unitarianizmu), dochodziło w Siedmiogrodzie do prześladowań na tle religijnym.
Pod koniec życia David zaczął głosić pogląd, że Chrystusa, który był tylko człowiekiem, nie należy wielbić ani wzywać w modlitwie (tzw. nonadorantyzm). W 1578 roku przeciwnicy Dávida wezwali do Siedmiogrodu Fausta Socyna w nadziei, że ten uświadomi go, iż nonadorantyzm skompromituje Kościół unitariański wobec innych kościołów chrześcijańskich. Socynowi nie udało się przekonać Dávida do odwołania swoich poglądów; w 1579 roku synod unitariański – odcinając się od poglądów Dávida – potwierdził boskość Jezusa oraz potrzebę inwokacji jego imienia. Oskarżono Dávida o „innowacje religijną” i podczas procesu przed sejmem generalnym w czerwcu 1571 roku skazano go na dożywotnie więzienie. Przetrzymywany w strasznych warunkach, poważnie chory, zmarł po kilku miesiącach w zamkowym więzieniu w Deva.
Najważniejsze prace spośród licznych pism Dávida: "De non invocando Jesu Christo w sacris precibus" (tezy przeciwne wzywaniu Chrystusa w modlitwie), opublikowane w Krakowie w 1582 roku oraz "De falsa et vera unius Dei Patris, et Spiritus Sancti Filii" („O fałszywej i prawdziwej jedności Boga Ojca, Syna i Ducha Świętego”), Alba Iulia 1568 rok.

</doc>
<doc id="3771945" url="https://pl.wikipedia.org/wiki?curid=3771945" title="Facepunch Studios">
Facepunch Studios

Facepunch Studios – brytyjskie studio produkujące gry komputerowe, założone w 2004 roku.
Historia.
W 2003 roku czwórka producentów Garry Newman, Bryn Schurman, Matthew Schwenk oraz Arthur Lee rozpoczęła pracę nad debiutancką grą komputerową. Aby uniknąć zarzutu nieprofesjonalności, twórcy wymyślili nazwę dla swojego studia. W wyniku zastosowania techniki burzy mózgów wymyślili oni dwie propozycje: „Facewound” oraz „Facepunch” („uderzenie pięścią w twarz”). Pierwsza z propozycji stała się tytułem gry wydanej w 2003 roku, a druga posłużyła jako nazwa studia, które zostało utworzone przez Garry’ego Newmana w czerwcu następnego roku.
W 2004 roku Garry Newman rozpoczął pracę nad drugą grą studia – "Garry’s Mod", która została wydana 24 grudnia.
Studio zostało zarejestrowane w 2009 roku i wkrótce rozpoczęły się pracę nad kolejnym tytułem o nazwie "Rust".

</doc>
<doc id="3771946" url="https://pl.wikipedia.org/wiki?curid=3771946" title="Egzekucje więźniów politycznych w Iranie (1988)">
Egzekucje więźniów politycznych w Iranie (1988)

Egzekucje więźniów politycznych w Iranie w 1988 – masowe egzekucje osadzonych w więzieniach Iranu po rewolucji islamskiej w związku z przynależnością do organizacji Ludowych Mudżahedinów, partii Tude oraz Organizacji Irańskich Fedainów Ludowych. Egzekucje rozpoczęły się w lipcu 1988 i trwały pięć miesięcy. Najprawdopodobniej w ich trakcie stracono 4-5 tys. osób.
Tło wydarzeń.
W 1988 rząd Islamskiej Republiki Iranu czuł się poważnie zagrożony. W końcu lipca 1988 wojska irackie rozpoczęły nowe działania ofensywne w toczącej się od ośmiu lat wojnie między obydwoma państwami. Ataki Irakijczyków zostały powstrzymane, jednak 26 lipca wojska irańskie zaatakowała Narodowa Armia Wyzwolenia - zbrojne skrzydło organizacji Ludowych Mudżahedinów. Ogłosiła ona marsz na Teheran, jednak już po trzech dniach została rozbita. Rząd irański uznał jednak, że znajduje się w sytuacji poważnego zagrożenia, a w stolicy mogło działać jeszcze wielu sympatyków Mudżahedinów. W związku z tym postanowił ostatecznie zniszczyć organizację, zabijając związane z nią osoby, które przebywały w irańskich więzieniach. Większość członków i sympatyków Mudżahedinów Ludowych znajdowała się w zakładach karnych od 1981. Część Mudżahedinów została stracona z wyroku Trybunału Rewolucyjnego już w latach 1981-1988. Rząd mógł również podejrzewać, że więźniowie polityczni szykują ucieczkę z przepełnionych zakładów karnych lub nawet dążyć do jak najszybszego zwolnienia miejsc w więzieniach. Istnieje również pogląd, iż masowa egzekucja więźniów politycznych została zaplanowana przez Ruhollaha Chomejniego znacznie wcześniej i nie miała związku z ostatnimi wydarzeniami w Iranie, które potraktowano jedynie jako pretekst. Prawdziwym zaś celem byłoby ponowne obudzenie w elicie władzy rewolucyjnej bezwzględności i zintegrowanie jej poczuciem uczestnictwa w radykalnym akcie.
Egzekucje.
28 lipca 1988 Ruhollah Chomejni wydał dekret, w którym nakazał uznać przebywających w więzieniach „hipokrytów” (tzn. Modżahedinów) za „toczących wojnę przeciwko Bogu” i zdrajców, po czym ukarać ich śmiercią. Egzekucje w więzieniach teherańskich mieli nadzorować najwyższy Sędzia Religijny, prokurator Teheranu i Ministerstwo Wywiadu, w więzieniach poza stolicą - lokalni sędziowie religijni i prokuratorzy. Chomejni wzywał rząd rewolucyjny do bezwzględności i zdecydowania „w obliczu wrogów Boga”. Stwierdził, że słabość i wahanie byłoby zdradą męczenników islamu. Stojący na czele sądownictwa ajatollah Abdol-Karim Musawi Ardebili wysłał do Chomejniego dodatkowe zapytanie, czy jego dekret dotyczy wszystkich członków "ateistycznych" ugrupowań, także tych skazanych już na kary więzienia, czy tylko skazanych na śmierć i oczekujących na egzekucję. Chomejni powtórnie nakazał wówczas zniszczenie wrogów islamu.
Już następnego dnia więzienia zostały zamknięte dla odwiedzających, więźniom odebrano telewizory i radioodbiorniki, a także prawo do pisania i otrzymywania listów. Zawieszono również pracę zwykłych sądów. Więźniowie związani z organizacją Ludowych Mudżahedinów byli kierowani na krótkie przesłuchania. Wprowadzono ich w błąd co do ich celu - stwierdzono, że zadawanie pytań o stosunek do religii i polityki ma na celu oddzielenie wierzących muzułmanów od niemuzułmanów w związku z przygotowywaną amnestią. Więźniowie, którzy stwierdzili, że nadal głoszą poglądy Ludowych Mudżahedinów, byli natychmiast odsyłani na egzekucję. Mudżahedini, którzy stwierdzili, że odrzucili dawne poglądy, byli pytani o gotowość zadenuncjowania towarzyszy lub nawet osobistego wykonania na nich egzekucji przez powieszenie. Zawahanie w tym momencie było uznawane za oznakę nieszczerości i więzień taki również był natychmiast odprowadzany na stracenie. Niektórych osadzonych pytano o gotowość udania się na wojnę i wbiegnięcia na pole minowe. Odmowa lub wahanie w tym momencie również były traktowane jako podstawa do kary śmierci. Niewielu więźniów zdołało przekonać przesłuchujących, że naprawdę wyrzekają się dawnych poglądów i tym samym uniknąć śmierci. Więźniowie wyznaczeni na egzekucję mogli napisać testament; następnie wieszano ich w grupach po sześciu.
W sierpniu i wrześniu, być może w związku z nowym dekretem Chomejniego, egzekucje objęły także członków komunistycznej partii Tude oraz Organizacji Irańskich Fedainów Ludowych. O losie więźniów decydowały odpowiedzi na pytania o stosunek do religii. Osoby, które zadeklarowały, że ich rodziny były wierzące, a oni sami zostali marksistami, skazywano na śmierć i natychmiast tracono jako apostatów. Szansę na zachowanie życia mieli ci więźniowie, którzy przekonali przesłuchujących, że nie byli wychowani w duchu islamskim, jako dorośli nawrócili się, a następnie w więzieniu modlili się w prawidłowy sposób. W Teheranie straconych chowano w nieoznakowanych masowych grobach, a rodziny zniechęcano do odwiedzania miejsca pochówku ani organizowania modlitw w intencji zabitych.
Egzekucje prowadzone były w tajemnicy. Nagłe odebranie możliwości kontaktowania się z osadzonymi bliskimi sprawiło jednak, że ich rodziny nabrały złych przeczuć. Kilka z nich zaapelowało do wpływowego ajatollaha Hosejna Alego Montazeriego o możliwość dowiedzenia się o sytuacji krewnych. Pytania o właściwy z religijnego punktu widzenia sposób postępowania z więźniami kierowali do Montazeriego również duchowni, którzy na prowincji irańskiej zasiadali w komisjach przesłuchujących osadzonych. Gdy Montazeri dowiedział się, co się działo, zaapelował do Chomejniego o powstrzymanie egzekucji, argumentując, że wyroki śmierci były wydawane wbrew religijnym zasadom i że dochodziło do nadużyć. Następnie 3 sierpnia w publicznym wystąpieniu stwierdził, że należy zachować wartości rewolucji i karać winnych, ale nie dopuszczać się ekscesów. Jego sugestie nie tylko zostały odrzucone przez Chomejniego, ale również prawdopodobnie sprawiły, że Najwyższy Przywódca nie wskazał Montazeriego jako najlepszego kandydata na swojego następcę. 13 sierpnia 1981 Montazeri spotkał się osobiście z komisją przesłuchującą więźniów w Teheranie (Mostafa Purmohammadi, Hosejn Ali Najjeri, Morteza Eszraghi) i wezwał ich do zatrzymania egzekucji w nadchodzącym świętym miesiącu moharram. Komisja stwierdziła, że Montazeri może rozporządzić losem 200 więźniów, którzy mieli być dopiero przesłuchani, natomiast 750 osób w ostatnim czasie już stracono.
Liczba straconych.
Rząd Iranu nigdy nie przyznał się oficjalnie do przeprowadzenia egzekucji więźniów politycznych na taką skalę. Ruhollah Chomejni jedynie ogólnikowo stwierdzał, że wydał „dekret Boga” przeciwko „kontrrewolucjonistom i hipokrytom”. Ali Akbar Haszemi Rafsandżani w lutym 1989 przyznał jedynie, że w więzieniach stracono „mniej niż tysiąc” więźniów politycznych. Mir Hosejn Musawi utrzymywał, że masowa egzekucja Mudżahedinów Ludowych była konieczna w celu powstrzymania przygotowywanego przez nich spisku antyrządowego. Abdol-Karim Musawi Ardebili stwierdził, że rozprawy z Modżahedinami domagała się opinia publiczna.
Według Ludowych Mudżahedinów straconych zostało nawet 30 tys. więźniów politycznych, jednak za bardziej prawdopodobne uważa się liczby rzędu czterech-pięciu tysięcy. Hosejn Ali Montazeri szacował, że do połowy sierpnia wykonano egzekucje na 2800-3800 Mudżahedinach; liczba ta nie obejmuje straconych komunistów i członków innych organizacji.

</doc>
<doc id="3771947" url="https://pl.wikipedia.org/wiki?curid=3771947" title="Aleksandr Postnikow">
Aleksandr Postnikow

Aleksandr Nikołajewicz Postnikow (), właśc. Aleksandr Nikołajewicz Postnikow-Strielcow (; ur. 23 lutego 1957 w Łabinsku) – rosyjski dowódca wojskowy, generał pułkownik.
Życiorys.
Aleksandr Postnikow urodził się 23 lutego 1957 roku w m. Łabinsk w Kraju Krasnodarskim jako Aleksandr Nikołajewicz Strielcow. W 1978 roku ukończył Kijowską Wyższą Ogólnowojskową Szkołę Dowódczą. Po ukończeniu uczelni zajmował kolejno stanowiska dowódcy plutonu, kompanii i batalionu w Kijowskim Okręgu Wojskowym i w Grupie Wojsk Radzieckich w Niemczech. W 1988 roku ukończył Akademię im. Frunzego, a następnie pełnił służbę w Odeskim i Dalekowschodnim Okręgu Wojskowym na stanowiskach zastępcy dowódcy pułku, dowódcy pułku, szefa sztabu dywizji i szefa sztabu centrum szkolenia. Był także zastępcą dowódcy 2 Gwardyjskiej Tamańskiej Dywizji Zmechanizowanej. 
W 2000 r. generał Postnikow ukończył z wyróżnieniem Akademię Sztabu Generalnego SZ FR. Następnie zajmował stanowisko szefa sztabu 22 Armii Ogólnowojskowej. W 2002 roku wyznaczono go na stanowisko dowódcy 20 Armii Gwardyjskiej w Moskiewskim Okręgu Wojskowym, w 2004 roku – na stanowisko pierwszego zastępcy dowódcy Północno-Kaukaskiego Okręgu Wojskowego. W 2006 roku uzyskał stopień naukowy kandydata nauk politycznych. W czerwcu 2006 roku awansowany na stopień generała pułkownika, a w grudniu tegoż roku wyznaczony na stanowisko szefa sztabu – pierwszego zastępcy dowódcy Syberyjskiego Okręgu Wojskowego. W kwietniu 2007 roku objął funkcję dowódcy okręgu. 
W styczniu 2010 roku wyznaczony został na stanowisko Dowódcy Wojsk Lądowych SZ FR, a 26 kwietnia 2012 roku – na stanowisko Zastępcy Szefa Sztabu Generalnego SZ FR. 
Zawodową służbę wojskową zakończył w lutym 2014 roku.
Rodzina.
Generał Aleksandr Postnikow pierwotnie nosił nazwisko Strielcow. W czasie studiów ożenił się z córką ówczesnego szefa sztabu Kijowskiego Okręgu Wojskowego generała armii Stanisława Postnikowa, zmieniając jednocześnie nazwisko na „Postnikow-Strielcow”.
Odznaczenia.
Odznaczony orderami „Za Służbę Ojczyźnie w Siłach Zbrojnych ZSRR” III klasy, „Za Zasługi Wojskowe” i wieloma medalami.

</doc>
<doc id="3771951" url="https://pl.wikipedia.org/wiki?curid=3771951" title="Hans Niessl">
Hans Niessl

Hans Niessl (ur. 12 czerwca 1951 w Zurndorfie) – austriacki polityk, nauczyciel i samorządowiec, starosta krajowy Burgenlandu (2000–2019).
Życiorys.
Absolwent Pädagogische Akademie, pracował jako nauczyciel i dyrektor szkoły. Zaangażował się w działalność polityczną w ramach Socjaldemokratycznej Partii Austrii. W latach 1987–2000 sprawował urząd burmistrza Frauenkirchen. Od 1996 jednocześnie zasiadał w landtagu Burgenlandu, w latach 1999–2000 kierując frakcją poselską socjaldemokratów. W 2000 powołany na starostę krajowego Burgenlandu. Uzyskiwał reelekcję po kolejnych wyborach regionalnych, zakończył urzędowanie w 2019.

</doc>
<doc id="3771954" url="https://pl.wikipedia.org/wiki?curid=3771954" title="Helmuth Reymann">
Helmuth Reymann



</doc>
<doc id="3771956" url="https://pl.wikipedia.org/wiki?curid=3771956" title="The Pleasure Seekers">
The Pleasure Seekers

The Pleasure Seekers – żeński zespół garage rockowy, powstały w 1964 w Detroit. Formacja szybko zmieniła nazwę (i pierwotny styl muzyczny) na Cradle. Grupa jest znana dzięki Suzi Quatro, która była jej współzałożycielką.
Gitarzystka zespołu i siostra Suzi, Patti Quatro, współpracowała z innym żeńskim zespołem rockowym, Fanny, po rozpadzie The Pleasure Seekers.

</doc>
<doc id="3771957" url="https://pl.wikipedia.org/wiki?curid=3771957" title="Markus Wallner">
Markus Wallner

Markus Wallner (ur. 20 lipca 1967 w Bludenz) – austriacki polityk, działacz partyjny i samorządowiec, starosta krajowy Vorarlberga.
Życiorys.
W latach 1985–1990 studiował nauki polityczne i historię na Leopold-Franzens-Universität Innsbruck. W pierwszej połowie lat 90. pracował w organizacji pracodawców Industrievereinigung. Zaangażował się w działalność polityczną w ramach Austriackiej Partii Ludowej (ÖVP). Był rzecznikiem prasowym partii w Bregencji (1995–1997), dyrektorem biura starosty krajowego Herberta Sausgrubera (1997–1999) i sekretarzem generalnym ÖVP w Vorarlbergu (1999–2006).
W latach 1995–2006 zasiadał w radzie gminy targowej Frastanz, a od 1997 jednocześnie w landtagu kraju związkowego, w którym w latach 2003–2006 przewodniczył frakcji poselskiej ÖVP (wybierany do krajowego parlamentu również w późniejszych wyborach). W latach 2006–2011 wchodził w skład regionalnego rządu Vorarlberga jako zastępca starosty krajowego, w 2011 powołany na starostę krajowego. W 2012 stanął na czele Austriackiej Partii Ludowej w Vorarlbergu.

</doc>
<doc id="3771959" url="https://pl.wikipedia.org/wiki?curid=3771959" title="Magdalena Król">
Magdalena Król

Magdalena Król z domu Ostrowska (ur. 22 maja 1981 w Płocku) – polska naukowiec, lekarz weterynarii, specjalistka onkologii eksperymentalnej, doktor habilitowana nauk weterynaryjnych, profesor zwyczajny, Kierownik Samodzielnej Pracowni Biologii Nowotworu w Instytucie Biologii w Szkole Głównej Gospodarstwa Wiejskiego w Warszawie. Założycielka i Członek Zarządu start-upu biotechnologicznego Cellis . Prowadzi badania w zakresie rozwoju innowacyjnej terapii komórkowej guzów litych. 
Życiorys.
Ukończyła Liceum Ogólnokształcące im. Marszałka Stanisława Małachowskiego w Płocku. 
Następnie w 2006 ukończyła z wyróżnieniem studia na Wydziale Medycyny Weterynaryjnej SGGW uzyskując tytuł zawodowy lekarza weterynarii. 
W tym samym roku podjęła studia doktoranckie i zaczęła zdobywać kolejne awanse akademickie. Doktoryzowała się w 2009 na podstawie pracy pt. "Transkryptomiczne profile komórek nowotworowych gruczołu sutkowego suki o różnym potencjale proliferacyjnym i antyapoptotycznym", przygotowanej pod kierunkiem Tomasza Motyla. Habilitowała się w 2014 na podstawie oceny dorobku naukowego i rozprawy pt. "Molekularne interakcje zachodzące w obrębie mikrośrodowiska nowotworowego sutka suk". W roku 2017 była Profesorem Wizytującym na Uniwersytecie La Sapienza w Rzymie. W 2019 roku uzyskała tytuł profesora zwyczajnego i została Kierownikiem Samodzielnej Pracowni Biologii Nowotworu w Instytucie Biologii SGGW w Warszawie.
Jest pierwszą Polką, która znalazła się w ścisłym finale EU Prize for Women Innovator (2020).
Zdobyła dwa prestiżowe granty Europejskiej Rady ds. Badań Naukowych (ERC) – Starting Grant (2016) oraz Proof of Concept (2020).
Od 2020 jest członkiem Komitetu Polityki Naukowej w Ministerstwie Edukacji i Nauki (wcześniej Ministerstwie Nauki i Szkolnictwa Wyższego).
Jest członkiem Polskiej Akademii Nauk Komitetu Biotechnologii oraz American Association of Cancer Research (od 2013 roku) i European Association for Cancer Research (od 2009 roku). 
Odbyła wiele staży naukowych w USA (Universytet Stanforda, CA; Albert Einstein College of Medicine of Yeshiva University, NY), Kanadzie (University of British Colombia), Włoszech (Sapienza University of Rome), Holandii (Netherlands Cancer Institute, Amsterdam; Utrecht University) i Szwecji (Swedish University of Agricultural Sciences).
Swoje prace publikowała w prestiżowych czasopismach, np. Journal of ImmunoTherapy of Cancer lub Coordination Chemistry Reviews, Chemistry - A European Journal czy BMC Cancer.
Należy do komitetu sterującego Europejskiego Programu Współpracy w Dziedzinie Badań Naukowo-Technicznych (COST). W latach 2015–2019 była Koordynatorem Zintegrowanej Szkoły Doktoranckiej KNOW (Krajowy Naukowy Ośrodek Wiodący) oraz Członkiem Rady Programowej na SGGW w Warszawie. 
Życie osobiste.
Jest córką pisarza Jacka Ostrowskiego. Ma jedną córkę Agatę.

</doc>
<doc id="3771966" url="https://pl.wikipedia.org/wiki?curid=3771966" title="Adam Stachoń">
Adam Stachoń

Adam Stachoń (ur. 2 stycznia 1918 w Rozdzielu zm. 16 lipca 1999 w Zgłobicach) – polski duchowny rzymskokatolicki, malarz, proboszcz parafii św. Rocha w Nowym Sączu i rektor kościoła sióstr klarysek w Starym Sączu.
Życiorys.
Młodość.
Pochodził z parafii Żegocina. Urodził się prawdopodobnie pod koniec grudnia 1917 roku, ale w dokumentach za datę jego urodzenia podaje się 2 stycznia 1918 roku. Wynikało to z tego, że rodzice chcieli, aby syn poszedł później do szkoły. Był siódmym dzieckiem Szczepana i Heleny z domu Pławecka. Był wątłym, ale zdolnym chłopcem. Ukończył tutejszą 3-klasową Szkołę Ludową i miał zostać na roli, by pomóc rodzicom, lecz ukryte w nim talenty spostrzegła jego nauczycielka – Zofia Smajder. Za pozwoleniem rodziców zabrała go do Kłaja i tam ukończył szkołę podstawową. Dalszą naukę kontynuował już w Gimnazjum im. Króla Kazimierza Wielkiego w Bochni. W latach gimnazjalnych dojrzewała w nim przyjaźń z nieco starszym kolegą Czesławem Blajdą. Pod okiem prof. Piotra Galasa współtworzyli monografię Rozdziela. Przy tej pracy młody Adam popisał się niemałym talentem plastycznym, ozdobił ją świetnymi rysunkami (w tuszu) sprzętów gospodarskich, wnętrz domostw i budownictwa wiejskiego.
Kapłaństwo.
W roku 1937 ukończył bocheńskie gimnazjum egzaminem dojrzałości i wstąpił do Wyższego Seminarium Duchownego w Tarnowie. W czasie studiów jeszcze bardziej ujawniło się jego wątłe zdrowie, ale opieka ks. rektora Romana Sitki oraz pilność i zdolności pozwalały nadrobić przymusowe przerwy.
Święcenia kapłańskie otrzymał z rąk ks. biskupa Edwarda Komara 9 sierpnia 1942 r. w Tarnowie. Prymicje odbyły się w warunkach okupacyjnych w Żegocinie, zakończone skromnym przyjęciem na plebanii u ks. Ignacego Chmury. Pierwszą placówką młodego kapłana był Szczucin (1942-1945), a przełożonym był proboszcz ks. Jan Ligęza przebywający w ukryciu przed Gestapo. W tej sytuacji ks. Adama często przesłuchiwali Niemcy. Miał też dużo kontaktów z rannymi i konającymi ofiarami wojny. Tych wiele stresów wywołało u księdza Stachonia nerwicę żołądka. Po wojnie dalszymi placówkami pracy ks. Stachonia były kolejno Krościenko nad Dunajcem (1945-1946) i Szczawnica (1946-1948). Od 1948 roku przebywał na urlopie dla poratowania zdrowia. W latach 1950-1954 wrócił do pracy jako pomoc duszpasterska w parafii Św. Małgorzaty w Nowym Sączu. 12 stycznia 1954 r. objął małą parafię św. Rocha w Dąbrówce (dziś jedna z dzielnic Nowego Sącza), najpierw jako rektor, a następnie proboszcz. Tutaj pasterzował prawie 20 lat. W roku 1955 mianowany został kanonikiem. W latach 1972-1988 został rektorem kościoła Klarysek w Starym Sączu, gdzie organizował lipcowe odpusty bł. Kingi. W 1981 r. dużo pracy włożył w organizację jubileuszu 700-lecia Klasztoru w Starym Sączu.
Oprócz powołania do kapłaństwa ks. Stachoń rozwijał w sobie również talent malarski. Był samoukiem. Uprawiał malarstwo olejne na płótnie i desce o tematyce sakralnej i biblijnej. Był bardzo dobrym kopistą. Maria Bogdańska w swojej pracy magisterskiej opisuje ciekawe zdarzenie jak to ks. infułat Władysław Lesiak z fary sądeckiej zamówił u ks. Stachonia kopię obrazu Chrystusa Przemienionego. Po namalowaniu zamawiający nie mógł odróżnić kopii od oryginału. Z początkowego okresu malarskiej twórczości można podziwiać nie tylko obrazy, ale również ich ramy wykonane przez autora obrazów. Były to kompozycje różnych materiałów, nawet nasion. Wszystkich obrazów ks. Stachoń namalował ponad trzysta. Większość znajduje się w różnych kościołach diecezji tarnowskiej. Obraz przedstawiający Matkę Bożą Niepokalaną trafił w roku 1982 do Watykanu jako dar dla Jana Pawła II od sióstr Klarysek Starosądeckich. W okresie pobytu w Dąbrówce ks. Adam nie tylko troszczył się o duchowe sprawy parafii, ale również o piękno otoczenia. Uprawiał kwiaty głównie róże. Posiadał sztukę ich rozmnażania, produkował rzadkie ich odmiany jak granatowe czy herbaciane. Wzbudzał podziw u zawodowych ogrodników, którzy korzystali z jego doświadczeń. W pracy z młodzieżą szukał różnych form. Kiedy zafascynował ich turystyką górską, a później wodną, stanął problem braku kajaków. Rozwiązał go metodą gospodarczą i sam z pomocą młodzieży budował kajaki. Ksiądz Stachoń znany był jeszcze z jednej pasji - był hodowcą kanarków zarejestrowanych w Centralnym Związku Hodowców Kanarków w Katowicach. Dochód z hodowli stanowił też wsparcie dla klasztoru Klarysek.
Choroba i śmierć.
Pod koniec okresu pracy w Starym Sączu coraz bardziej zapadał na zdrowiu. Przeszedł resekcję żołądka. Wreszcie dopadł go reumatyzm w najostrzejszej formie. Tak schorowanego człowieka umieszczono w Domu Księży Emerytów w Tarnowie-Zgłobicach, gdzie przeżył jeszcze jedenaście lat. Zmarł w 1999 roku i został pochowany w Dąbrówce, na parafialnym cmentarzu w cieniu starego drewnianego kościoła Św. Rocha.

</doc>
<doc id="3772015" url="https://pl.wikipedia.org/wiki?curid=3772015" title="Antybiotyk jonoforowy">
Antybiotyk jonoforowy



</doc>
<doc id="3772038" url="https://pl.wikipedia.org/wiki?curid=3772038" title="Antybiotyki jonoforowe">
Antybiotyki jonoforowe



</doc>
<doc id="3772113" url="https://pl.wikipedia.org/wiki?curid=3772113" title="Prealpy Berneńskie">
Prealpy Berneńskie



</doc>
<doc id="3772115" url="https://pl.wikipedia.org/wiki?curid=3772115" title="Irene Escolar">
Irene Escolar

Irene Escolar Navarro (ur. 19 października 1988 w Madrycie) – hiszpańska aktorka.

</doc>
<doc id="3772150" url="https://pl.wikipedia.org/wiki?curid=3772150" title="Hyundai Amica">
Hyundai Amica



</doc>
<doc id="3772153" url="https://pl.wikipedia.org/wiki?curid=3772153" title="Collegium Romanum">
Collegium Romanum



</doc>
<doc id="3772155" url="https://pl.wikipedia.org/wiki?curid=3772155" title="Roger Joseph Boscovich">
Roger Joseph Boscovich



</doc>
<doc id="3772163" url="https://pl.wikipedia.org/wiki?curid=3772163" title="Kara no kyoukai">
Kara no kyoukai



</doc>
<doc id="3772164" url="https://pl.wikipedia.org/wiki?curid=3772164" title="Jaskinia przy Sikawce">
Jaskinia przy Sikawce

Jaskinia przy Sikawce – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w lewym orograficznie zboczu górnej części Żlebu pod Wysranki na wysokości 1305 m n.p.m. w pobliżu Jaskini Zakopiańskiej i północno-wschodniego otworu Jaskini Czarnej. Jaskinia jest pozioma, a jej długość wynosi 10 metrów.
Jaskinia znajduje się poniżej wodospadu Sikawka, stąd jej nazwa.
Opis jaskini.
Jaskinię stanowi komora mająca prawie 10 metrów długości i zaczynająca się zaraz za dużym otworem wejściowym. Odchodzi od niej krótki szczelinowy korytarzyk.
Przyroda.
W jaskini brak jest nacieków. Ściany są wilgotne, rosną na nich mchy i porosty.
Historia odkryć.
Jaskinia znana była od dawna. Jej plan i opis sporządzili A. Szabunio z zespołem w 1977 roku oraz I. Luty w 1993 roku.

</doc>
<doc id="3772165" url="https://pl.wikipedia.org/wiki?curid=3772165" title="Dariusz Lament">
Dariusz Lament

Dariusz Lament (ur. 19 grudnia 1971 w Krakowie) – były polski piłkarz, występujący na pozycji pomocnika.
Kariera.
Do 1987 roku grał w Krakusie Nowa Huta. Następnie przeszedł do Garbarni Kraków, której piłkarzem był początkowo do 1992 roku. Przed rundą wiosenną sezonu 1992/1993 został zawodnikiem Wisły Kraków. Wystąpił m.in. w przegranym 0:6 w kontrowersyjnych okolicznościach meczu z Legią Warszawa. Barwy Wisły reprezentował do 1994 roku, rozgrywając łącznie 31 meczów w I lidze. Następnie wrócił do Garbarni Kraków, gdzie grał do 2005 roku. Ogółem piłkarzem Garbarni był przez osiemnaście sezonów. W 2006 roku został zawodnikiem Skawinki Skawina, gdzie trzy lata później zakończył karierę.

</doc>
<doc id="3772168" url="https://pl.wikipedia.org/wiki?curid=3772168" title="Jacques Hamel">
Jacques Hamel

Jacques Hamel (wym. []; ur. 30 listopada 1930 w Darnétal, w departamencie Sekwana Nadmorska, Francja, zm. 26 lipca 2016 w Saint-Étienne-du-Rouvray) – francuski prezbiter katolicki, ofiara zamachu na północy Francji, Sługa Boży Kościoła katolickiego.
Życiorys.
Urodził się 30 listopada 1930 w Darnétal we Francji. W 1958 został wyświęcony na prezbitera. Po otrzymaniu święceń był wikariuszem w parafii w Sotteville-lès-Rouen (1958–1967), w następnie parafii w Saint-Pierre-lès-Elbeuf (1967–1975) zaś proboszczem był w parafiach w Saint-Pierre-lès-Elbeuf (1975–1988), w parafii w Cléon (1988–2000) oraz w Saint-Étienne-du-Rouvray (2000–2005), gdzie związku z osiągnięciem 75 roku życia pozostał w parafii jako rezydent. 
Śmierć i pogrzeb.
26 lipca 2016 podczas sprawowania mszy Świętej został brutalnie zamordowany przez sprawców zamachu terrorystycznego. Do zamachu przyznała się salaficka organizacja terrorystyczna ISIS. Jacques Hamel był postrzegany przez lokalną społeczność jako wzór dobroci, „cichej świętości i miłości do ludzi”. Ksiądz Hamel miał znaczny udział w promowaniu dialogu międzyreligijnego. Po śmierci kapłana, lokalny imam oddał mu hołd, w uznaniu jego działań. Pogrzeb Ks. Hamela odbył się 2 sierpnia 2016 został pochowany na miejscowym cmentarzu. 
W sierpniu 2016 Dominique Lebrun, arcybiskup Rouen zadeklarował gotowość, by po upływie przewidzianych w prawie kościelnym pięciu lat od jego śmierci duchownego wszcząć jego proces kanonizacyjny. 14 września 2016 papież Franciszek odprawił za niego mszę w obecności księży z diecezji Rouen z abp. Dominique’iem Lebrunem. Podczas tej mszy na prośbę papieża na ołtarzu ustawiono zdjęcie z wizerunkiem ks. Hamela i na jego prośbę nakazano, aby jego wizerunek był czczony we wszystkich lokalnych kościołach. W 2020 we Francji zakończyło się śledztwo w sprawie zabójstwa księdza.
Proces beatyfikacyjny.
W październiku 2016 papież Franciszek udzielił dyspensy odstępując od prawa mówiącego, iż proces beatyfikacyjny kandydata może rozpocząć się najwcześniej pięć lat od jego śmierci. W kwietniu 2017 biskup diecezji Rouen ogłosił decyzję o rozpoczęciu procesu beatyfikacyjnego o. Jacquesa Hamela.

</doc>
<doc id="3772169" url="https://pl.wikipedia.org/wiki?curid=3772169" title="Inicjatywa Feministyczna">
Inicjatywa Feministyczna



</doc>
<doc id="3772197" url="https://pl.wikipedia.org/wiki?curid=3772197" title="Nisza z Jaworem">
Nisza z Jaworem

Nisza z Jaworem – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej położone jest w Organach, w żlebie opadającym z Okrętu, w pobliżu Szczeliny za Okrętem I i Szczeliny za Okrętem II, na wysokości 1075 m n.p.m. Jaskinia jest pozioma, a jej długość wynosi 10,5 metrów.
Opis jaskini.
Jaskinię stanowi podłużna komora zaczynająca się zaraz za dużym szczelinowym otworem wejściowym i przechodząca w szczelinę nie do przejścia.
Przyroda.
W jaskini można spotkać nacieki grzybkowe. Ściany suche, rosną na nich porosty.
Historia odkryć.
Jaskinię odkryli prawdopodobnie Stefan Zwoliński i Jerzy Zahorski w 1933 roku, ale jej nie badali. Plan i opis jaskini sporządziła I. Luty przy współpracy T. Mardala w 1992 roku.

</doc>
<doc id="3772201" url="https://pl.wikipedia.org/wiki?curid=3772201" title="Rząd Daciana Cioloșa">
Rząd Daciana Cioloșa

Rząd Daciana Cioloșa – rząd Rumunii funkcjonujący od 17 listopada 2015 do 4 stycznia 2017.
4 listopada 2015, na rok przed końcem kadencji parlamentu, lewicowy premier Victor Ponta podał się do dymisji. Rezygnacja została wymuszona masowymi protestami, do których doszło po pożarze w klubie nocnym w Bukareszcie z 30 października 2015. 10 listopada prezydent Klaus Iohannis desygnował byłego komisarza europejskiego Daciana Cioloșa na urząd premiera Rumunii, powierzając mu misję stworzenia technicznego rządu funkcjonującego do czasu wyborów parlamentarnych w 2016. 15 listopada nowy premier ogłosił skład swojego gabinetu. Rząd rozpoczął urzędowanie 17 listopada po uzyskaniu wotum zaufania w parlamencie i zaprzysiężeniu jego członków.
Gabinet urzędował do 4 stycznia 2017, kiedy to został zastąpiony przez rząd Sorina Grindeanu.

</doc>
<doc id="3772211" url="https://pl.wikipedia.org/wiki?curid=3772211" title="Filippo Buonarroti">
Filippo Buonarroti

Filippo Michele Buonarroti (ur. 11 listopada 1761 w Pizie, zm. 17 września 1837 w Paryżu) – włoski rewolucjonista działający głównie we Francji.
Życiorys.
Z wykształcenia był prawnikiem, pracował jako adwokat w Pizie, 1787 wstąpił do loży wolnomularskiej, głosił poglądy antyklerykalne i republikańskie. W 1789 udał się na Korsykę, gdzie redagował pismo "Giornale patriotico della Corsica" i podejmował stamtąd próby organizowania włoskich ruchów rewolucyjnych. W okresie rewolucji francuskiej działał w klubie jakobinów, 1793 walczył u boku Napoleona podczas oblężenia Tulonu, 1794 kierował jakobińskim ośrodkiem w Oneglia. Po upadku jakobinów został aresztowany i uwięziony, w więzieniu poznał Babeufa, wraz z którym założył Sprzysiężenie Równych, a w 1795 w Paryżu zorganizował projakobiński klub Panteon. Gdy w 1796 ruch spiskowy został wykryty przez władze, Buonarroti został deportowany do Cherbourga, później emigrował do Genewy i Brukseli, 1809 wstąpił do projakobińskiego związku Adelfia. W 1818 założył organizację Wzniośli Mistrzowie Doskonali (Sublimi maestri perfetti) dążących do zjednoczenia Włoch i zaprowadzenie rządów demkratyczno-republikańskich; koordynowaniu działań emigrantów miały służyć Komitetu Wygnańców Włoskich utworzone w Londynie i Paryżu. W 1834 podjął współpracę z Giuseppe Mazzinim i organizacją Młode Włochy, działał również we włoskich i międzynarodowych organizacjach karbonariuszy i postulował zorganizowanie światowego ruchu spiskowego mającego obalić panujących władców. Napisał memoriał "Wieczny pokój z królami", w którym domagał się od francuskiego rządu pomocy w obaleniu wszystkich monarchów we Włoszech i utworzeniu demokratycznej włoskiej republiki; uważał współdziałanie wszystkich Włochów za konieczne do zrealizowania tego celu. Napisał "Sprzysiężenie Równych" (1828, wyd. pol. 1962) popularyzującego poglądy Babeufa. Wywarł znaczący wpływ na przywódców tajnych republikańskich organizacji spiskowych, m.in. Louisa Blanqui.

</doc>
<doc id="3772212" url="https://pl.wikipedia.org/wiki?curid=3772212" title="Max Nivelli">
Max Nivelli

Max Nivelli (ur. 1 stycznia 1878; zm. 27 lutego 1926) – niemiecki producent filmowy działający w Berlinie w okresie Republiki Weimarskiej. W swoim czasie był jednym z pierwszych, którzy zajmowali się tematami związanymi z antysemityzmem i uprzedzeniami. Nivelli zmarł w stosunkowo młodym wieku (48 lat) i zdążył działać w przemyśle filmowym niecałe 10 lat. Mimo to, wyprodukował 19 filmów, w tym 15 pełnometrażowych. Filmy Nivellego, podobnie jak większość filmów w owym czasie, były czarno-białymi filmami niemymi i utrwalane były na celuloidzie. Do czasów współczesnych zachował się tylko jego ostatni film "Einigkeit und Recht und Freiheit", który został zrekonstruowany i poddany obróbce cyfrowej.
Wczesne lata.
Max Nivelli urodził się jako Menachem (Mendel) Lewin w żydowskiej rodzinie w Polsce, pod zaborem rosyjskim, w miasteczku Kuźnica. Jego rodzice, Szmuel i Cipora Lewin, zajmowali się wyrobem słodyczy. Mendel Lewin w młodości wyjechał do Berlina i rozpoczął tam działalność w tej samej branży. W latach 1903-1911 był wspólnikiem i właścicielem kilku firm produkujących dżemy, cukierki i czekolady.
W roku 1904 poślubił w Berlinie Helenę Kaufmann z miejscowości Roździeń (obecnie część Katowic). Małżeństwo to miało dwie córki – Teodorę i Reginę.
W roku 1912 Mendel Lewin przybrał nazwisko sceniczne Max Nivelli (oparte na anagramie nazwiska Lewin). Uczył się śpiewu operowego w renomowanej berlińskiej szkole muzycznej Stern'sches Konservatorium, występował na scenach operowych całej Europy, a także nauczał śpiewu solowego w językach rosyjskim i niemieckim w berlińskim Ochs-Eichelberg-Konservatorium.
Produkcja filmowa.
W roku 1918 Max Nivelli założył wspólnie z Erwinem Kampfem swą pierwszą wytwórnię filmową Nivelli-Film Fabrikation. W tymże roku firma ta wyprodukowała cztery filmy pełnometrażowe. Do pierwszego z nich („Lebensbahnen – Ein Sängerleben”) Nivelli napisał także scenariusz i wystąpił w nim grając śpiewaka operowego.
Po roku działalności Nivelli rozstał się ze wspólnikiem i powołał swą własną wytwórnię Nivo-Film &amp; Co. Dwa z filmów („Der Ritualmord”, „Die entfesselte Menscheit”) nowej wytwórni reżyserował znany austriacki reżyser Joseph Delmont. Filmy te miały wydźwięk społeczny i polityczny i należały do najważniejszych w karierze Nivellego.
Nivelli preferował pracę z tym samym reżyserem nad więcej niż jednym projektem. Poza Delmontem współpracował także z niemieckim reżyserem Carlem Boese, z którym wyprodukował cztery filmy, a wśród nich „Nocturno der Liebe”, opartym na biografii Fryderyka Chopina. Nivelli wyprodukował także dwa filmy z Arthurem Ullmanem, po czym zajął się produkcją „serii Albani” – trzech romantycznych filmów wyreżyserowanych przez Włocha Guido Schamberga-Parischa, z włoską gwiazdą Marcellą Albani w roli głównej.
Ostatnie lata.
W czasach kryzysu ekonomicznego i szalejącej w Niemczech hiperinflacji (1921-1924) Max Nivelli stracił znaczną część swego majątku. Wraz z nowym wspólnikiem, Arthurem Gregorem, zajął się także inną działalnością związaną z branżą filmową, obejmującą import, eksport, dystrybucję i wypożyczanie filmów. Zarządzał również berlińskim kinem „Lichtspiel Palmenhaus Kino” i zasiadał w radzie nadzorczej warszawskiej spółki PawFilm, zajmującej się produkcją i dystrybucją filmów. Pod koniec tego okresu, w roku 1924, Nivelli wyprodukował cztery krótkie filmy dokumentalne, poświęcone głównie ceremoniom i uroczystościom państwowym.
W czerwcu 1925 założył wspólnie z Sanderem Keisermannem nową firmę Nivelli Film Max Nivelli &amp; Co. Nowa firma przystąpiła niezwłocznie do produkcji kolejnego, już trzeciego filmu w reżyserii Josepha Delmonta „Einigkeit und Recht und Freiheit”, poświęconego kwestiom socjalnym. Tuż przed ukończeniem filmu Max Nivelli zmarł niespodziewanie w Berlinie na atak serca.
W prasie branżowej złożono mu pośmiertny hołd, opisując go jako człowieka błyskotliwego i kreatywnego, o niewyczerpanej energii, popularnego w berlińskim światku filmowym.
Najważniejsze filmy.
„Der Ritualmord” („Mord rytualny”) / „Die Geächteten” („Wygnańcy”).
Film ten został zrealizowany w roku 1919 i miał uświadomić widzom niebezpieczeństwa związane z antysemityzmem w ogóle, a w szczególności z zarzutami o rzekome mordy rytualne. Był popularyzowany na rynku jako „film oświeceniowy” (Aufklärungsfilm). Po zakończeniu I wojny światowej do zachodniej Europy przybyła fala emigrantów żydowskich wzmagając w Niemczech antysemityzm i ksenofobię. W wyniku tego w niemieckiej debacie publicznej pojawiła się tzw. „kwestia żydowska” (die Judenfrage), w ramach której dyskutowano także zagadnienie intymnych relacji między Niemcami i Żydami, co było dotychczas uznawane za swego rodzaju tabu.
Film „Der Ritualmord” opisuje pogrom w wiosce w carskiej Rosji w wyniku pogłosek o mordzie rytualnym dokonanym przez Żydów, szerzących się po zaginięciu małej dziewczynki. Według tych pogłosek mordu dokonał przywódca miejscowej gminy żydowskiej. Młody rosyjski student ratuje przed ukamienowaniem owego przywódcę, w którego córce jest zakochany. Gdy dziewczynka odnajduje się cała i zdrowa, spisek rzucający na Żydów oszczerstwo o dokonanie mordu rytualnego zostaje ujawniony, lecz jest już za późno dla ciężko rannej w ataku córki przywódcy. Jej ojciec i student wspólnie ślubują, że będą zwalczać uprzedzenia, które doprowadziły do tej tragedii.
Berlińska prapremiera filmu była ważnym wydarzeniem z udziałem krytyków filmowych z wszystkich ważnych czasopism oraz osobistości z berlińskiego świata kultury i sztuki. Po zakończeniu filmu rozległy się owacje. W recenzjach pisano, że to „wybitne dzieło”, „jeden z najlepszych filmów, jakie dotychczas zrealizowano” oraz że jest to film „którego bohater nie jest konkretną osobą, lecz całym narodem”. Podkreślano szczególną rolę Maxa Nivelli jako siły napędowej tego projektu, w ramach którego „udało mu się przekazać jego wizję liberalizmu i konieczności walki z uprzedzeniami” i „dlatego winien być uznany za jednego z momumentalnych twórców filmowych swego czasu”. Po sześciu tygodniach od premiery, co wówczas było okresem rekordowym, film został zakupiony przez wiele krajów na całym świecie i jednocześnie otrzymano zamówienia na kolejny film „Die Entfesselte Menscheit”.
„Die entfesselte Menscheit” („Ludzkość uwolniona z kajdan”).
Film jest adaptacją noszącej ten sam tytuł i opublikowanej w roku 1919 powieści urodzonego w Jarosławiu austriackiego scenarzysty i producenta filmowego Maxa Glassa. W swej powieści Glass opisywał mroczny świat zżerany przez choroby i wojny. Producenci filmu zdecydowali się umieścić jego akcję w bardziej współczesnym kontekście i stworzyli pierwszą fabularną opowieść o niemieckim Powstaniu Spartakusa. Film został uznany za jeden z antybolszewickich filmów owych czasów.
Film opisuje brutalne powstanie grupy robotników chcących obalić panujący porządek, które nieomal nie doprowadziło do wojny domowej. Odzwierciedla on narastający niepokój większości niemieckiego społeczeństwa, powodowany zaostrzającą się radykalizacją polityczną. Niepokój ten nie był bezpodstawny. Jeszcze w trakcie kręcenia filmu dokonano kolejnej próby przewrotu, tym razem przez nacjonalistów i monarchistów (pucz Kappa-Lüttwitza). Prasowe informacje o filmie zwróciły uwagę sfer rządowych obawiających się, że film może źle wpłynąć na wizerunek Niemiec za granicą. Nivelli został wezwany do Ministerstwa Spraw Zagranicznych, gdzie poproszono go, aby przedstawiciele ministerstwa mogli obejrzeć film zanim trafi na ekrany. W czerwcu 1920 roku cenzura zatwierdziła film do rozpowszechniania, jednak biorąc pod uwagę wrażliwość poruszonej w filmie kwestii firma Nivo-Film zdecydowała się odłożyć jego premierę.
W prapremierze, która odbyła się sześć miesięcy później, uczestniczyły liczne osobistości, włącznie z przedstawicielami rządu. Większość krytyków uznała film za sukces. Nazwano go „ważnym dokumentem historycznym”, „jednym z najlepszych pokazanych w ostatnich latach” oraz „fascynującym i realistycznym”. Niektórzy chwalili odwagę, jaką wykazali się twórcy filmu ośmielając się zająć tematem tak wrażliwym w okresie, kiedy wspomnienia po niedawnych wydarzeniach były jeszcze świeże. Z drugiej strony, prasa o orientacji socjalistycznej twierdziła, że robotnicy zostali przedstawieni w sposób zbyt negatywny i że celem filmu było zasianie obaw w społeczeństwie. W sensie artystycznym uznano film za przełomowy – w jego ekranizacji uczestniczyło 17 tysięcy osób. Pisano, że „wyraźne ukierunkowanie tematyczne, doskonała konstrukcja oraz emocjonalna fabuła nadały filmowi wyraz i rozmach”.

</doc>
<doc id="3772213" url="https://pl.wikipedia.org/wiki?curid=3772213" title="Rudjer Josip Bošković">
Rudjer Josip Bošković



</doc>
<doc id="3772216" url="https://pl.wikipedia.org/wiki?curid=3772216" title="Francesco Bonvisi">
Francesco Bonvisi

Francesco Buonovisi albo Bonvisi (ur. 16 maja 1626 w Lukce, zm. 25 sierpnia 1700 tamże) – włoski kardynał, nuncjusz w Polsce w latach 1672-1673, jeden z twórców ligi antytureckiej.
Życiorys.
Studiował w Rzymie, 1670-1672 był nuncjuszem apostolskim w Kolonii, 1673-1675 w Polsce, a 1675-1689 w Wiedniu. Dążył do obalenia polsko-tureckiego traktatu w Buczaczu z 1672 i pogodzenia stronnictw politycznych (obozu królewskiego i tzw. malkontentów) i do wojny polsko-tureckiej. Nalegał na uregulowanie stosunków z Rosją, czym m.in. doprowadził w 1686 do zawarcia pokoju Grzymułtowskiego, a także do sojuszu Polski z Austrią w 1683 podczas ataku Turków na Wiedeń i zawarcia w 1684 Świętej Ligi. W 1681 otrzymał godność kardynalską, a w 1690 biskupstwo Lukki.

</doc>
<doc id="3772217" url="https://pl.wikipedia.org/wiki?curid=3772217" title="Temenużka Petkowa">
Temenużka Petkowa

Temenużka Petkowa, bułg. Теменужка Петкова (ur. 18 stycznia 1967) – bułgarska finansistka i urzędnik państwowy, w 2014 wiceminister finansów, w latach 2014–2017 i 2017–2021 minister energetyki.
Życiorys.
Ukończyła studia z zakresu rachunkowości na Uniwersytecie Gospodarki Narodowej i Światowej w Sofii. Odbywała praktyki w zakresie audytu i kontroli finansów publicznych w ministerstwach finansów Irlandii, Wielkiej Brytanii i Portugalii. Pracowała jako biegły rewident, następnie w państwowych inspekcjach finansowych. W 2007 została dyrektorem działu w ADFI, agencji ds. państwowej inspekcji finansowej. W latach 2010–2013 pełniła funkcję dyrektora ADFI.
W 2014 zajmowała stanowisko wiceministra finansów w przejściowym gabinecie, którym kierował Georgi Bliznaszki. W listopadzie 2014 z rekomendacji partii GERB powołana na ministra energetyki w drugim rządzie Bojka Borisowa. Zakończyła urzędowanie w styczniu 2017. W marcu tego samego roku jako kandydatka ugrupowania premiera uzyskała mandat posłanki do Zgromadzenia Narodowego 44. kadencji. W maju 2017 otrzymała ponownie nominację na ministra energetyki w trzecim gabinecie lidera partii GERB, funkcję tę pełniła do maja 2021.
W kwietniu 2021, lipcu 2021, listopadzie 2021 i październiku 2022 z powodzeniem ubiegała się o poselską reelekcję na kolejne kadencje.

</doc>
<doc id="3772218" url="https://pl.wikipedia.org/wiki?curid=3772218" title="Muhammad Bakir Madżlisi">
Muhammad Bakir Madżlisi



</doc>
<doc id="3772219" url="https://pl.wikipedia.org/wiki?curid=3772219" title="John Steiner">
John Steiner

 
John Steiner (ur. 7 stycznia 1941 w Chester, zm. 31 lipca 2022 w La Quinta) – brytyjski aktor.
W latach 60. przeniósł się do Włoch i występował jako aktor charakterystyczny w spaghetti westernach, komediach, dreszczowcach i filmach policyjnych, często grając rolę złoczyńcy.
Życiorys.
Wczesne lata.
Urodził się w Chester w hrabstwie Cheshire, w północno-zachodniej części Anglii. Uczęszczał do Royal Academy of Dramatic Art i przez trzy lata był związany z Royal Shakespeare Company. Opanował język włoski, hiszpański i angielski.
Kariera.
Początkowo pracował przez kilka lat w BBC i występował gościnnie w serialach: "Front Page Story" (1965), "Środa gra" ("The Wednesday Play", 1965), "Public Eye" (1966), "Orlando" (1966) czy "Święty" ("The Saint", 1966) z Rogerem Moore’em. Debiutował na dużym ekranie jako Monsieur Dupere w Petera Brooka "Prześladowanie i zabójstwo Jean-Paula Marata w wykonaniu pensjonariuszy zakładu dla obłąkanych w Charenton w reżyserii Markiza de Sade" ("Marat/Sade", 1967) wg sztuki Petera Weissa. Potem dostał główną rolę w spaghetti westernie "Viva Tepepa!" ("Tepepa", 1968).
Wysoki (188 cm wzrostu), chudy blondyn, bardzo brytyjski, z pewnym podobieństwem do Petera O’Toole, stopniowo zdobywał reputację poważnego i profesjonalnego aktora w kinie włoskim. Grywał zwłaszcza w thrillerach politycznych, takich jak "Śledztwo skończone - proszę zapomnieć" ("L'Istruttoria è chiusa: dimentichi", 1971) Damiano Damiani czy "Dajcie sensację na pierwszą stronę" ("Sbatti il mostro in prima pagina", 1972) Marco Bellocchio. Zagrał czarny charakter w dwóch swobodnych adaptacjach powieści Jacka Londona w reżyserii Lucio Fulci - "Biały Kieł" ("Zanna Bianca", 1973) i sequel "Powrót Białego Kła" ("Il Ritorno di Zanna Bianca", 1974), gdzie był idealnym antagonistą Franca Nero („ludzki” bohater filmu).
Kilkakrotnie spotkał się na planie z Maurizio Merli, m.in. w policyjnym dramacie kryminalnym "Gwałtowny Rzymie" ("Roma violenta", 1975) w roli sadystycznego gangstera czy jednym z ostatnich spaghetti westernów "Mannaja" (1977) jako wielki złoczyńca. Tinto Brass zaangażował go do roli nazisty w "Salon Kitty" (1976) z Helmutem Bergerem, Ingrid Thulin i Bekimem Fehmiu, potem wystąpił jako przestępca doradzający szalonemu cesarzowi (Malcolm McDowell) w "Kaligula" ("Caligula", 1979) oraz "Papryka" ("Paprika", 1991) wg powieści Johna Clelanda "Pamiętniki Fanny Hill" z udziałem Debory Caprioglio, Stéphane Ferrary i Domiziano Arcangeliego. W groteskowym filmie "Sindbad: Legenda siedmiu mórz" ("Sinbad of the Seven Seas", 1989) z tytułową rolą Lou Ferrigno zagrał postać niegodziwego wezyra.
W 1991 wycofał się z aktorstwa i przeniósł się wraz z rodziną do Kalifornii, gdzie został agentem nieruchomości.
31 lipca 2022 w La Quinta zginął w wypadku samochodowym w wieku 81 lat.

</doc>
<doc id="3772220" url="https://pl.wikipedia.org/wiki?curid=3772220" title="Goldie and the Gingerbreads">
Goldie and the Gingerbreads

Goldie and the Gingerbreads – amerykański zespół rockowy istniejący w latach 1962–1967. Do grupy należały piosenkarka Genya Ravan i trzy instrumentalistki: Ginger Bianco, Margo Lewis i Carol McDonald. Formacja była pierwszą kobiecą grupą rockową, która podpisała kontrakt z mainstreamową wytwórnią muzyczną, oraz jedną z pierwszych, które samodzielnie grały na instrumentach (razem z Fanny, Birthą, The Ace of Cups i The Pleasure Seekers/Cradle).
W latach 60., gdy większość żeńskich zespołów było ignorowanych przez wytwórnie muzyczne i rzadko budziły zainteresowanie publiczności, która przychodziła na ich koncerty (wyjątkiem były żeńskie zespoły wokalne z gatunku Motown), Goldie and the Gingerbreads były pierwszymi kobietami, które „przełamały barierę” w zdominowanym przez mężczyzn przemyśle muzycznym. W 1963 roku zespół podpisał kontrakt z Decca Records, a w 1964 z Atlantic Records.
Największym sukcesem zespołu był singiel „Can’t You Hear My Heartbeat” (1965), który osiągnął 25. miejsce na brytyjskiej liście przebojów.

</doc>
<doc id="3772221" url="https://pl.wikipedia.org/wiki?curid=3772221" title="Geoffrey Burbidge">
Geoffrey Burbidge

Geoffrey Burbidge (ur. 24 września 1925, zm. 26 stycznia 2010 w San Diego) – brytyjski fizyk i astronom.
W latach 1963-1984 i od 1988 był profesorem Uniwersytetu Kalifornijskiego w San Diego, a 1978-1984 dyrektorem Kitt Peak National Observatory. Napisał wiele prac teoretycznych poświęconych procesom nukleosyntezy w gwiazdach, a także budowie i ewolucji gwiazd, galaktyk i kwazarów. Zwrócił uwagę na znaczenie, jakie odgrywa uwalnianie energii grawitacyjnej w wybuchach supernowych. Jego żoną była Margaret Burbidge, również astronom.

</doc>
<doc id="3772223" url="https://pl.wikipedia.org/wiki?curid=3772223" title="Iwelina Wasilewa">
Iwelina Wasilewa

Iwelina Weselinowa Wasilewa, bułg. Ивелина Веселинова Василева (ur. 8 października 1969 w Burgasie) – bułgarska polityk i samorządowiec, deputowana, w latach 2009–2013 wiceminister, a od 2014 do 2017 minister ochrony środowiska i zasobów wodnych.
Życiorys.
W 1993 ukończyła filologię angielską na Uniwersytecie Sofijskim im. św. Klemensa z Ochrydy. Kształciła się następnie na studiach podyplomowych z zakresu wykorzystywania funduszy europejskich na Uniwersytecie Gospodarki Narodowej i Światowej w Sofii. Pracowała w bułgarskim przedsiębiorstwie telekomunikacyjnym należącym do Ericssona, m.in. kierując obwodem Burgas tej firmy. Później kierowała projektami dotyczącymi gospodarki wodnej w Burgasie. W 2009 objęła stanowisko zastępcy burmistrza tej miejscowości, odpowiadając za integrację europejską i ekologię.
Również w 2009 została wiceministrem ochrony środowiska i zasobów wodnych, funkcję tę pełniła do 2013. W wyborach w 2013 z ramienia partii GERB uzyskała mandat posłanki do Zgromadzenia Narodowego 42. kadencji. W przedterminowych wyborach w 2014 z powodzeniem ubiegała się o reelekcję. W listopadzie tegoż roku w drugim rządzie Bojka Borisowa objęła stanowisko ministra ochrony środowiska i zasobów wodnych. Zajmowała je do stycznia 2017. W marcu tegoż roku oraz w kwietniu 2021 po raz kolejny była wybierana do parlamentu.

</doc>
<doc id="3772224" url="https://pl.wikipedia.org/wiki?curid=3772224" title="Erich Burck">
Erich Burck

Erich Wilhelm Burck (ur. 30 listopada 1901 w Grimmie, zm. 10 stycznia 1994 w Kilonii) – niemiecki filolog klasyczny.
Był profesorem uniwersytetu w Kilonii i długoletnim redaktorem czasopisma "Gnomon Kritische Zeitschrift für die Gesamte Klassische Altertumswissenschaft". Wydał listy Horacego, był autorem słynnych studiów dotyczących "Historii" Liwiusza i dzieła "Das römische Epos" (1979).

</doc>
<doc id="3772225" url="https://pl.wikipedia.org/wiki?curid=3772225" title="Artur Majewski">
Artur Majewski

Artur Majewski (ur. 1 stycznia 1977) – były polski piłkarz, grający na pozycji napastnika.
Kariera.
Jest wychowankiem Olimpii Poznań. W seniorskiej kadrze tego klubu zadebiutował w sezonie 1992/1993, w przegranym 1:7 meczu z ŁKS Łódź. W Olimpii grał do 1995 roku, rozgrywając w barwach tego klubu 17 spotkań w pierwszej lidze i strzelając jednego gola. Na sezon 1997/1998 przeniósł się do Aluminium Konin, gdzie zagrał w 14 meczach i zdobył jedną bramkę. Następnie był zawodnikiem Astry Krotoszyn, a w 1999 roku wrócił do Aluminium, chociaż w sezonie 1999/2000 nie grał w pierwszym zespole (wówczas KP Konin). Piłkarzem Aluminium był do 2004 roku, po czym został zawodnikiem grającego w niższych ligach norweskich Rakkestad IF. Karierę zakończył w tym klubie w 2016 roku.

</doc>
<doc id="3772226" url="https://pl.wikipedia.org/wiki?curid=3772226" title="Cdaka">
Cdaka



</doc>
<doc id="3772227" url="https://pl.wikipedia.org/wiki?curid=3772227" title="Joseph Schooling">
Joseph Schooling

Joseph Isaac Schooling (ur. 16 czerwca 1995 w Singapurze) – singapurski pływak specjalizujący się w stylu motylkowym, mistrz olimpijski na dystansie 100 m stylem motylkowym z 2016 roku, medalista mistrzostw świata.
Kariera pływacka.
W 2012 uczestniczył w igrzyskach olimpijskich w Londynie, ale przed startem sędziowie nie wyrazili zgody, by płynął w swoim czepku i okularach, ponieważ nie spełniały olimpijskich norm. Ostatecznie został dopuszczony do startu na dystansie 200 m stylem motylkowym, ale nie awansował do półfinału, osiągając czas 1:59,18. Brał także udział w eliminacjach 100 m stylem motylkowym, w których z czasem 53,63 zajął 35. miejsce.
Rok później, na mistrzostwach świata w Barcelonie był dziesiąty w konkurencji 200 m stylem motylkowym, gdzie uzyskał czas 1:56,27. Na 100 m motylkiem zajął 17. miejsce (52,56 s).
Przełom w jego karierze pływackiej nastąpił w 2014 roku. Najpierw uplasował się na drugim miejscu w wyścigu na 100 m stylem motylkowym podczas Igrzysk Wspólnoty Narodów w Glasgow, a kilka tygodni później zdobył trzy medale podczas igrzysk azjatyckich. Na dystansie 100 m stylem motylkowym wywalczył złoto i z czasem 51,76 ustanowił nowy rekord igrzysk. Wcześniej na tych zawodach w konkurencji 50 m stylem motylkowym zdobył srebrny, a na 200 m motylkiem brązowy medal.
W trakcie mistrzostw świata w rosyjskim Kazaniu zdobył brązowy medal w konkurencji 100 m motylkiem i w finale czasem 50,96 ustanowił nowy rekord Azji. Wcześniej, w eliminacjach i półfinale na tym dystansie poprawiał rekordy swojego kraju. Na 50 m tym samym stylem uplasował się na siódmym miejscu, uzyskując w finale czas 23,25 (rekord Azji). Na dystansie 200 m stylem motylkowym zajął dziesiąte miejsce z czasem 1:56,11.
W 2016 roku na igrzyskach olimpijskich w Rio de Janeiro wywalczył złoty medal w konkurencji 100 m stylem motylkowym i z czasem 50,39 ustanowił nowy rekord olimpijski i rekord Azji. Tym samym został pierwszym sportowcem z Singapuru, który zdobył złoty medal olimpijski. Schooling startował również na dystansie 100 m stylem dowolnym, w eliminacjach uzyskując czas 48,27 i poprawiając tym samym rekord Singapuru w tej konkurencji. W półfinale popłynął jednak wolniej o 0,43 s i nie zakwalifikował się do finału, ostatecznie plasując się na 16. miejscu.
Rok później, podczas mistrzostw świata w Budapeszcie w finale 100 m stylem motylkowym zdobył brązowy medal ex aequo z Brytyjczykiem Jamesem Guyem. Obaj pływacy uzyskali czas 50,83. W półfinale 50 m stylem motylkowym ustanowił nowy rekord Azji (22,93), a w finale tej konkurencji zajął piąte miejsce z czasem 22,95.

</doc>
<doc id="3772230" url="https://pl.wikipedia.org/wiki?curid=3772230" title="Kulanu">
Kulanu



</doc>
<doc id="3772231" url="https://pl.wikipedia.org/wiki?curid=3772231" title="Pablo Burchard Eggeling">
Pablo Burchard Eggeling

Pablo Burchard Eggeling (ur. 1873, zm. 1964) – chilijski malarz.
Studiował m.in. malarstwo w akademii sztuk pięknych w Santiago, później pracował tam jako pedagog. Malował głównie pejzaże – na początku impresjonistyczne, później zbliżone do fowizmu. W 1955 został członkiem Chilijskiej Akademii Sztuk Pięknych. W 1939 otrzymał Srebrny Medal na Latin American Exhibition, a 1944 państwową nagrodę w dziedzinie sztuki.

</doc>
<doc id="3772236" url="https://pl.wikipedia.org/wiki?curid=3772236" title="Pirkko Mattila">
Pirkko Mattila

Pirkko Mattila (ur. 2 kwietnia 1964 w Yli-Ii) – fińska polityk i pielęgniarka, posłanka do Eduskunty, w latach 2016–2019 minister spraw społecznych i zdrowia.
Życiorys.
Kształciła się w zawodzie pielęgniarki, pracowała w tym zawodzie blisko 20 lat. W 2005 uzyskała magisterium na Uniwersytecie w Oulu, w latach 2007–2011 była zatrudniona w centrum edukacji dorosłych. Zasiadła także w radzie gminy Muhos. Zaangażowała się w działalność polityczną w ramach partii Prawdziwi Finowie. W wyborach w 2011 po raz pierwszy została wybrana na posłankę do Eduskunty, a w 2015 z powodzeniem ubiegała się o reelekcję.
25 sierpnia 2016 weszła w skład koalicyjnego rządu Juhy Sipili jako minister spraw społecznych i zdrowia. Zastąpiła Hannę Mäntylę, która podała się do dymisji z powodów osobistych. W czerwcu 2017 opuściła klub poselski swojej partii, przechodząc do utworzonej wówczas frakcji Nowa Alternatywa. W 2019 znalazła się poza parlamentem, w czerwcu tegoż roku zakończyła pełnienie funkcji ministra.

</doc>
<doc id="3772237" url="https://pl.wikipedia.org/wiki?curid=3772237" title="Zgryzanie">
Zgryzanie

Zgryzanie – rodzaj szkód wyrządzanych przez jeleniowate i zającowate w młodych drzewostanach. W wyniku zgryzania uszkodzeniu ulegają pędy wierzchołkowe siewek i sadzonek wraz z liśćmi i pączkami w odnowieniach oraz zalesieniach.
Długość zgryzania pędów zależy od gatunku zwierzęcia, grubości i stopnia zdrewnienia pędu oraz od pory roku. Sarny zgryzają tylko wierzchołki pędów, natomiast daniele, jelenie i łosie znacznie dłuższe ich odcinki. W najmłodszych odnowieniach często zgryzane sadzonki zostają wyrwane z korzeniami. Spowodowane jest to brakiem siekaczy w górnej szczęce jeleniowatych, które podcinają pędy dolnymi siekaczami i szarpnięciem głowy odrywają górną część pędu. Niekiedy wyrywane są całe rośliny, szczególnie wówczas, gdy są słabo zakorzenione. Grubsze pędy jeleniowate miażdżą trzonowcami. Miejsce zgryzienia pędu charakteryzuje się nierówną i postrzępioną powierzchnią. Jeleniowate wyrządzają szkody przez zgryzanie głównie wśród kilkuletnich drzewek, różnych gatunków lasotwórczych (np. sosna zwyczajna) i domieszkowych.
Zającowate zgryzają pędy młodych drzew w zalesieniach i odnowieniach lasu, w zadrzewieniach śródpolnych oraz sadach. Zniszczenia powodowane przez zające są rozproszone, a przez króliki skoncentrowane na danym obszarze co spowodowane jest stadnym trybem życia tego gatunku. Zającowate zgryzają dłuższe odcinki pędów niż jeleniowate, grubości do 1 cm i na wysokości do 1 m od podłoża. W wyniku ciągle rosnących siekaczy, zającowate zgryzają więcej pędów niż zjadają. Miejsce zgryzienia pędu charakteryzuje się gładką powierzchnią i jest skośne w stosunku do osi pędu. Zającowate wyrządzają szkody przez zgryzanie głównie na obszarach odnowień sztucznych lasów oraz w drzewostanach przebudowy, gdzie zgryzaniu ulegają sadzonki drzew liściastych (np. buku, dębu, klonu).
Lokalnie zgryzanie może być spowodowane przez wiewiórki pospolite wśród siewek oraz żubry, które wyrządzają duże szkody w młodych drzewkach na obszarach, gdzie występują (np. Bieszczady, Puszcza Białowieska).
Zgryzanie drzew przez roślinożerne ssaki przyczynia się do opóźnionego wzrostu młodych drzew, powstawaniu deformacji rozwojowych oraz do obumierania drzew. W latach 2009–2013 w Polsce uszkodzenia lasów poprzez zgryzanie zostały stwierdzone na powierzchni 32657 ha, co stanowi główną przyczynę uszkodzeń w polskich lasach, przede wszystkim w województwach: dolnośląskim (4844 ha), wielkopolskim (3087 ha) i lubuskim (2897 ha). Łącznie uszkodzenia spowodowane przez zgryzanie stanowiły 22,1% wszystkich rodzajów uszkodzeń.

</doc>
<doc id="3772238" url="https://pl.wikipedia.org/wiki?curid=3772238" title="Mauricio Viana">
Mauricio Viana

Mauricio Alejandro Viana Caamaño (ur. 14 czerwca 1989 w São Paulo) – chilijski piłkarz pochodzenia brazylijskiego występujący na pozycji bramkarza, obecnie zawodnik meksykańskiego Chiapas.
Kariera klubowa.
Viana – syn Brazylijczyka i Chilijki – urodził się w brazylijskim São Paulo, lecz po rozstaniu rodziców jako pięciolatek przeniósł się z matką do Chile i wychowywał się w tamtejszej miejscowości Limache, w aglomeracji Valparaíso. Treningi piłkarskie rozpoczynał w amatorskiej ekipie Club Lautaro de Limache, skąd następnie przeszedł do Municipalu Limache. Jako dwunastolatek przeniósł się na rok do szkółki juniorskiej klubu Everton de Viña del Mar, lecz bezpośrednio po tym powrócił w rodzinne strony, dołączając do największego klubu w regionie, którego sam pozostawał kibicem – Santiago Wanderers z siedzibą w Valparaíso. Do seniorskiej drużyny został włączony w wieku dziewiętnastu lat, bezpośrednio po spadku Wanderers do drugiej ligi, lecz wobec nikłych szans na grę, udał się na wypożyczenie do czwartoligowego Uniónu Quilpué. Tam grał przez pół roku, mając pewne miejsce między słupkami.
Po powrocie do Wanderers, sytuacja Viany nie uległa zmianie – wciąż pozostawał drugim golkiperem zespołu, pierwszy mecz rozgrywając w nim dopiero w październiku 2009 z Puerto Montt (2:1) w rozgrywkach Primera B. Na koniec sezonu 2009 z drugiego miejsca awansował z ekipą do najwyższej klasy rozgrywkowej, w której zadebiutował 24 stycznia 2010 w przegranym 1:2 spotkaniu z Cobreloą. Przez pierwsze dwa lata pełnił jednak głównie rolę rezerwowego, najpierw dla Davida Reyesa, a następnie dla Eduardo Lobosa i dopiero po odejściu tego ostatniego wywalczył sobie niepodważalną pozycję w bramce. Z biegiem czasu ugruntował swoją pozycję jednego z czołowych golkiperów ligi chilijskiej, został również mianowany kapitanem Wanderers. W jesiennym sezonie Apertura 2014 wywalczył tytuł wicemistrza Chile, lecz było to zarazem jego jedyne większe osiągnięcie w barwach macierzystego klubu. Ogółem w Wanderers występował przez niecałe sześć lat, rozgrywając 159 meczów we wszystkich rozgrywkach.
Latem 2016 Viana za sumę pół miliona dolarów został piłkarzem meksykańskiego zespołu Chiapas FC z miasta Tuxtla Gutiérrez.

</doc>
<doc id="3772243" url="https://pl.wikipedia.org/wiki?curid=3772243" title="Entombed (gra komputerowa)">
Entombed (gra komputerowa)

Entombed – komputerowa gra przygodowa z elementami zręcznościowymi wydana w lipcu 1985 roku przez Ultimate Play the Game na platformę Commodore 64.
Zawartość.
"Entombed" jest kontynuacją gry "Staff of Karnath" wydanej przez Ultimate Play the Game w 1984, która została sprzedana w 40 000 egzemplarzy, i która została bardzo dobrze przyjęta przez ówczesną prasę komputerową. Głównym bohaterem "Entombed", którym steruje gracz, tak jak w poprzedniej części, jest odkrywca Sir Arthur Pendragon. W czasie poszukiwania Oka Ozyrysa został uwięziony w starożytnej egipskiej świątyni i jego zadaniem jest ją opuścić.
Na świat przedstawiony gry składa się labirynt korytarzy i komnat zgrupowanych w 7 odrębnych poziomach pokazanych w rzucie izometrycznym. Ich ściany pokrywają hieroglify. Gra składa się łącznie ze 175 ekranów. Zadaniem protagonisty jest znalezienie wyjścia, co oznacza zwycięstwo w grze. Przejście pomiędzy poziomami jest warunkowane rozwiązywaniem wielu zagadek i łamigłówek. Wskazówki, co do ich rozwiązania gracz może znaleźć zapisane na znalezionych zwojach. W grze występują dwa typy pomieszczeń. Są to korytarze tworzące labirynt, na których gracz może spotkać wielu różnych przeciwników, w kontakcie z którymi zmniejsza się poziom życia bohatera (reprezentowany przez 5 symbolów Ankh) jak np. mumie, skorpiony, węże, czy muchy. Drugim typem pomieszczeń są komnaty, z których gracz ma określony czas na wyjście ze względu na zmniejszający się wskaźnik powietrza, który w efekcie również może prowadzić do zmniejszenia poziomu życia Arthura Pendragona. W komnatach także mogą znajdować się antagoniści. W przypadku, gdy gracz straci wszystkie życia, gra jest skończona. Ich poziom może być uzupełniony poprzez spotkanie z czarnym krukiem trzymającym odpowiedni symbol. Bohater gry może posługiwać się trzema zdolnościami specjalnymi – skokiem, może używać bata lub pochodni (dwie ostatnie czynności są możliwe po znalezieniu odpowiednich przedmiotów) – które są przydatne w walce z przeciwnikami, a także przy rozwiązywaniu zadań logicznych.
Odbiór gry.
Gra uzyskała w większości przychylne opinie recenzentów zajmujących się tematyką gier komputerowych. Miesięcznik „Zzap!64” przyznał grze średnią ocen w wysokości 87%, a także wyróżnienie "Gold Medal Award". Redaktorzy pisma stwierdzili, iż gra posiada grafikę tworzące atmosferę i niesamowite łamigłówki. Pochwalili dobre efekty dźwiękowe, jednakże zauważyli brak muzyki. Z kolei recenzent „Computer and Video Games” uznał, że gra ma świetną grafikę, zawiera inteligentne zagadki, ale jednak jest zbyt podobna do gry "Indiana Jones in the Lost Kingdom". Przyznana średnia ocen wyniosła 8 punktów w skali 10-stopniowej. Miesięcznik „Commodore User” przyznał "Entombed" średnią ocenę 4,25/5, a także dodatkowo wyróżnił przyznając "Screen Star". W recenzji pochwalono m.in. realistyczną grafikę 3D i stwierdzono, iż gra potrafi zatrzymać gracza przed ekranem na wiele godzin. W 1991 roku magazyn „Commodore Format” umieścił grę na swojej liście „klasyków” na platformę Commodore 64.

</doc>
<doc id="3772245" url="https://pl.wikipedia.org/wiki?curid=3772245" title="Bartenstein">
Bartenstein



</doc>
<doc id="3772246" url="https://pl.wikipedia.org/wiki?curid=3772246" title="Denzel Valentine">
Denzel Valentine

Denzel Robert Valentine (ur. 16 listopada 1993 w Lansing) – amerykański koszykarz, występujący na pozycji rzucającego obrońcy, obecnie zawodnik Maine Celtics.
22 września 2021 został zawodnikiem Cleveland Cavaliers. 3 stycznia 2022 trafił w wyniku wymiany do New York Knicks, po czym został zwolniony jeszcze tego samego dnia. 10 stycznia 2022 zawarł 10-dniową umowę z Utah Jazz. 21 stycznia 2022 dołączył do Maine Celtics.

</doc>
<doc id="3772248" url="https://pl.wikipedia.org/wiki?curid=3772248" title="Entombed (ujednoznacznienie)">
Entombed (ujednoznacznienie)



</doc>
<doc id="3772249" url="https://pl.wikipedia.org/wiki?curid=3772249" title="Miler Bolaños">
Miler Bolaños



</doc>
<doc id="3772250" url="https://pl.wikipedia.org/wiki?curid=3772250" title="Hotter than Hell (singel Duy Lipy)">
Hotter than Hell (singel Duy Lipy)

„Hotter than Hell” – piąty singel brytyjskiej piosenkarki Duy Lipy pochodzący z albumu "Dua Lipa". Został wydany 6 maja 2016 przez wytwórnię Dua Lipa Limited.
Teledysk.
Teledysk został wyreżyserowany przez Emila Navę w jednym z londyńskich magazynów. 6 maja 2016 został opublikowany w serwisie internetowym YouTube.

</doc>
<doc id="3772261" url="https://pl.wikipedia.org/wiki?curid=3772261" title="Franciszek David">
Franciszek David



</doc>
<doc id="3772263" url="https://pl.wikipedia.org/wiki?curid=3772263" title="Jerzy Blandrata">
Jerzy Blandrata



</doc>
<doc id="3772265" url="https://pl.wikipedia.org/wiki?curid=3772265" title="Hanasakeru Seishōnen">
Hanasakeru Seishōnen



</doc>
<doc id="3772274" url="https://pl.wikipedia.org/wiki?curid=3772274" title="Francis Burdett">
Francis Burdett

Francis Burdett (ur. 25 stycznia 1770 w hrabstwie Wiltshire w Anglii, zm. 23 stycznia 1844 w Londynie) – brytyjski polityk.
W latach 1796-1806 i od 1807 był członkiem Izby Gmin. Początkowo był radykałem i czołowym zwolennikiem reformy parlamentarnej, krytykował brytyjski rząd za prowadzenie wojny z rewolucyjną Francją, ograniczanie swobód obywatelskich (zawieszanie "Habeas Corpus Act" 1794-1801) i za tzw. masakrę Peterloo z 1819. W 1810 i 1822 został aresztowany za wystąpienia publiczne. W 1829 swoimi działaniami przyczynił się do uchwalenia "Aktu równouprawnienia katolików" i w 1832 do ustawy o parlamentarnej reformie wyborczej. Później związał się z Partią Konserwatywną.

</doc>
<doc id="3772282" url="https://pl.wikipedia.org/wiki?curid=3772282" title="Masato Sakai">
Masato Sakai

 – japoński pływak specjalizujący się w stylu motylkowym, wicemistrz olimpijski z 2016 roku.
Kariera pływacka.
W 2013 roku na mistrzostwach świata juniorów w Dubaju zajął drugie miejsce w konkurencji 200 m stylem motylkowym, w której uzyskał czas 1:56,82.
Dwa lata później Sakai wystartował na mistrzostwach świata seniorów w Kazaniu i na 200 m motylkiem z czasem 1:54,24 min uplasował się na czwartym miejscu.
Podczas igrzysk olimpijskich w Rio de Janeiro zdobył srebrny medal na dystansie 200 m stylem motylkowym, kiedy przypłynął 0,04 s za Amerykaninem Michaelem Phelpsem i uzyskał czas 1:53,40.
Życie prywatne.
Studiuje na Uniwersytecie Waseda w Tokio.

</doc>
<doc id="3772286" url="https://pl.wikipedia.org/wiki?curid=3772286" title="Stacja Muzeum">
Stacja Muzeum

Stacja Muzeum – samorządowa instytucja kultury z siedzibą w Warszawie powołana w 2015 przez Samorząd Województwa Mazowieckiego i Polskie Koleje Państwowe.
Stacja Muzeum przejęła zbiory i siedzibę po zlikwidowanym z końcem marca 2016 Muzeum Kolejnictwa w Warszawie. Prowadzi swoją działalność na terenie starego dworca Warszawa Główna Osobowa znajdującego się przy ul. Towarowej 3.
Historia.
Placówka kontynuuje działalność Muzeum Kolejnictwa w Warszawie.
15 lipca 2014 roku województwo mazowieckie, Miasto Stołeczne Warszawa, PKP S.A. oraz Naczelna Organizacja Techniczna zrzeszająca 37 stowarzyszeń podpisały list intencyjny określający współdziałanie w zakresie powołania nowej instytucji kultury – Centrum Komunikacji i Techniki. W toku dalszych prac okazało się, że projekt ograniczył się jedynie do części dotyczącej dziedzictwa kolejowego i dlatego zmniejszyła się liczba partnerów. W dniu 21 października 2014 roku podpisana została pomiędzy PKP S.A. a Województwem Mazowieckim warunkowa umowa określająca zasady współdziałania stron w procesie tworzenia Stacji Muzeum i od tego momentu wiadomo, że nie powstanie Centrum Komunikacji i Techniki, ale Stacja Muzeum poświęcona tematyce kolejowej. 8 maja 2015 roku pomiędzy Województwem Mazowieckim a Polskimi Kolejami Państwowymi S.A. została zawarta warunkowa umowa o utworzeniu i prowadzeniu samorządowej instytucji kultury pod nazwą „Stacja Muzeum”, która zdefiniowała wszystkie obszary współpracy dwóch współorganizatorów, a w jej wyniku kilka tygodni później – 15 czerwca Sejmik Województwa Mazowieckiego podjął dwie uchwały: w sprawie likwidacji Muzeum Kolejnictwa w Warszawie oraz utworzenia i prowadzenia wspólnie z PKP S.A. samorządowej instytucji kultury – Stacji Muzeum, a także nadania jej statutu. 31 marca 2016 roku Muzeum Kolejnictwa zostało wykreślone z rejestru instytucji kultury.
Polskie Koleje Państwowe nie wywiązały się z umowy. W 2018 spółka poinformowała, że przygotowania do inwestycji na Odolanach zostały zamknięte i wystąpiły do Zarządu Województwa Mazowieckiego o usunięcie eksponatów z terenu dworca Warszawa Główna Osobowa. 
W związku z odbudową stacji Warszawa Główna Osobowa, w celu zwolnienia dwóch torów w czerwcu 2019 zakończono przetaczanie 40 zabytkowych pojazdów szynowych na równoległe tory znajdujące się bliżej budynku muzeum.
Oddział w Sochaczewie.
Muzeum Kolei Wąskotorowej w Sochaczewie, filia Stacji Muzeum w Warszawie, zlokalizowane jest na terenie dawnej stacji Sochaczewskiej Kolei Dojazdowej. Jego zbiory to 170 jednostek taboru wąskotorowego, a także kolekcje historycznych fotografii, mundurów kolejowych, latarek, modeli, dokumentów, biletów, pieczątek, przedmiotów dokumentujących codzienne życie kolei wąskotorowych w Polsce. Unikat wśród jednostek taborowych stanowi najstarszy zachowany parowóz w Polsce (1882), zabytkowy parowóz z 1929 – Px29-1704 Parowóz wraz z wagonami jeździ w letnie weekendy 18-kilometrową trasą z Sochaczewa, przez Brochów, aż do Puszczy Kampinoskiej.
Zbiory.
Placówka posiadała w swoich zbiorach wiele cennych i unikatowych na skalę europejską eksponatów.
Stacja Muzeum przejęła zbiory po zlikwidowanym Muzeum Kolejnictwa w Warszawie. Gromadzi zabytki techniki kolejowej, takie jak tabor kolejowy, elementy infrastruktury kolejowej, a także pamiątki związane z historią kolejnictwa w Polsce m.in.: mapy kolejowe, modele i makiety kolejowe, sztandary stowarzyszeń pracowników kolejowych z okresu międzywojennego, zegary i zegarki, lampy, telefony i mundury kolejowe, dokumenty, fotografie itp.
Do najcenniejszych zbiorów zalicza się wagon salonowy Ashx 01 (w latach 1947–1952 wykorzystywany przez prezydenta Bolesława Bieruta), pociąg pancerny składający się z lokomotywy pancernej PzTrWg16 i wagonu artyleryjskiego oraz jedyny zachowany na świecie parowóz serii Pm3 w otulinie aerodynamicznej.
Ekspozycja plenerowa.
Ekspozycja plenerowa to kolekcja lokomotyw.

</doc>
<doc id="3772292" url="https://pl.wikipedia.org/wiki?curid=3772292" title="Leonid Suchanow">
Leonid Suchanow

Leonid Suchanow () – rosyjski kontradmirał, zastępca szefa Sztabu Głównego Marynarki Wojennej Federacji Rosyjskiej.
W latach 1994–1998 w stopniu kapitana I rangi dowodził ciężkim rakietowym krążownikiem atomowym Admirał Nachimow.

</doc>
<doc id="3772297" url="https://pl.wikipedia.org/wiki?curid=3772297" title="Gabriele Tinti">
Gabriele Tinti

Gabriele Tinti, właściwie Gastone Tinti (ur. 22 sierpnia 1932 w Molinelli, zm. 12 listopada 1991 w Rzymie) – włoski aktor filmowy i telewizyjny.
Kariera.
Na dużym ekranie grał w latach powojennych w mniejszych rolach. Wreszcie, w 1954, otrzymał znaczącą rolę Mario, w filmie "Ulica ubogich kochanków" ("Cronache di poveri amanti"), opartym na powieści Vasco Pratoliniego. Od tego czasu stał się popularnym aktorem, zarówno we Włoszech jak i za granicą, zwłaszcza we Francji, ale również w Hollywood, gdzie został dostrzeżony przez reżysera Roberta Aldricha. 
W biblijnym "Estera i król" ("Esther and the King", 1960) z Joan Collins pojawił się jako Samual. Wśród jego najbardziej ważnych interpretacji znalazła się postać Valentino w dramacie "Eye of the Wild" ("L'occhio selvaggio", 1967). We wczesnych latach siedemdziesiątych, Tinti występował przede wszystkim w filmach erotycznych, czasami ze swoją partnerką Laurą Gemser. 
Zmarł 12 listopada 1991 roku w Rzymie na nieuleczalną chorobę w wieku 59 lat.

</doc>
<doc id="3772298" url="https://pl.wikipedia.org/wiki?curid=3772298" title="Daniel Buren">
Daniel Buren

Daniel Buren (ur. 23 maja 1938 w Boulogne-Billancourt) – francuski malarz i teoretyk sztuki.
Życiorys.
Studiował w École de Beaux-Arts w Paryżu. W 1965 odbyła się pierwsza wystawa jego obrazów i otrzymał nagrodę na Biennale w Paryżu, 1967 był członkiem grupy B.M.T.P. (wraz z O. Mossetem, A. Parmentierem i N. Toronim). W latach 70. opublikował teksty teoretyczne "Limites critiques" (1970) i "Discordance/Cohérence" (1976) będące postulatami całkowitego zerwania z tradycją malarską. Zredukował swoje malarstwo do elementarnych struktur - tworzył układy złożone z naprzemianległych białych i kolorowych pasów. Rozwijając tę zasadę zaczął wykorzystywać gotowe pręgowane tkaniny, zadrukowane w ten sam sposób arkusze papieru i przeźroczyste folie; prace wykonywał w konkretnych ramach danej wystawy i wnętrza. Swoim dziełom nie przypisuje żadnej wymowy - działania są uzależnione od kontekstów materialnych i duchowych, zmienności kolorów i formatów, z czym wiąże się pierwiastek czasu. Intencją neutralności swoich prac chce obalić mit artysty-twórcy, przekreślić indywidualizm i kierować się przeciw sztuczności sztuki tradycyjnej i nieuchronnej komercjalizacji dzieł artystycznych.

</doc>
<doc id="3772299" url="https://pl.wikipedia.org/wiki?curid=3772299" title="Target in the Finder">
Target in the Finder



</doc>
<doc id="3772300" url="https://pl.wikipedia.org/wiki?curid=3772300" title="William Burges">
William Burges

William Burges (ur. 2 grudnia 1827 w Londynie, zm. 20 kwietnia 1881 tamże) – angielski architekt.
Życiorys.
Odbywał podróże do Francji, Niemiec, Włoch i Turcji, 1856 wygrał międzynarodowy konkurs na projekt katedry w Lille (nie zrealizowany). Był jednym z czołowych architektów dojrzałej fazy wiktoriańskiego neogotyku. Jego główne dzieła to katedra w stylu francuskiego gotyku w Corcaigh w Irlandii (1863-1876), przebudowa Cardiff Castle (od 1865) i Castle Coch k. Cardiff w Walii (1875-1881) dla markiza Bute'a, Tower House w Londynie (dom własny architekta 1875-1881) i projekt Trinity College w Hartford w Connecticut w USA (1873). W swoich dziełach łączył formy angielskiej średniowiecznej architektury z motywami francuskiego gotyku. Jego budowle charakteryzują się masywnością bryły i bogactwem rzeźbiarskiego detalu.

</doc>
<doc id="3772304" url="https://pl.wikipedia.org/wiki?curid=3772304" title="Hermann Burger">
Hermann Burger

Hermann Burger (ur. 10 lipca 1942 w Menzikenie, zm. 28 lutego 1989 w Brunegg) – szwajcarski pisarz i literaturoznawca.
Tworzył w języku niemieckim, wykładał m.in. poetykę na uniwersytecie we Frankfurcie nad Menem. Jego twórczość to iluzoryczna proza obfitująca w zaskakujące porównania i skojarzenia, oparta na założeniu, że proces tworzenia i proces odbioru dzieła powinien być formą terapii. Opublikował zbiory opowiadań "Bork" (1970), "Diabelli" (1979), powieść "Die Künstliche Mutter" (1982), ponadto eseje - m.in. studium o samobójstwie jako motywie literackim.

</doc>
<doc id="3772305" url="https://pl.wikipedia.org/wiki?curid=3772305" title="Fukui (miasto)">
Fukui (miasto)



</doc>
<doc id="3772307" url="https://pl.wikipedia.org/wiki?curid=3772307" title="Miasta oznaczone rządowym rozporządzeniem (Japonia)">
Miasta oznaczone rządowym rozporządzeniem (Japonia)



</doc>
<doc id="3772308" url="https://pl.wikipedia.org/wiki?curid=3772308" title="Łabińsk">
Łabińsk



</doc>
<doc id="3772313" url="https://pl.wikipedia.org/wiki?curid=3772313" title="Maurice Tabard">
Maurice Tabard

Maurice Tabard (ur. 12 lipca 1897 w Lyonie, zm. 23 lutego 1984 w Nicei) – francuski fotograf.
Studiował w Institute of Photography w Nowym Jorku, gdzie poznał Edwarda Steichena. Od 1928 działał w Paryżu, gdzie zajmował się fotografią mody dla magazynów "Vu", "Elle", "Marie Claire" i "Harper's Bazaar", portretową i eksperymentalną ("Solaryzacja" z ok. 1937). Jest twórcą abstrakcyjnych fotokolaży. Współpracował z Lucienem Vogelem, Aleksiejem Brodovitchem i surrealistami, którzy wywarli największy wpływ na jego twórczość.

</doc>
<doc id="3772336" url="https://pl.wikipedia.org/wiki?curid=3772336" title="Iwan Klemientjew">
Iwan Klemientjew



</doc>
<doc id="3772348" url="https://pl.wikipedia.org/wiki?curid=3772348" title="Claudio Acquaviva">
Claudio Acquaviva

Claudio A(c)quaviva (ur. 14 września 1543 w Atri, zm. 31 stycznia 1615 w Rzymie) – piąty generał jezuitów.
Był synem księcia Atri we Włoszech. Mimo że wstąpił do zakonu dość późno, to awansował na najwyższe stanowisko już w roku 1581 po tym, jak wykazał zdolności przywódcze jako prowincjał neapolitański i rzymski. Za jego rządów zakon kontynuował dynamiczny rozwój, zwiększając stan liczebny z 5 do 13 tysięcy, ustanawiając nowe misje (Chiny, Paragwaj, Kanada) i pieczętując swój przemożny wpływ na losy świata. Acquaviva zatwierdził "Ratio studiorum", czyli program nauczania jezuickiej sieci szkół średnich i wyższych, która urosła do niespotykanych rozmiarów. Sprytnie rozegrał spór z władcą globalnego imperium Filipem II i papieżem Sykstusem V. Powstrzymując zaangażowanych politycznie podwładnych wyszedł obronną ręką z wojny religijnej we Francji. Przyczynił się do zakończenia ostrej kontrowersji dotyczącej molinizmu, która groziła rozpadem Kościoła.

</doc>
<doc id="3772349" url="https://pl.wikipedia.org/wiki?curid=3772349" title="Claudio Aquaviva">
Claudio Aquaviva



</doc>
<doc id="3772350" url="https://pl.wikipedia.org/wiki?curid=3772350" title="Panajota Wlachaki">
Panajota Wlachaki

Panajota Wlachaki (ur. 3 kwietnia 1991) – grecka lekkoatletka specjalizująca się w biegach długodystansowych. Olimpijka.
Wlachaki w sierpniu 2016 wystartowała w olimpijskim maratonie – podczas biegu w Rio de Janeiro uzyskała czas 2:59:12, zajmując 118. pozycję.
Rekord życiowy: maraton – 2:43:00 (17 kwietnia 2016, Enschede).

</doc>
<doc id="3772352" url="https://pl.wikipedia.org/wiki?curid=3772352" title="Panayióta Vlahaki">
Panayióta Vlahaki



</doc>
<doc id="3772353" url="https://pl.wikipedia.org/wiki?curid=3772353" title="Panagiota Vlahaki">
Panagiota Vlahaki



</doc>
<doc id="3772354" url="https://pl.wikipedia.org/wiki?curid=3772354" title="Panayiota Vlahaki">
Panayiota Vlahaki



</doc>
<doc id="3772355" url="https://pl.wikipedia.org/wiki?curid=3772355" title="Panagiota Vlachaki">
Panagiota Vlachaki



</doc>
<doc id="3772367" url="https://pl.wikipedia.org/wiki?curid=3772367" title="Eugeniusz Rzymowski">
Eugeniusz Rzymowski

Eugeniusz Klemens Rzymowski (ur. 1895 w Kutnie, zm. 15 grudnia 1971 w Wielkiej Brytanii) – polski inżynier, konstruktor sprzętu radiotechnicznego. 
Życiorys.
Syn Józefa Rzymowskiego i Zofii z Chawłowskich. W 1914 rozpoczął studia w Państwowym Instytucie Politechnicznym w Petersburgu, przerwał je w 1916 i walczył podczas I wojny światowej. Do nauki powrócił w drugiej połowie lat 20., w 1929 na Politechnice Warszawskiej uzyskał dyplom inżyniera. Był kierownikiem laboratorium w Państwowej Wytworni Łączności w Warszawie. Pracował w warszawskich Zakładach Tele- i Radiotechnicznych, gdzie był konstruktorem sprzętu radiotechnicznego, należał do Stowarzyszenia Elektryków Polskich. Od 1938 prowadził wykłady zlecone z radiotechniki na Politechnice Lwowskiej. Podczas II wojny światowej przedostał się do Wielkiej Brytanii, gdzie znalazł zatrudnienie w Zakładach Badawczych Admiralicji Brytyjskiej, był członkiem Polskiego Towarzystwa Naukowego na Obczyźnie.
Eugeniusz Rzymowski pozostawił trzynaście prac naukowych, z których jedna została wydana w formie książkowej.

</doc>
<doc id="3772369" url="https://pl.wikipedia.org/wiki?curid=3772369" title="De Guise">
De Guise



</doc>
<doc id="3772379" url="https://pl.wikipedia.org/wiki?curid=3772379" title="Janusz Łosowski">
Janusz Łosowski

Janusz Adam Łosowski (ur. 2 stycznia 1957 w Chełmie) – polski historyk, archiwista, profesor nauk humanistycznych, od 1 października 2016 r. profesor zwyczajny w Zakładzie Archiwistyki i Nauk Pomocniczych Historii Instytutu Historii Uniwersytetu Marii Curie-Skłodowskiej.
Specjalizuje się w historii nowożytnej oraz archiwistyce i naukach pomocniczych historii. W 1979 ukończył studia historyczne na Uniwersytecie Marii Curie-Skłodowskiej w Lublinie. Doktorat obronił w 1992. Habilitował się w 2005. Tytuł naukowy profesora uzyskał w 2014. Sprawował funkcjeː przewodniczącego Rady Pracowniczej Archiwum Państwowego w Lublinie (1984-1988), przewodniczącego komisji powołanej do przejęcia zasobu b. Archiwum KW PZPR w Lublinie (od lutego do września 1990), zastępcy dyrektora Instytutu Historii UMCS (2005-2008) oraz kuratora Zakładu Nauk Pomocniczych Historii w tum instytucie (2009-2010).
W 2014 otrzymał III nagrodą im. Profesora Stefana Krzysztofa Kuczyńskiego.

</doc>
<doc id="3772397" url="https://pl.wikipedia.org/wiki?curid=3772397" title="Hacktivism">
Hacktivism



</doc>
<doc id="3772399" url="https://pl.wikipedia.org/wiki?curid=3772399" title="Kościół Imienia Najświętszej Maryi Panny w Kowarach">
Kościół Imienia Najświętszej Maryi Panny w Kowarach

Kościół Imienia Najświętszej Maryi Panny – rzymskokatolicki kościół parafialny należący do dekanatu Mysłakowice diecezji legnickiej.
Jest to świątynia wzniesiona w stylu gotycko-barokowym. Budowla była wzmiankowana ok. 1300 i w 1401 roku. Obecna została wybudowana w 2. połowie XV wieku, gruntownie została odbudowana po pożarze w 1670 roku, remontowano ją w XVIII, XIX wieku i 1960-1962. 
Architektura.
Najstarszymi częściami są nawa główna i wieża, pochodzą z poł. XIV w., w kaplicy oryginalna polichromia z XV w. Od 1549 świątynia znajdowała się w posiadaniu protestantów, którzy rozbudowali budowlę dodając nawy boczne z emporami. W 1633 świątynię uszkodził pożar, w 1654 wróciła w ręce katolików.
Kościół jest orientowany, murowany, trzynawowy, halowy, posiadający wieżę od strony zachodniej, i trójbocznie zakończone prezbiterium. Wyposażenie wnętrza reprezentuje głównie styl barokowy; należą do niego m.in. ołtarz główny i rzeźby Antona Dorasila oraz ołtarz boczny Matki Bożej Łaskawej z 1749 i freski znajdujące się na sklepienie nad nawą (J.G. Lorenz). Na sklepieniu w wieży są namalowane freski z epoki średniowiecza, powstałe w 2. połowie XV wieku, przedstawiające scenę Adoracji Matki Boskiej (odrestaurowane w 1966 roku).
Renesansowy, dawny renesansowy ołtarz główny został w 1749 umieszczony koło zakrystii. W zachodniej ścianie wieży gotycka rzeźba Madonny na potworze, w murze kościelnym znajdują się renesansowe i barokowe epitafia. Do kościoła przylegają barokowe kaplice grobowe z XVIII w.

</doc>
<doc id="3772400" url="https://pl.wikipedia.org/wiki?curid=3772400" title="Rheum ribes">
Rheum ribes

Rheum ribes L. – gatunek rośliny z rodziny rdestowatych ("Polygonaceae" Juss.). Występuje naturalnie w Turcji, Iraku, Iranie, Pakistanie, Afganistanie oraz południowej Rosji. 
Biologia i ekologia.
Rośnie na terenach skalistych. Występuje na wysokości od 1000 do 4000 m n.p.m. Kwitnie od czerwca do lipca.

</doc>
<doc id="3772402" url="https://pl.wikipedia.org/wiki?curid=3772402" title="Dawid Bakradze (wojskowy)">
Dawid Bakradze (wojskowy)



</doc>
<doc id="3772405" url="https://pl.wikipedia.org/wiki?curid=3772405" title="PKS Łódź">
PKS Łódź



</doc>
<doc id="3772413" url="https://pl.wikipedia.org/wiki?curid=3772413" title="Among The Sleep">
Among The Sleep



</doc>
<doc id="3772430" url="https://pl.wikipedia.org/wiki?curid=3772430" title="Akiyuki Nosaka">
Akiyuki Nosaka

 – japoński pisarz, piosenkarz, autor tekstów i członek Izby Radców japońskiego Zgromadzenia Narodowego w latach 1983–1984.
Używał pseudonimów , pisząc dla prasy, i jako piosenkarz.
Życiorys.
Jego ojciec był zastępcą gubernatora prefektury Niigata. Matka Akiyukiego zmarła wkrótce po porodzie i chłopiec wychowywał się u ciotki, która go zaadoptowała, w Kobe. Podczas nalotów na Kobe w czasie II wojny światowej stracił przybranego ojca i siostrę. Ciotka (którą uważał za matkę) została ciężko ranna. Jako sierota w zniszczonym mieście żył z kradzieży, wskutek czego trafił do sierocińca-ośrodka dla młodocianych przestępców (skąd ostatecznie wydobył go biologiczny ojciec). Studiował romanistykę na Uniwersytecie Waseda, ale nie ukończył studiów.
Zajął się pisaniem tekstów piosenek, opowiadań i tekstów dla telewizji. W późniejszych latach często w niej występował jako komentator, a nawet piosenkarz. 
W 1963 napisał pierwszą książkę "Erogotoshi-tachi" ("Mistrzowie pornografii", 1966), osadzoną w Kobe i wykorzystującą tamtejszy dialekt. Przyniosła mu ona uznanie (w 1966 Shōhei Imamura nakręcił na jej podstawie film). Tematyka erotyczna była częstym wątkiem jego dzieł. W 1972 został ukarany grzywną za opublikowanie w magazynie "Omoshiro-hanbun" (dosł.: dla żartu, pół żartem), którego był redaktorem, opowiadania pt. "Yojōhan fusuma no shitabari", autorstwa Kafū Nagai (1879–1959). Mimo odwołań i zeznań świadków na korzyść Nosaki, japoński Sąd Najwyższy podtrzymał wyrok. 
Innym motywem w jego twórczości był chaos, jaki panował po wojnie w Japonii, i wątki autobiograficzne z trudnego dzieciństwa. Oba są widoczne w nowelach "Hotaru no haka" ("Grobowiec świetlików") i "Amerika hijiki" ("Amerykańskie algi"), za które w 1967 otrzymał literacką Nagrodę Naokiego (Naoki-shō). Pierwsza z noweli, bezpośrednio związana ze wspomnieniem śmierci siostry, która zmarła z głodu w sierpniu 1945, została sfilmowana w 1988 przez Isao Takahatę ze Studia Ghibli. W drugiej, narratora prześladuje pamięć o życiu z sutenerstwa dla amerykańskich żołnierzy armii okupacyjnej i zbierania po śmietnikach. Tytułowe "hijiki" to jadalny wodorost, który jednakże okazuje się być czarną herbatą z zapasów wspomnianych żołnierzy. Usiłując zatrzeć po latach pamięć upokorzeń, które powodują psychiczną i fizyczną impotencję bohatera, zabiera on amerykańskiego turystę (byłego żołnierza) na sex-show. Ta próba symbolicznego udowodnienia japońskiej "męskości" spala jednak na panewce, bo obecność Amerykanina pozbawia występujących jurności. Jest to wynikiem podwójnej wrogości do niego: jako przedstawiciela narodu do niedawna okupującego Japonię i białego cudzoziemca. W latach 60. XX w. pamięć o tych pierwszych oraz niechęć do nieznanych jeszcze szeroko i niemile widzianych gaijinów mocno były osadzone w mentalności Japończyków.
W 1983 Nosaka został wybrany do Izby Radców, wyższej izby japońskiego parlamentu, ale rok później zrezygnował, by kandydować do niższej izby – przegrał jednak z byłym premierem Kakuei Tanaką. Był żonaty, miał dwie córki.

</doc>
<doc id="3772434" url="https://pl.wikipedia.org/wiki?curid=3772434" title="Dyskografia Tedego">
Dyskografia Tedego

Dyskografia polskiego rapera Tedego obejmuje osiemnaście albumów studyjnych, dwa minialbumy, trzydzieści siedem singli, sześćdziesiąt sześć teledysków, trzy remiks albumy, sześć nielegali, pięć albumów specjalnych, piętnaście mixtape’y oraz jeden album koncertowy.
Tede sprzedał ponad 300 tysięcy albumów w Polsce jako artysta solowy. Raper debiutował na polskiej liście sprzedaży – OLiS dwadzieścia jeden razy, czternaście razy na podium, w tym sześć razy na 1. miejscu. Zdobył on dziesięć certyfikacji złotych płyt oraz cztery certyfikacje platynowych płyt z ZPAV.
Pierwszy album rapera "S.P.O.R.T." dotarł do 28. miejscu polskiej listy przebojów – OLiS, promowany singlem „Wyścig szczurów” który został pobrany 500 tys. razy z platformy muzycznej portalu Wirtualna Polska[8]. W 2003 roku ukazał się drugi dwupłytowy album rapera pt. "3h hajs, hajs, hajs". Płyta uplasowała się na 8. miejscu listy OLiS i utrzymała się na niej przez dwanaście tygodni. W tym samym roku wydał też swój pierwszy nielegal pod pseudonimem DJ Buhh, zatytułowany ' na którym znaleźli się zaprzyjaźnieni raperzy, m.in. Numer Raz, Kołcz, CNE oraz drugi nielegal '.
W 2004 roku ukazał się trzeci studyjny album zatytułowany "Notes" który zadebiutował na 7. miejscu OLiS. W tym samym roku wychodzi też trzeci nielegal pt. "Volumin III: Buhhmacher". W 2006 wychodzi czwarty studyjny album rapera "Esende Mylffon" który debiutuje na 15 miejscu listy OLiS. Tego samego roku. w czerwcu wychodzi też album specjalny "Esende Mylffon Hałas." Raper wyrusza w trasę koncertową po Polsce pt. "Esende Mylffon Tour – Król jest tylko jeden", a utwór „T.D.F.(remix Matheo)” zostaje wykorzystany w komedii "Francuski numer". W międzyczasie wychodzi mixtape "Wypijmy za blendy (mixtape vol.1)" (oraz DJ Macu). W 2007 roku wychodzą dwa mixtape pt. "Wypijmy za blendy 2: wypijmy za błędy (mixtape vol.2) oraz American Mylffon".
W 2008 roku wychodzi piąty studyjny album rapera pt. "Ścieżka dźwiękowa" i debiutuje na 8. miejscu OLiS, w tym samym oku wydaje też czwarty nielegal pt. "Volumin IV: Pierdolę Was". Następny album rapera ukazał się 2009 roku pt. "Note2" i w notowaniu OLiS zajął 3. miejsce oraz po raz pierwszy raper otrzymuje złotą płytę za album. W międzyczasie wychodzą mixtape'y "A/H24N2" i "Jama Zła" (DJ Frodo, Łysy Anioł, Sir Michu, Tede) – "Poruchafszy...", oraz minialbum "Note2 Errata". W 2010 raper wydaje dwa albumy studyjne pt. "FuckTede/Glam Rap" który zajął 2. miejsce w notowaniu OLiS oraz "Notes 3D" który zajął 23. miejsce na OLiS. W tym samym roku ukazuje się nielegal "Volumin V: FaceBuhh" oraz mixtape "Howwa" we współpracy z DJ Tuniziano. W 2011 roku ukazują się dwa mixtape pt. "Dabl Blast South Tropez" i "Howwa 2". Rok później ukazuje się dziewiąty studyjny album rapera pt. "Mefistotedes". Płyta zadebiutowała na 3. miejscu notowania OLiS. W międzyczasie raper wydaje EP z raperem Szyną pt. "Spacer". W międzyczasie wychodzą takie mixtape jak "NMI – Dub'l Blast", "Droga do odkupienia", "Numer stulecia", "36 Problems" oraz "Howwa 3 Dynastia".
W 2013 roku ukazuje się dziesiąty studyjny album rapera pt. "Elliminati" we współpracy z producentem muzycznym Sir Michu. Album debiutuje na 2. miejscu w notowaniu listy OLiS. Tego samego roku wychodzi też remiks album "Paffistotedes" we współpracy z producentem muzycznym P.A.F.F. oraz dodatek do płyty "Elliminaticket". Rok później raper wydaje jedenasty album studyjny pt. "Kurt Rolson" który zajął 3. miejsce w notowaniu OLiS. Tego samego roku wyszedł też limitowany dodatek do płyty pt. "#kurort_rolson". Tego samego roku ukazuje się remiks album "Ultradźwięki".
W 2015 roku ukazuje się dwunasty studyjny album rapera pt. "Vanillahajs". Płyta uplasowała się na pierwszym miejscu notowań Polskiej listy przebojów – OLiS i utrzymywała się przez 20 tygodni. Album uzyskał status podwójnej platyny oraz otrzymała nominację do nagrody polskiego przemysłu fonograficznego Fryderyka w kategorii "album roku hip-hop"[43]. Tego samego roku ukazuje się jeszcze nielegal rapera wydany pod pseudonimem DJ Buhh, pt. "".
W 2016 roku ukazuje się kolejny studyjny album rapera pt. "Keptn"'. Płyta debiutuje ponownie na 1. miejscu w notowaniu listy OLiS oraz zdobywa status złotej płyty.
21 kwietnia 2017 roku raper wydaje swój pierwszy kompilacyjny album pt. "Pół życia na żywo", który zadebiutował na 5. miejscu OLiS. 23 czerwca 2017 roku premierę ma czternasty album artysty, pt. "Skrrrt". Album debiutuje na 1. miejscu w notowaniu listy OLiS oraz zdobywa status złotej płyty.

</doc>
<doc id="3772437" url="https://pl.wikipedia.org/wiki?curid=3772437" title="Platynowa płyta">
Platynowa płyta



</doc>
<doc id="3772438" url="https://pl.wikipedia.org/wiki?curid=3772438" title="Diamentowa płyta">
Diamentowa płyta



</doc>
<doc id="3772454" url="https://pl.wikipedia.org/wiki?curid=3772454" title="Carlos Valencia">
Carlos Valencia

Carlos Alberto Valencia Paredes (ur. 28 kwietnia 1989 we Floridzie) – kolumbijski piłkarz występujący na pozycji prawego obrońcy, obecnie zawodnik meksykańskiego Chiapas.
Kariera klubowa.
Valencia pochodzi z miejscowości Florida, położonej na przedmieściach Cali. Treningi piłkarskie rozpoczynał w wieku ośmiu lat, jest wychowankiem szkółki juniorskiej Escuela Tucumán San Joaquín, prowadzonej przez José Luisa „Tucumano” Cruza – byłego argentyńskiego piłkarza osiadłego w Kolumbii. Bezskutecznie starał się o przyjęcie do akademii klubu Deportivo Cali, lecz w styczniu 2006, za pośrednictwem kontaktów Cruza, udał się na testy do czołowego klubu Ameryki Południowej – argentyńskiego Club Atlético River Plate ze stołecznego Buenos Aires. Talent szesnastoletniego, szybkiego i dobrze wyszkolonego technicznie ofensywnego pomocnika szybko został zauważony w River, dzięki czemu gracz pozostał w ekipie, w międzyczasie zostając przekwalifikowanym na bocznego obrońcę. Do seniorskiego zespołu został włączony w wieku osiemnastu lat przez szkoleniowca Daniela Passarellę, w argentyńskiej Primera División debiutując 10 listopada 2007 w przegranym 1:2 spotkaniu z Huracánem. W barwach River rozegrał jednak tylko dwa spotkania.
W marcu 2008 Valencia, mimo zainteresowania ze strony klubów hiszpańskich i tureckich, podpisał trzyipółletnią umowę z francuskim drugoligowcem Dijon FCO. Tam spędził kolejny rok, jednak nie potrafił się przebić do wyjściowej jedenastki i zanotował zaledwie pięć ligowych występów, walcząc głównie o utrzymanie w rozgrywkach. W późniejszym czasie powrócił do Argentyny, zostając graczem Estudiantes La Plata, gdzie już w debiucie, 17 maja 2009 w wygranej 5:1 konfrontacji z Independiente, strzelił swojego premierowego gola w lidze. Nawet mimo udanego początku, nie udało mu się jednak zostać podstawowym graczem drużyny Alejandro Sabelli i występował niemal wyłącznie w rezerwach, wobec czego po upływie kilku miesięcy odszedł do niżej notowanego Godoy Cruz Antonio Tomba. Tam zanotował nieudany, półroczny pobyt, będąc głównie rezerwowym, po czym klub rozwiązał z nim kontrakt.
Wiosną 2010 Valencia jako wolny zawodnik przeszedł do paragwajskiego zespołu Sportivo Luqueño z miasta Luque. W paragwajskiej Primera División zadebiutował 31 stycznia 2010 w przegranym 2:3 meczu ze Sportem Colombia, natomiast jedyną bramkę zdobył 16 maja tego samego roku w zremisowanym 3:3 pojedynku ze Sportivo Trinidense. W barwach Luqueño spędził sześć miesięcy jako podstawowy zawodnik, po czym przeniósł się do beniaminka ligi portugalskiej – Portimonense SC, z którym podpisał dwuletni kontrakt. Nie zdołał jednak rozegrać żadnego spotkania dla klubu z siedzibą w Portimão i już po pół roku powrócił do ojczyzny, zasilając drużynę Deportivo Cali. W tamtejszej Categoría Primera A zadebiutował 15 maja 2011 w wygranym 1:0 spotkaniu z Atlético Junior. Po zaledwie dwóch występach w lidze został piłkarzem ekipy Atlético Huila z miasta Neiva, gdzie jednak kontynuował złą passę i również pozostawał głębokim rezerwowym.
W lipcu 2012 Valencia zasilił spadkowicza z drugiej ligi argentyńskiej – stołeczny klub Chacarita Juniors, gdzie przez sześć miesięcy rozegrał zaledwie jeden występ na trzecim poziomie rozgrywek. Bezpośrednio po tym przez pół roku pozostawał bez klubu, po czym rękę wyciągnął do niego chilijski drugoligowiec Deportes Copiapó. Tam odbudował swoją formę i mając niepodważalne miejsce w wyjściowym składzie został czołowym piłkarzem rozgrywek, co po roku zaowocowało transferem do rodzimego Independiente Medellín. Już w pierwszym, jesiennym sezonie Finalización 2014, jako podstawowy piłkarz wywalczył z nim wicemistrzostwo Kolumbii i sukces ten powtórzył również pół roku później, w wiosennym sezonie Apertura 2015. Ponadto 21 maja 2015 w zremisowanej 2:2 konfrontacji z Atlético Junior po raz pierwszy wpisał się na listę strzelców w lidze kolumbijskiej.
Wiosną 2016 Valencia został wypożyczony do zespołu Millonarios FC ze stołecznej Bogoty, gdzie jednak nie wystąpił w żadnym ligowym spotkaniu i już po sześciu miesiącach zdecydowano skrócić jego roczną umowę wypożyczenia. Bezpośrednio po tym wyjechał do Meksyku, przenosząc się do ekipy Chiapas FC z miasta Tuxtla Gutiérrez, w którego barwach 20 sierpnia 2016 w przegranym 2:3 meczu z Morelią zadebiutował w tamtejszej Liga MX.

</doc>
<doc id="3772455" url="https://pl.wikipedia.org/wiki?curid=3772455" title="Carlos Alberto Valencia">
Carlos Alberto Valencia



</doc>
<doc id="3772458" url="https://pl.wikipedia.org/wiki?curid=3772458" title="Przemowa">
Przemowa



</doc>
<doc id="3772465" url="https://pl.wikipedia.org/wiki?curid=3772465" title="Be the One (singel Duy Lipy)">
Be the One (singel Duy Lipy)

„Be the One” – drugi singel brytyjskiej piosenkarki Duy Lipy pochodzący z albumu "Dua Lipa". Został wydany 30 października 2015 przez wytwórnię Dua Lipa Limited. Singel zyskał status platynowej płyty w Australii i we Włoszech oraz – diamentowej w Polsce.
Teledysk.
Teledysk został wyreżyserowany przez Nicole Nodland na ulicach londyńskiego Soho. 29 października 2015 został opublikowany w serwisie internetowym YouTube.

</doc>
<doc id="3772466" url="https://pl.wikipedia.org/wiki?curid=3772466" title="Okręty patrolowe typu River">
Okręty patrolowe typu River

Okręty patrolowe typu River – brytyjskie pełnomorskie okręty patrolowe, które do służby w Royal Navy zaczęły wchodzić w 2003 roku. W 2007 roku do służby weszła czwarta, zmodernizowana jednostka tego typu. Od 2017 roku do służby mają wchodzić trzy jednostki zbudowane w nowej wersji "Batch 2".
Historia.
Na początku 2001 roku brytyjskie Ministerstwo Obrony złożyło w stoczni VT Shipbuilding zamówienie na budowę trzech okrętów patrolowych typu "River". Okręty weszły do służby w 2003 roku. W lutym 2005 roku podjęto decyzję o budowie czwartej jednostki tego typu, HMS „Clyde”. Okręt przystosowano do operowania w rejonie południowego Atlantyku, a w szczególności w pobliżu Falklandów. W celu wypełniania nowych zadań, powiększono kadłub, zwiększono prędkość i zainstalowano nowy zestaw uzbrojenia.
W listopadzie 2013 roku Royal Navy ogłosiła plany budowy trzech kolejnych okrętów, które z powodu wprowadzonych zmian konstrukcyjnych otrzymały oznaczenie "Batch 2". Pierwszą jednostkę tej wersji, HMS „Forth” zwodowano 21 sierpnia 2016 roku.

</doc>
<doc id="3772467" url="https://pl.wikipedia.org/wiki?curid=3772467" title="Dzielny ołowiany żołnierz">
Dzielny ołowiany żołnierz

Dzielny ołowiany żołnierz / Dzielny ołowiany żołnierzyk / Dzielny żołnierz cynowy (tytuł oryginalny: "Den standhaftige tinsoldat") – baśń Hansa Christiana Andersena wydana w 1838 roku.

</doc>
<doc id="3772472" url="https://pl.wikipedia.org/wiki?curid=3772472" title="Gil płomienny">
Gil płomienny

Gil płomienny ("Pyrrhula erythrocephala") – gatunek małego ptaka z rodziny łuszczakowatych (Fringillidae). Występuje w Himalajach. Nie jest zagrożony wyginięciem.
Taksonomia.
Po raz pierwszy gatunek opisał Nicholas Aylward Vigors w 1832 na łamach „Proceedings of Zoological Society of London”. Holotyp pochodził z północno-zachodnich Indii. Autor nadał mu nazwę "Pyrrhula erythrocephala". Opis zawierał jedynie informacje o wyglądzie upierzenia i długość ciała (6 cali). Obecnie (2021) Międzynarodowy Komitet Ornitologiczny uznaje gila płomiennego za gatunek monotypowy.
Epitet gatunkowy oznacza „czerwonogłowy” z greckich słów: "eruthros" – czerwony i -"kephalos" – -głowy ("kephale", głowa).
Morfologia.
Długość ciała wynosi około 17 cm. Wymiary średnie dla nieokreślonej liczby osobników: długość skrzydła 72–81 mm u samca, 76–80 mm u samicy; długość ogona 60–70 mm u samca, 63–67 mm u samicy; długość dzioba (od nasady w czaszce) 10–13 mm, długość skoku 17–20 mm. Masa ciała: 18–27,6 g.
Występuje dymorfizm płciowy w upierzeniu. U samca przód wierzchu głowy po kark ma intensywną, pomarańczową barwę. Poszczególne osobniki różnią się natężeniem tej barwy, od jasnopomarańczowej po niemal czerwoną. Czoło, kantarek, obszar pod okiem i broda są czarne, zaś boki głowy i szyja – jasnopomarańczowe lub szarawe, na pokrywach usznych z domieszką pomarańczu. Policzki i ulokowane bardziej z tyłu pokrywy uszne są jasnopomarańczowe lub płowopomarańczowe. Grzbiet i barkówki mają barwę jasnoszarą lub popielatą. Kuper biały. Pokrywy nadogonowe i sterówki czarne z fioletowym połyskiem. Ogon z wycięciem lub rozwidlony. Pokrywy skrzydłowe średnie popielate lub jasnoszare, u nasady i na chorągiewkach wewnętrznych czarne. Pokrywy skrzydłowe większe czarne lub fioletowoczarne u nasady, zakończone szaro, z cienką białą linią na końcu. Skrzydełko, pokrywy pierwszorzędowe i lotki czarne, wyróżniają się głębokim, niebieskim połyskiem. Gardło białe albo jasnopłowe, pierś i boki ciała pomarańczowe. Nogawice i brzuch jasnoszare lub z domieszką pomarańczowego, bieleją w okolicy kloaki i na pokrywach podogonowych. Dziób czarny, nogi i stopy różowobrązowe.
U samicy pióra na czole, kantarku i policzkach (z przodu) są czarne z jasnopłowymi lub białawymi krawędziami. Wierzch głowy i kark oliwkowożółte lub jasnozielonożółte; policzki (z tyłu) i pokrywy uszne szare, jaśniejsze lub bardziej płowe pod okiem. Grzbiet i barkówki zielone, niekiedy szarobrązowe w wyższej części kupra; niższa część kupra biała. Pokrywy nadogonowe i sterówki czarne, z fioletowoczarnymi krawędziami i końcówkami. Pokrywy skrzydłowe średnie u nasady szarobrązowe lub szare, jaśniejsze na końcu. Pokrywy skrzydłowe większe czarne, ku końcowi szarzejące, a na końcu białe. Skrzydełko i pokrywy pierwszorzędowe szare z cienkimi, czarnymi krawędziami. Lotki ogółem czarne, wewnętrzne lotki II rzędu wyróżniają się niebieskoczarnym połyskiem. Spód ciała matowoszary albo brązowawy, okolice kloaki i pokrywy podogonowe białe.
Zasięg występowania.
Gile płomienne zamieszkują Himalaje na obszarze od południowo-wschodniego Kaszmiru po Bhutan, północno-wschodnie Indie (wschodni po zachodni Arunachal Pradesh) i południowo-zachodnie Chiny (północno-wschodni Tybet). Według szacunków BirdLife International obszar występowania tych ptaków liczy około 233 tys. km².
Ekologia i zachowanie.
Środowiskiem życia gilów płomiennych są głównie gęste lasy iglaste złożone z cedrów, sosen i jałowców lub mieszane lasy z jodeł, brzóz i rododendronów na wysokości 2700–4200 m n.p.m. Ptaki te podejmują sezonowe wędrówki, w zimie schodząc na niższe obszary niż podczas okresu lęgowego. W zimie pojawiają się głównie w lasach z udziałem dębów i rododendronów, okazjonalnie lasy iglaste i z udziałem wierzb. Często przebywają w okolicach rzek i strumieni. Przeważnie występują pojedynczo lub w niewielkich grupach (często jednopłciowych), żerując nisko w krzewach lub na ziemi. Żywią się nasionami, pączkami kwiatowymi (w tym wierzbowymi „kotkami”) i jagodami. Jedzą również nektar z kwiatów rododendronu.
Lęgi.
Okres lęgowy trwa od końca maja do sierpnia. Gniazdo ma formę kubeczka z gałązek, włókien roślinnych, korzeni, porostów "Usnea" i mchów, umieszczone jest do 3 m nad ziemią. W zniesieniu 3 lub 4 jaja pokryte plamkami barwy od szarej po czerwonobrązową.
Status.
IUCN uznaje gila płomiennego za gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity lub dość pospolity. BirdLife International ocenia trend populacji jako stabilny ze względu na brak widocznych zagrożeń.

</doc>
<doc id="3772475" url="https://pl.wikipedia.org/wiki?curid=3772475" title="Robert Włodarz">
Robert Włodarz

Robert Włodarz (ur. 30 czerwca 1965 w Krakowie) – były polski piłkarz, występujący na pozycji obrońcy, trener piłkarski.
Kariera.
W 1975 roku wstąpił do drużyny juniorów Prokocimia Kraków. W 1985 roku zadebiutował w drużynie seniorskiej tego klubu. Rok później przeszedł do Wawelu Kraków, gdzie grał do 1988 roku. W latach 1988–1991 był zawodnikiem Garbarni Kraków, natomiast w latach 1991–1995 reprezentował barwy Wisły Kraków. W barwach Wisły rozegrał 115 meczów ligowych, z czego 85 w pierwszej lidze. W klubie tym piastował również funkcję kapitana. W 1995 roku wrócił do Garbarni, w której grał do 1999 roku. W rundzie wiosennej sezonu 1999/2000 był zawodnikiem Prokocimia Kraków. Karierę zawodniczą skończył w Górniku Wieliczka, gdzie grał w latach 2000–2003.
Pod koniec kariery piłkarskiej został trenerem. Pracę w tym charakterze rozpoczął w 2001 roku w juniorach Garbarni Kraków. Później pracował w juniorach Prokocimia Kraków i Górnika Wieliczka. Trenowanie seniorów rozpoczął od Górnika Wieliczka (2002–2004). Następnie był trenerem takich klubów, jak Skawinka Skawina (2004–2005), Bieżanowianka Kraków (2005–2006), Wawel Kraków (2006–2008), Wiślanka Grabie (2008–2009), Radziszowianka Radziszów (2009–2012 oraz 2014–2015), Górnik Wieliczka (2012), Tęcza Piekary (2013) oraz Gdovia Gdów (od 2015).

</doc>
<doc id="3772557" url="https://pl.wikipedia.org/wiki?curid=3772557" title="Babin Średni">
Babin Średni

Babin Średni (, "Serednij Babyn") – wieś na Ukrainie, w obwodzie iwanofrankiwskim, w rejonie kałuskim, w hromadzie Kałusz, nad Łomnicą. W 2001 roku liczyła 532 mieszkańców.
Historia.
W pierwszej połowie XIX wieku wieś należała do obwodu stryjskiego, oraz urzędu sądowego w Wojniłowie.
W okresie autonomii galicyjskiej (1867-1918) wieś należała do powiatu kałuskiego. W 1880 roku w miejscowości mieszkało 1172 osób, z czego 14 należało do parafii rz.-kat. w Wojniłowie, a 1101 do filii parafii gr.-kat. w Studziance w Babinie. Ponadto we wsi mieszkało 57 osób wyznania mojżeszowego. We wsi znajdowała się szkoła jednoklasowa.
W II Rzeczypospolitej miejscowość stanowiła początkowo samodzielną gminę jednostkową. 1 sierpnia 1934 roku w ramach reformy na podstawie ustawy scaleniowej została włączona do zbiorowej gminy wiejskiej Wojniłów w powiecie kałuskim, w województwie stanisławowskim. W 1921 roku gmina Babin liczyła 782 mieszkańców (419 kobiet i 363 mężczyzn) i znajdowało się w niej 167 budynków mieszkalnych. 765 osób deklarowało narodowość ukraińską (rusińską), 9 – żydowską, 8 – polską. 765 osób deklarowało przynależność do wyznania greckokatolickiego, 12 – do mojżeszowego, 5 – do rzymskokatolickiego. Dodatkowo obszar dworski Babina liczył 46 mieszkańców (28 kobiet i 18 mężczyzn) i znajdowało się w nim 6 budynków mieszkalnych. 38 osób deklarowało narodowość – polską, 8 – ukraińską (rusińską). 33 osoby deklarowały przynależność do wyznania rzymskokatolickiego, 13 – do greckokatolickiego.
W XIX i XX wieku dobra Babin i Słobódka należały do rodziny Rozwadowskich, herbu Trąby. Najpierw do Wiktora (1812-1858), potem jego syna Bartłomieja (1846-1882). Majątek posiadał wówczas 371 mórg ornych, 129 mórg łąk i ogrodów, 360 mórg pastwisk i 769 mórg lasu. Po śmierci Bartłomieja przeszedł na jego synów Wincentego (1878-1941) i Jana Emanuela (1872-1935). W imieniu braci dobrami zarządzał aż do wybuchu II wojny światowej Wincenty Rozwadowski. W 1920 ich obszar wynosił ‭1 241‬ ha (w tym Babin - 768 ha a Słobódka - 473 ha). Po zniszczeniach wojennych z okresu I wojny światowej i wojny polsko-bolszewickiej właściciele odbudowali dwór i folwark oraz zaprowadzili duże gospodarstwo rybne i stadninę bydła nizinnego.
Według danych z 2001 roku 99,81% mieszkańców jako język ojczysty wskazało ukraiński, 0,19% – rosyjski.

</doc>
<doc id="3772559" url="https://pl.wikipedia.org/wiki?curid=3772559" title="United States Strategic Command">
United States Strategic Command

United States Strategic Command (skrót: USSTRATCOM) – jedno z dziewięciu Zintegrowanych Dowództw Operacyjnych Departamentu Obrony Stanów Zjednoczonych. Jest odpowiedzialne za działania w przestrzeni kosmicznej (np. satelity wojskowe), operacje informacyjne (np. wojna informacyjna), obronę antyrakietową, globalne stanowisko dowodzenia, wywiad wojskowy, obserwacje i zwiad (C4ISR), ataki globalne i strategiczne odstraszanie (arsenał jądrowy Stanów Zjednoczonych) oraz walkę z bronią masowego rażenia.
Strategic Command powstało w 1992 roku jako następca Strategic Air Command (SAC). Kwatera główna znajduje się w Offutt Air Force Base, na południe od miasta Omaha (Nebraska). W październiku 2002 roku dowództwo połączono z United States Space Command (USSPACECOM).
W United States Strategic Command pracuje ponad 2700 osób.
Strategic Command jest jednym z trzech Zintegrowanych Dowództw Operacyjnych (Unified Combatant Commands), będących dowództwami funkcyjnymi, a pozostałe sześć to geograficzne dowództwa. Zapewnia ono amerykańskim przywódcom jednolite środki, pozwalające lepiej zrozumieć konkretne zagrożenia na całym świecie, a także środki umożliwiające szybką odpowiedź na takie niebezpieczeństwa.

</doc>
<doc id="3772561" url="https://pl.wikipedia.org/wiki?curid=3772561" title="Jarosław Trzcieński">
Jarosław Trzcieński

Jarosław (Hieronim) Trzcieński herbu Rawicz – łowczy rawski.
Poseł ziemi rawskiej na sejm 1540 roku, poseł województwa rawskiego na sejm piotrkowski 1562/1563 roku, poseł ziemi sochaczewskiej na sejm 1567 roku.

</doc>
<doc id="3772563" url="https://pl.wikipedia.org/wiki?curid=3772563" title="Jerzy Jeżowski">
Jerzy Jeżowski

Jerzy Jeżowski herbu Prus I (zm. w 1557 roku) – sędzia ziemski warszawski.
Poseł województwa mazowieckiego na sejm krakowski 1540 roku.

</doc>
<doc id="3772566" url="https://pl.wikipedia.org/wiki?curid=3772566" title="Goldie &amp; the Gingerbreads">
Goldie &amp; the Gingerbreads



</doc>
<doc id="3772571" url="https://pl.wikipedia.org/wiki?curid=3772571" title="Marek Cygan">
Marek Cygan

Marek Adam Cygan (ur. 10 lipca 1984 w Bydgoszczy) – polski informatyk, doktor habilitowany nauk matematycznych. Specjalizuje się w algorytmach. Profesor uczelni Instytutu Informatyki Wydziału Matematyki, Informatyki i Mechaniki Uniwersytetu Warszawskiego. Trzykrotny mistrz Polski (2005, 2006, 2007) oraz mistrz świata (2007) w programowaniu zespołowym.
Życiorys.
W okresie szkolnym stypendysta Krajowego Funduszu na rzecz Dzieci. Studia na Uniwersytecie Warszawskim ukończył w 2008. Jego praca dyplomowa, napisana wspólnie z Marcinem Pilipczukiem, otrzymała pierwszą nagrodę w konkursie Polskiego Towarzystwa Informatycznego. Stopień doktorski uzyskał w 2012 na podstawie pracy pt. "Technika „tnij i zliczaj" w grafowych problemach spójności parametryzowanych szerokością drzewiastą", przygotowanej pod kierunkiem Łukasza Kowalika. Staże naukowe odbył w amerykańskim University of Maryland, College Park oraz na uniwersytecie w szwajcarskim Lugano. Habilitował się w 2017 na podstawie cyklu publikacji pt. "Algorytmy dla hiperskojarzeń".
Współautor książki "Parameterized algorithms" (współautorzy: Łukasz Kowalik, Marcin Pilipczuk, Fiodor W. Fomin, Daniel Loksztanow, Dániel Marx, Michał Pilipczuk, Saket Saurabh, wyd. Springer 2015). Swoje prace publikował w takich czasopismach jak m.in. „ACM Transactions on Algorithms”, „Discrete Applied Mathematics”, „Algorithmica”, „SIAM Journal on Computing” oraz „Theory of Computing Systems”.
Nagrody i osiągnięcia.
W 2005 zwyciężył w Google Code Jam. W zespołach 3-osobowych (z Marcinem Pilipczukiem, Filipem Wolskim i Piotrem Stańczykiem) trzykrotnie zwyciężał (2005, 2006, 2007) w Akademickich Mistrzostwach Polski w Programowaniu Zespołowym oraz zdobył złoty medal na Akademickich Mistrzostwach Świata w Programowaniu Zespołowym w 2007 roku. Laureat Nagrody im. Witolda Lipskiego (2012, wraz z Marcinem Pilipczukiem).
W październiku 2015 otrzymał prestiżowy Starting Grant Europejskiej Rady ds. Badań Naukowych (ERC) na projekt dotyczący algorytmów.

</doc>
<doc id="3772579" url="https://pl.wikipedia.org/wiki?curid=3772579" title="Jaktorów (ujednoznacznienie)">
Jaktorów (ujednoznacznienie)

W Polsce:
Na Ukrainie:

</doc>
<doc id="3772597" url="https://pl.wikipedia.org/wiki?curid=3772597" title="SpaceX CRS-10">
SpaceX CRS-10

SpaceX CRS-10 (SpX-10) – misja statku transportowego Dragon, prowadzona przez prywatną firmę SpaceX na zlecenie amerykańskiej agencji kosmicznej NASA w ramach programu Commercial Resupply Services w celu zaopatrzenia Międzynarodowej Stacji Kosmicznej.
Przebieg misji.
Start misji, początkowo planowany na listopad 2016, w związku z eksplozją we wrześniu 2016 został przełożony na początek 2017 roku, ostatecznie ustalając datę startu na 18 lutego 2017. Rakieta nośna Falcon 9 FT ze statkiem Dragon wystartowała z platformy startowej LC-39A z Centrum Kosmicznego im. Kennedy’ego. Był to pierwszy start z tej platformy od startu misji STS-135 w 2011. 
Rakietę po raz pierwszy na wyrzutni ustawiono 10 lutego 2017. Rakieta, wówczas jeszcze bez zamontowanego pojazdu, została poddana próbnemu zapłonowi silników głównych, który miał miejsce 13 lutego 2017. Po udanym teście rakieta powróciła do hali montażowej, gdzie został zamontowany pojazd Dragon.
18 lutego 2017 na 15 sekund przed planowanym startem przerwano odliczanie. Przyczyną wstrzymania startu był nieprawidłowy odczyt dotyczący mechanizmu sterowania wektorem ciągu silnika drugiego stopnia. Ostatecznie rakieta Falcon 9 wystartowała 19 lutego 2017 o 14:39 czasu UTC. Pierwszy stopień rakiety, odłączony po ok. trzech minutach lotu, wylądował bezproblemowo na platformie LZ-1 na przylądku Canaveral o 14:48 UTC. Statek Dragon odłączył się od drugiego stopnia rakiety o 14:49 UTC.
23 lutego 2017 o 10:44 UTC Dragon został uchwycony przez mechaniczne ramię Canadarm2, a następnie przyciągnięty do portu cumowniczego CBM modułu "Harmony", gdzie o 13:12 UTC nastąpiło jego dokowanie do stacji.
Statek Dragon pozostał zadokowany do ISS przez do 19 marca 2017, kiedy to został odłączony od stacji i odciągnięty przez Canadarm2, a następnie wypuszczony o 09:11 UTC. Później przeprowadzona została jego kontrolowana deorbitacja, w wyniku czego kapsuła ciśnieniowa Dragona wodowała na Pacyfiku o 14:46 UTC.
Ładunek.
W ramach misji CRS-10 planowane jest wyniesienie na orbitę 2029 kg ładunku w sekcji ciśnieniowej statku Dragon oraz 977 kg w nieciśnieniowej sekcji ładunkowej. Głównym ładunkiem sekcji nieciśnieniowej był zestaw "SAGE 3-ISS", mający służyć do pomiaru stężenia gazów w atmosferze ziemskiej.

</doc>
<doc id="3772598" url="https://pl.wikipedia.org/wiki?curid=3772598" title="Jan Gołuchowski (zm. 1542)">
Jan Gołuchowski (zm. 1542)

Jan Gołuchowski herbu Leliwa (zm. w 1542 roku) – sędzia ziemski sandomierski w 1542 roku, podsędek sandomierski w latach 1530-1542, sędzia grodzki nowokorczyński w 1526 roku.
Poseł województwa sandomierskiego na sejm 1540 roku.

</doc>
<doc id="3772599" url="https://pl.wikipedia.org/wiki?curid=3772599" title="Jan Gołuchowski">
Jan Gołuchowski



</doc>
<doc id="3772601" url="https://pl.wikipedia.org/wiki?curid=3772601" title="Krzysztof Janikowski">
Krzysztof Janikowski

Krzysz­tof Stanisław Ja­ni­kow­ski herbu Korab (ur. ok. 1615, zm. 1647) – polski fałszerz dokumentów.
Życiorys.
Młodość i pierwsze fałszerstwa.
Syn Stanisława Janikowskiego herbu Korab. Ojciec, posiadacz kilku łanów ziemi w podgdańskich Łostowicach, prowadził burzliwy żywot i zginął w 1620 roku zastrzelony w Starogardzie Gdańskim. Po jego śmierci Janikowski przez kilka lat pomieszkiwał u swoich trzech zamężnych sióstr i starszego brata Stanisława, ławnika sądu miejskiego w Tczewie, stopniowo zaczynając zarabiać na swoje życie oszustwami. Wstąpił do nowicjatu w klasztorze franciszkańskim w Kaliszu, z którego uciekł, uprzednio wyłudzając od braci zakonnych – przy pomocy podrobionych listów – powóz, konia i kilka tysięcy złotych. Posługując się sfałszowanymi dokumentami, okradł w podobny sposób późniejszego wojewodę pomorskiego Gerarda Denhoffa, a w 1637 roku po przyłączeniu do Polski ziemi lęborsko-bytowskiej uzyskał od króla Władysława IV nadanie rzekomo zajętych przez chłopów działów ziemi we wsiach Chmieleniec i Trzebielino oraz karczmy Borno. Dokonał zajazdu na Chmieleniec, rabując jego prawowitemu właścicielowi wszystkie ruchomości o wartości ponad 40 tysięcy złotych, po czym przemocą zmusił pisarza sądu grodzkiego w Kiszporku do sfałszowania wpisów w księgach własnościowych i podrobienia glejtu wystawionego rzekomo przez króla. Po śmierci starszego brata w 1641 roku przywłaszczył sobie część pieniędzy zebranych z podatków w powiecie.
Rozwój działalności.
1 grudnia 1642 roku wojewoda pomorski Paweł Działyński wydał uniwersał nakazujący schwytać Janikowskiego z powodu popełnianych oszustw i ciążących już wówczas na nim wyroków kilku sądów. Ścigany Janikowski zbiegł za granicę. Przez pewien czas mieszkał u karczmarza Adama Montewicza w Motarzynie, w powiecie słupskim, a 25 listopada 1643 roku poślubił jego córkę Annę. W tym czasie podjął działalność fałszerza akt, ogłaszając rzekome dokumenty pergaminowe z nadaniami dla klasztorów i duchowieństwa katolickiego, które jakoby miał odkryć w skrzyni spoczywającej w ruinach zniszczonego zamku Zitzewitzów w Motarzynie. Za dostarczone klasztorowi norbertanek w Żukowie potwierdzenia przywilejów zdołał pozyskać dożywotnie nadanie folwarku Skrzeszewo. Podejrzewająca Janikowskiego o oszustwo księżna Anna de Croy wtrąciła go do więzienia.
Po wyjściu na wolność powrócił do Polski, szybko znajdując nabywców na produkowane przez siebie fałszywe poświadczenia rzekomo „zaginionych” przywilejów. Działał głównie na terenie Prus Królewskich, inkasując od swoich klientów, w zależności od ich stanu majątkowego i oczekiwań, kwoty od kilkudziesięciu do kilku tysięcy złotych. W ciągu kilku lat zyskał pokaźny na owe czasy majątek wartości ponad 15 tysięcy złotych, nie licząc licznych podarków. Podrobionymi przez siebie dokumentami obdarował nawet króla Władysława IV i kanclerza Jerzego Ossolińskiego, za co nagrodzono go kwotą 1200 złotych oraz tytułem sekretarza królewskiego. Otrzymane od Janikowskiego dyplomy potwierdzające prawa Polski do Pomorza Zachodniego Ossoliński wysłał na toczące się w Osnabrück rokowania pokojowe w sprawie zakończenia wojny trzydziestoletniej, gdzie zostały zdemaskowane jako fałszerstwa przez szwedzkiego posła Johana Adlera Salviusa. Także w samym kraju coraz powszechniej zaczęto podważać autentyczność dostarczanych przez Janikowskiego przywilejów, a w sądach wnoszono przeciwko niemu kolejne sprawy. Ich krytykę przeprowadzono także na sejmikach pruskich. Skazanie fałszerza utrudniała jednak protekcja, jaką objęli go król i kanclerz Ossoliński.
Jego wiarygodność podważyło ostatecznie śledztwo przeprowadzone przez wojewodę malborskiego Jakuba Wejhera i radę miejską Gdańska. W jego wyniku ujawniono istnienie stworzonego przez Janikowskiego całego zespołu fałszerzy, w którego skład wchodzili m.in. jego bratanek i sprowadzony z Londynu płatnerz Cornelius Wright, zajmujący się podrabianiem pieczęci. Proceder był niezwykle dobrze zorganizowany: sporządzane przez Janikowskiego po polsku dokumenty tłumaczył na łacinę bakałarz z Bytowa Krzysztof Unger, a pergaminy dla nadania pozorów starości nacierano popiołem lub wędzono.
Śmierć.
Janikowski zdołał uniknąć kary za swoje fałszerstwa – zginął zamordowany w nocy z 30 na 31 sierpnia 1647 roku, podczas zajazdu na majątek w Pawłowie. Przywódcą zajazdu był Jakub Pusch, pasierb brata Janikowskiego, usunięty wcześniej z tegoż majątku na podstawie jednego z podrobionych dokumentów. Pomimo zabiegów, Janikowskiego nigdy oficjalnie nie potępiono. Wdowa po nim została osadzona w więzieniu, zwolniono ją jednak po osobistej interwencji króla. Sfałszowanymi dokumentami posługiwano się gdzieniegdzie w sporach majątkowych jeszcze do końca XVII wieku.

</doc>
<doc id="3772603" url="https://pl.wikipedia.org/wiki?curid=3772603" title="Mikołaj Nasiłowski">
Mikołaj Nasiłowski

Mikołaj Nasiłowski herbu Półkozic – komornik graniczny chęciński, poborca w ziemi wiślickiej i chęcińskiej.
Poseł województwa sandomierskiego na sejm 1531/1532 roku, sejm krakowski 1540 roku.

</doc>
<doc id="3772605" url="https://pl.wikipedia.org/wiki?curid=3772605" title="Cygnus CRS OA-7">
Cygnus CRS OA-7

Cygnus CRS OA-7 (inna nazwa Orbital Sciences CRS Flight 7) – misja statku transportowego Cygnus, prowadzona przez prywatną firmę Orbital ATK na zlecenie amerykańskiej agencji kosmicznej NASA w ramach programu Commercial Resupply Services w celu zaopatrzenia Międzynarodowej Stacji Kosmicznej. W misji uczestniczył statek nazwany S.S. John Glenn na cześć zmarłego astronauty Johna Glenna.
Przebieg misji.
Start misji Cygnusa odbył się 18 kwietnia 2017 roku o 15:11 UTC. Do wyniesienia statku na orbitę wykorzystana została rakieta Atlas V, która wystartowała z platformy startowej SLC-41 kosmodromu Cape Canaveral Space Force Station. W misji wykorzystana została powiększona wersja statku Cygnus, która cechuje się pojemnością 27 m3 i możliwością wyniesienia na orbitę do 3,2 t ładunku.
22 kwietnia statek Cygnus zbliżył się do ISS, gdzie o 10:05 UTC został uchwycony przez Canadarm2 i przyciągnięty do portu cumowniczego modułu "Unity", do którego zadokował o 12:39. 4 czerwca 2017 o 11:05 UTC statek odłączono od stacji, a następnie odciągnięto przez Canadarm2 i wypuszczono o 13:10. O 20:00 UTC przeprowadzono na pokładzie statku eksperyment "SAFFIRE III", polegający na obserwacji spalania materiałów w warunkach mikrograwitacji. 11 czerwca została przeprowadzona kontrolowana deorbitacja, w wyniku czego statek spłonął w atmosferze około 17:02 UTC.

</doc>
<doc id="3772608" url="https://pl.wikipedia.org/wiki?curid=3772608" title="Tornette">
Tornette



</doc>
<doc id="3772610" url="https://pl.wikipedia.org/wiki?curid=3772610" title="Jerry Hough">
Jerry Hough

Jerry F. Hough (ur. 26 kwietnia 1935, zm. 26 maja 2020) – amerykański historyk, sowietolog. 
Życiorys.
Absolwent Uniwersytetu Harvarda. Był wykładowcą University of Toronto, University of Illinois, obecnie profesor Duke University. Zajmuje się historią ZSRR. Jest zaliczany do grona rewizjonistów.

</doc>
<doc id="3772611" url="https://pl.wikipedia.org/wiki?curid=3772611" title="Mikołaj Gołąbek Leśniowski (zm. 1563)">
Mikołaj Gołąbek Leśniowski (zm. 1563)

Mikołaj Gołąbek Leśniowski herbu Gryf (zm. w 1563 roku) – chorąży halicki w latach 1556-1561, sędzia ziemski lwowski w latach 1539-1551, sędzia grodzki lwowski w latach 1537-1551, podsędek lwowski w latach 1533-1538.
Poseł województwa ruskiego na sejm krakowski 1540 roku, sejm 1553 roku.

</doc>
<doc id="3772615" url="https://pl.wikipedia.org/wiki?curid=3772615" title="Kalendarz Dżucze">
Kalendarz Dżucze



</doc>
<doc id="3772617" url="https://pl.wikipedia.org/wiki?curid=3772617" title="Gleby wapniowcowe o różnym stopniu rozwoju">
Gleby wapniowcowe o różnym stopniu rozwoju

Gleby wapniowcowe o różnym stopniu rozwoju – gleby wytworzone ze skał zasobnych w węglany lub siarczany, zarówno w początkowej fazie rozwoju, jak i dobrze wykształcone.
Jest to jeden z dwóch rzędów gleb w obrębie działu gleb litogenicznych – jednostek systematycznych w IV wydaniu systematyki gleb Polski z 1989 r., które obowiązywało do 2011 r. Rzędy obejmują gleby podobne pod względem ekologicznym i kierunku rozwoju, lecz mogących się różnić pod względem morfologii (wyglądu profilu glebowego).
Dział I Gleby litogeniczne:
Gleby wapniowcowe o różnym stopniu rozwoju powstają ze skał węglanowych (wapieni, margli, dolomitów), siarczanowych (gipsy) lub ze skał klastycznych zasobnych w węglan wapnia. Ilość węglanów w poszczególnych poziomach gleby może być bardzo różna. Właściwości biologiczne, fizyczne i chemiczne gleb wapniowcowych mogą być różne i zależą przede wszystkim od zasobności w wapń i magnez, jednak najczęściej kompleks sorpcyjny jest w pełni wysycony jonami zasadowymi. Próchnica ma zazwyczaj typ mull kalcimorficzny albo mull-moder kalcimorficzny. Procesy mineralizacji materii organicznej przebiegają powoli, powszechne są trwałe kompleksy organiczno-mineralne.

</doc>
<doc id="3772619" url="https://pl.wikipedia.org/wiki?curid=3772619" title="Fregatowce">
Fregatowce

Fregatowce (Fregatae) – podrząd ptaków z rzędu głuptakowych (Suliformes).
Systematyka.
Do podrzędu należy jedna rodzina:

</doc>
<doc id="3772620" url="https://pl.wikipedia.org/wiki?curid=3772620" title="Fregatae">
Fregatae



</doc>
<doc id="3772621" url="https://pl.wikipedia.org/wiki?curid=3772621" title="Ouasim Bouy">
Ouasim Bouy

Ouasim Bouy (ur. 11 czerwca 1993 w Amsterdamie) – holenderski piłkarz marokańskiego pochodzenia występujący na pozycji pomocnik we hiszpańskim klubie Cultural Leonesa, do którego jest wypożyczony z Leeds United. Wychowanek Ajaxu, w swojej karierze grał także w takich zespołach jak Brescia, Hamburger SV, Panathinaikos AO oraz PEC Zwolle. Były młodzieżowy reprezentant Holandii.

</doc>
<doc id="3772622" url="https://pl.wikipedia.org/wiki?curid=3772622" title="Kalendarz północnokoreański">
Kalendarz północnokoreański



</doc>
<doc id="3772623" url="https://pl.wikipedia.org/wiki?curid=3772623" title="Boks na Letnich Igrzyskach Olimpijskich 2016 – waga musza kobiet">
Boks na Letnich Igrzyskach Olimpijskich 2016 – waga musza kobiet

Rywalizacja w wadze muszej kobiet w boksie na Letnich Igrzyskach Olimpijskich 2016 została rozegrana między 12 a 20 sierpnia na obiekcie Riocentro.
Do zawodów zgłoszonych zostało 12 zawodniczek.

</doc>
<doc id="3772625" url="https://pl.wikipedia.org/wiki?curid=3772625" title="Robert C. Tucker">
Robert C. Tucker

Robert C. Tucker (ur. 29 maja 1918 w Kansas City, zm. 29 lipca 2010 w Princeton) – amerykański historyk, sowietolog. 
Życiorys.
W latach 1944–1953 był attaché ambasady USA w ZSRR. Doktorat obronił na Uniwersytecie Harvarda w 1958 roku. Był wykładowcą Princeton University. Zajmował się dziejami ZSRR. Jest zaliczany do grona rewizjonistów. 

</doc>
<doc id="3772627" url="https://pl.wikipedia.org/wiki?curid=3772627" title="Le Tarent">
Le Tarent

Le Tarent – szczyt w Alpach Fryburskich, części Alp Zachodnich. Leży w Szwajcarii w kantonie Vaud.

</doc>
<doc id="3772631" url="https://pl.wikipedia.org/wiki?curid=3772631" title="Boks na Letnich Igrzyskach Olimpijskich 2016 – waga lekka kobiet">
Boks na Letnich Igrzyskach Olimpijskich 2016 – waga lekka kobiet

Rywalizacja w wadze lekkiej kobiet w boksie na Letnich Igrzyskach Olimpijskich 2016 została rozegrana między 12 a 19 sierpnia na obiekcie Riocentro.
Do zawodów zgłoszonych zostało 12 zawodniczek.

</doc>
<doc id="3772635" url="https://pl.wikipedia.org/wiki?curid=3772635" title="Boks na Letnich Igrzyskach Olimpijskich 2016 – waga średnia kobiet">
Boks na Letnich Igrzyskach Olimpijskich 2016 – waga średnia kobiet

Rywalizacja w wadze średniej kobiet w boksie na Letnich Igrzyskach Olimpijskich 2016 została rozegrana między 14 a 21 sierpnia na obiekcie Riocentro.
Do zawodów zgłoszonych zostało 12 zawodniczek.

</doc>
<doc id="3772636" url="https://pl.wikipedia.org/wiki?curid=3772636" title="Ekspedycja 50">
Ekspedycja 50

Ekspedycja 50 – stała załoga Międzynarodowej Stacji Kosmicznej, która sprawowała swą misję od 30 października 2016 do 10 kwietnia 2017 roku. Ekspedycja 50 rozpoczęła się wraz z odłączeniem od stacji statku Sojuz MS-01 i trwała do odcumowania od ISS statku Sojuz MS-02.
Załoga.
W skład załogi Ekspedycji 50 wchodziło 6 astronautów z trzech państw i agencji kosmicznych. Dowódcą ekspedycji był Amerykanin Robert Shane Kimbrough, dla którego był to drugi lot w kosmos. Wcześniej uczestniczył on w misji STS-126 wahadłowca Endeavour. Kimbrough przybył na stację na pokładzie Sojuza MS-02 razem z Rosjanami Andriejem Borisienką i Siergiejem Ryżykowem. Dla Borisienki był to również drugi lot kosmiczny. Wcześniej uczestniczył on w misji Sojuz TMA-21 oraz w Ekspedycji 27 i jako dowódca w 28. stałej załodze ISS. Z kolei dla Ryżykowa był to pierwszy lot w kosmos. Kimbrough, Borisienko i Ryżykow przybili na ISS 21 listopada i weszli w skład Ekspedycji 49. Gdy 30 października 2016 roku Sojuz MS-01 odłączył się od stacji, zostali oni członkami Ekspedycji 50 i do 19 listopada 2016 roku byli na ISS jedynie w trójkę.
Skład załogi zwiększył się do 6 osób wraz z przybyciem na stację Sojuza MS-03, na pokładzie którego znaleźli się: Oleg Nowicki, Thomas Pesquet i Peggy Whitson. Dla Rosjanina Nowickiego był to drugi lot kosmiczny, gdyż wcześniej uczestniczył w misji Sojuz TMA-06M oraz 33. i 34. stałej załodze ISS. Astronauta Europejskiej Agencji Kosmicznej Francuz Thomas Pesquet odbył swój pierwszy lot kosmiczny. Natomiast Amerykanka Peggy Whitson po raz trzeci znalazła się w kosmosie. Wcześniej uczestniczyła ona w misjach wahadłowca Endeavour STS-111 i STS-113 oraz misji Sojuz TMA-11, a także w Ekspedycjach 5 i 16 (jako dowódca).
Załoga rezerwowa.
Załogę rezerwową stanowiły odpowiednie załogi rezerwowe Sojuza MS-02 i MS-03. Jako dublerzy pierwszej trójki załogi mianowani zostali:
Powyższa trójka astronautów stanowi jednocześnie podstawowy skład załogi Sojuza MS-04 oraz Ekspedycji 51 i 52.
Rezerwową załogę drugiej trójki Ekspedycji 50 stanowili:
Powyższa trójka astronautów stanowi jednocześnie podstawowy skład załogi Sojuza MS-05 oraz Ekspedycji 52 i 53.
Aktywność na stacji.
Przenosiny PMA-3.
26 marca 2017 dokonano przenosin adaptera cumowniczego Pressurized Mating Adapter-3. W celu wykonania tego zadania 24 marca 2017 roku astronauci Robert Shane Kimbrough i Thomas Pesquet odbyli spacer kosmiczny w czasie którego rozłączyli przewody łączące PMA-3 ze stacją. Dwa dni później przy pomocy mechanicznego ramienia przeniesiono adapter cumowniczy z jego dotychczasowego miejsca na module Tranquility na nowe znajdujące się na module Harmony. PMA-3 został odłączony od Common Berthing Mechanism modułu Node-3 o 18:39 UTC, następnie przeniesiony przez Canadarm-2 w pobliże Node-2. O 21:21 UTC został on ponownie przyłączony do stacji na jednym z CBM modułu Harmony. Aby w pełni połączyć PMA-3 ze stacją 30 marca 2017 roku astronauci Peggy Whitson i Robert Shane Kimbrough wyszli w otwartą przestrzeń kosmiczną w celu podłączenia przewodów, a także zamontowania osłon termicznych w miejscu gdzie do tej pory znajdował się adapter cumowniczy. Przeniesienie PMA-3 związane jest z planowaną instalacją na nim adaptera IDA-3, który będzie wykorzystywany do dokowania statków kosmicznych w ramach Commercial Crew Program.
Spacery kosmiczne.
Pierwszy spacer kosmiczny w trakcie Ekspedycji 50 odbył się 6 stycznia 2017 roku. O 11:23 UTC astronauci Peggy Whitson i Robert Shane Kimbrough w skafandrach EMU opuścili wnętrze stacji przez śluzę Quest. W trakcie tej EVA astronauci wymienili na segmencie S4 struktury kratownicowej baterię w jednym z systemów energetycznych stacji. Prace te były wykonywane w ramach projektu wymiany 48 akumulatorów niklowo-wodorkowych na 24 mniejsze, ale bardziej efektywne baterie litowo-jonowe. Dzięki temu ISS będzie miało zapewnione zasilanie dla urządzeń działających na stacji w czasie, gdy znajduje się ona w cieniu Ziemi i ogniwa słoneczne nie wytwarzają energii. Zaplanowane prace przy wymianie baterii zostały zakończone wcześniej niż planowano i dlatego zlecono astronautom dodatkowe zadania. Robert Kimbrough wykonał dokumentację fotograficzną jednego z eksperymentów znajdujących się na zewnątrz stacji, a Peggy Whitson umieściła na śluzie Quest panele ochronne przed mikrometeorytami, które w czasie późniejszych spacerów kosmicznych zostaną zamontowane na przewidzianych do tego miejscach. Astronauci zdemontowali również jeden zepsuty reflektor na zewnątrz ISS, który w późniejszym czasie ma zostać zastąpiony nowym egzemplarzem. Spacer kosmiczny zakończył się o 17:55 UTC po 6 godzinach i 32 minutach.
Drugi spacer kosmiczny miał miejsce 13 stycznia 2017 roku. Robert Shane Kimbrough i Thomas Pesquet w skafandrach EMU wyszli ze śluzy Quest o 11:22 UTC. Ich głównym zadaniem było dokończenie prac przy wymianie baterii, które zostały przeprowadzone w czasie poprzedniej EVA. Oprócz tego astronauci wykonali kilka prac dodatkowych na zewnątrz stacji. Spacer kosmiczny zakończył się o 17:20 UTC po 5 godzinach i 58 minutach.
W trzecim wyjściu w otwartą przestrzeń kosmiczną ponownie uczestniczyli astronauci Kimbrough i Pesquet. 24 marca 2017 roku o 11:24 UTC wyszli oni ze śluzy Quest, a ich głównym zadaniem było rozłączenie przewodów na PMA-3 aby przygotować go do przeniesienia na inną część stacji. Dodatkowo zajęli się oni również nasmarowaniem końcówki chwytaka Dextre mechanicznego ramienia, wyminą kamery na zewnątrz modułu Kibō, a także dokonali inspekcji radiatorów. Spacer kosmiczny zakończył się o 17:58 UTC po 6 godzinach i 34 minutach.
Ostatni spacer kosmiczny Ekspedycji 50 rozpoczął się 30 marca 2017 roku o 11:29 UTC i po raz drugi odbył się on w składzie Whitson i Kimbrough. Podstawowym celem tego wyjścia było podłączenie okablowania na PMA-3 po tym jak moduł ten został przeniesiony na nowe miejsce na ISS. Następnie astronauci zajęli się instalacją osłon termicznych na module Tranquility, gdzie wcześniej znajdował się PMA-3. Podczas tej operacji jedna z osłon została nieumyślnie stracona, jednak to zdarzenie nie spowodowało zagrożenia dla astronautów i stacji. Mimo tej straty udało się z powodzeniem zakończyć instalację osłon na Common Berthing Mechanism modułu Tranquility. Ten spacer kosmiczny zakończył się o 18:33 UTC po 7 godzinach i 4 minutach. Peggy Whitson została tym samym kobietą, która spędziła najwięcej czasu w otwartej przestrzeni kosmicznej poprawiając dotychczasowy rekord Sunity Williams na 60 godzin i 21 minut w 10 EVA.

</doc>
<doc id="3772637" url="https://pl.wikipedia.org/wiki?curid=3772637" title="Głuptakowce">
Głuptakowce

Głuptakowce (Sulae) – podrząd ptaków z rzędu głuptakowych (Suliformes). 
Systematyka.
Do podrzędu należą następujące rodziny:

</doc>
<doc id="3772638" url="https://pl.wikipedia.org/wiki?curid=3772638" title="Šime Fantela">
Šime Fantela

Šime Fantela (ur. 19 stycznia 1986 w Zadarze) – chorwacki żeglarz sportowy, złoty medalista olimpijski z Rio de Janeiro.
Zawody w 2016 były jego trzecimi igrzyskami olimpijskimi, debiutował w 2008, brał udział w igrzyskach w 2012. W Brazylii zwyciężył w klasie 470, załogę jachtu tworzył również Igor Marenić. Wspólnie byli mistrzami świata w 2009 i 2016, srebrnymi medalistami tej imprezy w 2014 i 2015 oraz brązowymi w 2010, 2011 i 2012. W dorobku medalowym mają też złoto (2009, 2011 i 2012) i brąz (2013, 2014) mistrzostw Europy oraz złoto (2013) i srebro (2009) igrzysk śródziemnomorskich.
Samodzielnie zdobył też brązowy medal mistrzostw świata klasy Optimist w 1998.

</doc>
<doc id="3772639" url="https://pl.wikipedia.org/wiki?curid=3772639" title="Sime Fantela">
Sime Fantela



</doc>
<doc id="3772642" url="https://pl.wikipedia.org/wiki?curid=3772642" title="Joanna Sabaudzka (1310–1344)">
Joanna Sabaudzka (1310–1344)

Joanna Sabaudzka, , , (1310 – 29 czerwca 1344), była księżną Bretanii, jako żona Jana III. Joanna zgłosiła również pretensje do hrabstwa Sabaudii po śmierci swojego ojca. Pochodziła z domu Sabaudzkiego, a przez małżeństwo weszła do młodszej gałęzi Kapetyngów.
Joanna urodziła się w 1310 roku, była jedynym dzieckiem Edwarda, hrabiego Sabaudii i jego żony Blanki Burgundzkiej.
Hrabianka Joanna, w wieku dziewiętnastu lat, została przyrzeczona (dyspensa papieża z 10 sierpnia 1329) 43-letniemu, bezdzietnemu, Janowi III, księciu Bretanii. Jej ojciec Edward Szczodry zmarł 4 listopada tego samego roku. Ponieważ była jego jedynym dzieckiem, uważała się za następcę na tronie hrabiów Sabaudii. Jednak władcą Sabaudii nigdy nie była kobieta, co doprowadziło do sporu o sukcesję. Stryj Joanny Aimon zyskał poparcie szlachty Sabaudii dla dziedziczenia zgodnie z prawem Salickim i został hrabią. W dniu 29 listopad w Vincennes Joanna zrzekła się swoich praw na rzecz stryja.
Jako , które otrzymała jako wiano, wychodzi za mąż za Jana, jako jego trzecia żona, 21 marca 1330 w katedrze Notre Dame w Chartres. Izabela poprzednia żona Jana była zmarła w 1328 r. Po wstąpieniu w związek małżeński, Joanna, wspierana przez męża, ponownie podniosła swoje roszczenia do Sabaudii i sprzymierzyła się z przeciwko swojemu stryjowi. Na podstawie porozumienia ustalonego przez francuskiego króla 22 stycznia 1339, zrezygnowała z prawa sukcesji w zamian za roczną pensję w 6000 liwrów.
Joanna i Jan byli małżeństwem przez dwanaście lat, ale nie mieli potomstwa. Jan zmarł 30 kwietnia 1341, pozostawiając Joannę bezdzietną wdową. To doprowadziło do sporu o sukcesję Bretanii między przyrodnim bratem Jana, Janem Montfort, i siostrzenicą Jana, Joanną Penthievre.
W 1343 roku, kiedy jej stryj Aimon umarł, Joanna ponowiła roszczenia do hrabstwa Sabaudii przeciwko jej dziewięcioletniemu kuzynowi, Amadeuszowi VI. W testamencie, datowanym na 21 czerwca 1344 uczyniła swoim spadkobiercą Filipa, księcia Orleanu, w szczególności jej praw do Sabaudii. Filip zrzekł się tych praw w zamian za 5000 liwrów rocznie.
Joanna zmarła 29 czerwca 1344 w zamku Bois de Vincennes. Została pochowana w Dijon, w kościele Cordeliers.

</doc>
<doc id="3772643" url="https://pl.wikipedia.org/wiki?curid=3772643" title="Igor Marenić">
Igor Marenić

Igor Marenić (ur. 2 stycznia 1986) – chorwacki żeglarz sportowy, złoty medalista olimpijski z Rio de Janeiro.
Zawody w 2016 były jego trzecimi igrzyskami olimpijskimi, debiutował w 2008, brał udział w igrzyskach w 2012. W Brazylii zwyciężył w klasie 470, załogę jachtu tworzył również Šime Fantela. Wspólnie byli mistrzami świata w 2009 i 2016, srebrnymi medalistami tej imprezy w 2014 i 2015 oraz brązowymi w 2010, 2011 i 2012. W dorobku medalowym mają też złoto (2009, 2011 i 2012) i brąz (2013, 2014) mistrzostw Europy oraz złoto (2013) i srebro (2009) igrzysk śródziemnomorskich.

</doc>
<doc id="3772645" url="https://pl.wikipedia.org/wiki?curid=3772645" title="Złota płyta">
Złota płyta



</doc>
<doc id="3772648" url="https://pl.wikipedia.org/wiki?curid=3772648" title="Amadou Diawara">
Amadou Diawara

Amadou Diawara (ur. 17 lipca 1997 w Konakry) – gwinejski piłkarz występujący na pozycji pomocnika we włoskim klubie AS Roma. Wychowanek Séquence, w swojej karierze grał także w takich zespołach jak San Marino, Bologna FC i SSC Napoli. Posiada także obywatelstwo włoskie.

</doc>
<doc id="3772649" url="https://pl.wikipedia.org/wiki?curid=3772649" title="Vidyut Jamwal">
Vidyut Jamwal

Vidyut Jamwal (ur. 10 grudnia 1980 r. w Dżammu) – indyjski aktor filmowy oraz praktyk sztuk walki. Znany przede wszystkim z występów w filmach bollywoodzkich oraz produkcjach z gatunku kina sensacyjnego. Przez media okrzyknięty "gwiazdorem filmów akcji nowej ery".
Życiorys.
Syn pary oficerów wojskowych. Pod naciskiem matki od trzeciego roku szkolony był w sztukach walki. Do trzynastego roku życia mieszkał i trenował w aśramie. Uzyskał stopień mistrza sztuk walki, zyskał sławę w świecie sportu i zaczął podróżować po świecie, uczestnicząc w specjalnych pokazach. W 2008 roku przeprowadził się do Mumbaju, by rozpocząć karierę aktorską. Przez niedługi czas pracował jako model. Wkrótce potem reżyser Nishikant Kamat zaangażował go do roli Vishnu w filmie akcji "Force" (2011). Jamwal został obsadzony po jednym tylko spotkaniu z dyrektorami castingu i pokonał blisko pięciuset innych konkurentów. By efektowne prezentować się na tle innego obsadzonego w filmie aktora, Jamwal przeszedł przez serię żmudnych treningów.
Występ w "Force" przyniósł mu nagrodę dla najbardziej obiecującego debiutanta. Partnerował Nandamuriemu Tarace Rama Rao w filmach "Shakti" oraz "Oosaravelli" z 2011 roku. Następnie powierzono mu główną rolę w filmie sensacyjnym "Commando" (2013). Jamwal wystąpił w nim jako kapitan Karanvir Singh Dogra, członek wojsk lądowych Indii, pojmany przez chińską armię i okrutnie torturowany. Wystąpił w filmach akcji "Bullett Raja" (2013) oraz "Anjaan" (2014). Wiosną 2016 pojawił się w teledysku do utworu "Tumhe Dillagi" pakistańskiego piosenkarza Rahata Fateha Ali Khana.
Znany z muskularnej budowy ciała, przez media określony został jako jeden z "najseksowniejszych mężczyzn świata".

</doc>
<doc id="3772650" url="https://pl.wikipedia.org/wiki?curid=3772650" title="Tycjan Tabidze">
Tycjan Tabidze

Tycjan Tabidze (gruz. ტიციან ტაბიძე, ur. 2 kwietnia 1895 we wsi Szuamta w okręgu wańskim, zm. 1937) – gruziński poeta.
W 1915 współorganizował grupę literacką gruzińskich symbolistów Cisperi rkebi ("Błękitne rogi"). Jest autorem liryków osobistych, refleksyjnych, m.in. "Kaldeas kalakebi" ("Chaldejskie miejsca") (1917), oraz poświęconych przemianom społeczno-politycznym (poemat "Rionis sadguri" ("Rion port")) (1928) i przyjaźni między narodami (zbiór wierszy "Somcheszti" ("W Armenii")) (1933). Podczas wielkiego terroru w 1937 został aresztowany pod zarzutem nacjonalizmu i zamordowany przez NKWD. Polskie tłumaczenia jego poezji ukazały się w "Antologii poezji gruzińskiej" (1961), "Antologii poezji radzieckiej" (1979) i w antologii "Poezja gruzińska" (1985).

</doc>
<doc id="3772652" url="https://pl.wikipedia.org/wiki?curid=3772652" title="Sonny Colbrelli">
Sonny Colbrelli

Sonny Colbrelli (ur. 17 maja 1990 w Desenzano del Garda) – włoski kolarz szosowy.
Osiągnięcia.
Opracowano na podstawie:

</doc>
<doc id="3772654" url="https://pl.wikipedia.org/wiki?curid=3772654" title="Srebrna płyta">
Srebrna płyta



</doc>
<doc id="3772655" url="https://pl.wikipedia.org/wiki?curid=3772655" title="Curt Lincoln">
Curt Lincoln

Curt Richard Lincoln (ur. 8 października 1918 w Sztokholmie, zm. 28 sierpnia 2005 w Espoo) – szwedzko-fiński kierowca wyścigowy.
Życiorys.
Urodził się 8 października 1918 w Sztokholmie jako syn Nino. Podczas II wojny światowej uczestniczył w tzw. wojnie kontynuacyjnej, początkowo jako szofer wojskowy w Mikkeli, a następnie w transporcie na Przesmyku Karelskim.
Po wojnie grał w tenisa, zostając mistrzem Finlandii i Szwecji. W latach 1947–1948 ścigał się hydroplanami. W 1949 roku zadebiutował KG Specialem w Formule 3 pod pseudonimem Erik Lindqvist, debiutując na torze Tampere Hippos. Odniósł wówczas dwa zwycięstwa w Seinajoki. Rok później używał samochodu Effyh-JAP, wygrywając rundy w Tampere Hippos (pierwsza wygrana jako Curt Lincoln), Savonlinna, Lappeenranta i Seinajoki. W następnych latach kontynuował uczestnictwo w Finlandii. W 1953 roku zaczął używać samochodów Cooper, początkowo T26, a później – T36, T42 i T52. W 1958 roku zajął trzecie miejsce w mistrzostwach Finlandii, a rok później zdobył tytuł. Ścigał się również w krajach socjalistycznych: na Węgrzech, w NRD oraz ZSRR. W 1962 roku rozpoczął korzystanie z Brabhamów.
W 1961 roku uzyskał obywatelstwo fińskie. Był właścicielem otwartego w 1966 roku toru Keimola. Na torze tym w roku 1967 wygrał swój ostatni wyścig Brabhamem BT21-Ford. Uczestniczył również w wyścigach na lodzie oraz wyścigach samochodów sportowych i turystycznych (Austinem-Healeyem 100, Peugeotem 203, Jaguarem C oraz D, Ferrari 250, Mercedesem 300 SL, Cooperem T49, Volvo PV544 czy Lotusem Elite).
W swojej karierze wziął udział w około 400 wyścigach, wygrywając około 200 z nich.
Życie prywatne.
Mieszkał w Espoo (Finlandia) oraz Begninis (Szwajcaria). Był żonaty z Benitą. Miał troje dzieci: syna Larsa oraz córki Ninę i Ann. Nina była żoną Jochena Rindta.

</doc>
<doc id="3772656" url="https://pl.wikipedia.org/wiki?curid=3772656" title="Muhammad Husajn Tabataba’i">
Muhammad Husajn Tabataba’i

Muhammad Husajn Tabataba'i, "Muhammad Husayn Tabā ī" (ur. 1903 w Tebrizie, zm. w listopadzie 1981 w Komie) – irański filozof i teolog szyicki.
Od 1945 działał w Komie, gdzie jego uczniami byli m.in. Morteza Motahhari i H.S. Nasr. Zajmował się głównie filozofią, mistycyzmem i islamską gnozą. Sprzeciwiał się sekularyzacyjnym procesom w Iranie w przekonaniu, że myśl szyicka może przeciwstawić się zachodnim ideologiom. Przyjaźnił się z francuskim orientalistą Henrym Corbinem i z niemieckim filozofem Martinem Heideggerem. Jest autorem m.in. komentarzy do "Koranu" i do "Nahdż al-Balagha" Alego ibn Abi Taliba. W języku polskim został opublikowany zbiór jego wykładów "Zarys nauk islamu" (1990).

</doc>
<doc id="3772662" url="https://pl.wikipedia.org/wiki?curid=3772662" title="Kościół św. Jana Chrzciciela w Leśnej">
Kościół św. Jana Chrzciciela w Leśnej

Kościół świętego Jana Chrzciciela – rzymskokatolicki kościół parafialny należący do dekanatu Leśna diecezji legnickiej.
Historia.
Jest to świątynia wybudowana w latach 1852-1854 dzięki staraniom Augusta Augustiniego dla katolików, ponieważ istniejący już kościół pw. Chrystusa Króla, był świątynią protestancką. Razem z budowlą wzniesiono plebanię oraz salkę katechetyczną, które pełnią swą funkcję do dziś. W latach 60. i 70. XX wieku kościół był remontowany.
Architektura.
Budowla reprezentuje styl neoromański. Świątynia jest trzynawowa w formie hali, jej prezbiterium jest wieloboczne. Budowla nakryta jest dachem dwuspadowym. Od strony północnej znajduje się wieża wzniesiona na planie kwadratu, posiadająca ośmioboczną nastawę i iglicowy dach hełmowy. Zachowało się wyposażenie wnętrza w stylu neogotyckim z XIX wieku. Na wieży jedyny w parafii prawdziwy dzwon (w kościele Chrystusa Króla zamontowano dzwon elektroniczny) Obecnie zostaje wprawiany w ruch przy użyciu ludzkich mięśni.
Otoczenie.
Za kościołem znajdują się dwa cmentarze oraz kaplica cmentarna, z której wyprowadzane są pogrzeby. Na cmentarzu komunalnym znajduje się zbiorowa mogiła, która powstała tam, w wyniku likwidacji cmentarza ewangelickiego przy kościele Chrystusa Króla. Na jednej ze ścian kościoła umieszczono pamiątkową tablicę, która upamiętnia ofiary mordu katyńskiego.
Obok świątyni znajduje się także Grota Matki Boskiej. Ustawiona jest tam figurka Pięknej Madonny, a wokół niej nieustannie palą się znicze.

</doc>
<doc id="3772666" url="https://pl.wikipedia.org/wiki?curid=3772666" title="Muhammad Tajmur">
Muhammad Tajmur

Muhammad Tajmur, "Muhammad Taymūr" (ur. 1892, zm. 1921 w Kairze) – egipski pisarz arabski.
Był bratem Mahmuda, wraz z którym współtworzył arabską nowelę realistyczną, pozostając pod wpływem Guya de Maupassanta. Pisał opowiadania o tematyce społecznej, dramaty i komedie. jako pierwszy egipski pisarz wykorzystywał w twórczości miejscowy dialekt w celu przybliżenia literatury do codziennego życia. Jego sztuki były jedną z pierwszych prób wprowadzenia dramatu do arabskiej literatury. Zajmował się również teorią dramatu. Jego dzieła zostały wydane pośmiertnie w czterech tomach przez brata.

</doc>
<doc id="3772667" url="https://pl.wikipedia.org/wiki?curid=3772667" title="Luuri">
Luuri

Luuri – wieś w Estonii, w prowincji Parnawa, w gminie Vändra.

</doc>
<doc id="3772669" url="https://pl.wikipedia.org/wiki?curid=3772669" title="Petre Tobă">
Petre Tobă

Petre Tobă (ur. 18 czerwca 1964) – rumuński policjant i urzędnik państwowy, w latach 2009–2010 i 2012–2015 komendant główny rumuńskiej policji, od 2015 do 2016 minister spraw wewnętrznych.
Życiorys.
Z wykształcenia inżynier, ukończył w 1989 studia w Institutul de Construcţii w Bukareszcie. W 2000 został absolwentem prawa w Akademii Policyjnej „Alexandru Ioan Cuza”; następnie na Uniwersytecie Obrony Narodowej Rumunii im. Karola I uzyskiwał magisterium (2007) i doktorat (2011).
Od 1990 zawodowo związany z Poliția Română, zaczynał jako oficer operacyjny w stołecznej policji. Stopniowo awansował w strukturach tej służby, wchodził w skład kierownictwa bukareszteńskiej policji, zaś w latach 2007–2009 był zastępcą komendanta głównego. Następnie przez rok po raz pierwszy kierował rumuńską policją. W latach 2011–2012 był zastępcą sekretarza generalnego w resorcie administracji i spraw wewnętrznych, a w 2012 przez trzy miesiące sekretarzem stanu w tym ministerstwie. Od 2012 do 2015 ponownie sprawował urząd komendanta głównego Poliția Română.
W listopadzie 2015 w technicznym rządzie, na czele którego stanął Dacian Cioloș, objął stanowisko ministra spraw wewnętrznych. Podał się do dymisji we wrześniu 2016, gdy został objęty postępowaniem prowadzonym przez służbę antykorupcyjną DNA.
Odznaczony m.in. Krzyżem Kawalerskim Orderu Gwiazdy Rumunii.

</doc>
<doc id="3772670" url="https://pl.wikipedia.org/wiki?curid=3772670" title="Lüüste">
Lüüste

Lüüste – wieś w Estonii, w prowincji Parnawa, w gminie Vändra.

</doc>
<doc id="3772671" url="https://pl.wikipedia.org/wiki?curid=3772671" title="Mädara">
Mädara

Mädara – wieś w Estonii, w prowincji Parnawa, w gminie Vändra.

</doc>
<doc id="3772673" url="https://pl.wikipedia.org/wiki?curid=3772673" title="Kucharz krakowski">
Kucharz krakowski

Kucharz krakowski ("Ilustrowany kucharz krakowski dla oszczędnych gospodyń") – poradnik kucharski autorstwa Kazimiery Krumłowskiej która używała pseudonimu Maria Gruszecka. 
Tytuł.
Tytuł pierwszego wydania książki z 1892 roku brzmiał "Kucharz krakowski dla oszczędnych gospodyń. Smaczne i tanie obiady dla domów obywatelskich, według kuchni krakowskiej, litewskiej, francuskiej i wiedeńskiej z uwzględnieniem higieny i dydaktyki z podaniem dyspozycji na stosowne obiady każdego dnia całego roku, sposobu podawania potraw, ubierania stołu, i przyjmowania gości z osobnym rozdziałem kuchni kartoflanej. Praktyczne przepisy do ciast, legumin, konfitur, likierów, lodów, marynat itp. Ważne wskazówki do gospodarstwa domowego oraz konserwowania i przechowania w należytym stanie różnych przedmiotów na podstawie wieloletniego doświadczenia i według wzorowych dzieł ułożone przez Maryę Gruszecką". W kolejnych wydaniach dodano ilustracje i zmieniono tytuł na "Illustrowany kucharz krakowski...". 
Historia.
Autorką książki była Kazimiera Krumłowska, siostra Artura, żona urzędnika Dyrekcji Skarbu w Krakowie Jana Krumłowskiego i matka Konstantego Krumłowskiego. Zmarła w wieku 76 lat 2 grudnia 1928 w Warszawie i została pochowana na cmentarzu Powązkowskim. Książkę wydała Księgarnia J. M. Himmelblaua. Pierwsze wydanie ukazało się w 1892 roku. W styczniu 1893 roku można było ją nabyć w redakcji Kuriera Lwowskiego. Jak pisze autorka we wstępie w ciągu 9 miesięcy rozeszło się 5 wydań książki. W 1904 roku w sprzedaży było już X wydanie. 
Treść.
Maria Gruszecka podpowiada młodym gospodyniom jak w sposób prosty, tani i zdrowy przygotować obiad. 
W książce znajduje się ponad 1300 różnych przepisów ujęte w 28 rozdziałów na zupy i sosy, mięsa, ryby, jarzyny, potrawy mączne oraz ciasta, torty. W książce są rozbudowane tabele ukazujące skład chemiczny rozmaitych produktów spożywczych tj. wskazujące ile procentowo zawierają one białka, tłuszczu, węglowodanów, wody czy węgla. Dodatkowo rozdział poświęcony sprawdzonym sposobom na przechowywanie żywności, pranie i czyszczenie metali.
Opinie o książce.
Kurier Warszawski w 1892 r. pisał o książce: "Literatura kulinarna nasza, w której dotąd pierwszorzędnym blaskiem wartości i powodzenia świeciło 365 obiadów wzbogacona została nowym dziełem: Kucharz krakowski dla oszczędnych gospodyń. Smaczne i tanie obiady dla domów obywatelskich".
We wrześniu 1893 roku recenzję książki napisała Lucyna Ćwierczakiewiczowa, która zarzuciła autorce używanie wagi decymalnej oraz "zacofanie w kwestii kulinarnej". Chodziło o polecanie ekstraktu mięsnego Liebiega, szumowanie rosołu, używanie „szmalcu” do smażenia oraz sposobu podawania „polardy z ogórkami kwaszonemi".
Reprint.
W 2013 roku Wydawnictwo Graf ika wydało reprint wydania z 1898 roku "Illustrowanego kucharza krakowskiego".

</doc>
<doc id="3772677" url="https://pl.wikipedia.org/wiki?curid=3772677" title="Mustaru">
Mustaru

Mustaru – wieś w Estonii, w prowincji Parnawa, w gminie Vändra.

</doc>
<doc id="3772678" url="https://pl.wikipedia.org/wiki?curid=3772678" title="Oriküla">
Oriküla

Oriküla – wieś w Estonii, w prowincji Parnawa, w gminie Vändra.

</doc>
<doc id="3772681" url="https://pl.wikipedia.org/wiki?curid=3772681" title="Josip Brekalo">
Josip Brekalo

Josip Brekalo (ur. 23 czerwca 1998 w Zagrzebiu) – chorwacki piłkarz grający na pozycji napastnika we włoskim klubie Torino FC, do którego jest wypożyczony z VfL Wolfsburg.
Życiorys.
Jest wychowankiem Dinama Zagrzeb. W jego zespołach juniorskich trenował do 2015 roku. W rozgrywkach Prvej hrvatskiej nogometnej ligi zagrał po raz pierwszy 19 grudnia 2015 w wygranym 1:0 meczu z Interem Zaprešić. Na początku 2016 roku został na stałe włączony do kadry pierwszego zespołu Dinama. W sezonie 2015/2016 wraz z drużyną zdobył mistrzostwo kraju. 1 lipca 2016 odszedł za 10 milionów euro do niemieckiego VfL Wolfsburg. W Bundeslidze zadebiutował 10 września 2016 w zremisowanym 0:0 meczu z 1. FC Köln. Do gry wszedł w 79. minucie, zastępując Daniela Didaviego. Od 31 stycznia 2016 do 31 grudnia 2017 przebywał na wypożyczeniu VfB Stuttgart. 31 sierpnia 2021 został wypożyczony do włoskiego Torino FC. W Serie A zagrał po raz pierwszy 17 września 2021 w wygranym 1:0 meczu z US Sassuolo Calcio.
W reprezentacji Chorwacji zadebiutował 15 listopada 2018 w wygranym 3:2 meczu z Hiszpanią. Do gry wszedł w 74. minucie, zmieniając Ante Rebicia. W 93. minucie zaliczył asystę przy golu Tina Jedvaja.

</doc>
<doc id="3772682" url="https://pl.wikipedia.org/wiki?curid=3772682" title="Pärnjõe">
Pärnjõe

Pärnjõe – wieś w Estonii, w prowincji Parnawa, w gminie Vändra.

</doc>
<doc id="3772687" url="https://pl.wikipedia.org/wiki?curid=3772687" title="Puchar Świata w Piłce Ręcznej Mężczyzn 1979">
Puchar Świata w Piłce Ręcznej Mężczyzn 1979

3. Puchar Świata w Piłce Ręcznej Mężczyzn – międzynarodowy turniej w piłce ręcznej mężczyzn, który odbył się w Szwecji od 13 do 18 listopada 1979 roku. Do rywalizacji przystąpiło osiem drużyn. Poprzednio zdobytego pucharu broniła reprezentacja Jugosławii, która ostatecznie zajęła siódme miejsce. Zwycięzcą turnieju została reprezentacja ZSRR, która w finale pokonała reprezentację Polski.
Zawody rozegrano w trzech halach – w Kristianstad, Halmstad oraz Malmö.
System rozgrywek.
Drużyny zostały podzielone na dwie grupy. W fazie grupowej rozgrywki toczyły się systemem kołowym. W zależności od zajętego miejsca w grupach, zespoły grały następnie o 1 (zwycięzcy grup), 3 (zdobywcy drugiego miejsca w grupach), 5 (zdobywcy trzeciego miejsca w grupach) oraz 7 miejsce (zdobywcy czwartego miejsca w grupach). 
Uczestnicy.
W turnieju udział wzięły reprezentacje Jugosławii, RFN, NRD, Szwecji, Polski, ZSRR, Węgier oraz Danii.
Grupy.
Rozgrywki podzielono na dwie grupy, po cztery drużyny narodowe w każdej. Bezpośrednio po losowaniu grup została ustalona kolejność spotkań w poszczególnych grupach.
Faza grupowa.
Opracowano na podstawie materiału źródłowego.
Grupa A.
 
Grupa B.
 
Faza finałowa.
Opracowano na podstawie materiału źródłowego.
Klasyfikacja końcowa.
Opracowano na podstawie materiału źródłowego.

</doc>
<doc id="3772689" url="https://pl.wikipedia.org/wiki?curid=3772689" title="Raluca Prună">
Raluca Prună

Raluca Alexandra Prună (ur. 24 września 1969 w Bukareszcie) – rumuńska prawniczka, politolog i urzędniczka w strukturach europejskich, od 2015 do 2017 minister sprawiedliwości.
Życiorys.
W 1996 ukończyła studia prawnicze na Uniwersytecie „Alexandru Ioan Cuza” w Jassach, a w 1997 filozofię na Uniwersytecie Bukareszteńskim. W 1998 uzyskała magisterium z zakresu nauk politycznych na Central European University w Budapeszcie.
W latach 1996–2001 pracowała na macierzystej uczelni jako asystent, zaś od 1996 do 2000 praktykowała jako prawnik w ramach stołecznej palestry. W 1999 znalazła się wśród założycieli rumuńskiego oddziału Transparency International, była prawniczką tej organizacji, a w latach 2005–2008 jej przewodniczącą. Od 2000 do 2001 zajmowała się działalnością doradczą, m.in. dla Banku Światowego. Od 2000 zawodowo związana ze strukturami europejskimi, pracowała w Przedstawicielstwie Komisji Europejskiej w Rumunii (2000–2004), jako prawniczka w Radzie Europejskiej (2005–2007) oraz asystentka w Europarlamencie (2009–2010), a także na różnych stanowiskach w dyrekcjach generalnych Komisji Europejskiej (od 2007).
W listopadzie 2015 w technicznym rządzie, na czele którego stanął Dacian Cioloș, objęła stanowisko ministra sprawiedliwości. Zakończyła urzędowanie w styczniu 2017.

</doc>
<doc id="3772692" url="https://pl.wikipedia.org/wiki?curid=3772692" title="Rae (Vändra)">
Rae (Vändra)

Rae – wieś w Estonii, w prowincji Parnawa, w gminie Vändra.

</doc>
<doc id="3772693" url="https://pl.wikipedia.org/wiki?curid=3772693" title="Pierre Le Coq">
Pierre Le Coq

Pierre Le Coq (ur. 17 stycznia 1989) – francuski żeglarz sportowy, brązowy medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W Brazylii zajął trzecie miejsce w . W 2015 był w tej klasie mistrzem świata.

</doc>
<doc id="3772694" url="https://pl.wikipedia.org/wiki?curid=3772694" title="Budynek dawnej pastorówki i dawnego szpitala Diakonisek w Szamotułach">
Budynek dawnej pastorówki i dawnego szpitala Diakonisek w Szamotułach

Budynek zbudowany w latach 60 XIX wieku w Szamotułach, (obecny adres Plac Henryka Sienkiewicza 14/15). W budynku działał ewangelicki szpital sióstr Diakonisek. W tym czasie lekarzem powiatowym był Niemiec doktor Jackiel, a drugim lekarzem Izraelita doktor Munter. Budynek pełnił również funkcję pastorówki pobliskiego kościoła ewangelickiego zburzonego w 1958 roku (oficjalnie z powodu przekrzywionej wieży). Po II wojnie do początku XXI wieku w budynku mieścił się sąd rejonowy i prokuratura rejonowa.
Budynek murowany z czerwonej cegły częściowo piętrowy częściowo parterowy, z dwuspadowym dachem krytym dachówką.

</doc>
<doc id="3772698" url="https://pl.wikipedia.org/wiki?curid=3772698" title="Oleńka">
Oleńka



</doc>
<doc id="3772699" url="https://pl.wikipedia.org/wiki?curid=3772699" title="Rzemiosło (gry komputerowe)">
Rzemiosło (gry komputerowe)

Rzemiosło, wytwórstwo (ang. "crafting") – element gier komputerowych, popularny zwłaszcza w grach fabularnych i massively multiplayer online games, pozwalający na tworzenie przedmiotów. Obejmuje on takie czynności jak tworzenie eliksirów i mikstur, wytwarzanie lub modyfikowanie pancerza i uzbrojenia, przygotowywanie posiłków czy zaklinanie elementów rynsztunku. Do wytworzenia przedmiotów wymagane są odpowiednie surowce, które można zdobyć podczas eksploracji świata lub nabyć u handlarzy.
Wytwórstwo w grach podzielić można na kilka rodzajów:
Wytwórstwo często powiązane jest z klasą postaci oraz jej poziomem biegłości w odpowiednim fachu. Przykładowo Szary Strażnik z gry " może wytwarzać przedmioty odpowiednie dla swojej klasy bądź fachu (np. pułapki czy mikstury), jednak w celu wytworzenia pancerza bądź miecza musi udać się do kowala. W "The Elder Scrolls V" postać posiada podstawową wiedzę we wszystkich fachach, którą może rozwijać wedle uznania. Jeśli mistrzowsko opanuje np. kowalstwo, ignorując inne fachy, najlepsze pancerze i bronie może wytwarzać samodzielnie, podczas gdy w celu stworzenia wysokopoziomowych mikstur alchemicznych czy zaklęcia potężniejszych przedmiotów będzie musiała korzystać z usług wyspecjalizowanych rzemieślników.

</doc>
<doc id="3772708" url="https://pl.wikipedia.org/wiki?curid=3772708" title="Jakub Jesionowski">
Jakub Jesionowski

Jakub Jesionowski (ur. 6 lipca 1989) – polski piłkarz, piłkarz plażowy, reprezentant w piłce nożnej plażowej. Zawodnik KP Łódź. Uczestnik Euro Winners Cup w edycjach 2015, 2017, 2018, 2019 oraz Mistrzostw Świata w piłce nożnej plażowej 2017.

</doc>
<doc id="3772711" url="https://pl.wikipedia.org/wiki?curid=3772711" title="USS Block Island (CVE-21)">
USS Block Island (CVE-21)

USS Block Island (CVE-21) – lotniskowiec eskortowy typu "Bogue". Służył w US Navy w okresie II wojny światowej. Odznaczony dwie battle star za służbę w czasie II wojny światowej.
Pierwotnie klasyfikowany jako AVG-21, przeklasyfikowany na ACV-21 20 sierpnia 1942 roku i na CVE-21 15 lipca 1943 roku.
Pełnił służbę na Atlantyku. Jego samoloty zatopiły niemieckie okręty podwodne U-220 i U-1059, oraz uczestniczyły w zatopieniu U-801.
Lotniskowiec został trafiony trzema torpedami przez U-549. Zginęło 7 ludzi, pozostali zostali uratowani przez jednostki eskorty.

</doc>
<doc id="3772714" url="https://pl.wikipedia.org/wiki?curid=3772714" title="Laura Emonts">
Laura Emonts

Laura Emonts z d. Weihenmaier (ur. 4 kwietnia 1991 w Tuttlingen) – niemiecka siatkarka, grająca na pozycji przyjmującej.
Sukcesy klubowe.
Liga niemiecka:
Liga czeska:
Puchar Czech:
Puchar Grecji:
Liga grecka:
Superpuchar Niemiec:
Sukcesy reprezentacyjne.
Mistrzostwa Świata Juniorek:
Volley Masters Montreux:
Liga Europejska:

</doc>
<doc id="3772715" url="https://pl.wikipedia.org/wiki?curid=3772715" title="London Grand Prix 2016">
London Grand Prix 2016

London Grand Prix 2016, właśc. Müller Anniversary Games 2016 – mityng lekkoatletyczny, który odbył się w dniach 22–23 lipca w Londynie. Zawody były dziesiątą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 1 rekord świata oraz 2 rekordy narodowe w kategorii seniorów:

</doc>
<doc id="3772716" url="https://pl.wikipedia.org/wiki?curid=3772716" title="HMCS Nootka">
HMCS Nootka

Okręty kanadyjskie o nazwie HMCS „Nootka”

</doc>
<doc id="3772717" url="https://pl.wikipedia.org/wiki?curid=3772717" title="Partia Kobiet">
Partia Kobiet



</doc>
<doc id="3772719" url="https://pl.wikipedia.org/wiki?curid=3772719" title="Zapalenie naczyniówki">
Zapalenie naczyniówki



</doc>
<doc id="3772723" url="https://pl.wikipedia.org/wiki?curid=3772723" title="Okręg wyborczy nr 3 do Sejmu Rzeczypospolitej Polskiej (1991–1993)">
Okręg wyborczy nr 3 do Sejmu Rzeczypospolitej Polskiej (1991–1993)

Okręg wyborczy nr 3 do Sejmu Rzeczypospolitej Polskiej (1991–1993) obejmował województwo płockie i skierniewickie. W ówczesnym kształcie został utworzony w 1991. Wybieranych było w nim 10 posłów w systemie proporcjonalnym.
Siedzibą okręgowej komisji wyborczej był Płock.
Wybory parlamentarne 1991.
Głosowanie odbyło się 27 października 1991.

</doc>
<doc id="3772726" url="https://pl.wikipedia.org/wiki?curid=3772726" title="Trapped">
Trapped



</doc>
<doc id="3772728" url="https://pl.wikipedia.org/wiki?curid=3772728" title="Rakietowy pocisk balistyczny">
Rakietowy pocisk balistyczny



</doc>
<doc id="3772734" url="https://pl.wikipedia.org/wiki?curid=3772734" title="Merle Fainsod">
Merle Fainsod

Merle Fainsod (ur. 2 maja 1907, zm. 11 lutego 1972) – amerykański historyk, sowietolog.
Życiorys.
Absolwent Uniwersytetu Waszyngtona w St. Louis (1930). Doktorat na Uniwersytecie Harvarda, następnie wykładowca tej uczelni. Współtwórca i w latach 1959-1964 dyrektor Russian Research Center tej uczelni. Zajmował się dziejami ZSRR. 

</doc>
<doc id="3772737" url="https://pl.wikipedia.org/wiki?curid=3772737" title="Jerzy Tolibowski">
Jerzy Tolibowski

Jerzy Tolibowski herbu Nałęcz (zm. w 1570 roku) – stolnik brzeskokujawski w latach 1549-1568, surogator starosty brzeskokujawskiego.
Poseł województw: brzeskokujawskiego i inowrocławskiego na sejm piotrkowski 1550 roku, sejm 1553 roku, poseł województwa brzeskokujawskiego na sejm 1556/1557 roku, sejm 1562/1563 roku.

</doc>
<doc id="3772743" url="https://pl.wikipedia.org/wiki?curid=3772743" title="Prealpy Fryburskie">
Prealpy Fryburskie



</doc>
<doc id="3772744" url="https://pl.wikipedia.org/wiki?curid=3772744" title="Rik Battaglia">
Rik Battaglia

Rik Battaglia, właściwie Caterino Bertaglia (ur. 18 lutego 1927 w Corboli, zm. 27 marca 2015 w Corboli) – włoski aktor filmowy.
Życiorys.
Wczesne lata.
Urodził się w Corboli. W młodości imał się wielu różnych zajęć i zawodów, takich jak robotnik, szewc, stolarz i przez kilka lat jako marynarz. Pracując jako barman w restauracji Agip w Mediolanie, został odkryty przez reżysera Mario Soldati, gdy szukał aktorów do obsady dramatu "Rzeczna dziewczyna" ("La Donna del fiume") z Sophią Loren. Po swoim ekranowym debiucie, przenieiósł się do Rzymu, gdzie uczył się aktorstwa w Centro Sperimentale di Cinematografia.
Kariera.
Pod pseudonimem artystycznym Rick Austin i Riccardo Battaglia w latach 1955-99 wystąpił w ponad stu filmach, realizowanych we Włoszech, Stanach Zjednoczonych i Niemczech. 
W późnych latach 50. grał w historycznych dramatach kostiumowych, m.in. "Katarzyna Sforza, lwica rzymska" ("Caterina Sforza, la leonessa di Romagna", 1959) z tytułową rolą Virny Lisi "Giulio Cesare, il conquistatore delle Gallie" oraz biblijnych - "Estera i król" ("Esther and the King", 1960) Raoula Walsha/Mario Bavy z Joan Collins i "Ostatnie dni Sodomy i Gomory" ("Sodom and Gomorrah", 1962) Roberta Aldricha ze Stewartem Grangerem i Anouk Aimée. Następnie był również zaangażowany do wielu spaghetti westernów, takich jak "Garść dynamitu" ("Giù la testa", 1971) Sergio Leone czy "Geniusz, dwóch partnerów i kurczak" ("Un genio, due compari, un pollo", 1975) Damiano Damianiego z Terence Hillem i Miou-Miou. W "" ("Winnetou - 3. Teil", 1965) wystąpił w roli gangstera Rollinsa, a także w sześciu innych ekranizacjach książek Karola Maya zawsze grał czarny charakter. Z kolei w swobodnej adaptacji powieści Jacka Londona w reżyserii Lucio Fulci - "Biały Kieł" ("Zanna Bianca", 1973) pojawił się jako Jim Hall, giermek Charlesa "Beauty" Smitha (John Steiner), antagonisty Franca Nero. Brał też udział w filmie erotycznym "Siostra Emanuelle" ("Suor Emanuelle", 1977) z Gabriele Tintim, dramacie kryminalnym "Żelazny prefekt" ("Il prefetto di ferro", 1977) z Giuliano Gemmą (Cesare Mori), Claudią Cardinale i Francisco Rabalem oraz komedii "Bomber" (1982) u boku Buda Spencera.
Zmarł 27 marca 2015 w swoim domu w Corboli w wieku 88. lat.

</doc>
<doc id="3772776" url="https://pl.wikipedia.org/wiki?curid=3772776" title="Veronika Trnková">
Veronika Trnková

Veronika Trnková (ur. 13 października 1995 w Pradze) – czeska siatkarka, reprezentantka Czech, grająca na pozycji środkowej.
Sukcesy klubowe.
młodzieżowe.
Mistrzostwo Czech Kadetek:
Mistrzostwo Czech Juniorek:
seniorskie.
Mistrzostwo Czech:
Puchar Czech:
MEVZA:
Sukcesy reprezentcyjne.
Liga Europejska:

</doc>
<doc id="3772781" url="https://pl.wikipedia.org/wiki?curid=3772781" title="Edward Piemoncki">
Edward Piemoncki



</doc>
<doc id="3772785" url="https://pl.wikipedia.org/wiki?curid=3772785" title="Srebrna (przedsiębiorstwo)">
Srebrna (przedsiębiorstwo)

Srebrna Sp. z o.o. – spółka zajmująca się prowadzeniem działalności reklamowej i medialnej oraz wynajmem i zarządzaniem nieruchomościami własnymi lub dzierżawionymi w Warszawie. Należy do Instytutu im. Lecha Kaczyńskiego.
Historia.
Spółka Srebrna została utworzona 18 stycznia 1995 przez osoby należące do partii politycznej Porozumienie Centrum (PC), jej głównym udziałowcem została Fundacja Prasowa „Solidarność” (FPS), utworzona przez Jarosława Kaczyńskiego i jego współpracowników z PC (mniejszościowym udziałowcem była Barbara Czabańska, była żona Krzysztofa Czabańskiego oraz Jarosław Kaczyński – wnieśli po 2 tys. zł). W zarządzie spółki zasiadali m.in. Kazimierz Kujda i Krzysztof Wyszkowski, natomiast w Radzie Nadzorczej – Lech Kaczyński, Marek Suski, Adam Lipiński i Jolanta Szczypińska. Fundacja wniosła aportem do Spółki dwa budynki przy Al. Jerozolimskich 125/127 (siedziba spółki) i ul. Srebrnej 16 w Warszawie wraz z prawami wieczystego użytkowania działek, które otrzymała po likwidacji koncernu Robotnicza Spółdzielnia Wydawnicza „Prasa-Książka-Ruch”, który działał w czasach Polskiej Rzeczypospolitej Ludowej (likwidatorem koncernu i jednocześnie założycielem fundacji był Krzysztof Czabański).
Spółka Srebrna, przed zmianą formy prawnej ze spółki akcyjnej na spółkę z ograniczoną odpowiedzialnością, w latach 1993–2008 była pierwszym wydawcą miesięcznika „Nowe Państwo” (w 2008 rolę wydawcy przejęło Niezależne Wydawnictwo Polskie, wydawca „Gazety Polskiej”).
W 2001 Fundacja Prasowa „Solidarność” (FPS) sprzedała wszystkie udziały w Spółce na rzecz Fundacji Nowe Państwo, założonej przez abp. Tadeusza Gocłowskiego, Jarosława Kaczyńskiego, Krzysztofa Czabańskiego, a także samą FPS, Srebrną sp. z o.o. i stworzoną na jej bazie spółkę Srebrna-Media.
Spółka nabyła dwa domy sąsiadujące z rodzinną willą Jarosława Kaczyńskiego na warszawskim Żoliborzu w celu utworzenia w nich izby pamięci oraz siedziby Instytutu im. Lecha Kaczyńskiego. W jednej z nieruchomości spółka od 2009 wynajmuje lokale. Mieszczą się w niej biura wydawcy portalu niezalezna.pl oraz internetowej księgarni „Gazety Polskiej”. Srebrna wynajęła również część willi Jarosława Kaczyńskiego, gdzie planowany jest lokal dla profesjonalnej ochrony.
Po zlikwidowaniu Fundacji Prasowej „Solidarność” w 2012, część jej majątku, w tym spółka Srebrna została przekazana do Instytutu im. Lecha Kaczyńskiego (członkami zarządu Instytutu są Barbara Czabańska oraz Adam Lipiński, natomiast członkami rady nadzorczej Jarosław Kaczyński oraz Krzysztof Czabański).
Głównym udziałowcem spółki Srebrna jest Instytut im. Lecha Kaczyńskiego, który posiada 5883 udziały. Dwa udziały w spółce posiada Barbara Skrzypek (wieloletnia sekretarka Jarosława Kaczyńskiego, a wcześniej też przez lata generała Michała Janiszewskiego, członka WRON), a jej syn jeden udział. Łączna wartość udziałów w spółce Srebrna wynosi 11,766 mln zł.
W latach 1995–1998 oraz 2008–2015 prezesem zarządu Spółki był Kazimierz Kujda. Obecnie prezesem zarządu Spółki jest Małgorzata Kujda. Członkami zarządu są Janina Goss (wieloletnia przyjaciółka Jarosława Kaczyńskiego i Lecha Kaczyńskiego, należała do partii politycznej Porozumienie Centrum) oraz Jacek Cieślikowski (radny Warszawy i asystent prezesa partii PiS Jarosława Kaczyńskiego). W skład rady nadzorczej wchodzi Halina Wojnarska, żona Adama Lipińskiego, Barbara Skrzypek (wieloletnia sekretarka Jarosława Kaczyńskiego), Mirosława Romanowska (współpracowniczka Lecha Kaczyńskiego za jego prezydentury w stolicy), Jacek Rudziński (wieloletni kierowca, asystent i ochroniarz Jarosława Kaczyńskiego) oraz Grzegorz Tomaszewski (prezes spółki zależnej Forum S.A., brat cioteczny Jarosława Kaczyńskiego).
Przed jesienią 2015 w spółce zatrudnieni byli między innymi: Mariusz Kamiński, Maciej Wąsik i Ernest Bejda a jej współpracownikiem był Piotr Pogonowski.
Głównym źródłem dochodów spółki Srebrna jest obrót i zarządzanie trzema nieruchomościami w Warszawie:
– Aleje Jerozolimskie 125/127 (siedziba spółki),
– Nowogrodzka 84/56 (działka sąsiadująca z siedzibą partii politycznej Prawo i Sprawiedliwość),
– Srebrna 16.
Planowane inwestycje.
W 2015 spółka Srebrna złożyła wniosek do Urzędu m.st. Warszawy o ustalenie warunków zabudowy i zagospodarowania terenu dla inwestycji polegającej na budowie 138-metrowego budynku biurowego z częścią handlową i gastronomiczną oraz mieszkalną na działce należącej do spółki pod adresem Srebrna 16, u zbiegu ulic Towarowej i Srebrnej w warszawskiej dzielnicy Wola.
Według planów spółki z 2016 roku rozważano wybudowanie wieżowca o wysokości 190 metrów według projektu pracowni architektonicznej Grupa AT. Miał mieć prostą, strzelistą szklaną bryłę, z wycięciem przy jednym z rogów. Początkowo planowano 77 tys. m² powierzchni (dla ok. 5–6 tys. pracowników) oraz restaurację na ostatnim, 47. piętrze. Projekt roboczo nazwano mianem „Srebrna Tower”, później także „K-Towers” z uwagi na plan, nadzorującego projekt Jarosława Kaczyńskiego, wybudowania na działce zamiast jednej, dwóch bliźniaczych wież.
W 2016 Urząd m.st. Warszawy wydał na wniosek spółki zgodę na wybudowanie wieżowca „Srebrna Tower” o wysokości 140-190 metrów na działce pod adresem Srebrna 16. Wydanie decyzji wiązało się ze zmianą dotychczasowej maksymalnej dopuszczalnej wysokości budynku (60 m) w tym rejonie, określonej w planie zagospodarowania przestrzennego stolicy. Wartość inwestycji szacowana była na 160 mln zł.
5 sierpnia 2016 została zarejestrowana na Cyprze spółka Conarius o kapitale zakładowym 5 tys. euro, która miała pośredniczyć w sprzedaży działki spółki Srebrna pod planowaną inwestycję. 30 sierpnia 2016 wszystkie akcje spółki Conarius odkupił stołeczny deweloper i inwestor za kwotę 5 tys. euro. Pośrednikiem tej transakcji była cypryjska spółka Premierplus, specjalizująca się w optymalizacji podatkowej oraz załatwianiu cypryjskiego obywatelstwa. Siedziby obu spółek Conarius oraz Premierplus mieszczą się w tym samym biurowcu w stolicy Cypru Nikozji.
Według raportu złożonego przez spółkę Srebrna w lutym 2017 roku w Regionalnej Dyrekcji Ochrony Środowiska wynika, że budynek miał mieć:
28 grudnia 2016 została zarejestrowana Nuneaton Sp. z o.o, powołana przez Srebrną spółka celowa przeznaczona do realizacji przedmiotowej inwestycji.
W marcu 2017 spółka Srebrna otrzymała korzystną decyzję środowiskową.
20 marca 2017 została zarejestrowana Nuneaton Sp. z o.o. spółka komandytowa. Udziałowcem spółki została Srebrna.
12 maja 2017 odbyła się pierwsza z serii rozmów austriackiego biznesmena i dewelopera, prezesa spółki Nuneaton od 6 czerwca 2017 do 11 lipca 2018 r., Geralda Birgfellnera z Jarosławem Kaczyńskim dotyczących planowania realizacji i finansowania inwestycji dwóch bliźniaczych wieżowców o wysokości 190 m na działce pod adresem Srebrna 16.
5 czerwca 2017 odbyło się spotkanie, w którym wzięli udział Jarosław Kaczyński, Małgorzata Kujda, prezesa spółki Srebrna, Janina Goss i Jacek Cieślikowski z Geraldem Birgfellnerem w sprawie planowanej inwestycji.
6 czerwca 2017 Małgorzata Kujda, prezes spółki Srebrna, Janina Goss i Jacek Cieślikowski podpisali pełnomocnictwo w imieniu spółki, które upoważniało Geralda Birgfellnera m.in. do reprezentowania Srebrnej „przy umowach najmu lub dzierżawy nieruchomości”, „umowach projektowych, umowach zleceniach” oraz podpisywania „wszelkich umów związanych z realizacją inwestycji polegającej na budowie wysokiego budynku biurowego (...)”, a także „przed organami administracji publicznej i innymi instytucjami państwowymi lub samorządowymi”. Pełnomocnictwo upoważniało austriackiego biznesmena do rozbiórki biurowca stojącego na działce planowanej inwestycji przy ul. Srebrna 16 oraz do „przeprowadzenia robót naprawczych, konserwacyjnych”. Objęło również rozmowy z bankami. Pełnomocnictwo dla Geralda Birgfellnera zostało udzielone do grudnia 2018.
2 lutego 2018 rada nadzorcza Instytutu im. Lecha Kaczyńskiego wydała zgodę na podjęcie przez zarząd Instytutu czynności związanych z realizacją przedsięwzięcia deweloperskiego przez spółkę Srebrna. Barbara Skrzypek podpisała dla Jarosława Kaczyńskiego pełnomocnictwo, by ten reprezentował ją na Nadzwyczajnym Zgromadzeniu Wspólników spółki Srebrna. W zgromadzeniu wziął udział również Jacek Cieślikowski, członek zarządu spółki. Postanowiono, iż spółka celowa Nuneaton Sp. z o.o. spółka komandytowa wybuduje dwa bliźniacze wieżowce o roboczej nazwie „K-Towers” (K-Towers to także nazwa jednej z firm Birgfellnera) o wysokości 190 metrów i 100 tys. mkw. powierzchni użytkowej (7–8 tys. pracowników), z której najmu Spółka za pośrednictwem Instytutu im. Lecha Kaczyńskiego miała czerpać korzyści finansowe. Względem pierwotnego projektu dodano dwa piętra. Zmieniło się także przeznaczenie budynku. Zamiast biur – hotel i apartamenty na sprzedaż. Na ostatnim piętrze pozostałby sky bar, a poza tym w drapaczu chmur miałaby się znaleźć siedziba Instytutu (przeniesiona z warszawskiego Żoliborza). Pod decyzją rady nadzorczej Instytutu podpisali się obaj jej członkowie, Jarosław Kaczyński i Krzysztof Czabański.
Tego samego dnia odbyły się obrady zarządu spółki Srebrna. Jedna z podjętych uchwał ustalała zasady finansowania budowy poprzez zaciągnięcie kredytu. Jedną z instytucji, z którą negocjowano udzielenie kredytu, miał być państwowy bank. Wartość inwestycji szacowana była na ponad miliard złotych. W ramach obrad zarządu podjęto również decyzję, iż pod planowaną inwestycję spółka Srebrna wniesie 5,4 tys. metrów kwadratowych gruntu (działka pod adresem Srebrna 16) i 350 tys. zł.
7 lutego 2018 na polecenie Jarosława Kaczyńskiego Gerald Birgfellner miał przekazać 50 tys. zł w gotówce w siedzibie partii politycznej Prawo i Sprawiedliwość przy ul. Nowogrodzkiej w Warszawie. Zgodnie z zeznaniami austriackiego biznesmena złożonymi w Prokuraturze Okręgowej w Warszawie, opublikowanymi przez „Gazetę Wyborczą” w dniu 18 lutego 2019, kwota ta miała stanowić zapłatę dla ówczesnego księdza Rafała Sawicza, członka rady nadzorczej fundacji Instytutu im. Lecha Kaczyńskiego za złożenie podpisu pod uchwałą rady fundacji z dnia 2 lutego 2018 w sprawie planowanej inwestycji.
21 marca 2018 w siedzibie partii politycznej Prawo i Sprawiedliwość przy ul. Nowogrodzkiej w Warszawie, odbyło się spotkanie Jarosława Kaczyńskiego (prezesa partii, prowadzącego rozmowę de facto w imieniu spółki Srebrna, we władzach której nie zasiadał), austriackiego biznesmena, ówczesnego prezesa spółki Nuneaton, Geralda Birgfellnera i Michała Krupińskiego, prezesa banku Pekao SA. Tematem rozmowy było udzielenie przez bank pożyczki pomostowej na sfinansowanie przygotowania inwestycji na łączną kwotę 15,5 mln euro dwóm spółkom Nuneaton należącym do Birgfellnera (Nuneaton sp. z o.o. miała być następnie przekształcona w spółkę Srebrna 2) z terminem spłaty 28 lutego 2020 r.
11 kwietnia 2018, na podstawie zaleceń z podpisanej przez Jarosława Kaczyńskiego uchwały rady nadzorczej Instytutu im. Lecha Kaczyńskiego z dnia 2 lutego 2018, spółka Srebrna zakupiła spółkę Nuneaton, której celem miała być realizacja inwestycji pod adresem Srebrna 16 w Warszawie.
2 czerwca 2018 w siedzibie Narodowego Funduszu Ochrony Środowiska odbyła się rozmowa Kazimierza Kujdy, prezesa NFOŚ i byłego prezesa spółki Srebrna z Geraldem Birgfellnerem, austriackim biznesmenem, prezesem spółki Nuneaton w sprawie planów budowy dwóch bliźniaczych wieżowców o wysokości 190 m na działce pod adresem Srebrna 16. Stenogram rozmowy ujawniła 5 lutego 2019 „Gazeta Wyborcza” (tzw. „Taśmy Kaczyńskiego”).
6 czerwca 2018 doszło do drugiego spotkania Kazimierza Kujdy z Geraldem Birgfellnerem.
14 czerwca 2018 spółka Nuneaton kierowana przez austriackiego biznesmena, Geralda Birgfellnera wystawiła spółce Srebrna fakturę na kwotę 1 mln 580 tys. zł (z podatkiem VAT), z terminem płatności 24 czerwca 2018. Faktura dotyczyła prac przygotowawczych przy projekcie budowy dwóch bliźniaczych wieżowców “K-Towers” na działce Srebrna 16 należącej do spółki Srebrna.
27 czerwca 2018 w siedzibie spółki Srebrna odbyło się spotkanie, w którym brała udział prezes zarządu Małgorzata Kujda, wiceprezesi – Janina Goss i Jacek Cieślikowski oraz prezes spółki Nuneaton, Gerald Birgfellner w sprawie rozliczenia kosztów prac przygotowawczych przy projekcie budowy dwóch bliźniaczych wieżowców “K-Towers” jakie miała ponieść spółka Nuneaton na rzecz spółki Srebrna.
Pod koniec czerwca 2018 r. projekt budowy dwóch wieżowców został wstrzymany.
11 lipca 2018 spółka Srebrna zerwała współpracę z Geraldem Birgfellnerem.
27 lipca 2018 w siedzibie partii politycznej Prawo i Sprawiedliwość przy ul. Nowogrodzkiej w Warszawie, odbyła się rozmowa Jarosława Kaczyńskiego (prowadzącego rozmowę de facto w imieniu spółki Srebrna, we władzach której nie zasiadał), jego brata ciotecznego Grzegorza Tomaszewskiego (członek rady nadzorczej spółki Srebrna), austriackiego biznesmena, ówczesnego prezesa obu spółek Nuneaton (Sp. z o.o. i Sp. komandytowej), Geralda Birgfellnera i jego wspólniczki, pełniącej jednocześnie rolę tłumaczki. Tematem rozmowy była planowana przez Spółkę inwestycja wybudowania dwóch bliźniaczych wieżowców o wysokości 190 m. Zgodnie z ww. rozmową, której nagranie audio oraz stenogram ujawniła w dniu 29 stycznia 2019 „Gazeta Wyborcza” (tzw. „Taśmy Kaczyńskiego”), budowa miała zostać sfinansowana z kredytu w wysokości ok. 300 mln euro (ok. 1,3 mld zł) udzielonego przez bank Pekao SA. W rozmowie Gerald Birgfellner domagał się zapłaty od Srebrnej za dotychczasowe prace nad inwestycją: projekt architektoniczny obu wież, strategię realizacji ich budowy, wycenę nieruchomości, prowadzenie negocjacji z wykonawcami poszczególnych etapów oraz zatrudnienie prawników i architektów. Miał zarobić 3 proc. wartości inwestycji – 9 mln euro (39 mln zł). Jarosław Kaczyński namawiał Birgfellnera, by dochodził swych praw na drodze sądowej i złożył pozew przeciw Srebrnej. Warunkował otrzymanie decyzji o warunkach zabudowy i zagospodarowania terenu pod planowaną inwestycję, wygraną kierowanej przez siebie partii politycznej Prawo i Sprawiedliwość w nadchodzących wyborach samorządowych w 2018 roku; „Jeśli nie wygramy wyborów, to nie zbudujemy wieżowca w Warszawie”.
2 sierpnia 2018 odbyła się rozmowa Geralda Birgfellnera z Jarosławem Kaczyńskim w sprawie planowanej przez Spółkę inwestycji wybudowania dwóch bliźniaczych wieżowców na działce należącej do Srebrnej.
Na wniosek spółki o ustalenie warunków zabudowy i zagospodarowania terenu dla inwestycji pod adresem Srebrna 16, Urząd m.st. Warszawy wydał zgodę na realizację obiektu o wysokości 31,5 m (ze zwyżką do 35 m). W listopadzie 2018 r. Urząd wydał decyzję odmowną wobec braku akceptacji przez spółkę zaproponowanych parametrów obiektu. Spółka zaskarżyła powyższą decyzję do Samorządowego Kolegium Odwoławczego.
Dane finansowe.
Według danych na koniec 2017 aktywa Srebrnej opiewały na kwotę 25,2 mln zł. W 2017 wynagrodzenia pracowników przedsiębiorstwa pochłonęły 1 896 627 zł. Według sprawozdania finansowego na koniec 2018 spółka zatrudniała na umowę o pracę 16 osób. Kapitał podstawowy Srebrnej wyniósł prawie 11,8 mln zł. Kapitał zapasowy zwiększył się w minionym roku z 7,9 mln zł do 10,1 mln zł. Wartość nieruchomości w bilansie Srebrnej wyniosła niecałe 7,8 mln zł. Środki pieniężne w kasie i na rachunkach wyniosły 13 mln zł.
Udziały w innych podmiotach.
Spółka Srebrna jest udziałowcem spółek:

</doc>
<doc id="3772786" url="https://pl.wikipedia.org/wiki?curid=3772786" title="Costin Grigore Borc">
Costin Grigore Borc

Costin Grigore Borc (ur. 7 maja 1965 w Bukareszcie) – rumuński ekonomista i menedżer, od 2015 do 2017 wicepremier i minister gospodarki.
Życiorys.
W 1989 ukończył inżynierię elektryczną na Uniwersytecie Politechnicznym w Bukareszcie. Magisterium (1997) i doktorat (2001) z zakresu ekonomii uzyskiwał na University of Wisconsin-Madison, na którym w latach 1995–2000 pracował jako nauczyciel akademicki. Wcześniej, w latach 1991–1994, był asystentem przewodniczącego partii PNȚCD do spraw politycznych i ekonomicznych. Od 1998 do 1999 zajmował stanowisko szefa kancelarii premiera Radu Vasile i jego głównego doradcy do spraw gospodarczych. Od 2000 do 2015 zawodowo związany z Lafarge, francuskim koncernem produkującym materiały budowlane, m.in. kierował oddziałami tego przedsiębiorstwa Serbii i Rumunii.
W listopadzie 2015 w technicznym rządzie, na czele którego stanął Dacian Cioloș, objął stanowiska wicepremiera oraz ministra gospodarki. Zakończył urzędowanie w styczniu 2017.

</doc>
<doc id="3772794" url="https://pl.wikipedia.org/wiki?curid=3772794" title="Bronisław J. Gubała">
Bronisław J. Gubała

Bronisław Jan Gubała (ur. 27 września 1909 r. w Juzówce (obecnie Donieck, Ukraina), zm. 26 maja 1981 r. w Kalifornii) – polski kapitan żeglugi wielkiej, publicysta i pisarz.
Życie.
Dzieciństwo spędził na Ukrainie. W 1919 r. wraz z rodziną wrócił do Polski i zamieszkał w Sosnowcu. Następnie, po ukończeniu Państwowej Szkoły Morskiej w Tczewie (1930 r.), pracował na statkach bandery francuskiej (La Compagnie de Navigation des Chargeurs Réunis, 1930–31) oraz polskiej (Gdynia–Ameryka Linie Żeglugowe, Polskarob, do 1938 r.).
W 1937 r. uzyskał dyplom kapitana żeglugi małej.
W latach 1938–39 pracował na stanowisku wychowawcy w Państwowej Szkole Morskiej w Gdyni. Po wybuchu wojny prowadził „na własną rękę wojnę z niemiecką piątą kolumną, działającą na tyłach frontu”. Po kapitulacji Gdyni próbował wydostać się z okupowanego kraju organizując ucieczkę jachtem z gdyńskiego portu. Ucieczka zakończyła się niepowodzeniem.
Następnie przez Słowację, Węgry i Jugosławię przedostał się do Francji, gdzie wstąpił do Polskich Sił Zbrojnych. Jako żołnierz 4 Warszawskiego pułku strzelców pieszych (2 Dywizja Strzelców Pieszych) w stopniu starszego strzelca walczył w wojnie obronnej Francji (1940 r.). Za „dzielną postawę żołnierską, odwagę osobistą i godne przykładu zachowanie się w czasie walk został uhonorowany Krzyżem Walecznych; natomiast „za odwagę, zimną krew i gotowość do poświęceń w boju” dowódca 45 Korpusu gen. Marius Daille nadał mu Croix de Guerre z gwiazdką brązową. Odznaczenia te zostały przyznane za bohaterską akcję bojową na terenie cmentarza w Trevillers, którą Bronisław Gubała opisywał w następujący sposób:
 „Ogień przesuwał się coraz bliżej. Na dachach wioski usiadły pierwsze ogniste kury i kłębami dymu ukazały niebiosom dzieło zniszczenia. A jednocześnie ciszę cmentarza w Trevillers przerywał bliski terkot niemieckich karabinów maszynowych. Lecz nic w duszy, prócz gniewu, nie wrzało. Wystarczyło skinienie dowódcy plutonu. Zaciętość, niebaczna na niechybną śmierć, co czyhała na tych, którzy się ośmielą uczynić jeden krok w stronę cmentarza, przez ogień własnej i niemieckiej artylerii i karabinów maszynowych. Ta zaciętość poderwała trzech śmiałków. Poszli naprzód! A rozkaz wycofania się z ust do ust podawany szedł już po linii kompanii. Ale oni jeszcze zdążą. Dwa RKM i jeden karabin to przecież coś znaczy! Już dopadli ostatnich drzew. 
 O 10 kroków mur cmentarza, o 50 – 60 metrów nieprzyjacielskie gniazda ognia. Widać ich przerywany ogień, terkot uderza wprost w uszy. Siedzą spokojnie, nie spodziewają się niczego. A ci trzej rozpoczęli też swój „różaniec”. Po płytach grobowych gwizdały rykoszety, kule darły przeciwległy mur, zatapiały się w gąszczu drzew. Nieprzyjaciel umilkł. Raptowna cisza zapanowała przez sekundę, a potem lecieć poczęły z boku, nad głowami naszej trójki, napęczniałe śmiercią dojrzałe owoce moździerzy. Nasze CKM wstrzelały się już w ten sektor i utworzyły ogień zaporowy. Jeszcze ostatnie strzały – aż lufa parzy! Wróg milczy. Garłacz centkuje las, coraz skracając odległość. Ręka napróżno szuka granatów – nie ma! Najwyższy czas do wycofania!... I wrócili cało". 
Internowany w obozie w Szwajcarii, skąd uciekł przez Francję, Hiszpanię (w której przebywał w obozie koncentracyjnym Miranda de Ebro) i Portugalię do Wielkiej Brytanii.
W 1947 r. wrócił do Polski i podjął pracę w Państwowej Szkole Morskiej w Szczecinie.
W 1952 r. został aresztowany pod zarzutem współpracy z organizacją Wolność i Niezawisłość, a w 1953 r. – skazany wyrokiem Wojskowego Sądu Rejonowego w Warszawie na karę śmierci, z utratą praw publicznych i obywatelskich praw honorowych na zawsze oraz na przepadek na rzecz Skarbu Państwa całości mienia. Wyrok ten został zmieniony postanowieniem Najwyższego Sądu Wojskowego poprzez złagodzenie kar jednostkowych do 15 lat więzienia, z utratą praw na okres 5 lat i przepadek mienia na rzecz Skarbu Państwa. Z powodów zdrowotnych zwolniony z więzienia.
Po odzyskaniu wolności pracował w Urzędzie Morskim w Gdyni, a później na żaglowcu Dar Pomorza jako kierownik praktyk i wykładowca.
W 1960 r. uzyskał dyplom kapitana żeglugi wielkiej (przyznany z datą od 1944 r.).
W latach 60. zatrudniony w Polskich Liniach Oceanicznych jako kapitan.
W 1966 r. wyjechał wraz z rodziną do Stanów Zjednoczonych, gdzie pracował w bankowości.
Prochy Bronisława Gubały zostały sprowadzone do Polski i spoczęły w dniu 24 lipca 1981 r. na Cmentarzu Powązkowskim w Warszawie.
W 2000 r. postanowieniem Sądu Okręgowego w Warszawie uznano za nieważny wyrok Wojskowego Sądu Rejonowego (wraz ze zmieniającym go postanowieniem Najwyższego Sądu Wojskowego). W uzasadnieniu Sąd Okręgowy stwierdził m.in., że „wyrok skazujący p. Bronisława Gubałę, pomimo wielokrotnego łagodzenia orzeczonych wobec jego osoby kar, był aktem represji władzy ludowej, za jego działalność polityczną, związaną z walką o autentyczną niepodległość i suwerenność Państwa Polskiego”.
Pierwsza żona Bronisława Gubały, Helena Gubała (z d. Dymarska), nauczycielka i harcerka, członkini Organizacji Orła Białego i łączniczka Komendy Obwodu ZWZ-AK Sosnowiec, została najprawdopodobniej w październiku 1942 r. zamordowana w więzieniu w Mysłowicach za działalność konspiracyjną. 
Był bratem kpt.ż.w. Edwarda Gubały.
Twórczość.
Bronisław Gubała już przed II wojną światową był autorem tekstów publicystycznych. Po wojnie pisał opowiadania, publikowane pod pseudonimem w Tygodniku Morskim Ster: „S.P.Iks”, „Ślad na wodzie”, „Morskie tygrysy”, „Agatowy kubek”, „Raj na ziemi”, „Przekleństwo Sigha”, „Pirat”, „W piątek 13-go”, „Galeria Mikołaja”.
Był także autorem słów do "Marszu odkotwiczenia".
Ponadto był autorem słuchowisk dla Teatru Polskiego Radia: „Testament z egzaminem” (1957), „Śmiejąca się płyta” (1957), „Człowiek za burtą” (1958), „Kamień śmierci” (1958), „Tajemnica Ubogiego Diabła” (1958), „Plaża na dwudziestej mili” (1965), „Ślubne obrączki” (1968).
W 2006 r. nakładem Oficyny Wydawniczej Miniatura ukazały się wspomnienia Bronisława Gubały pt. „Za falochronem kończą się marzenia”.

</doc>
<doc id="3772795" url="https://pl.wikipedia.org/wiki?curid=3772795" title="Strona postępowania karnego">
Strona postępowania karnego

Strona postępowania karnego – podmiot, który ma interes prawny w pewnym, korzystnym dla siebie rozstrzygnięciu o przedmiocie procesu karnego. Strona procesowa jest jedną z kategorii uczestników procesu. Bez istnienia stron nie można w procesie karnym mówić o zasadzie kontradyktoryjności. Strona procesu karnego musi posiadać konieczne przymioty: zdolność sądową, zdolność procesową i legitymację procesową.
Podział stron procesu karnego.
W obu przypadkach prawa pokrzywdzonego może wykonywać osoba najbliższa lub pozostająca na jego utrzymaniu. W wypadku ich braku lub nieujawnienia prawa te przysługują prokuratorowi (art. 52 KPK).
Współuczestnictwo.
O współuczestnictwie procesowym można mówić, gdy w danej sprawie w tej samej roli procesowej po stronie czynnej lub biernej występuje kilka podmiotów.
Współuczestnictwo po stronie czynnej.
Współuczestnictwo po stronie czynnej ma miejsce, gdy występuje wielu pokrzywdzonych, którzy w postępowaniu przygotowawczym mają status strony. Nie ma również przeszkód by w postępowaniu sądowym było kilku oskarżycieli posiłkowych występujących w procesie obok oskarżyciela publicznego, choć ich liczba może zostać ograniczona przez sąd (art. 56 KPK). Niedopuszczalne jest z kolei występowanie w postępowaniu sądowym kilku oskarżycieli publicznych.
Współuczestnictwo po stronie biernej.
Współuczestnictwo po stronie biernej ma miejsce, gdy w danej sprawie jest kilku oskarżonych. Dzieje się tak, gdy zachodzi tzw. właściwość łączna. Nie oznacza to współuczestnictwa koniecznego. Jeżeli zachodzą okoliczności utrudniające łączne rozpoznanie spraw, można wyłączyć i odrębnie rozpoznać sprawy poszczególnych osób lub o poszczególne czyny (art. 34 § 3 KPK).

</doc>
<doc id="3772796" url="https://pl.wikipedia.org/wiki?curid=3772796" title="W pułapce">
W pułapce

W pułapce (tytuł oryginalny: "Ófærð") – islandzki telewizyjny serial kryminalny, emitowany od 27 grudnia 2015 przez islandzką stację publiczną RÚV. W Polsce emitowany jest od 7 września 2016 na kanale Ale Kino+, a od 1 września 2017 także na platformie VOD Netflix.
Opis fabuły.
Na początku lutego, w mieście Seyðisfjörður we wschodniej Islandii, dochodzi do zbrodni: z Oceanu Atlantyckiego wyłowiono pozbawiony głowy i kończyn tułów mężczyzny. Lokalni policjanci – Andri, Hinrika i Ásgeir – podejrzewają, że ofiara została zabita na duńskim promie z Hirtshals, który właśnie zacumował w miejscowym porcie i że morderca przebywa w okolicy. Władze zakazują kapitanowi statku odpłynięcia, a pasażerowie zostają zgromadzeni w sali gimnastycznej do czasu wyjaśnienia sprawy. Do miasta wraca Hjörtur, młody mężczyzna podejrzewany o wywołanie siedem lat wcześniej pożaru, w którym zginęła szwagierka Andriego. Pomiędzy radnymi i biznesmenami toczy się zaś gorący spór o budowę nowego portu przez chińskiego inwestora, co prowadzi do kolejnej tragedii. Jednocześnie w Seyðisfjörður uderza zamieć, która odcina miasteczko od świata.
Produkcja.
"W pułapce" jest najdroższą produkcją w historii islandzkiej telewizji – pierwsza seria kosztowała 6 500 000 euro. Serial zyskał dużą popularność i został wyemitowany w wielu krajach.
Zdecydowana większość zdjęć do serialu została nakręcona pomiędzy styczniem a majem 2015 w Seyðisfjörður we wschodniej Islandii (m.in. plenery nad fiordem i w porcie promowym) oraz w Siglufjörður w północnej części wyspy (niektóre budynki, w tym kościół). Część scen powstała w grudniu 2014 w Reykjavíku.

</doc>
<doc id="3772797" url="https://pl.wikipedia.org/wiki?curid=3772797" title="Francesco Vecellio">
Francesco Vecellio

Francesco Vecellio (ur. ok. 1475 w Pieve di Cadore, zm. ok. 1560 tamże) – włoski malarz, starszy brat Tycjana i jego bliski współpracownik. Jego obrazy znajdują się w różnych kościołach Wenecji Euganejskiej, w tym w kościele San Salvador w Wenecji.
Życie twórczość.
Niewiele wiadomo o życiu i twórczości Francesca Vecelllia, być może dlatego, że często zmieniał zawody, będąc na zmianę artystą, żołnierzem, przedsiębiorcą i urzędnikiem.
W 1487 roku został wysłany do Wenecji aby studiować malarstwo. W 1495 roku porzucił malarstwo i został żołnierzem.
W latach 1511–1513, Francesco pomagał Tycjanowi malować freski w Scuola del Santo w Padwie, po czym obaj powrócili do Wenecji i otworzyli pracownię w San Samuele. Około 1516 roku Francesco powrócił do wojska, gdzie doznał poważnych ran, po czym powrócił do wspólnego życia z bratem. Od roku 1517 do około 1524 obaj bracia pracowali w Veneto.
W 1523 roku namalował kilka obrazów dla kościołów w Wenecji (San Salvador), Oriago i Camposampiero, a w 1528 obraz dla kościoła w San Vito di Cadore.
Francesco był drużbą na ślubie Tycjana z Cecylią 25 listopada 1525 roku. Trzy lata później obaj pracowali obaj w Wenecji malując na zlecenie doży Andrei Grittiego freski w kaplicy San Nicolò w Pałacu Dożów. Francesco rozpoczął najbardziej twórczy okres w swojej karierze. W latach 1530–1534 korespondował z bratem pracując nad 4 obrazami, mającymi ozdobić drzwi prospektu organowego w kościele San Salvador osiągając najwyższą artystyczną ekspresję. Po powrocie do Pieve di Cadore poświęcił się handlowi i obowiązkom urzędnika komunalnego. Dokumenty wskazują, że po tym czasie bracia nie widywali się zbyt często, ale jest prawdopodobne, że Francesco od czasu do czasu przyjeżdżał do Wenecji do pracy w warsztacie Tycjana. Zmarł zimą 1559–1560 roku. Został pochowany w grobowcu rodzinnym w Pieve di Cadore. Kilka lat po jego śmierci Tycjan uhonorował pamięć brata malując kompozycję wotywną z portretem Francesca w okresie jego starości ukazanego jako świętego Andrzeja i własny autoportret jako jego czciciela.

</doc>
<doc id="3772800" url="https://pl.wikipedia.org/wiki?curid=3772800" title="Stefan Brzozowski (reżyser światła)">
Stefan Brzozowski (reżyser światła)

Stefan Brzozowski (ur. 2 czerwca 1930, zm. 29 maja 2008) – polski magister inżynier elektryk, absolwent Wydziału Elektrycznego Politechniki Warszawskiej, wykładowca w warszawskiej Akademii Teatralnej i Państwowym Liceum Techniki Teatralnej, reżyser światła, wieloletni pracownik Teatru Wielkiego – Opery Narodowej. Autor ponad 100 publikacji – książek i artykułów w prasie branżowej poświęconych technice świetlnej, oświetleniu scenicznemu oraz historii źródeł światła. Stworzył podstawy teorii w zakresie technologii i psychofizjologii oświetlenia widowiskowego. Prowadził też działalność projektową (m.in. instalacji na Zamku Królewskim w Warszawie i w wielu salach widowiskowych na terenie Polski, a także na Kasbie w Algierze).
Społecznik, aktywny członek wielu organizacji zawodowych: NOT, OISTAT, SEP.

</doc>
<doc id="3772804" url="https://pl.wikipedia.org/wiki?curid=3772804" title="Bona Sabaudzka (1388–1432)">
Bona Sabaudzka (1388–1432)

Bona Sabaudzka (zamek Stupinigi, 11 października 1388 – 4 marca 1432) była hrabainką Sabaudii i hrabiną Piemontu.
Życiorys.
Była córką hrabiego Amadeusz VII Sabaudzkiego i Bony Berry.
Jedyna córka pary, otrzymała imię matki i babci (Bona Burbon).
Polityka małżeńska, prowadzona przez ojciec zmusiła Bonę do wyjścia za mąż za mężczyznę, dwadzieścia jeden lat starszego od niej, Ludwika Sabaudzkiego-Achaja, należącego do innej gałęzi dynastii Sabaudzkiej.
Ślub odbył się 24 lipca 1403 i usakncjonował sojusz między dwoma gałęziami rodziny skierowanym przeciwko markizom Monferrato, którzy zagrażali Piemontowi.
Poprzez małżeństwa Bona stała się hrabiną Piemontu, tytuł, który nosiła aż do śmierci męża.
Z powodu bezpłodności Bony, małżeństwo nie miało dzieci i ród Sabaudzki-Achaja wygasł wraz ze śmiercią Ludwika w 1418. Tytuł hrabiego Piemontu przeszedł na hrabiów Sabaudii. Nieślubny syn Ludwika, Ludwik I Sabaudzki-Racconigi, zapoczątkował nową gałąź domu Sabaudzkiego, rodzinę Sabaudzką-Racconigi. Poślubił w 1412 Alicja Montbel.

</doc>
<doc id="3772812" url="https://pl.wikipedia.org/wiki?curid=3772812" title="Druga crnogorska liga (2015/2016)">
Druga crnogorska liga (2015/2016)

Sezon 2015/16 Druga crnogorska liga – 10. edycja rozgrywek czarnogórskiej Drugiej ligi w piłce nożnej. 
Rozgrywki toczyły się w jednej grupie i występowało w nich 12 drużyn. Po zakończeniu sezonu mistrz awansował bezpośrednio do Prva ligi, a wicemistrz i 3. drużyna zagrają w barażu o awans z 10. i 11. drużyną Prva ligi. Dwie ostatnie drużyny spadły do Trećej ligi.
Druga crnogorska liga.
Drużyny.
W Drugiej crnogorskiej lidze w sezonie 2015/16 występowało 12 drużyn.
Tabela.
 * FK Mogren Budva nie przystąpił do rozgrywek Drugiej ligi w sezonie 2015/16.
 ** FK Ibar Rožaje został ukarany 1. punktem ujemnym.

</doc>
<doc id="3772819" url="https://pl.wikipedia.org/wiki?curid=3772819" title="Katharina Schüttler">
Katharina Schüttler

Katharina Schüttler (ur. 20 października 1979 w Kolonii) – niemiecka aktorka.
Życiorys.
Dorastała w Kolonii. Ukończyła Hochschule für Musik und Theater w Hanowerze. Jej ojcem jest aktor Hanfried Schüttler.

</doc>
<doc id="3772826" url="https://pl.wikipedia.org/wiki?curid=3772826" title="Marija Vrajić">
Marija Vrajić

Marija Vrajić Trošić (ur. 23 września 1976 w Osijeku) – chorwacka lekkoatletka specjalizująca się w biegach długodystansowych. Olimpijka.
Vrajić w sierpniu 2016 wystartowała w olimpijskim maratonie – podczas biegu w Rio de Janeiro uzyskała czas 2:59:24, zajmując 119. pozycję.
Medalistka mistrzostw świata i Europy w biegach ultramaratońskich na dystansach 50 i 100 kilometrów.
Rekordzistka Chorwacji w biegu na 100 kilometrów – 7:27:11 (12 września 2015, Winschoten).
Rekord życiowy: maraton – 2:40:41 (6 marca 2016, Treviso).

</doc>
<doc id="3772827" url="https://pl.wikipedia.org/wiki?curid=3772827" title="Henryk III (margrabia Łużyc)">
Henryk III (margrabia Łużyc)

Henryk (ok. 1090 r., zm. 31 grudnia 1135 r.) – hrabia Groitzsch (Grójca), od 1131 margrabia Łużyc.
Życiorys.
Henryk był młodszym synem hrabiego Groitzsch oraz margrabiego Miśni i Łużyc Wiprechta oraz Judyty, córki króla czeskiego Wratysława II. Jego starszy brat Wiprecht zmarł prawdopodobnie jeszcze przed śmiercią ojca. W 1118 r. Henryk został burgrabią Magdeburga, zdobytego przez jego ojca. Gdy w 1124 r. zmarł jego ojciec, Henryk nie objął po nim margrabstw Łużyc i Miśni – dostały się one w ręce stronników Lotara z Supplinburga: Konrada Wielkiego oraz Albrechta Niedźwiedzia. Odziedziczył jedynie hrabstwo Groitzsch oraz zdołał utrzymać się w Budziszynie stanowiącym wiano jego matki. Toczył nieustające wojny z Konradem. W 1126 r. towarzyszył Lotarowi w wyprawie do Czech. W 1131 r. otrzymał wreszcie marchię łużycką w miejsce odsuniętego Albrechta Niedźwiedzia. W 1133 r. wraz z żoną ufundował klasztor Bürgel. Zmarł nie pozostawiając męskiego potomka, Łużyce po jego śmierci objął Konrad Wielki na stałe włączając je do domeny rodu Wettynów.

</doc>
<doc id="3772828" url="https://pl.wikipedia.org/wiki?curid=3772828" title="Kinotawr">
Kinotawr

Kinotawr (ros. Открытый российский кинофестиваль «Кинотавр», ОРКФ «Кинотавр») – rosyjski festiwal filmowy, odbywający się od 1991 r. w Soczi. Organizatorami festiwalu są: Oleg Jankowski i Mark Rudensztajn.
Nagrody.
Nagrody przyznawane są w następujących kategoriach:

</doc>
<doc id="3772830" url="https://pl.wikipedia.org/wiki?curid=3772830" title="Budownictwo antysejsmiczne">
Budownictwo antysejsmiczne

Budownictwo antysejsmiczne polega na takim konstruowaniu budowli, aby mogły one przetrwać skutki trzęsień ziemi bez nadmiernych uszkodzeń konstrukcji nośnej. Projektowanie takie polega na wykorzystaniu efektu bezwładności masy. Efekt ten można prześledzić na prostym modelu liniowym złożonym z dużej masy przymocowanej do miękkiej sprężyny, której drugi koniec poddany jest szybkim drganiom. Masa "nie nadąża" za tymi drganiami i wykonuje tylko niewielkie ruchy dokoła swojego stanu równowagi. Te niewielkie ruchy w praktyce powodują tylko uszkodzenia drgającej konstrukcji ale zazwyczaj nie powodują jej katastrofy.

</doc>
<doc id="3772837" url="https://pl.wikipedia.org/wiki?curid=3772837" title="Zbigniew Hurnik">
Zbigniew Hurnik

Zbigniew Hurnik (ur. 9 marca 1951 w Siemianowicach Śląskich) – polski szachista, kolekcjoner szachów.
Życiorys.
W 1969 roku ukończył Wydział Mechaniczny Śląskich Technicznych Zakładów Naukowych w Katowicach, w latach 1969-1974 studiował na Wydziale Techniki Uniwersytetu Śląskiego. Po studiach podjął pracę w firmie „Polkon” w Katowicach jako Kierownik Działu Mechaniczno-Energetycznego.
Kariera szachowa.
W latach 1961-1966 uczestniczył w Szkolnych Olimpiadach Szachowych w Pałacu Młodzieży w Katowicach. 
Od 1964 roku był zawodnikiem pierwszoligowego klubu „Start” w Katowicach, uczniem szkółki szachowej trenera Wacława Łuczynowicza, wielokrotnym uczestnikiem Mistrzostw Polski juniorów w latach 1968-1971. Trenował i był sekundantem drużyn juniorów KS. „Start” oraz pełnił funkcję Sekretarza Zarządu Klubu. W sezonie 1974/1975 był instruktorem Sekcji Szachowej AZS Uniwersytetu Śląskiego.
Wielokrotny uczestnik turniejów krajowych i zagranicznych, m.in. Pula, Skopje, Wiedeń, Hallein, Trinec, Halle, Budapeszt, Praga. Reprezentant Polski Drużyn Spółdzielczych – Ułan Bator 1982. Wicemistrz Polski Drużynowych Mistrzostw Polski Augustów 1975, wicemistrz Polski DMP Turniej Błyskawiczny Bydgoszcz 1975, III miejsce DMP Ciechocinek 1976, III miejsce DMP Turniej Błyskawiczny Bydgoszcz 1981.
W latach 90. dwudziestego wieku wspólnie z Karolem Zieleźnikiem oraz Mirosławem Gnieciakiem współorganizował turnieje szachowe z udziałem zaproszonych gości honorowych; m.in. mistrzów Świata Borysa Spasskiego oraz Garri Kasparowa, z którym rozegrał partię.
Członek Komisji Klasyfikacji i Ewidencji Polskiego Związku Szachowego.
Jest współautorem książki "Śląskie Ciekawostki Szachowe" przedstawiającej szachy na Śląsku w dwóch językach śląskim i polskim.
Odznaczony Złotą i Srebrną Odznaką Honorową PZSZach.

</doc>
<doc id="3772839" url="https://pl.wikipedia.org/wiki?curid=3772839" title="Rosemary Quispe">
Rosemary Quispe

Rosemary Quispe (ur. 20 sierpnia 1983) – boliwijska lekkoatletka specjalizująca się w biegach długodystansowych. Olimpijka.
W sierpniu 2016 wystartowała w olimpijskim maratonie – w biegu w Rio de Janeiro uzyskała czas 2:58:32, plasując się na 117. pozycji.
Rekord życiowy: maraton – 2:43:47 (17 kwietnia 2016, Hamburg).

</doc>
<doc id="3772845" url="https://pl.wikipedia.org/wiki?curid=3772845" title="Czaplowce">
Czaplowce

Czaplowce (Ardeae) – podrząd ptaków z rzędu pelikanowych (Pelecaniformes).
Systematyka.
Do podrzędu należy jedna rodzina:

</doc>
<doc id="3772869" url="https://pl.wikipedia.org/wiki?curid=3772869" title="USS Block Island (AVG-21)">
USS Block Island (AVG-21)



</doc>
<doc id="3772870" url="https://pl.wikipedia.org/wiki?curid=3772870" title="USS Block Island (ACV-21)">
USS Block Island (ACV-21)



</doc>
<doc id="3772872" url="https://pl.wikipedia.org/wiki?curid=3772872" title="Piotr Walczak/Bona Sabaudzka (1388 - 1432)">
Piotr Walczak/Bona Sabaudzka (1388 - 1432)



</doc>
<doc id="3772875" url="https://pl.wikipedia.org/wiki?curid=3772875" title="USS Barnes (AVG-20)">
USS Barnes (AVG-20)



</doc>
<doc id="3772876" url="https://pl.wikipedia.org/wiki?curid=3772876" title="USS Barnes (ACV-20)">
USS Barnes (ACV-20)



</doc>
<doc id="3772877" url="https://pl.wikipedia.org/wiki?curid=3772877" title="USS Barnes (CVHE-20)">
USS Barnes (CVHE-20)



</doc>
<doc id="3772878" url="https://pl.wikipedia.org/wiki?curid=3772878" title="Gabriela Michetti">
Gabriela Michetti

Marta Gabriela Michetti Illia (ur. 28 maja 1965 w Laprida) – argentyńska polityk, w latach 2007-2009 zastępca burmistrza Buenos Aires, w latach 2009-2013 członkini Izby Deputowanych, w latach 2013-2016 senator. Wiceprezydent Argentyny w latach 2015–2019.
Kariera polityczna.
Działalność w służbie publicznej rozpoczęła w 1989 we władzach prowincji Buenos Aires. Rok później została doradcą w argentyńskim Ministerstwie Gospodarki i Finansów Publicznych. W 2003 Michetti przystąpiła do partii Zobowiązanie do Zmiany założonej przez Mauricio Macriego. W latach 2004-2006 polityk budowała swoją pozycję w argentyńskich mediach poprzez krytykę reakcji władz miasta Buenos Aires w obliczu pożaru w klubie República Cromañón z 30 grudnia 2004, w wyniku którego zginęły 194 osoby. Klub miał licencję na prowadzenie imprez masowych pomimo braku podstawowych zabezpieczeń przeciwpożarowych. W konsekwencji ujawnionych w toku postępowania nieprawidłowości w działaniu władz miasta, ówczesny burmistrz Aníbal Ibarra został złożony z urzędu w marcu 2006.
W wyborach na burmistrza Buenos Aires w 2007 startowała jako współkandydat wspólnie z Mauricio Macrim. W wyborach para zdobyła 61% głosów, pokonując kandydatów partii Front na rzecz Zwycięstwa, Daniela Filmusa i Carlosa Hellera. 
20 kwietnia 2009 Michetti zrezygnowała z urzędu wiceburmistrza Buenos Aires, by wystartować w odbywających się w tym roku wyborach parlamentarnych. Startując z pierwszego miejsca listy w okręgu stołecznym, Michetti uzyskała mandat deputowanej. W 2013 Michetti została wybrana na senatora w okręgu Buenos Aires.
Wiceprezydent Argentyny.
Michetti odrzuciła początkowo propozycję startowania na stanowisko wiceprezydenta Argentyny wspólnie z Mauricio Macrim w wyborach prezydenckich w 2015, by skupić się na wyborach na burmistrza Buenos Aires. Przegrawszy jednak partyjne prawybory z Horacio Rodríguezem Larretą, Michetti zdecydowała się na start w wyborach prezydenckich jako współkandydatka Macriego. W wyborach z 22 listopada 2015 Macri, startujący w barwach koalicji Cambiemos, której PRO jest członkiem, zdobył 51,34% głosów, pokonując gubernatora prowincji Buenos Aires, Daniela Scioli. Michetti objęła urząd wiceprezydenta 10 grudnia 2015 i sparowała go do 10 grudnia 2019.
Życie prywatne.
Od 1994 porusza się na wózku inwalidzkim 

</doc>
<doc id="3772881" url="https://pl.wikipedia.org/wiki?curid=3772881" title="USS Core (AKV-41)">
USS Core (AKV-41)



</doc>
<doc id="3772882" url="https://pl.wikipedia.org/wiki?curid=3772882" title="USS Core">
USS Core



</doc>
<doc id="3772883" url="https://pl.wikipedia.org/wiki?curid=3772883" title="USS Core (AVG-13)">
USS Core (AVG-13)



</doc>
<doc id="3772884" url="https://pl.wikipedia.org/wiki?curid=3772884" title="USS Core (ACV-13)">
USS Core (ACV-13)



</doc>
<doc id="3772885" url="https://pl.wikipedia.org/wiki?curid=3772885" title="USS Core (CVHE-13)">
USS Core (CVHE-13)



</doc>
<doc id="3772886" url="https://pl.wikipedia.org/wiki?curid=3772886" title="USNS Core (T-CVU-13)">
USNS Core (T-CVU-13)



</doc>
<doc id="3772887" url="https://pl.wikipedia.org/wiki?curid=3772887" title="USNS Core (T-AKV-41)">
USNS Core (T-AKV-41)



</doc>
<doc id="3772888" url="https://pl.wikipedia.org/wiki?curid=3772888" title="USS Core (CVU-13)">
USS Core (CVU-13)



</doc>
<doc id="3772890" url="https://pl.wikipedia.org/wiki?curid=3772890" title="USS Breton (AKV-42)">
USS Breton (AKV-42)



</doc>
<doc id="3772891" url="https://pl.wikipedia.org/wiki?curid=3772891" title="USS Breton (AVG-23)">
USS Breton (AVG-23)



</doc>
<doc id="3772893" url="https://pl.wikipedia.org/wiki?curid=3772893" title="USS Breton (ACV-23)">
USS Breton (ACV-23)



</doc>
<doc id="3772894" url="https://pl.wikipedia.org/wiki?curid=3772894" title="USS Breton (CVHE-23)">
USS Breton (CVHE-23)



</doc>
<doc id="3772895" url="https://pl.wikipedia.org/wiki?curid=3772895" title="USNS Breton (T-CVU-23)">
USNS Breton (T-CVU-23)



</doc>
<doc id="3772896" url="https://pl.wikipedia.org/wiki?curid=3772896" title="USNS Breton (T-AKV-42)">
USNS Breton (T-AKV-42)



</doc>
<doc id="3772897" url="https://pl.wikipedia.org/wiki?curid=3772897" title="USS Breton (CVU-23)">
USS Breton (CVU-23)



</doc>
<doc id="3772902" url="https://pl.wikipedia.org/wiki?curid=3772902" title="Joanna Sabaudzka (1392–1460)">
Joanna Sabaudzka (1392–1460)

Joanna Sabaudzka, , (Chambery, 16 lipca 1392 – Casale, styczeń 1460) była hrabianką z domu sabaudzkiego.
Życiorys.
Była córką, pogrobowcem, Amadeusza VII Sabaudzkiego, hrabiego Sabaudii, Aosty i Moriany zwanego "Czerwonym Hrabią" i Bony Berry, córki Jana, księcia Berry.
Miał dwoje starszego rodzeństwa: Bonę, która wyszła za Ludwika Sabaudzkiego i Amadeusza późniejszego księcia Amadeusza VIII zwanego "Pokojowym", który później został antypapieżem Feliksem V.
Potomstwo.
W dniu 24 kwietnia 1411 wyszła za Jana Jakuba Paleologa (1395-1445). W 1414 roku stała się hrabiną Acqui, a po śmierci swego teścia Teodora II Paleologa w 1418 stała się margrabiną Monferrato.
Urodziła siedmioro dzieci:

</doc>
<doc id="3772905" url="https://pl.wikipedia.org/wiki?curid=3772905" title="Collegium Artes Liberales">
Collegium Artes Liberales



</doc>
<doc id="3772911" url="https://pl.wikipedia.org/wiki?curid=3772911" title="Owen Smith">
Owen Smith

Owen Smith (ur. 2 maja 1970 w Morecambe, Lancashire) – brytyjski polityk, od 2010 członek Izby Gmin z okręgu Pontypridd. Kandydat na przewodniczącego Partii Pracy w wyborach w 2016, w których był oponentem Jeremy’ego Corbyna. Minister zabezpieczenia socjalnego w gabinecie cieni Corbyna od 14 września 2015 do 27 czerwca 2016. Minister ds. Walii w gabinecie cieni Eda Milibanda od 15 maja 2012 do 14 września 2015.
Swoje poglądy określa jako socjaldemokratyczne. Wyraża dezaprobatę wobec cięć budżetowych, zwłaszcza w zakresie świadczeń socjalnych. Obiecał, że jako lider Partii Pracy będzie opowiadał się za zwiększeniem płac w sektorze publicznym i podwyższeniem płacy minimalnej. Zaproponował program inwestycyjny opiewający na 200 miliardów funtów skupiony na modernizacji i budowie infrastruktury, zwłaszcza dróg, mostów, szkół i budynków użyteczności publicznej. Polityk postuluje przywrócenie urzędu ministra ds. polityki socjalnej. Smith otwarcie opowiadał się za pozostaniem Wielkiej Brytanii w Unii Europejskiej w obliczu referendum. W lipcu 2016 zapowiedział, że jako przewodniczący Partii Pracy będzie starał się o zwołanie wcześniejszych wyborów parlamentarnych, by po raz kolejny przedstawić opinii publicznej problem członkostwa Wielkiej Brytanii w strukturach unijnych, opowiedział się także za organizacją kolejnego referendum członkowskiego.
Zgodnie z ogłoszonymi 24 września 2016 r. wynikami wyborów, Smith zdobył 193 229 głosów (38,2%), przegrywając z Jeremym Corbynem.

</doc>
<doc id="3772919" url="https://pl.wikipedia.org/wiki?curid=3772919" title="Chasmotecjum">
Chasmotecjum

Chasmotecjum () – rodzaj owocnika u workowców. Jest to podobnie jak klejstotecjum owocnik typu zamkniętego, z którego zarodniki wydostają się dopiero po pęknięciu osłony. Obydwa te typy owocników nazywane bywają czasami otoczniami zamkniętymi. W chasmotecjum worki wyrastają zazwyczaj w pęczku, rzadziej w warstwie na dnie owocnika, podczas gdy w klejstotecjum worki rozmieszczone są w specjalnych lokulach. W niektórych opracowaniach chasmotecja są traktowane jako synonim klejstotecjów.
Chasmotecja występują np. u grzybów w rzędzie mączniakowców ("Erysiphales"). U należących do tego rzędu gatunków mają one podwójną osłonę. Jej wewnętrzna warstwa jest cienka i hialinowa (tzn. bezbarwna i przeźroczysta), zaś zewnętrzna gruba i zmieniająca barwę podczas dojrzewania od bladożółtej do ciemnobrązowej lub brązowoczarnej.

</doc>
<doc id="3772922" url="https://pl.wikipedia.org/wiki?curid=3772922" title="Jan Chmielewski">
Jan Chmielewski



</doc>
<doc id="3772926" url="https://pl.wikipedia.org/wiki?curid=3772926" title="Toruń Towarowy TRB">
Toruń Towarowy TRB

Toruń Towarowy TRB – stacja towarowa w granicach administracyjnych Torunia, w województwie kujawsko-pomorskim, w Polsce. 
Lokalizacja.
Stacja Toruń Towarowy położona jest w lewobrzeżnej części miasta, w dzielnicy Podgórz, między stacją Toruń Główny a Lokomotywownią Toruń-Kluczyki.
Historia.
Stacja Toruń Towarowy powstała przypuszczalnie w latach 30. XX wieku. Rozbudowano ją w latach 1940–1943, korzystając z pracy jeńców wojennych, głównie brytyjskich, więzionych w fortach XI, XII i XIII. Jest to obecnie jedyna stacja towarowa na terenie Torunia.
Lokomotywownia Toruń Kluczyki.
Historia.
Równolegle z rozbudową stacji towarowej w latach II wojny światowej, w l. 1940-1943 na Kluczykach powstał kompleks obiektów lokomotywowni. Również i w tym wypadku wykorzystano pracę brytyjskich, francuskich, belgijskich, włoskich i amerykańskich jeńców wojennych, będących więźniami Stalagów XXa i XXc.
W początku 1945 roku Niemcy podjęli decyzję o wysadzeniu w powietrze kompleksu lokomotywowni. Chcąc do tego nie dopuścić, polscy kolejarze odstawili 2 wagony z przeznaczonym do tego trotylem na odległą bocznicę. 24 stycznia 1945 roku w wagony te trafił rosyjski pocisk. W rezultacie przestały całkowicie istnieć zabudowania Browaru Pomorskiego, liczne budynki na Podgórzu uległy uszkodzeniu (kościół św. Piotra i Pawła, poczta, ratusz, kino). Zginęło co najmniej 31 osób.
Główna hala lokomotywowni ma ok. 250 m długości i ok. 90 szerokości i należy do nielicznych przykładów modernistycznego budownictwa przemysłowego powstałych w czasie II wojny światowej w Toruniu. Lokomotywownia, mimo licznych remontów i dostosowywania jej do rodzaju obsługiwanego taboru kolejowego, zachowała wiele pierwotnych cech architektonicznych, przede wszystkim nieotynkowaną cegłę, podobnie jak towarzyszące jej budynki.
Pierwotnie naprawiano w niej parowozy, następnie lokomotywy spalinowe, a od połowy lat 80. XX wieku także jednostki elektryczne. Obecnie należy ona do spółki Polregio oraz PKP Cargo. 
Kilkakrotnie w ciągu roku Towarzystwo Miłośników Kolejnictwa umożliwia zorganizowanym grupom zwiedzanie lokomotywowni.
Użytkownicy.
Na terenie lokomotywowni swoją siedzibę mają:
Linie kolejowe.
Przez przystanek przechodzą następujące linie kolejowe:

</doc>
<doc id="3772928" url="https://pl.wikipedia.org/wiki?curid=3772928" title="Zmarli we wrześniu 2016">
Zmarli we wrześniu 2016



</doc>
<doc id="3772937" url="https://pl.wikipedia.org/wiki?curid=3772937" title="Zbójnicka Rura">
Zbójnicka Rura

Zbójnicka Rura – jaskinia w Dolinie Kościeliskiej w Tatrach Zachodnich. Wejście do niej znajduje się w Wąwozie Kraków, w północnej ścianie Zbójnickiej Turni, w pobliżu jaskini Dzwonnica, powyżej Jaskini Poszukiwaczy Skarbów i jaskini Groby, na wysokości 1250 m n.p.m. Długość jaskini wynosi 10 metrów, a jej deniwelacja 4,3 metrów.
Opis jaskini.
Jaskinię stanowi idący do góry szczelinowy korytarz zaczynający się w dużym otworze wejściowym, a kończący szczeliną nie do przejścia.
Przyroda.
W jaskini występuje mleko wapienne. Ściany są suche, brak jest na nich roślinności.
Historia odkryć.
Jaskinię odkryli A. i M. Ciszewscy, J. Nowak i E. Wójcik w czerwcu 2007 roku. Jej plan i opis sporządzili J. Nowak, J. Ślusarczyk i J. Wołek w lipcu tego samego roku.

</doc>
<doc id="3772949" url="https://pl.wikipedia.org/wiki?curid=3772949" title="Mistrzostwa Europy w Rugby 7 Mężczyzn 2016 (dywizje)">
Mistrzostwa Europy w Rugby 7 Mężczyzn 2016 (dywizje)

Zawody w niższych dywizjach Mistrzostw Europy w Rugby 7 Mężczyzn 2016 odbywały się w czerwcu i lipcu 2016 roku.
W rozegranych w Malmö i Pradze turniejach Trophy triumfowali Irlandczycy zyskując tym samym awans do grona elity. W niższych dywizjach najlepsze okazały się odpowiednio Chorwacja i Malta.
Informacje ogólne.
W walce o tytuł mistrzowski brało udział dwanaście zespołów, pozostałe europejskie drużyny, które przystąpiły do rozgrywek, występowały w niższych dywizjach, a dzięki systemowi awansów i spadków mogły walczyć o udział w Grand Prix Series. Zostały zaplanowane cztery turnieje – dwa w Trophy (dawnej Dywizji A) oraz po jednym w przemianowanych na Conference 1 i 2 dywizjach B i C. Pomiędzy dywizjami istniał system awansów i spadków – po zakończonym sezonie najsłabsza reprezentacja z Grand Prix Series oraz po dwie z kolejnych dwóch poziomów rozgrywek zostały relegowane do niższej klasy rozgrywkowej, a ich miejsce zajęli odpowiednio zwycięzca Trophy i finaliści obu poziomów Conference – z zastrzeżeniem, iż chronieni przed spadkiem są gospodarze turniejów. Triumfatorów na poziomie Conference wyłaniały pojedyncze turnieje, zwycięzcą Trophy zostawała natomiast drużyna, który po rozegraniu dwóch turniejów zgromadziła najwięcej punktów, które były przyznawane za zajmowane w nich miejsca:
Reprezentacje w każdym z turniejów rywalizowały w pierwszej fazie w ramach grup systemem kołowym podzielone bądź na trzy czterozespołowe grupy, bądź na dwie liczące po pięć lub cztery drużyny, po czym nastąpiła faza pucharowa – czołowa ósemka lub czórka awansowała do fazy play-off, a pozostałe walczyły o trofea niższej rangi. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Jedynie finał składał się z dwóch dziesięciominutowych części, w pozostałych spotkaniach połowa meczu obejmowała zaś siedem minut. Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku.

</doc>
<doc id="3772950" url="https://pl.wikipedia.org/wiki?curid=3772950" title="Srebrny koń">
Srebrny koń

Srebrny koń (ang. "The Silver Brumby") – australijski serial animowany oparty na podstawie książki Elyne Mitchell pt. "Silver Brumby". W Polsce był emitowany w paśmie wspólnym TVP lokalnych (TVP Regionalna) w latach 1998-2000.
Wersja polska.
W Polsce istnieją dwie wersje językowe: lektorska i dubbingowa.

</doc>
<doc id="3772954" url="https://pl.wikipedia.org/wiki?curid=3772954" title="Rolf Gröndahl">
Rolf Gröndahl

Rolf Gröndahl (ur. 29 marca 1935 w Borås) – szwedzki kierowca wyścigowy.
Kariera.
W 1967 roku zadebiutował Cooperem w Szwedzkiej Formule 3, chociaż nie zdobył wówczas ani jednego punktu. W sezonie 1968 używał Brabhama i zdobył pierwsze punkty – podczas zawodów Västkustloppet. W zawodach Västkustloppet 1970 zdobył swoje pierwsze podium. Rok później zdobył drugie podium (na torze Anderstorp), zajął ponadto trzecie miejsce w klasyfikacji końcowej.
Ścigał się również w Danii, Finlandii oraz NRD. Wygrał trzy wyścigi w swoich startach w NRD.

</doc>
<doc id="3772956" url="https://pl.wikipedia.org/wiki?curid=3772956" title="Mokra Szczelina">
Mokra Szczelina

Mokra Szczelina – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej położone jest w Wąwozie Kraków, w stoku opadającym spod Upłazkowej Turni, powyżej Jaskini pod Okapem, na wysokości 1372 m n.p.m. Długość jaskini wynosi 10 metrów, a jej deniwelacja 5 metrów.
Opis jaskini.
Jaskinię stanowi idący do góry szczelinowy korytarz zaczynający się w obszernym otworze wejściowym przedzielonym mostem skalnym, przechodzący przez dwa prożki i kończący namuliskiem.
Przyroda.
W jaskini występuje mleko wapienne i nacieki grzybkowe. Ściany są mokre, rosną na nich glony i porosty.
Historia odkryć.
Brak jest informacji o odkrywcach jaskini. Jej pierwszy plan i opis sporządził R.M. Kardaś przy współpracy A. Gruzy i H. Hercman w 1979 roku.

</doc>
<doc id="3772957" url="https://pl.wikipedia.org/wiki?curid=3772957" title="Żołnierzu do szeregu stań">
Żołnierzu do szeregu stań



</doc>
<doc id="3772958" url="https://pl.wikipedia.org/wiki?curid=3772958" title="Grzybczyk różowy">
Grzybczyk różowy

Grzybczyk różowy ("Dibaeis baeomyces" (L. f.) Rambold &amp; Hertel) – gatunek grzybów należący do rodziny czasznikowatych ("Icmadophilaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Dibaeis, Icmadophilaceae, Pertusariales, Ostropomycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten zdiagnozowany został w 1782 r. przez syna Karola Linneusza jako "Lichen baeomyces". W 1794 r. Ch.H. Persoon zaliczył go do rodzaju "Baeomyces" pod nazwą "Baeomyces roseus". Do rodzaju "Dibaeis" przenieśli go w 1993 r. Rambold &amp; Hertel. Badania genetyczne przeprowadzone przez Stenroos i DePriest w 1997 r. wykazały odrębność tego gatunku od innych należących do rodzaju "Baeomyces".
Nazwa polska według "Krytycznej listy porostów i grzybów naporostowych Polski".
Morfologia.
Tworzy przylegającą do podłoża skorupiastą, gładką lub mączystą plechę o barwie od białoszarej do szarej. Zawsze występują w niej kuliste i białe brodawki o średnicy 0,2–0,8 mm. Na plesze wyrastają na wyraźnych trzonkach kuliste, lecideowe apotecja o średnicy 1–4 mm. Nie posiadają brzeżka i od samego początku rozwoju mają kulisty kształt i różową barwę. Białawe trzonki mają długość 2–5 mm i grubość 0,5–1 mm, są wałeczkowate lub nieco spłaszczone, gładkie lub podłużnie bruzdowane.
Kora plechy ma grubość 50 μm i zbudowana jest z ułożonych pionowo strzępek o cienkich ścianach komórkowych. Występuje pod nią warstwa glonów protokokkoidalnych. Rdzeń złożony z bardzo luźnych strzępek plektenchymy. Kora brodawek złożona ze splecionych strzępek ułożonych równolegle do powierzchni. Subhymenium ma grubość 50 μm i żółtawą barwę. Hymenium o grubości 10 μm, wstawki są proste i mają grubość 2–2,55 μm. Worki cienkościenne, cylindryczne, o rozmiarach . Zarodniki jednokomórkowe, rzadko niewyraźnie dwukomórkowe, wrzecionowate, bezbarwne, o rozmiarach . W jednym worku powstaje po 8 zarodników.
Reakcje barwne: plecha i owocniki K + żółty, PD-I-żółty.
Metabolity wtórne: kwas beomycesowy, kwas skwamatowy i niezidentyfikowana substancja.
Występowanie i siedlisko.
Poza Antarktydą i Australią występuje na wszystkich kontynentach, a także na wielu wyspach. Najwięcej stanowisk podano w Ameryce Północnej i Europie. Na Grenlandii występuje po 73,5 stopień szerokości geograficznej. W Polsce w górach jest dość częsty, na niżu znacznie rzadszy. Znajduje się na "Czerwonej liście roślin i grzybów Polski". Ma status NT – gatunek bliski zagrożeniu wyginięciem.
Rośnie w naświetlonych miejscach na gliniastej, piaszczystej lub kamienistej glebie, na skarpach, przy leśnych drogach i obrzeżach lasów.
Gatunki podobne.
Najbardziej podobna jest grzybinka cielista ("Baeomyces carneus"). Podobny jest także czasznik modrozielony ("Icmadophila ericetorum"). Pospolita grzybinka brunatna ("Baeomyces rufus") odróżnia się brunatną barwą owocników.

</doc>
<doc id="3772959" url="https://pl.wikipedia.org/wiki?curid=3772959" title="Dibaeis baeomyces">
Dibaeis baeomyces



</doc>
<doc id="3772963" url="https://pl.wikipedia.org/wiki?curid=3772963" title="O obyczajach Kościoła Katolickiego i obyczajach manichejczyków">
O obyczajach Kościoła Katolickiego i obyczajach manichejczyków

O obyczajach Kościoła Katolickiego i obyczajach manichejczyków (łac. "De moribus Ecclesiae catholicae et de moribus Manichaeorum") – wczesny anty-manichejski traktat Augustyna z Hippony. Rozpoczął go w Mediolanie ok. 387/388 r. niedługo po przyjęciu chrztu, dokończył w 389 r. w rodzinnej Tagaście, już po napisaniu komentarza "Przeciwko manichejczykom komentarz do Księgi Rodzaju".
Treść.
Augustyn pisał "De moribus", mając świeżo w pamięci swe doświadczenia z okresu bycia "słuchaczem" w sekcie manichejskiej. W traktacie gorzko wyrażał się o braku zrozumienia przez manichejczyków tego, co ortodoksyjni chrześcijanie im mówili. Chrześcijański neofita widział w obcowaniu z nimi zastosowanie ewangelicznych słów Jezusa: „nie rzucajcie psom tego co święte” (Mt 7,6). Według Augustyna, nauczyciele sekty odpowiadali na nauczanie Kościoła zamiast argumentami, "szczekaniem". Mówił: „Nie gniewajcie się. Ja także szczekałem w odpowiedzi i byłem psem, gdy ludzie słusznie stosowali do mnie nie pokarm nauki, lecz kij odrzucenia ("De moribus" I,18.33)”.
Bezpośrednim celem napisania dzieła była obrona Starego Testamentu przed poglądami manichejskimi oraz ukazanie wyższości ascetyki chrześcijańskiej (I.1.1 - I.2.3.). 
W pierwszej księdze, bardziej pozytywnej, pojednawczej, Autor omówił temat pragnienia szczęścia oraz zagadnienie prawa miłości (I.3.4-I.14.24). Przedstawił też cnoty kardynalne i zasady moralności Kościoła (I.15.46-I.29.61). Pod koniec pierwszej księgi Augustyn ukazał przykłady ascetów chrześcijańskich w Egipcie i Italii (I.30.62-I.35-80). 
W drugiej księdze, znaczenie bardziej polemicznej, Augustyn skupił się na ukazaniu niższości praktyk ascetycznych manichejczyków. Augustyn poddał szczególnej krytyce manichejską doktrynę i praktykę tzw. „trzech pieczęci” realizowaną w życiu "Wybranych" sekty (II. 10. 19). . Pierwszą pieczęcią była "pieczęć ust" – zakaz wypowiadania bluźnierstw, kłamstw itp. Druga pieczęć to "pieczęć ręki", oznaczająca zakaz dokonywania morderstw, kradzieży, i jakiegokolwiek czynu, który mógłby być krzywdą wobec Światła, które jest uwięzione, jak nauczali manichejczycy, w stworzeniu materialnym. Trzecia pieczęć – "pieczęć łona" polegała na tym, że "doskonali-wybrani" mieli zachowywać całkowitą wstrzemięźliwość od jakiegokolwiek doświadczenia seksualnego. Od "słuchaczy" wymagano jedynie powstrzymania się od nierządu, cudzołóstwa i podobnych grzechów ciała.
Jednym z istotnych punktów omawianych przez Augustyna w "De moribus" jest różnica w rozumieniu manichejczyków i ortodoksyjnej wiary chrześcijańskiej natury zła ("De moribus" II,2.2). Według Autora zło nie jest jakąś istniejącą rzeczywistością, sprzeciwiającą się Bogu – jak twierdzili manichejczycy – lecz ułomnością istnienia, brakiem dobra, jest ruiną dobra, którego stwórcą jest Bóg. Sformułowanie tej różnicy miało dla Augustyna charakter przełomowy. Zawdzięczał je częściowo lekturze „ksiąg platończyków”, które studiował w czasie swego pobytu w Mediolanie. 
Augustyn oskarżył też Wybranych sekty o niemoralność, dając bardzo obrazowe przykłady, które jednak znał ze słyszenia.
Wydania.
Traktat "De moribus Ecclesiae catholicae et de moribus Manichaeorum libri duo" został wydany w: 

</doc>
<doc id="3772965" url="https://pl.wikipedia.org/wiki?curid=3772965" title="Jezioro Orle (Równina Augustowska)">
Jezioro Orle (Równina Augustowska)

Jezioro Orle – jezioro w gminie Płaska, w powiecie augustowskim, w woj. podlaskim.
Zgodnie ze spisem wód stojących opracowanym przez Komisję Nazw Miejscowości i Obiektów Fizjograficznych jezioro nosi nazwę Orle. Stosuje się też nazwę Orlewo.
Jezioro leży na wysokości 121,5 m n.p.m. Jego powierzchnia wynosi 27,42 ha, maksymalna głębokość wynosi 4,7 m, a średnia 1,9 m. Północny brzeg jest niski i zabagniony, a południowy wysoki i suchy. Nie ma żadnych zatok, półwyspów ani wysp. Jezioro jest częścią Kanału Augustowskiego, przez który łączy się z Jeziorem Górczyckim na zachodzie i Jeziorem Paniewo na wschodzie. Nad jeziorem leżą miejscowości Płaska i Gorczyca.

</doc>
<doc id="3772967" url="https://pl.wikipedia.org/wiki?curid=3772967" title="Leonard Schapiro">
Leonard Schapiro

Leonard Bertram Naman Schapiro (ur. 22 kwietnia 1908 w Glasgow, zm. 2 listopada 1983 w Londonie) – brytyjski historyk, sowietolog.
Życiorys.
Był profesorem w London School of Economics. Zajmował się myślą rosyjską XIX wieku i dziejami Partii Komunistycznej w ZSRR. Jest zaliczany do grona rewizjonistów. 

</doc>
<doc id="3772982" url="https://pl.wikipedia.org/wiki?curid=3772982" title="Leopold H. Haimson">
Leopold H. Haimson

Leopold H. Haimson (ur. 1927, zm. 18 grudnia 2010) – amerykański historyk, sowietolog. 
Życiorys.
Był uczniem Michaela Karpovicha (doktorat w 1952). Pracował w University of Chicago od 1956 roku. Od 1965 profesor Columbia University. Zajmował się dziejami Rosji przełomu XIX i XX wieku, zwłaszcza dziejami rosyjskiego ruchu rewolucyjnego. Jest zaliczany do grona rewizjonistów. 

</doc>
<doc id="3772983" url="https://pl.wikipedia.org/wiki?curid=3772983" title="Oliver Naesen">
Oliver Naesen

Oliver Naesen (ur. 16 września 1990 w Ostendzie) – belgijski kolarz szosowy, zawodnik profesjonalnej grupy Ag2r-La Mondiale.

</doc>
<doc id="3772985" url="https://pl.wikipedia.org/wiki?curid=3772985" title="Tunel pod placem Daszyńskiego w Toruniu">
Tunel pod placem Daszyńskiego w Toruniu

Tunel pod placem Daszyńskiego w Toruniu – tunel drogowy stanowiący fragment Trasy Wschodniej w Toruniu.
Lokalizacja.
Tunel znajduje się we wschodniej części miasta, na styku trzech dzielnic: Rubinkowa, Jakubskiego Przedmieścia i Winnicy, na Placu Daszyńskiego. Łączy on ulicę Wschodnią z mostem im. Elżbiety Zawackiej i przeznaczony jest wyłącznie dla ruchu kołowego.
Historia.
Tunel jest jednym z obiektów inżynierskich powstałych w ramach projektu „Budowa mostu drogowego w Toruniu wraz z drogami dojazdowymi”. Powstał w latach 2010–2013, a oddany dla ruchu kołowego został wraz z otwarciem mostu drogowego im. Elżbiety Zawackiej 9 grudnia 2013 roku.
Początkowo „projekt mostowy” zakładał, że tunel ten będzie miał jedną jezdnię z dwoma pasami ruchu, lecz ostatecznie, po konsultacjach projektanta z urzędnikami z Miejskiego Zarządu Dróg w Toruniu, wybudowano dwie jezdnie z czterema pasami ruchu łącznie.
Spośród wszystkich obiektów inżynierskich tzw. projektu mostowego, budowa tunelu przysporzyła najwięcej kłopotów technicznych, np. z przebudową dwóch komór kanalizacyjnych i przełożeniem kabli energetycznych oraz torowiska tramwajowego.

</doc>
<doc id="3772987" url="https://pl.wikipedia.org/wiki?curid=3772987" title="Pobojno (jezioro)">
Pobojno (jezioro)

Pobojno – jezioro w gminie Płaska, w powiecie augustowskim, w woj. podlaskim.
Jezioro leży na wysokości 127 m n.p.m. Jego powierzchnia wynosi 23,60 ha, maksymalna głębokość wynosi 6,2 m, a średnia 3 m. Nad jeziorem leży miejscowość Płaska.

</doc>
<doc id="3772997" url="https://pl.wikipedia.org/wiki?curid=3772997" title="Park Narodowy São Joaquim">
Park Narodowy São Joaquim

Park Narodowy São Joaquim – park narodowy położony w brazylijskim stanie Santa Catarina. Utworzony 6 czerwca 1961. Od 2008 uznawany przez BirdLife International za ostoję ptaków IBA.
Park utworzono 6 czerwca 1961 na mocy dekretu Nº 50.922, obejmował wówczas obszar 49300 ha. W 2016 według Instituto Chico Mendes de Conservação da Biodiversidade obejmował powierzchnię 49800 ha. Leży 175 km na południowy zachód od Florianopolis.
Warunki naturalne.
Park obejmuje obszary od wysokości 800 do 1822 m n.p.m. – najwyższym szczytem jest Morro da Igreja. Park obejmuje część południowobrazylijskiego płaskowyżu poprzecinanego głębokimi dolinami rzecznymi. Płaskowyż zdominowany jest przez obszary trawiaste. W wyżej położonych dolinach przeważają sosnowe lasy galeriowe z domieszką araukarii brazylijskich ("Araucaria angustifolia"), zaś na niżej położonych obszarach – lasy subtropikalne. Zwykle przez kilka zimowych dni na terenie parku pada śnieg.
Fauna.
Według danych IUCN z 1977 i z maja 1981 w parku występują wydry długoogonowe ("Lontra longicaudis"), oceloty wielkie ("Leopardus pardalis"), mrówkojady wielkie ("Myrmecophaga tridactyla"), sarniaki pampasowe ("Ozotoceros bezoarticus"). 
Od 2008 roku BirdLife International uznaje park narodowy za ostoję ptaków IBA. Wymienia 8 gatunków, których występowanie na obszarze zaważyło o uznaniu parku za ostoję. Wśród nich jest jeden zagrożony, amazonka pąsowa ("Amazona vinacea") i jeden narażony – mniszek blady ("Xolmis dominicanus"). Pozostałe 6 to gatunki bliskie zagrożenia – białostrząb szarogłowy ("Pseudastur polionotus"), puszczyk brazylijski ("Strix hylophila"), dzięciolnik czerwonoczapkowy ("Picumnus nebulosus"), tyrańczyk białooki ("Phylloscartes difficilis"), cierniogonek araukariowy ("Leptasthenura setaria") i modrowronka lazurowa ("Cyanocorax caeruleus"). Według danych z 1981 i 1977 występują tu również: wojownik ozdobny ("Spizaetus ornatus") i jaskólak ("Elanoides forficatus").

</doc>
<doc id="3773004" url="https://pl.wikipedia.org/wiki?curid=3773004" title="Jezioro Ślepe (gmina Płaska)">
Jezioro Ślepe (gmina Płaska)

Jezioro Ślepe – jezioro dystroficzne w gminie Płaska, w powiecie augustowskim, w woj. podlaskim.
Jezioro leży na Równinie Augustowskiej w Puszczy Augustowskiej. Jest to niewielkie, zarastające jezioro o bagnistych brzegach. Brzegi porośnięte są lasem. Nad jeziorem występuje wiele roślin bagiennych, między innymi rosiczki. Nocami nad jeziorem pojawiają się błędne ogniki. W pobliżu znajduje się wieś Mikaszówka.

</doc>
<doc id="3773012" url="https://pl.wikipedia.org/wiki?curid=3773012" title="Szwedzka Formuła 3">
Szwedzka Formuła 3

Szwedzka Formuła 3 – rozgrywany w latach 1964–1993 oraz 1997–2000 cykl wyścigów samochodowych w Szwecji według przepisów Formuły 3.
Historia.
Serię poprzedzała Szwedzka Formuła Junior, rozgrywana w latach 1961–1963. W 1964 roku powołano mistrzostwa "Svenska F3-mästerskapet". Uczestniczyli w niej m.in. późniejsi kierowcy Formuły 1: Reine Wisell, Ronnie Peterson, Torsten Palm, Conny Andersson czy Slim Borgudd. Po 1980 roku mistrzostwa zostały połączone z Formułą Super Vee i Formułą Ford 2000, tworząc Formułę Super. Mimo to w mistrzostwach najszybsze były pojazdy w specyfikacji Formuły 3. Od 1984 roku w serii ponownie wystawiano wyłącznie samochody Formuły 3. Ostatni sezon serii rozegrano w 1993 roku. Szwedzką Formułę 3 reaktywowano w latach 1997–2000.
Mistrzowie.
"Pochyloną czcionką oznaczono mistrzostwa według przepisów Formuły Junior."

</doc>
<doc id="3773014" url="https://pl.wikipedia.org/wiki?curid=3773014" title="Konie narowiste">
Konie narowiste

Konie narowiste: koncert ku pamięci Włodzimierza Wysockiego w 25 rocznicę śmierci – album muzyczny z zapisem koncertu „Konie Narowiste – ballady i piosenki Włodzimierza Wysockiego” w reżyserii Jerzego Satanowskiego, zorganizowanego 2 lipca 2005 podczas XXXII OSZ „Śpiewajmy Poezję”. Wydarzenie upamiętniało 25. rocznicę śmierci Władimira Wysockiego, przypadającą na 25 lipca 2005 roku.
Koncert transmitowało na żywo Radio Olsztyn oraz retransmitowała Telewizja Polska. Była to premiera tego spektaklu, który był potem wielokrotnie powtarzany w całej Polsce.
Album ukazał pod postacią płyty kompaktowej, 29 czerwca 2007, nakładem Agencji Artystycznej MTJ (nr katalogowy: CDMTJ10736).
Piosenki (wiersze) Wysockiego zostały tu wykonane przez różnych artystów, w aranżacjach autorstwa Hadriana Filipa Tabęckiego. „Konie narowiste” to tytuł jednej z nich a także symbol zbuntowanego bohatera.

</doc>
<doc id="3773018" url="https://pl.wikipedia.org/wiki?curid=3773018" title="Konie Narowiste">
Konie Narowiste



</doc>
<doc id="3773026" url="https://pl.wikipedia.org/wiki?curid=3773026" title="Düwag M8C">
Düwag M8C



</doc>
<doc id="3773036" url="https://pl.wikipedia.org/wiki?curid=3773036" title="Nagroda im. Saula Czernichowskiego">
Nagroda im. Saula Czernichowskiego



</doc>
<doc id="3773037" url="https://pl.wikipedia.org/wiki?curid=3773037" title="Oswald von Nell-Breuning">
Oswald von Nell-Breuning

Oswald von Nell-Breuning (ur. 8 marca 1890, zm. 21 sierpnia 1991) – niemiecki jezuita, katolicki teolog i socjolog.
Urodził się w Trewirze w Niemczech w arystokratycznej rodzinie. W 1921 roku został wyświęcony. W 1926 roku został mianowany profesorem etyki na Uniwersytecie we Frankfurcie nad Menem. Odegrał kluczową rolę w opracowywaniu encykliki społecznej papieża Piusa XI "Quadragesimo anno" (1931).
Pod rządami nazistów Nell-Breuning miał zakaz publikacji (od 1936). Zmarł w 1991 roku we Frankfurcie nad Menem.

</doc>
<doc id="3773038" url="https://pl.wikipedia.org/wiki?curid=3773038" title="Zdzisław Harlender">
Zdzisław Harlender

Zdzisław „Lubomir” Harlender (ur. 15 czerwca 1898 w Krakowie, zm. 11 września 1939 w Warszawie) – pilot, żołnierz, publicysta i pisarz polityczny, syn Stanisława. Przedstawiciel narodowego nurtu polskiego neopogaństwa.
Życiorys.
Zdał maturę w Wyższej Szkole Realnej w Tarnowie w 1917, w tymże roku powołany do armii Austro-Węgier. W 1918 wziął udział w obronie Lwowa, podczas której został ranny. Po rekonwalescencji w 1919 zgłosił się do Wojska Polskiego na ochotnika do II Grupy Lotniczej w Krakowie. Ukończył Niższą Szkołę Pilotów w lutym 1920 roku, podczas szkolenia służył w ochronie lotniska polowego i wykonywał loty jako obserwator. Następnie ukończył Wyższą Szkołę Pilotów w Ławicy. W maju 1921 zdemobilizowany, rozpoczął studia. W 1922 roku ukończył Państwową Szkołę Handlową we Lwowie oraz 4 semestry Wyższej Szkoły Handlowej w Warszawie. Pracował m.in. jako nauczyciel i dziennikarz. W 1932 roku ukończył szkolenie w SPR Piech w Zambrowie. W 1934 mianowany podporucznikiem piechoty.
Do 1939 roku publikował pięć książek i broszur – dwie z nich mają charakter ekonomiczny, jedna to wspomnienia wojenne, zaś ostatnia pozycja pt. "Polski dynamizm polityczny" to broszura o polityce polskiej, zawierającą m.in. wizję „rozwiązania problemu żydowskiego” w Polsce drogą emigracji. W książce "Czciciele Dadźbóg Swarożyca" zawarł swoją wizję Słowiańszczyzny przedchrześcijańskiej, oraz nadzieje na odrodzenie jej ducha w przyszłości. Jego stanowisko było niezależne od innych grup narodowych i neopogańskich – był nacjonalistą i neopoganinem, ale nie endekiem i bez związków z Zadrugą czy środowiskiem „Demiurga”.
W 1939 zmobilizowany do Wojska Polskiego. Poległ w Warszawie 11 września 1939. Pochowany na Cmentarzu Wojskowym na Powązkach w Warszawie (kwatera A25-5-29).

</doc>
<doc id="3773050" url="https://pl.wikipedia.org/wiki?curid=3773050" title="Najlepiej sprzedające się płyty na świecie">
Najlepiej sprzedające się płyty na świecie



</doc>
<doc id="3773053" url="https://pl.wikipedia.org/wiki?curid=3773053" title="Najlepiej sprzedające się albumy muzyczne na świecie">
Najlepiej sprzedające się albumy muzyczne na świecie



</doc>
<doc id="3773059" url="https://pl.wikipedia.org/wiki?curid=3773059" title="Grecka Formuła 3">
Grecka Formuła 3

Grecka Formuła 3 – rozgrywany w latach 1990–2002 cykl wyścigów samochodowych w Grecji według przepisów Formuły 3.

</doc>
<doc id="3773060" url="https://pl.wikipedia.org/wiki?curid=3773060" title="Lista najlepiej sprzedających się singli na świecie">
Lista najlepiej sprzedających się singli na świecie



</doc>
<doc id="3773062" url="https://pl.wikipedia.org/wiki?curid=3773062" title="Muzio Vitelleschi">
Muzio Vitelleschi

Muzio (Mutio) Vitelleschi (ur. 2 grudnia 1563 w Rzymie, zm. 9 lutego 1645 tamże) – generał jezuitów.
Pochodził ze szlacheckiej rodziny i wstąpił do zakonu wbrew jej woli. Pełnił kolejno funkcje profesora Kolegium Rzymskiego, rektora Kolegium Angielskiego oraz prowincjała neapolitańskiego i rzymskiego. Ponadto zasłynął jako mówca i współpracownik Bellarmina. Od 1615 aż do śmierci przełożony generalny. Za jego rządów Towarzystwo Jezusowe stało się jeszcze potężniejsze niż dotąd, zakładając m.in. misje w Tonkinie i Tybecie. Uregulował nauczanie etyki w duchu probabilizmu, czyli relatywnego liberalizmu. Nie mogąc zwalczyć gallikanizmu Richelieugo, zakazał francuskim podwładnym wypowiadać się na ten temat.

</doc>
<doc id="3773064" url="https://pl.wikipedia.org/wiki?curid=3773064" title="Bruno Lima">
Bruno Lima

Bruno Lima Basolu (ur. 4 lutego 1996 w San Juan) – argentyński siatkarz, reprezentant kraju, grający na pozycji atakującego i przyjmującego.
Sukcesy klubowe.
Puchar Argentyny:
Liga argentyńska:
Superpuchar Francji:
Sukcesy reprezentacyjne.
Mistrzostwa Ameryki Południowej Kadetów:
Mistrzostwa Ameryki Południowej Juniorów:
Mistrzostwa Świata Juniorów:
Puchar Panamerykański:
Puchar Panamerykański U-23:
Mistrzostwa Ameryki Południowej:
Igrzyska Olimpijskie:

</doc>
<doc id="3773071" url="https://pl.wikipedia.org/wiki?curid=3773071" title="Najlepiej sprzedające się albumy muzyczne">
Najlepiej sprzedające się albumy muzyczne



</doc>
<doc id="3773074" url="https://pl.wikipedia.org/wiki?curid=3773074" title="Wytwórstwo (gry komputerowe)">
Wytwórstwo (gry komputerowe)



</doc>
<doc id="3773078" url="https://pl.wikipedia.org/wiki?curid=3773078" title="Jelenia Polana">
Jelenia Polana

Jelenia Polana (j. niem. "Hirschplan") – polana na skrzyżowaniu leśnych dróg. Polana znajduje się na wysokości 815 m n.p.m., na zachodnim zboczu Małej Sowy, w Górach Sowich.

</doc>
<doc id="3773079" url="https://pl.wikipedia.org/wiki?curid=3773079" title="Najlepiej sprzedające się albumy muzyczne w Australii">
Najlepiej sprzedające się albumy muzyczne w Australii



</doc>
<doc id="3773081" url="https://pl.wikipedia.org/wiki?curid=3773081" title="Najlepiej sprzedające się albumy muzyczne w Brazylii">
Najlepiej sprzedające się albumy muzyczne w Brazylii



</doc>
<doc id="3773082" url="https://pl.wikipedia.org/wiki?curid=3773082" title="Najlepiej sprzedające się albumy muzyczne w Japonii">
Najlepiej sprzedające się albumy muzyczne w Japonii



</doc>
<doc id="3773085" url="https://pl.wikipedia.org/wiki?curid=3773085" title="Najlepiej sprzedające się albumy muzyczne w Stanach Zjednoczonych">
Najlepiej sprzedające się albumy muzyczne w Stanach Zjednoczonych



</doc>
<doc id="3773087" url="https://pl.wikipedia.org/wiki?curid=3773087" title="Najlepiej sprzedające się albumy muzyczne w Wielkiej Brytanii">
Najlepiej sprzedające się albumy muzyczne w Wielkiej Brytanii



</doc>
<doc id="3773095" url="https://pl.wikipedia.org/wiki?curid=3773095" title="Eudontomyzon morii">
Eudontomyzon morii

Eudontomyzon morii – gatunek pasożytniczego bezżuchwowca z rodziny minogowatych (Petromyzontidae).
Zasięg występowania.
Wsch Azja, dorzecze rzeki Yalu na pograniczu Chińsko – Koreańskim.
Budowa ciała.
Osiąga 15,5 – 29 (średnio 20) cm długości i 6 – 10 g masy. Wzdłuż ciała 68 – 74 miomery. Procentowe proporcje poszczególnych części ciała są następujące: odcinek przedskrzelowy 11,7 – 13% długości całkowitej, odcinek skrzelowy 8,7 – 10,2%, tułów 47 – 47,5%, ogon 29,8 – 30,4%, otwór kloaczny 1,2 – 1,7%, oko 1,2 – 1,7%, odcinek przednosowy 6,7 – 7,5%, pysk 7,6 – 8,7%. Średnica jelita wynosi 3 – 4 mm. Płetwa ogonowa ma kształt łopatkowaty.
Linia boczna nie jest pigmentowana. Płetwa ogonowa średnio bądź silnie wybarwiona.
Biologia i ekologia.
Tryb życia.
Gatunek słodkowodny. Zimę spędza w norach wygrzebanych w podłożu.
Odżywianie.
Osobniki dorosłe pasożytują na różnych gatunkach ryb.
Rozród.
Jedna samica składa od 14 do 20 tys. ziaren ikry.

</doc>
<doc id="3773099" url="https://pl.wikipedia.org/wiki?curid=3773099" title="Atlas Śląska Dolnego i Opolskiego">
Atlas Śląska Dolnego i Opolskiego

Atlas Śląska Dolnego i Opolskiego – kompleksowy atlas regionalny, obejmujący zasięgiem opracowania obszar Dolnego Śląska i Śląska Opolskiego.
Opracowanie autorskie, redakcyjno-kartograficzne jak też opracowanie techniczne atlasu wykonano w specjalnie powołanej jednostce Uniwersytetu Wrocławskiego pod nazwą Pracownia Atlasu Dolnego Śląska (współorganizatorem była Polska Akademia Nauk Oddział we Wrocławiu). Atlas jest opracowaniem zbiorowym, w pracach autorskich i redakcyjnych uczestniczyło ponad stu wykonawców. Redaktorem odpowiedzialnym był prof. dr hab. Władysław Pawlak.
Wydania atlasu.
Wydanie pierwsze (1997 r.).
Problematyka pierwszego wydania nawiązywała do hasła pięćdziesięciolecia Ziem Zachodnich w powojennych granicach Polski, pięćdziesięciolecia nauki i polskich powojennych badań tego regionu. Całość treści atlasu oparto na oryginalnych materiałach źródłowych opracowanych specjalnie na potrzeby Atlasu Śląska Dolnego i Opolskiego. Pierwsze wydanie atlasu obejmuje 117 tablic zawierających 487 map. Treść map tematycznych i społeczno-gospodarczych została opracowana w granicach województw wrocławskiego, wałbrzyskiego, legnickiego, jeleniogórskiego oraz opolskiego. Mapy historyczne zostały opracowane w historycznych granicach obszaru z danego okresu, zaś treść map przeglądowych i ogólnogeograficznych opracowano do ramki mapy. Podział na mapy opracowane do ramki bądź granic województwa nie jest jednak konsekwentny, a to ze względu na różnorodność materiałów źródłowych oraz zmiany obszaru opracowania w trakcie prac nad pierwszym wydaniem atlasu. Atlas posiada pełne tłumaczenie tekstów redakcyjnych oraz objaśnień do map w języku angielskim oraz niemieckim (łącznie 39 stron). W atlasie można wyróżnić dwie podstawowe części:
Część fizyczno-geograficzna, zawierającą 254 mapy
Część historyczna i społeczno - gospodarcza, zawierająca 248 mapy
Wydanie drugie (2008 r.).
W drugim wydaniu z 2008 obszar opracowania został skorygowany do aktualnego obszaru województw dolnośląskiego i opolskiego. Atlas zawiera 123 tablice i 503 mapy.Zachowano dotychczasowy podział na część przyrodniczą oraz historyczno-ludnościowo-gospodarczą, zawierające po sześć działów problemowych. Poszerzenie zakresu treści dotyczy głównie części pierwszej, przyrodniczej części atlasu. Dodano serię map pokazujących hydrotechniczne zagospodarowanie Odry w obrębie wybranych miast, a przede wszystkim powodziowe zagrożenie w dolinie Odry zobrazowane katastrofalnymi powodziami w latach 1854, 1903 i 1997. W tej samej serii map pokazano również bardziej szczegółowy zasięg wód powodziowych w roku 1997 dla wybranych miast. Zmiany środowiska zobrazowano dodatkowo mapą wylesień w okresie od X do XX wieku. Jest to próba rekonstrukcji stanu zalesienia Śląska i obszarów przyległych w trzech przekrojach czasowych. Poza działem historii oraz pierwszego okresu po drugiej wojnie światowej, wszystkie mapy ludnościowe i gospodarcze zostały uaktualnione, głównie według wyników Narodowego Spisu Powszechnego i Powszechnego Spisu Rolnego z roku 2002.Struktura treści II wydania atlasu:
Część fizyczno-geograficzna, zawierająca 281 map
Część historyczna i społeczno - gospodarcza, zawierająca 222 mapy
Wydanie trzecie.
Opracowanie trzeciego wydania zostało zawieszone na czas nieokreślony ze względu na likwidację Pracowni Atlasu Dolnego Śląska jako czynnej jednostki organizacyjnej Uniwersytetu Wrocławskiego.
Technologia wydania atlasu.
Pierwsze wydanie atlasu było projektowane w całości do realizacji w technologii tradycyjnej (rytowane i oklejane czystorysy, maski zrywalne). W trakcie prac nad atlasem prowadzono jednak eksperymenty nad wykorzystaniem technologii komputerowej (początkowo wykonywano tak głównie elementy tekstowe, później również kompletne legendy i opisy map). Na przełomie 1993/94 została eksperymentalnie wykonana w technologii komputerowej pierwsza kompletna tablica ("96. Struktura użytkowania i własności ziemi (1988)", wyk. student geografii Marcin Pawlak). Pozytywny wynik eksperymentu spowodował, że wszystkie mapy statystyczne (w tym również posiadające już wykonane czystorysy) opracowano graficznie wraz z przygotowaniem do druku w technologii komputerowej (program CorelDRAW w wersjach 5.0-7.0). Mapy przyrodnicze wykonano w tradycyjnej technologii i porządku, czyli koncept autorski, pierworys redakcyjny, barwna makieta, rytowany i oklejany czystorys.Drugie wydanie atlasu było od początku planowane do realizacji wyłącznie w technice komputerowej (wykorzystane aplikacje to głównie Macromedia Freehand, w mniejszym stopniu CorelDraw). Do zautomatyzowanego generowania treści map statystycznych została wykorzystana autorska aplikacja pracująca w środowisku CorelDraw/VBA. Całkowite przejście na technologię komputerową pozwoliło znacząco skrócić czas i zmniejszyć koszt realizacji drugiego wydania atlasu - formy drukowe zostały wykonane bezpośrednio w technologii CTP.
Uwagi.
Podawana w mediach kwota kosztów realizacji II wydania atlasu 285 tys. zł jest błędna – obejmuje jedynie koszt druku i oprawy.

</doc>
<doc id="3773101" url="https://pl.wikipedia.org/wiki?curid=3773101" title="David Warbeck">
David Warbeck

David Warbeck, właśc. David Mitchell (ur. 17 listopada 1941 w Christchurch, zm. 23 lipca 1997 w Londynie) – nowozelandzki aktor filmowy, który zdobył popularność w filmach europejskich.
Kariera.
Urodził się w Christchurch w Nowej Zelandii. Mając przyznane stypendium z Royal Academy of Dramatic Art, w 1965 roku przybył do Wielkiej Brytanii i zaczął pracę jako fotomodel. Zadebiutował w tytułowej roli w niskobudżetowej filmowej adaptacji o przygodach Robin Hooda "Wolfshead: Legenda Robin Hooda" ("Wolfshead: The Legend of Robin Hood", 1969) z Kathleen Byron. Później trafił do obsady dramatu "Mój kochanek – mój syn" ("My Lover My Son", 1970) z Romy Schneider i filmu sci-fi "Trog" (1970) Joan Crawford, a także wystąpił w spaghetti westernie Sergio Leone "Garść dynamitu" ("Giù la testa", 1971) jako przyjaciel Johna (James Coburn) i dreszczowcu "Słodka Suzy" ("Black Snake", 1973).
W 1973 kandydował do roli Jamesa Bonda w "Żyj i pozwól umrzeć", jednak ostatecznie zagrał Roger Moore.
Brał udział w serialach telewizyjnych - ABC "Only a Scream Away" (1973-74) i "U.F.O." (1972-73), filmie kryminalnym "Lassiter" (1984) z Tomem Selleckiem, Jane Seymour i Lauren Hutton, komedii Alberte Sordiego "Wspólne poczucie przyzwoitości" ("Il comune senso del pudore", 1976) z Claudią Cardinale i filmie erotycznym "Domino" (1988) z Brigitte Nielsen.
Zmarł 23 lipca 1997 w Londynie na raka w wieku 56. lat.

</doc>
<doc id="3773104" url="https://pl.wikipedia.org/wiki?curid=3773104" title="Artyści z największą liczbą sprzedanych płyt na świecie">
Artyści z największą liczbą sprzedanych płyt na świecie



</doc>
<doc id="3773105" url="https://pl.wikipedia.org/wiki?curid=3773105" title="Artyści z największą liczbą sprzedanych płyt na terenie USA">
Artyści z największą liczbą sprzedanych płyt na terenie USA



</doc>
<doc id="3773107" url="https://pl.wikipedia.org/wiki?curid=3773107" title="Spicul Chişcăreni">
Spicul Chişcăreni

Spicul Chişcăreni (rum. Fotbal Club Spicul Chişcăreni) – mołdawski klub piłkarski, mający siedzibę we wsi Chişcăreni rejonu Sîngerei w środku kraju.
Historia.
Chronologia nazw:
Klub piłkarski Spicul został założony w miejscowości Chişcăreni w roku 1991. Na początku klub występował w niższych ligach. Dopiero w sezonie 2014/15 zdobył mistrzostwo w grupie Divizia „B” Nord i awansował do Divizia A. W pierwszym sezonie zajął 1 miejsce i zdobył awans do Divizia Naţională, ale nie otrzymał licencji od Federacji Mołdawskiej, po czym w końcu czerwca 2016 w znak protestu Prezes ogłosił o rozwiązaniu klubu. Jednak po negocjacjach w sierpniu klub wystartował w Divizia A.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie Spicul w Chişcăreni, który może pomieścić 1000 widzów.

</doc>
<doc id="3773108" url="https://pl.wikipedia.org/wiki?curid=3773108" title="Japońscy artyści z największą liczbą sprzedanych albumów w Japonii">
Japońscy artyści z największą liczbą sprzedanych albumów w Japonii



</doc>
<doc id="3773109" url="https://pl.wikipedia.org/wiki?curid=3773109" title="Lista japońskich artystów z największą liczbą sprzedanych albumów w Japonii">
Lista japońskich artystów z największą liczbą sprzedanych albumów w Japonii



</doc>
<doc id="3773110" url="https://pl.wikipedia.org/wiki?curid=3773110" title="Koreańscy artyści z największą liczbą sprzedanych albumów w Korei Południowej">
Koreańscy artyści z największą liczbą sprzedanych albumów w Korei Południowej



</doc>
<doc id="3773112" url="https://pl.wikipedia.org/wiki?curid=3773112" title="Spicul Chișcăreni">
Spicul Chișcăreni



</doc>
<doc id="3773126" url="https://pl.wikipedia.org/wiki?curid=3773126" title="Czechosłowacka Formuła 3">
Czechosłowacka Formuła 3

Czechosłowacka Formuła 3 – rozgrywany w Czechosłowacji cykl wyścigów samochodowych według przepisów Formuły 3.
Historia.
Pierwszy sezon serii odbył się w 1964 roku. Wyścigi rozgrywano na torach ulicznych w takich miejscowościach, jak Praga, Štramberk, Jiczyn, Osek czy Dvůr Králové. Triumfatorem pierwszej edycji został Jiří Gajdoš. Największe sukcesy w serii odnosił jednak Vladimír Hubáček, który ściągnął z zachodu Lotusa 41. W serii rywalizowały również czeskie marki, jak Ryba, Pauer, Magda czy Škoda. Seria została rozwiązana po sezonie 1972 wskutek powstania Formuły Easter.

</doc>
<doc id="3773129" url="https://pl.wikipedia.org/wiki?curid=3773129" title="Lista najlepiej sprzedających się książek na świecie">
Lista najlepiej sprzedających się książek na świecie



</doc>
<doc id="3773130" url="https://pl.wikipedia.org/wiki?curid=3773130" title="Wiejski korowód">
Wiejski korowód

Wiejski korowód, "Bachanalia" – obraz olejny flamandzkiego malarza Simona de Vosa, będący alegorią pijaństwa.
Tematyka i interpretacja obrazu.
Obraz przedstawia taneczny korowód biesiadników. Według Bożeny Steinborn pomysł takiej kompozycji narodził się w latach dwudziestych XVII wieku, za sprawą Johanna Lissa, który ok. 1621 wykonał rysunek przygotowawczy, a kilka lat później, ok. 1629 roku, wersję malarską o nieco zmienionym układzie figur. Obie prace nosiły tytuł "Weselny korowód na wsi". De Vosa prawdopodobnie mógł wzorować się na tych pracach, choć jego postacie bardziej przypominają te z rysunku Lissa. Według historyka sztuki Beaty Lejman, oba obrazy mogły posiadać inny pierwowzór: wcześniejszy obraz lub rysunek pochodzący z pracowni Pietera Bruegla Starszego.
Simon de Vos wprowadził dodatkowo własne oryginalne rozwiązania: obok namalowanych pijaków umieścił postacie ze świata mitów. I tak dwie pary na pierwszym planie tańczą w rytm wygrywany przez dudziarza i flecistę stojących na środkowym podwyższeniu wśród krzewów. Po lewej stronie jeden z wymiotujących biesiadników podtrzymywany jest przez kobietę (żonę?), po prawej widoczny jest oberżysta oparty o beczkę i stojący na tle łuku przypominającego portal. Według Beaty Lejman twarz oberżysty jest autoportretem malarza. Najważniejszą namalowaną postacią, będącą kluczem do interpretacji obrazu, jest leżący za tańczącymi nagi, gruby Bachus wraz z siedzącymi przy nim satyrami. Bachus patronował młodym parom i był zawsze obecny na ich zaślubinach; na pierwszym planie widać rozrzucone atrybuty kawalerskich uciech: karty do gry, kielichy, dzban po piwie, obgryzione kości. Tematyka i ukazane szczegóły są charakterystyczne dla obrazów rodzajowych Bruegla Starszego. Postać bożka wina, de Vos ukazał w innej swojej pracy pt. "Bachanalie".
Proweniencja.
Pierwotnie obraz znajdował się w zbiorach książąt Hohenzollern w Lwówku Śląskim i w Skale; następnie trafił do zbiorów G. Scheuermanna w Skale. Od 1918 roku był własnością Śląskiego Muzeum Sztuk Pięknych we Wrocławiu (nr inw. 1178,Lgb.19305). Przed 1946 rokiem znajdował się w posiadaniu W. Emilianowicza, który zakupił go na targu w Krakowie. W 1946 trafił do antykwariatu E. Metlewicza w Krakowie skąd został zakupiony przez warszawskie Muzeum Narodowe. W 1971 wypożyczony, a w 1973 przekazany na własność do Muzeum Narodowego we Wrocławiu (nr. inw.VIII-2320).

</doc>
<doc id="3773147" url="https://pl.wikipedia.org/wiki?curid=3773147" title="Erupcja Ilopango">
Erupcja Ilopango

Erupcja Ilopango – wybuch wulkanu Ilopango na terenie obecnego Salwadoru, który miał miejsce między 408 a 536 rokiem. Erupcji prawdopodobnie towarzyszyło trzęsienie o magnitudzie 6,9. Była to prawdopodobnie jedna z pięciu największych erupcji w ciągu ostatnich 10 tys. lat oraz największa w Środkowej Ameryce od 84 tys. lat.
Erupcja Ilopango wyrzuciła z krateru około 40 km³ materiału piroklastycznego. Opad popiołów w najbliższej okolicy miał miąższość do 50 metrów, a w odległej o 63 km Chalchuapie – jednego metra. Zetknięcie rozpalonej lawy z wodą jeziora, w którym znajdował się krater, spotęgowało rozmiary erupcji.
Konsekwencje erupcji.
Lokalne.
Okolica wulkanu została całkowicie zniszczona. Na terenach o powierzchni 2,5 tys. km² ludność miała wprawdzie szanse na przeżycie, ale pola uprawne, pokryte grubą warstwą pyłów nie nadawały się do użytku. Była to pora deszczowa, okres wzrostu zbóż i minimalnej liczby zapasów żywnościowych.
W następstwie wybuchu nastąpiła masowa emigracja Majów z tego terenu, najprawdopodobniej w kierunku północnym – na teren dzisiejszego Belize i częściowo Gwatemali. Zmianie uległ również przebieg głównej drogi handlowej przez Amerykę Środkową, która prowadziła brzegiem zatoki Tehuantepec. Wytyczono nową trasę przez Belize, Gwatemalę (Tikál), do Meksyku. Powstały tam nowe osiedla, a kilka istniejących wcześniej bardzo się rozwinęło. Niewykluczone, że gwałtowna migracja dużych mas ludzkich przyspieszyła procesy cywilizacyjne na tym obszarze.
Dopiero po około dwustu latach, po wyługowaniu przez deszcze powłoki popiołów i wytworzeniu się nowej warstwy gleby, na opuszczone tereny Salwadoru stopniowo zaczęli powracać ludzie.
Globalne.
Robert Dull oraz jego zespół wysunęli hipotezę, iż erupcja Ilopango mogła przyczynić się do ochłodzenia w latach 535–536, kiedy to w wielu miejscach świata zanotowano anomalie pogodowe oraz słabe zbiory czy wręcz brak chleba. Pyły wyrzucone w atmosferę mogły mieć wpływ na klimat oraz wegetację na całej północnej półkuli. Jeśli ta hipoteza byłaby prawdziwa, to erupcja Ilopango byłaby największą i najbardziej odczuwalną przez ludzkość erupcją w dziejach.

</doc>
<doc id="3773150" url="https://pl.wikipedia.org/wiki?curid=3773150" title="Władysław Pawlak (kartograf)">
Władysław Pawlak (kartograf)

Władysław Stanisław Pawlak (ur. 26 lipca 1931 w Dobrej koło Limanowej, zm. 3 sierpnia 2016 we Wrocławiu) – polski geograf i kartograf, profesor zwyczajny Uniwersytetu Wrocławskiego, inicjator powstania i redaktor prowadzący Atlasu Śląska Dolnego i Opolskiego.
Życiorys.
W latach 1951–1953 studiował geografię na Uniwersytecie Jagiellońskim w Krakowie. Studia geograficzne ze specjalizacją kartograficzną kontynuował na Uniwersytecie Wrocławskim, kończąc je w 1955. Był wychowankiem m.in. profesora Józefa Wąsowicza, najbliższego współpracownika Eugeniusza Romera.
Pracę zawodową rozpoczął w 1955 roku we wrocławskim wydziale Państwowego Przedsiębiorstwa Wydawnictw Kartograficznych. Był autorem serii fizycznych map ściennych i globusów. W 1964 r. rozpoczął pracę na Uniwersytecie Wrocławskim. W 1968 uzyskał stopień doktora na podstawie rozprawy pt. „Charakter zniekształceń wybranych elementów treści mapy powstałych w procesie generalizacji kartograficznej”. W 1978 otrzymał tytuł doktora habilitowanego na podstawie pracy: „Teoretyczne i techniczne problemy cieniowania na mapach”. W roku 1986 został otrzymał tytuł profesora nadzwyczajnego zaś w roku 1995 – profesora zwyczajnego.
W 1980 r. został kierownikiem Zakładu Kartografii UWr i pełnił tę funkcję aż do czasu przejścia na emeryturę w 2002 r. Wypromował ponad 150 absolwentów specjalności kartografia, siedmiu doktorów, z których troje uzyskało później stopień doktorów habilitowanych. Ponadto był autorem ponad stu prac naukowych oraz podobnej liczby map luźnych i atlasowych, a także redaktorem pięciu atlasów.
Władysław Pawlak był twórcą w roku 1985 i kierownikiem Pracowni Atlasu Dolnego Śląska Uniwersytetu Wrocławskiego. Powstał w niej Atlas Śląska Dolnego i Opolskiego (miał on dwa wydania: 1997 i 2008 r.).
W latach 1978–1981 był dyrektorem Instytutu Geograficznego UWr, a w latach 1987–1990 oraz 1993-2001 – prodziekanem Wydziału Nauk Przyrodniczych UWr. W okresie 1981-87 pełnił funkcję przewodniczącego Komisji Kartograficznej Polskiego Towarzystwa Geograficznego i wiceprzewodniczącego Oddziału Kartograficznego PTG. W latach 2000–2003 był członkiem Zarządu głównego PTG, a w latach 2003–2010 przewodniczył Komisji Rewizyjnej Oddziału Kartograficznego PTG. Od 1998 do 2011 r. pełnił funkcję Przewodniczącego Komitetu Redakcyjnego „Polskiego Przeglądu Kartograficznego”. Ponadto był członkiem Komitetu Nauk Geograficznych Polskiej Akademii Nauk oraz Honorowym Członkiem Stowarzyszenia Kartografów Polskich. 
Odznaczony Złotym Krzyżem Zasługi i Krzyżem Kawalerskim Orderu Odrodzenia Polski, Srebrną Odznaką Za Zasługi w Dziedzinie Geodezji i Kartografii, Złotą Odznaką PTG, Brązowym Medalem Zasługi dla Obronności Kraju, Medalem Polskiego Towarzystwa Geograficznego i Medalem Stowarzyszenia Kartografów Polskich im. Prof. Makowskiego za istotny wkład w rozwój kartografii.

</doc>
<doc id="3773151" url="https://pl.wikipedia.org/wiki?curid=3773151" title="FC Ungheni">
FC Ungheni

FC Ungheni (rum. Fotbal Club Ungheni) – mołdawski klub piłkarski, mający siedzibę w mieście Ungheni na zachodzie kraju.
Historia.
Chronologia nazw:
Klub piłkarski FC Ungheni został założony w miejscowości Ungheni w roku 2012 . Na początku klub występował w niższych ligach. Dopiero w sezonie 2014/15 zdobył mistrzostwo w grupie Divizia „B” Center i awansował do Divizia A. W pierwszym sezonie zajął 4 miejsce, ale tak jak mistrz Spicul Chişcăreni nie otrzymał licencji od Federacji Mołdawskiej, to klub z Ungheni zdobył awans do Divizia Naţională.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie Mircea Eliade w Nisporeni, który może pomieścić 2500 widzów.
Piłkarze.
Stan na 27 sierpnia 2016:

</doc>
<doc id="3773152" url="https://pl.wikipedia.org/wiki?curid=3773152" title="II liga mołdawska w piłce nożnej">
II liga mołdawska w piłce nożnej



</doc>
<doc id="3773154" url="https://pl.wikipedia.org/wiki?curid=3773154" title="Korytna">
Korytna



</doc>
<doc id="3773160" url="https://pl.wikipedia.org/wiki?curid=3773160" title="USS Croatan (CVE-25)">
USS Croatan (CVE-25)

USS Croatan (CVE-25) – lotniskowiec eskortowy typu "Bogue". Służył w US Navy w okresie II wojny światowej. 
Pełnił służbę eskortową, transportową i szkoleniową na Atlantyku.
Jego samoloty lub okręty go eskortujące uczestniczyły w wykryciu lub zatopieniu następujących niemieckich okrętów podwodnych: U-856, U-488, U-490, U-154, U-880, U-1235.

</doc>
<doc id="3773161" url="https://pl.wikipedia.org/wiki?curid=3773161" title="HMCS Qu'Appelle">
HMCS Qu'Appelle



</doc>
<doc id="3773163" url="https://pl.wikipedia.org/wiki?curid=3773163" title="Korytna (rejon jarmoliński)">
Korytna (rejon jarmoliński)

Korytna (ukr. Коритна) – wieś na Ukrainie, w rejonie jarmolinieckim obwodu chmielnickiego.

</doc>
<doc id="3773168" url="https://pl.wikipedia.org/wiki?curid=3773168" title="Senat Rzeczypospolitej Polskiej IV kadencji (1935-1938)">
Senat Rzeczypospolitej Polskiej IV kadencji (1935-1938)



</doc>
<doc id="3773169" url="https://pl.wikipedia.org/wiki?curid=3773169" title="Kapitan Czytalski">
Kapitan Czytalski

Kapitan Czytalski / Kapitan Czytalski przedstawia / Kapitan O. G. Czytalski przedstawia (ang. "Cap'n O. G. Readmore", 1985-1992) – amerykański serial animowany zrealizowany przez Ricka Reinerta.
Seria filmów Kapitan Czytalski przedstawia była emitowana w USA w programie telewizyjnym ABC Weekend Special. "ABC Weekend Special" to seria filmów dla dzieci, która była emitowana na ABC w latach 1977-1995 w soboty. W latach 80. prezenterem programu był kot Kapitan Czytalski (ang. Cap'n O. G. Readmore) – antropomorficzny kot maskotka ubrany w strój żeglarski, który zachęcał dzieci do czytania książek dla przyjemności. Cap'n O. G. Readmore to sympatyczny uliczny kot, który dużo czyta. Postać ta była pierwotnie stworzona w trzydziesto- i sześćdziesięcio-sekundowych spotach w celu promowania czytelnictwa wśród młodych widzów. Rick Reinert, który stworzył te spoty, zrealizował produkcję półgodzinnych filmów animowanych z serii "ABC Weekend Special" z udziałem kota Kapitana Czytalskiego i jego przyjaciół: Kitty Litterature, Ol' Tome’a i Lickety Page’a – członków "Klubu Miłośników Książek". Postać Cap'n O. G. Readmore’a pojawiła się w pięciu filmach animowanych z serii "Kapitan Czytalski przedstawia".
Postać kota Kapitana Czytalskiego (ang. Cap’n O. G. Readmore) stała się źródłem inspiracji przy wyborze drugiego imienia dla kota Deweya Readmore’a Booksa – słynnego bibliotecznego kota, bohatera książki Vicki Myron pt. "".
Fabuła.
Kot Kapitan Czytalski prezentuje magiczne historie o drzewie fasolowym, Dr. Jekyll i Mr. Hyde, Czerwonym Kapturku, Kocie w butach oraz Kurczaku Małym.
Wersja polska.
Kapitan Czytalski – wersja wydana na VHS z angielskim dubbingiem i polskim lektorem w latach 90. Lektorem był Henryk Pijanowski. Dystrybucja: Demel.
Serial został wydany na Video CD w 2008 roku przez Twoje Media w serii "Czarodziejskie opowieści" po dwa filmy animowane wraz z prezentacją lekcji magii Macieja Pola. Istnieje też wersja wydana na DVD.

</doc>
<doc id="3773171" url="https://pl.wikipedia.org/wiki?curid=3773171" title="Eurocopter X3">
Eurocopter X3

Eurocopter X3 – eksperymentalny śmigłowiec hybrydowy produkcji Airbus Helicopters. Maszyna została wybudowana w oparciu o istniejący już model Eurocopter AS365N3 Dauphin. Celem budowy śmigłowca było uzyskanie prędkości lotu niedostępnych dla klasycznych wiropłatów. 7 czerwca 2013 roku X3 w locie poziomym osiągnął prędkość 472 km/h i 485 km/h w płytkim locie nurkowym, co jest nieoficjalnym rekordem świata dla śmigłowców.
Historia.
Geneza.
Od lat trwają pracę nad zwiększeniem możliwości śmigłowców w zakresie osiągania dużych prędkości lotu poziomego. W praktyce, bez dodatkowych modyfikacji śmigłowce są w stanie osiągnąć prędkość maksymalną rzędu 300 km/h. Prędkość lotu poziomego zależy od dwóch czynników, od prędkości obrotowej łopat wirnika głównego oraz od jego powierzchni czyli długości łopat. Instalując mocniejsze silniki, a tym samym zwiększając prędkość obrotową wirnika oraz montując dłuższe łopaty można zwiększać prędkość śmigłowca. Nie można jednak tego robić w nieskończoność. Obydwa parametry mają swoje ograniczenia. Wraz ze wzrostem prędkości obrotu głowicy wirnika głównego, wzrasta siła odśrodkowa działająca na łopaty wirnika i elementy mocujące je do głowicy wirnika. Wirnik główny jest elementem tworzącym siłę nośną, ale również ją niwelującym. Przy dużych prędkościach cofająca się łopata wirnika głównego (obracająca się w kierunku przeciwnym do lotu śmigłowca) ma tendencję do przeciągnięcia. Końcówki szybko obracających się łopat często osiągają prędkości poddźwiękowe, powodując duży spadek sprawności łopaty, a po przekroczeniu prędkości dźwięku następuje gwałtowny wzrost oporu i spadek siły nośnej. Od lat 60. ubiegłego wieku trwały prace nad zwiększeniem prędkości poziomej śmigłowców. Jednym z zastosowanych rozwiązań było zainstalowanie w maszynie niewielkich skrzydeł, odciążających wirnik przy dużej prędkości, a tym samym pozwalających na zmniejszenie jego obrotów. Rozwiązanie takie nie zapewnia jednak znacznego przyrostu prędkości poziomej. Zdecydowanie bardziej efektywne okazało się być zainstalowanie dodatkowego napędu przeznaczonego do generowania mocy wykorzystywanej w locie poziomym i skrzydeł odciążających wirnik główny. Dodatkowy napęd w formie śmigła pchającego zainstalowanego na końcu belki ogonowej wykorzystano w konstrukcji Lockheed AH-56 Cheyenne. Śmigło zamontowane prostopadle do osi kadłuba, pełniące rolę śmigła pchającego, umożliwiającego osiąganie w locie dużej prędkości maksymalnej. Równolegle ze śmigłem pchającym, w konstrukcji AH-56 zastosowano również klasyczne śmigło ogonowe, kompensujące moment obrotowy. Z kolei w niezrealizowanym projekcie S-66 firmy Sikorsky, zamierzano zastosować pojedyncze śmigło ogonowe, zainstalowane na specjalnym przegubie, który podczas przechodzenia do lotu z dużą prędkością, odchylałby śmigło o 90° i w takim położeniu, pełniłoby ono rolę śmigła pchającego. Nieprzestawialne śmigło ogonowe zastosowano w śmigłowcach Piasecki 16H Pathfinder czy Piasecki X-49. Zamiast śmigła pchającego, konstruktorzy sięgnęli również po silniki odrzutowe. Takie rozwiązanie zastosowane w śmigłowcu Bell 533, Kaman Compound Seasprite, Lockheed XH-51A Compound, Sikorsky NH-3A czy dwuwirnikowym Sikorsky S-69. Do koncepcji dwuwirnikowego śmigłowca ale z dodatkowym śmigłem pchającym Sikorsky powrócił w swoim projekcie X2.
Projekt.
Inaczej do zagadnienia podeszli konstruktorzy europejscy. Prace nad nową maszyną rozpoczęły się w styczniu 2007 roku. Ich pomysłodawcą był francuski inżynier z Działu Innowacji firmy Eurocopter (obecnie Airbus Helicopters) Philippe Roesch. Idea rozwiązania, które zaproponował Roesch, opierała się na zrezygnowaniu z tylnego śmigła ogonowego, które wytwarza jałowy ciąg skierowany w bok śmigłowca, nieprzydatny w locie na wprost z dużą prędkością, i zastąpieniu go dwoma śmigłami, umieszczonymi po obydwu stronach kadłuba, wytwarzającymi ciąg do przodu. Dzięki takiemu rozwiązaniu, symetrycznie umieszczono śmigieł po obydwu stronach kadłuba, przy czym jedno ze śmigieł pracuje na większych kątach natarcia, a drugie na mniejszych. W ten sposób z jednej strony obydwa wirniki wytwarzają ciąg potrzebny do uzyskania dużej prędkości w locie postępowym, a z drugiej strony przeciwdziałają reakcji kadłuba na obracający się wirnik główny, tak samo jak umieszczone klasycznie z tyłu śmigło ogonowe. Po akceptacji pomysłu francuskiego inżyniera ruszyła budowa prototypu, który oparto o istniejącą konstrukcję śmigłowca AS365N3 Dauphin. Na końcach skrzydeł o ujemnym wzniosie, umieszczonych po obydwu stronach kadłuba zainstalowano śmigła, napędzane tymi samymi silnikami co wirnik główny, dwoma jednostkami Rolls-Royce Turbomeca RTM322-01/9a. Moc silników przenoszona jest na śmigła poprzez system wałów i przekładni planetarnych różnicujących moc w zależności od potrzeb. Zmodernizowany, pięciołopatowy wirnik główny pochodzi ze śmigłowca EC155. Zamiast śmigła ogonowego zainstalowano klasyczne usterzenie poziome z dwoma statecznikami pionowymi i sterami kierunku. Główną przekładnie pozyskano z maszyny Airbus Helicopters H175. W pracach projektowych nad maszyną, obok zespołu Eurocoptera, brali udział również naukowcy z Instytutu Maszyn Przepływowych Politechniki Łódzkiej. Naukowcy z Politechniki brali udział w pracach nad śmigłami aparatu, integracją silnika, zaprojektowali wloty powietrza do silników.
Próby w locie.
6 września 2010 roku prototypowa maszyna z rejestracją F-ZXXX, pilotowana przez Hervé Jammayraca, wzniosła się do swojego dziewiczego lotu. W 2012 roku ukończony prototyp odbył szereg lotów na terenie Stanów Zjednoczonych. Za sterami maszyny zasiadali amerykańscy przedstawiciele służb porządkowych, sił zbrojnych jak również piloci cywilni. Podczas pobytu w USA śmigłowiec wykonał ogółem 199 lotów trwających 155 godzin. W celu uzyskania jak największej prędkości lotu, dopracowano sylwetkę aerodynamiczną śmigłowca. Osłonięto owiewkami podwozie oraz piastę wirnika nośnego. 7 czerwca 2013 roku śmigłowiec osiągnął największą prędkość w locie poziomym wynoszącą 472 km/h. Kilka dni wcześniej, podczas płytkiego lotu nurkowego, maszyna osiągnęła prędkość 487 km/h. Tym samym pobijając dotychczasowy rekord prędkości dla śmigłowców bez dodatkowego napędu (boczne śmigła napędzane są przez te same silniki co wirnik główny). Program badań w locie X3 został zakończony w 2014 roku, a jedyny egzemplarz przekazano do Muzeum Lotnictwa i Astronautyki Le Bourget. Doświadczenia zdobyte przy projektowaniu i badaniach w locie śmigłowca X3 są wykorzystywane nad kolejną wersją maszyny z podobnym układem napędowym Airbusa, śmigłowcem Clean Sky 2.
W styczniu 2013 roku podlegające US Army centrum badań i rozwoju systemów lotniczych i rakietowych (AMRDEC - Aviation and Missile Research, Development, and Engineering Center), mieszczące się w Redstone Arsenal, zaprosiła do udziału w pierwszej fazie programu Joint Multi-Role (JMR - wspólna platforma wielozadaniowa) potencjalnych wykonawców do zgłaszania swoich projektów. Program JMR jest pilotażowym programem większego projektu Future Vertical Lift (FVL - przyszły transport pionowy). Jego celem jest zaprojektowanie i budowa maszyny pionowego startu i lądowania, która swoimi osiągami będzie znacznie przewyższać obecnie używane śmigłowce Sikorsky UH-60 Black Hawk, Boeing CH-47 Chinook i Boeing AH-64 Apache a w przyszłości jej wersje je zastąpią. Wśród zgłoszonych propozycji znalazła się między innymi konstrukcja X3, którą zgłosiła amerykańska filia Airbus Helicopters, EADS North America. Pod koniec tego samego roku Airbus wycofał się z projektu, oficjalnie motywując swoje stanowisko brakiem zgody na transfer technologii do Stanów Zjednoczonych, nieoficjalnie, uznaniem, iż X3 nie sprosta wymaganiom stawianym przez projekt.

</doc>
<doc id="3773173" url="https://pl.wikipedia.org/wiki?curid=3773173" title="Ignazio D'Agosto">
Ignazio D'Agosto



</doc>
<doc id="3773184" url="https://pl.wikipedia.org/wiki?curid=3773184" title="Komisja Polityki Senioralnej">
Komisja Polityki Senioralnej

Komisja Polityki Senioralnej (skrót PSN) – stała komisja sejmowa zajmująca się sprawami kształtowania polityki państwa dotyczącej osób starszych.
Skład.
Sejmową Komisję Polityki Senioralnej IX kadencji Sejmu powołano 13 listopada 2019 roku i tego samego dnia wybrano jej skład. Obecnie liczy ona 16 posłów.

</doc>
<doc id="3773187" url="https://pl.wikipedia.org/wiki?curid=3773187" title="Objawienie z Tre Fontane">
Objawienie z Tre Fontane

Objawienie z Tre Fontane – domniemane objawienie Matki Bożej 12 kwietnia 1947 roku, które miało miejsce w Rzymie.
Wydarzenie miało miejsce 12 kwietnia 1947 roku. Maryja, ukazując się Brunowi Cornacchioli, miała nazwać siebie "Panną Objawienia". Objawienia nie zostały uznane przez Kościół katolicki, ale w 1956 papież Pius XII pozwolił wybudować w miejscu kultu kaplicę, a opiekę nad sanktuarium powierzył Zakonowi Braci Mniejszych Konwentualnych. W 1997 papież Jan Paweł II zaaprobował nazwę miejsca kultu jako "Święta Maryja Trzeciego Tysiąclecia przy Trzech Fontannach" (wł. Santa Maria del Terzo Millennio alle Tre Fontane).
Historia objawienia.
Bruno Cornacchiola, po zawarciu małżeństwa, uczestniczył w wojnie hiszpańskiej. Pod wpływem żołnierza niemieckiego został adwentystą, fanatycznym przeciwnikiem Kościoła katolickiego. Jego żona Jolanta (1909–1976) trwała natomiast w wierze katolickiej.
Dnia 12 kwietnia 1947 Bruno wyruszył z trójką dzieci: Gianfranco (4-letni), Carlo (7-letni) i Isolą (10-letnia), do miejsca pielgrzymkowego w Rzymie nazywanego Tre Fontane (tradycyjne miejsce ścięcia św. Pawła Apostoła). Podczas odpoczynku w parku eukaliptusowym, Cornacchiola przygotowywał wystąpienie przeciwko wierze Kościoła katolickiego, podważające Dogmat o Niepokalanym Poczęciu Najświętszej Maryi Panny. Dzieci natomiast grały w piłkę. W pewnym momencie najmłodszy syn, Gianfranco, zniknął w poszukiwaniu piłki. Ojciec znalazł go klęczącego przed grotą, która znajdowała się w pobliżu, powtarzającego słowa: „Piękna Pani”. Rodzeństwo chłopca również upadło na kolana. Ojciec wszedł do groty i zobaczył Madonnę. Maryja jaśniała swoim pięknem. Była ubrana w długą białą suknię, przepasaną różowym paskiem. Jej głowę okrywał zielony płaszcz, opadający na ramiona, sięgający aż do jej bosych stóp. Spod płaszcza wystawały jej czarne włosy. Do piersi przyciskała Biblię, która oznaczała źródło Objawienia Bożego. Powiedziała:
"Ja jestem Panną Objawienia. Prześladujesz mnie. Teraz koniec! Wróć do Owczarni. To, co Bóg obiecał jest i pozostaje niezmienne: Pierwsze Piątki Miesiąca ofiarowane Najświętszemu Sercu Jezusa, które odprawiłeś, zachęcony przez twoją zatroskaną, trwającą w wierze małżonkę, zanim definitywnie wkroczyłeś na drogę błędu, uratowały Cię."
Bruno Cornacchiola słysząc te słowa, odczuwał wielką radość, a w grocie rozprzestrzeniał się przyjemny zapach. Zanim odeszła, Panna Objawienia zostawiła mu znak, rozwiewający jego wątpliwości potwierdzający wiarygodność przesłania boskiego, odrzucający zaś działanie szatańskie. Znak dotyczył zapowiedzi przyszłego spotkania Cornacchioli z kapłanem, który zweryfikuje prawdziwość objawienia. Cornacchiola został ponownie przyjęty do wspólnoty Kościoła katolickiego.
Cornacchiola miał kolejne objawienia, 6, 23 i 30 maja. Z czasem przygotowywał tekst, w którym opisywał swoje nawrócenie i ogłosił to przy wejściu do groty dnia 8 września 1948. Miejsce stało się celem pielgrzymek.
Cornacchiola spotkał się z Piusem XII 9 grudnia 1949. Wyznał papieżowi, że dziesięć lat wcześniej, po powrocie z wojny hiszpańskiej, miał zamiar go zabić. Po tym wydarzeniu została wyrzeźbiona statua Maryi, według wskazań Cornacchioli i została postawiona w grocie, gdzie następnie miały miejsce liczne uzdrowienia i nawrócenia.
12 kwietnia 1980, w 33. rocznicę objawień, 3 tysiące ludzi było świadkiem "cudu słonecznego", opisanego następnie w szczegółach. Zjawisko to powtórzyło się dwa lata później. Z tej okazji, Bruno Cornacchiola oznajmił, że otrzymał wiadomość, w której Madonna poprosiła go o zbudowanie sanktuarium w miejscu objawień. Wizjoner miał przez całą resztę swego życia widzenia prorocze dotyczące katastrofy lotniczej na Wzgórzu Superga (1949), wojny arabsko-izraelskiej (1973), zamach na Alda Moro (1978), zamachu na Jana Pawła II (1981), aż do katastrofy w Czarnobylu (1986) i zamachów 11 września 2001.
Przesłanie duchowe "Panny Objawienia" zainspirowało powołanie Wspólnoty Katechizującej „SACRI” (Schiere Arditi di Cristo Re Immortale) 12 kwietnia 1948 w Rzymie przez Bruno Cornacchiolę.

</doc>
<doc id="3773189" url="https://pl.wikipedia.org/wiki?curid=3773189" title="Jump scare">
Jump scare

Jump scare lub jolt scare – popularna technika wykorzystywana w filmach grozy oraz grach wideo, polegająca na nagłym ukazaniu przerażającego zdarzenia, obiektu lub postaci w sposób mający wywołać w odbiorcy strach, często wykorzystując przy tym głośny i przeraźliwy dźwięk bądź muzykę. Zwykle stosowana w taki sposób, by odbiorca nie spodziewał się jej pojawienia, tj. poprzedza ją kilkuminutowe rozluźnienie akcji, tak by wywołać jak największy szok. 
Obecnie wielu krytyków filmów i gier ocenia jump scare jako mało kreatywny i tani sposób, by spowodować u widza uczucie przerażenia.
Jump scare stosuje się również w popularnych w internecie screamerach.

</doc>
<doc id="3773191" url="https://pl.wikipedia.org/wiki?curid=3773191" title="WWE SmackDown Tag Team Championship">
WWE SmackDown Tag Team Championship

WWE SmackDown Tag Team Championship – światowy tytuł dywizji tag team profesjonalnego wrestlingu stworzony i promowany przez federację WWE, w brandzie SmackDown. Mistrzostwo jest bronione przez wrestlerów występujących w brandzie SmackDown i jest odpowiednikiem WWE Raw Tag Team Championship należącego do brandu Raw. Pasy mistrzowskie zostały zaprezentowane 23 sierpnia 2016 na odcinku tygodniówki "SmackDown Live". Obecnymi posiadaczami są The Usos, którzy są w swoim piątym panowaniu.
Historia.
W związku w powrotem podziału WWE na brandy i zorganizowania draftu, posiadacze WWE Tag Team Championship The New Day zostali przypisani na wyłączność do rosteru Raw, pozostawiając brand SmackDown bez mistrzostw dywizji tag team. W sierpniu 2016, generalny menadżer SmackDown Daniel Bryan oznajmił iż planuje wprowadzić ekskluzywne tytuły dla swojego rosteru. Tuż po gali SummerSlam na pierwszym odcinku tygodniówki "SmackDown", Bryan i komisarz SmackDown Shane McMahon przedstawili WWE SmackDown Tag Team Championship oraz ogłosili turniej wyłaniający pierwszych posiadaczy, gdzie finał odbył się na gali Backlash. Pierwszymi mistrzami stali się Heath Slater i Rhyno, którzy pokonali w finale The Usos.
Wygląd pasów mistrzowskich jest niemalże identyczny do WWE Raw Tag Team Championship, lecz skórzany pas jest niebieski zamiast czarnego, symbolizując przynależność do brandu SmackDown, zaś stalowe płyty są srebrne miast wykonanych z brązu. Tytuły tag teamowe brandu Raw zaktualizowano 19 grudnia 2016, gdzie na czerwonym skórzanym pasie zamieszczono stalowe płyty.
Panowania.
Na stan z było 26 panowań wśród 16 drużyn. Pierwszymi mistrzami zostali Heath Slater i Rhyno, którzy pokonali The Usos w finale turnieju na gali Backlash z 11 września 2016. The Usos posiadali tytuły rekordowe 182 dni, zaś ich trzy panowania trwały łącznie 380 dni (z czego rekord najdłuższego połączonego panowania dzielą z Xavierem Woodsem i Kofim Kingstonem z The New Day). Siódme panowanie New Day jest najkrótsze i wynosi 3 dni. Najstarszym mistrzem stał się Shane McMahon w wieku 49 lat, a najmłodszym jest Dominik Mysterio, który zdobył mistrzostwo w wieku 24 lat.
Obecnymi mistrzami są The Usos (Jey i Jimmy Uso), którzy są w swoim piątym panowaniu. Pokonali poprzednich mistrzów Dominika i Reya Mysterio na Money in the Bank, 18 lipca 2021. Na odcinku "SmackDown" 20 maja 2022, The Usos pokonali RK-Bro (Randy’ego Ortona i Riddle’a) i zdobyli Raw Tag Team Championship, należące wtedy do RK-Bro. Ta walka jest zaliczana jako walka unifikacyjna. Jednak, po walce, oba tytuły pozostają niezależnie aktywne, a The Usos są uznawani jako Undisputed WWE Tag Team Championi.

</doc>
<doc id="3773193" url="https://pl.wikipedia.org/wiki?curid=3773193" title="WWE SmackDown Women’s Championship">
WWE SmackDown Women’s Championship

WWE SmackDown Women’s Championship – tytuł mistrzowski profesjonalnego wrestlingu stworzony i promowany przez federację WWE. Mistrzostwo jest bronione przez wrestlerki występujące w brandzie SmackDown i jest odpowiednikiem WWE Raw Women’s Championship należącego do brandu Raw. Pas mistrzowski został zaprezentowany 23 sierpnia 2016 podczas tygodniówki "SmackDown Live". Obecną posiadaczką jest Liv Morgan, która jest w swoim pierwszym panowaniu.
Historia.
W związku w powrotem podziału WWE na brandy i zorganizowania draftu, posiadaczka WWE Women’s Championship Charlotte została przeniesiona do brandu Raw, pozostawiając roster SmackDown bez mistrzostwa kobiet. Tuż po gali SummerSlam podczas pierwszego odcinka tygodniówki "SmackDown Live", generalny menadżer SmackDown Daniel Bryan i komisarz SmackDown Shane McMahon przedstawili WWE SmackDown Women’s Championship. Ogłosili również, że pierwsza mistrzyni zostanie wyłoniona w walce pomiędzy Alexą Bliss, Becky Lynch, Carmellą, Naomi, Natalyą i Nikki Bellą podczas gali Backlash. Starcie wygrała Becky Lynch.
Tytuł dwukrotnie był stawką głównego wydarzenia sztandarowej gali WWE, WrestleManii. Po raz pierwszy na WrestleManii 35 (wraz z Raw Women's Championship) oraz na WrestleManii 37. 
Wygląd pasa.
Wygląd pasa mistrzowskiego jest niemalże identyczny do Women’s Championship z brandu Raw, lecz centralna i boczne stalowe płyty są koloru niebieskiego zamiast czerwonego, znaczące ekskluzywność do rosteru SmackDown. Tak jak w przypadku wielu innych tytułów federacji, po zmianie posiadaczki mistrzostwa, boczne blaszki z logiem są zmieniane na charakterystyczne dla wrestlerki grafiki.
Panowania.
Na dzień ogółem było 23 panowania między 12 wrestlerkami i 1 wakatem. Charlotte Flair posiadała tytuł rekordowo sześć razy. Bayley posiadała mistrzostwo najdłużej, bo 380 dni podczas drugiego panowania. Czwarte panowanie Charlotte było najkrótsze i trwało zaledwie 5 minut. Asuka jest najstarszą mistrzynią, która zdobyła tytuł w wieku 37 lat, a Alexa Bliss jest najmłodszą, gdy zdobyła go po raz pierwszy w wieku 25 lat.
Obecną mistrzynią jest Charlotte Flair, która jest w swoim siódnym panowaniu. Pokonała poprzednią mistrzynię Rondę Rousey na odcinku "SmackDown", 30 grudnia 2022.

</doc>
<doc id="3773195" url="https://pl.wikipedia.org/wiki?curid=3773195" title="Fetyszyzm (religioznawstwo)">
Fetyszyzm (religioznawstwo)

Fetyszyzm – jedna z pierwotnych form religii, w której przyjmuje się, że pewne obiekty naturalne lub stworzone przez człowieka mają nadprzyrodzone moce lub reprezentują bóstwa, które mogą być poprzez nie czczone. Obiekty takie nazywa się fetyszami.
Według czcicieli, fetysz jest obdarzony mocą magiczną, zawartą w obiekcie materialnym – nosicielu tej mocy. Moc, według takich wierzeń, można uwolnić poprzez rytuały okultystyczne – modlitwy i ofiary. Odróżnia się fetysze naturalne (np. kamienie, zęby) oraz zrobione przez człowieka (np. rzeźba). Ten drugi rodzaj fetyszu powinien przejść rytuał nadzielenia go mocą magiczną. Fetysze mogą być grupowe, indywidualne, apotropaiczne i chroniące.
Historiografia.
Określenie "fetysz" wywodzi się z fr. "fétiche", które pochodzi od port. "feitiço" – „amulet” lub „czary”, a to z kolei z łac. "facticius" – „sztuczny” i "facere" – „tworzyć”. Termin "fetysz" stosowali portugalscy żeglarze na określenie amuletów i talizmanów, a upowszechnił go w religioznawstwie Charles de Brosses za pośrednictwem publikacji "O kulcie fetyszów" z 1760 roku.
William Pietz, który przeprowadził rozległe badania etnograficzne, twierdzi że pojęcie to powstało u wybrzeży zachodniej Afryki w ciągu wieku szesnastego i siedemnastego. W swoich badaniach, Pietz rozróżnia, z jednej strony, stosowanie tego pojęcia na określenie właściwych obiektów afrykańskich, które mogą być nazywane fetyszami razem z rdzennymi teoriami o nich, a z drugiej strony stosowanie tego określenia do opisu idei – wyobrażenia rodzaju przedmiotu, do którego to wyobrażenia również ma zastosowanie ten termin. Według Pietza, postkolonialne pojęcie „fetyszu" wyłoniło się ze zderzenia kultur Europejczyków – społeczeństwa feudalnego z tradycją katolicką oraz Afrykańczyków – w specyficznym kontekście historycznym i w odpowiedzi na afrykańską kulturę materialną.
Na to zderzenie kultur, strach przed obcym i odmiennym oraz wynikające z niego demonizowanie rytuałów afrykańskich zwraca uwagę Stallybrass, który podsumowuje prace Pietza następująco: „Pietz pokazuje, że fetysz, jako koncepcja, został stworzony w celu demonizowania pozornie arbitralnego przywiązania ludzi z zachodniej Afryki do obiektów materialnych. Europejski podmiot ukonstytuował się w opozycji do zdemonizowanego fetyszyzmu poprzez wyparcie przedmiotu.”
Fetyszyzm jako prekursor mitologii i religii.
Fetyszyzm uważa się za jedną z pierwotnych form religii. Przykładami praktyk, w których aspektem jest fetyszyzm, są:
Fetyszyzm i totemizm były pierwszymi, prymitywnymi formami w ewolucji religii. Animizm uważa się za wyższe stadium rozwoju.
Fetyszyzm w różnych mitologiach.
Vodun.
Według mitologii dahomejskiej (ang. "Dahomey"), stwórca "Nana Buluku", za pośrednictwem swojego potomka zwanego "Mawu-Lisa", stworzył świat i wobec tego obiekty posiadają część boskich mocy.
Rdzenne religie Ameryki.
Fetysze były powszechne w rdzennych religiach amerykańskich i praktykach z nimi związanych. Niedźwiedź reprezentował szamana, bizon opiekuna, lew górski był wojownikiem, a wilk tropicielem.
Obiekty te przez wyznawców były uważane za posiadające nadprzyrodzoną energię. Plemię indiańskie Zuni uważało, że fetysze są prawdziwymi zwierzętami, które zostały zamienione w kamień przez Ojca-Słońce (zw. "Awonawilona") i chociaż nie żyją, to że ich siła życiowa nadal jest wewnątrz kamienia.
"Minkisi".
Tworzone i używane przez lud Bakongo zachodniego Zairu, nkisi (l. mn. "minkisi") jest rzeźbą, która zapewnia lokalne miejsce zamieszkania dla bytu duchowego. Chociaż niektóre minkisi były od zawsze antropomorficzne, to przypuszcza się, iż przed przybyciem Europejczyków w dziewiętnastym wieku, były one mniej realistyczne. Figurki te są bardziej realistyczne w rejonach nadbrzeżnych niż śródlądowych.
Europejczycy określali nkisi pojęciem „fetysze”, a czasami nazywali je również "idolami", gdyż niektórym nadawana jest forma przypominająca ludzi.
Mitologia rzymska.
Pierwotnym wizerunkiem staroitalskiego boga wojny – Marsa – był fetysz w postaci włóczni.
Inne.
Według mitologii ugaryckiej, Baal, za sprawą Anat, zdetronizował Ela i objął po nim panowanie nad światem. Kiedy w r. 219 n. e. sprowadzono do Rzymu kamiennego fetysza boga słońca El Gabala (lokalna forma kultu Baala), to w uroczystej procesji posągi wszystkich bogów Rzymu szły za nim.

</doc>
<doc id="3773198" url="https://pl.wikipedia.org/wiki?curid=3773198" title="Jumpscare">
Jumpscare



</doc>
<doc id="3773201" url="https://pl.wikipedia.org/wiki?curid=3773201" title="Dzmitryj Dziabiełka">
Dzmitryj Dziabiełka

Dzmitryj Uładzimirawicz Dziabiełka (biał. Дзмітрый Уладзіміравіч Дзябелка; ros. Дмитрий Владимирович Дебелка, "Dmitrij Władimirowicz Diebiełka"; ur. 7 stycznia 1976, zm. w lutym 2022) – białoruski zapaśnik walczący w stylu klasycznym. Brązowy medalista olimpijski z Sydney 2000 w kategorii 130 kg.
Jedenasty na mistrzostwach świata w 2003. Piąty na mistrzostwach Europy w 1998 i 2003. Drugi na akademickich MŚ w 1998. Drugi na igrzyskach Bałtyckich w 1997. Mistrz świata juniorów w 1994 roku.

</doc>
<doc id="3773202" url="https://pl.wikipedia.org/wiki?curid=3773202" title="Dmitry Debelka">
Dmitry Debelka



</doc>
<doc id="3773203" url="https://pl.wikipedia.org/wiki?curid=3773203" title="Dmitrij Diebiełka">
Dmitrij Diebiełka



</doc>
<doc id="3773205" url="https://pl.wikipedia.org/wiki?curid=3773205" title="Mawlid">
Mawlid



</doc>
<doc id="3773209" url="https://pl.wikipedia.org/wiki?curid=3773209" title="Don't Stop the Music">
Don't Stop the Music



</doc>
<doc id="3773215" url="https://pl.wikipedia.org/wiki?curid=3773215" title="Jan Kietliński">
Jan Kietliński

Jan Kietliński herbu Odrowąż – poseł województwa sandomierskiego na sejm 1550 roku, sejm 1556/1557 roku, sejm 1558/1559 roku, sejm piotrkowski 1562/1563 roku.
Był protestantem.

</doc>
<doc id="3773217" url="https://pl.wikipedia.org/wiki?curid=3773217" title="Stanisław Ruciński">
Stanisław Ruciński

Stanisław Ruciński (ur. 19 lipca 1931 w Golinie, zm. 23 marca 2014 w Warszawie) − polski pedagog, doktor habilitowany nauk humanistycznych w zakresie pedagogiki o specjalności pedagogika, teoretyk wychowania, fenomenolog-personalista, profesor Uniwersytetu Warszawskiego, Wyższej Szkoły Pedagogicznej Towarzystwa Wiedzy Powszechnej, Salezjańskiego Instytutu Wychowania Chrześcijańskiego, Wyższej Szkoły Nauk Społecznych − Pedagogium w Warszawie, członek Polskiego Towarzystwa Pedagogicznego, członek Zespołu Pedagogiki Chrześcijańskiej KNP PAN.
Życiorys.
W czasie II wojny światowej uczył się w ramach tajnego nauczania. Egzamin maturalny uzyskał kończąc klasę humanistyczną Liceum im. Karola Marcinkowskiego w Poznaniu w maju 1950 roku. W 1950 roku podjął studia pierwszego stopnia w zakresie nauk społecznych na Wydziale Filozoficzno-Społecznym Uniwersytetu Jagiellońskiego w Krakowie, które ukończył w roku 1953. Mimo uzyskanych bardzo dobrych wyników, a także poparcia ze strony prof. Stefana Szumana nie został zakwalifikowany (przez wszechwładne wówczas organizacje polityczne) na studia drugiego stopnia. Został skierowany do pracy w Państwowym Domu Dziecka w Skorogoszczy, gdzie na stanowisku wychowawcy pozostał do 1956 roku (podjął tam eksperyment polegający na przekazaniu samorządowi dziecięcemu autentycznej władzy w zakresie niektórych dziedzin życia domu). Po trzyletniej pracy wychowawczej studiował pedagogikę na Wydziale Psychologii i Pedagogiki Uniwersytetu Warszawskiego, którą ukończył napisawszy rozprawę magisterską w zakresie psychologii rozwojowej pod kierunkiem Marii Żebrowskiej. Po uzyskaniu magisterium z pedagogiki w roku 1958 powrócił do pracy wychowawczej, ucząc przez trzy lata matematyki i fizyki w szkole podstawowej w Konstancinie (przeprowadził tam eksperyment dotyczący zmiany sytuacji moralno-społecznej uczniów na lekcjach matematyki) oraz propedeutyki filozofii w Liceum w Skolimowie. W 1961 roku podjął studia doktoranckie w Polskiej Akademii Nauk, które zwieńczył napisaniem w roku 1965 dysertacji doktorskiej na temat sporu wokół etyki tomistycznej: „Przeciwstawienie etyki społecznych przeobrażeń i etyki doskonałości wewnętrznej” pod kierunkiem Bogdana Suchodolskiego. Od roku 1966 pracował w Katedrze Pedagogiki Ogólnej na Wydziale Pedagogicznym Uniwersytetu Warszawskiego, z którym był związany do 1996 roku. Habilitacja na Wydziale Pedagogicznym Uniwersytetu Warszawskiego z pedagogiki ogólnej w 1983 roku na podstawie rozprawy „Wychowanie jako wprowadzenie w życie wartościowe” (wyd. I. 1981, wyd. II. zmienione 1988) − zatwierdzona została przez Centralną Komisję Kwalifikacyjną w roku 1992. Po przejściu na emeryturę od 1996 roku pracował jako profesor w Wyższej Szkole Pedagogicznej Towarzystwa Wiedzy Powszechnej (1996–2005) oraz na stanowisku wykładowcy w Salezjańskim Instytucie Wychowania Chrześcijańskiego.

</doc>
<doc id="3773221" url="https://pl.wikipedia.org/wiki?curid=3773221" title="Wincenty Romanowski (ujednoznacznienie)">
Wincenty Romanowski (ujednoznacznienie)



</doc>
<doc id="3773222" url="https://pl.wikipedia.org/wiki?curid=3773222" title="Stanisław Lasocki">
Stanisław Lasocki



</doc>
<doc id="3773223" url="https://pl.wikipedia.org/wiki?curid=3773223" title="Stanisław Niedrwicki">
Stanisław Niedrwicki

Stanisław Niedrwicki herbu Ogończyk – poseł województwa sandomierskiego na sejm 1550 roku, sejm 1553 roku, sejm parczewski 1564 roku, sejm 1569 roku.

</doc>
<doc id="3773224" url="https://pl.wikipedia.org/wiki?curid=3773224" title="Mikołaj Oleśnicki (starszy)">
Mikołaj Oleśnicki (starszy)



</doc>
<doc id="3773231" url="https://pl.wikipedia.org/wiki?curid=3773231" title="Stefan Brzozowski">
Stefan Brzozowski



</doc>
<doc id="3773236" url="https://pl.wikipedia.org/wiki?curid=3773236" title="Korytnica-kúpele">
Korytnica-kúpele

Korytnica-kúpele – część miejscowości Liptovská Osada w powiecie Rużomberk, kraju żylińskim, w północnej Słowacji. Pod względem geograficznym znajduje się w dolinie potoku Medokýš w zachodniej części Niżnych Tatr.
Korytnica-kúpele to uzdrowisko z kilkoma źródłami wód mineralnych. Ma bogatą historię sięgającą XVI wieku. Woda mineralna z Korytnicy otrzymała w 1873 roku medal na światowej wystawie w Wiedniu, a w 1904 r. jako jedyna z wód europejskich w amerykańskim St. Louis. Ze źródła Wojciech wypływa woda mineralna o stałej temperaturze 5,4° C i jest to najzimniejsza z wszystkich wod mineralnych na Słowacji. W Korytnicy wybudowano dom uzdrowiskowy, w którym leczył się m.in. cesarz austro-węgierski Franciszek Józef I, a do 1974 r. do Korytnicy istniała wąskotorowa linia kolejowa. 
Po 1980 r. uzdrowisko w Korytnicy zaczęło podupadać, a w 2003 r. zostało zamknięte. W 2013 r. zostało wykupione przez pochodzącego z Chorwacji francuskiego przedsiębiorcę, który zrekonstruował cztery ujęcia wód mineralnych: Vojtech I., Vojtech II., Žofia, Jozef oraz Anton i otworzył pensjonat "Svätopluk" z restauracją i kawiarnią.
Obecnie w Korytnicy jest parking dla samochodów, działa pensjonat, restauracja i kawiarnia, a z ujęć wody można za darmo pobrać wodę mineralną. Z osady tej wychodzą szlaki turystyki pieszej i rowerowej w Niżne Tatry.

</doc>
<doc id="3773237" url="https://pl.wikipedia.org/wiki?curid=3773237" title="Mikołaj Oleśnicki">
Mikołaj Oleśnicki



</doc>
<doc id="3773241" url="https://pl.wikipedia.org/wiki?curid=3773241" title="Pieńki (Żeszczynka)">
Pieńki (Żeszczynka)

Pieńki – część wsi Żeszczynka w Polsce, położona w województwie lubelskim, w powiecie bialskim, w gminie Sosnówka.
W latach 1975–1998 Pieńki administracyjnie należały do województwa bialskopodlaskiego.
Wierni Kościoła rzymskokatolickiego należą do parafii Podwyższenia Krzyża Świętego.

</doc>
<doc id="3773244" url="https://pl.wikipedia.org/wiki?curid=3773244" title="Tour de Korea">
Tour de Korea

Tour de Korea – wieloetapowy wyścig kolarski rozgrywany w Korei Południowej. Jest on częścią UCI Asia Tour i posiada kategorię 2.1. Pierwsza edycja Tour de Korea miała miejsce w 2000 roku. Wyścig odbywa się co roku. Najwięcej zwycięstw posiada Koreańczyk Park Sung-baek.

</doc>
<doc id="3773248" url="https://pl.wikipedia.org/wiki?curid=3773248" title="Bruno Cornacchiola">
Bruno Cornacchiola

Bruno Cornacchiola, (ur. 9 maja 1913 w Rzymie, zm. 22 czerwca 2001 w Rzymie) – wizjoner, świadek objawień maryjnych w Rzymie przy Tre Fontane.
Życiorys.
Bruno Cornacchiola urodził się w Rzymie, 9 maja 1913 roku w ubogiej rodzinie, tak pod względem materialnym, jak i duchowym. Jego ojciec, często pijany, mało interesował się pięciorgiem swoich dzieci, a matka zabiegała o utrzymanie rodziny, dlatego również mało czasu miała dla dzieci.
Bruno jako 14-letni chłopiec opuścił swój rodzinny dom i żył jako włóczęga na ulicach Rzymu. W wieku 20 lat został powołany do wojska. W 1936 r., po odbyciu służby wojskowej, Bruno poślubił Jolantę Lo Gatto. Mieli czworo dzieci: Isola, Carlo i Gianfranco, a po nawróceniu Bruna przyszło na świat kolejne dziecko.
Bruno Cornacchiola brał udział jako ochotnik w wojnie hiszpańskiej. Tam poznał niemieckiego protestanta, który zaszczepił w nim nienawiść do papieża i Kościoła katolickiego. W 1938 r., w czasie pobytu w Toledo, Bruno kupił sztylet, na którym wygrawerował: "Śmierć papieżowi".
Po zakończeniu wojny w 1939 r. Bruno powrócił do Rzymu, gdzie pracował jako tramwajarz. Wstąpił do kościoła Adwentystów Dnia Siódmego. Pomimo starań podejmowanych przez małżonkę, nie wrócił on do Kościoła. Pod jej wpływem odprawił jednak nowennę dziewięciu Pierwszych Piątków Miesiąca ku czci Najświętszego Serca Pana Jezusa. 
W dniu 12 kwietnia 1947 r. był świadkiem objawień w grocie przy Trzech Fontannach w Rzymie. Po tych wydarzeniach nawrócił się, wrócił do Kościoła katolickiego i szerzył szczególny kult ku czci Eucharystii, Najświętszej Maryi Panny oraz podkreślał znaczenie papieża jako głowy Kościoła. Założył wspólnotę katechetyczną (wł. Associazione catechistica S.A.C.R.I.). Wygłosił wiele wykładów opowiadając historię swojego nawrócenia. Jego działania ewangelizacyjne stały się okazją do osobistego spotkania z papieżami: Piusem XII, Janem XXIII, Pawłem VI i Janem Pawłem II.
Bruno Cornacchiola zmarł 22 czerwca 2001 r..
Historia objawienia maryjnego.
W dniu 12 kwietnia 1947 r. wybrał się z trojgiem swoich dzieci na peryferie Rzymu – do Tre Fontane, aby tam w spokoju, przygotować swoje przemówienie; jednocześnie chciał spędzić trochę czasu ze swoimi dziećmi. Bruno szukał miejsca spokojnego, gdzie mógłby dokończyć swoje przemówienie podważające dogmat o Niepokalanym Poczęciu Najświętszej Maryi Panny, które miał wygłosić następnego dnia na Placu Czerwonego Krzyża w Rzymie (wł. Piazza della Croce Rossa). Zatrzymał się w lasku eukaliptusowym, obok starego opactwa i miejsca zwanego Tre Fontane (Trzy Źródła). Przeglądał Biblię i sporządzał notatki, podczas gdy dzieci grały w piłkę. Pracę Bruna przerwała prośba dzieci o pomoc w odnalezieniu piłki, która gdzieś zaginęła. Gdy znajdowali się w pobliżu groty skalnej, dzieci - kolejno jedno po drugim - padły na kolana, wyciągnęły ręce w kierunku groty i zaczęły powtarzać słowa: "Piękna Pani". Ojciec wszedł do groty, ale niczego nie widział. Próbował podnieść klęczące dzieci, ale były tak ciężkie, że nie był w stanie nic zrobić. Zaczął więc prosić Boga o łaskę rozeznania prawdy. Wówczas zobaczył Piękną Panią, stojącą w grocie, ubraną w białą suknię przepasaną różowym paskiem. Na ramionach miała zarzucony zielony płaszcz, sięgający aż do jej bosych stóp. Do piersi przyciskała obiema rękami księgę Pisma Świętego. Oznajmiła: "Ja jestem Panną Objawienia". Nakazała Brunowi wrócić do Kościoła katolickiego.

</doc>
<doc id="3773317" url="https://pl.wikipedia.org/wiki?curid=3773317" title="Dworek Podstarościch w Leżajsku">
Dworek Podstarościch w Leżajsku

Dworek Podstarościch w Leżajsku – drewniany, zrębowy, nieoszalowany, parterowy z mieszkalnym poddaszem, założony na planie zbliżonym do kwadratu, przykryty wysokim, czterospadowym dachem z lukarnami i powiekami, pokryty blachą (okapy wydatne oszalowane) podpiwniczony dom przy ulicy Słowackiego 2 w Leżajsku.
Jest to jeden z najstarszych budynków w mieście, wzniesiony z modrzewiowych bali w XVII wieku. Elewacja frontowa płd. oraz płn. trójosiowe: w środku zrębów słupowo-ramowe, przeszklone ganki z wejściami od frontu. Przy węgłach (na jaskółczy ogon) znajdują się otwory okienne. Elewacje wsch. i zach. są czteroosiowe z otworami okiennymi. Dookoła znajduje się murowany cokół oblicowany płytkami ceramicznymi. Są tu otwory okienne z ozdobnymi okiennicami. Wnętrze przedzielone obszerną przelotową sienią na osi środkowej, w której kominek ogrzewał niegdyś cały budynek. Wewnątrz w jednej z izb znajduje się piec z kafli malowanych w postacie ludzkie i zwierzęta (wykonany w końcu XIX wieku przez Wojciecha Krystyniackiego, garncarza leżajskiego). Stan zachowania budynku dobry. Wzmiankowany w 1759 roku w "Inwentarzu Starostwa Leżajskiego" jako tzw. Dworek Siestrzewitowski lub Zwoleński. Przebudowany na pocz. XX wieku. Remontowany w 1950 roku (zmiana pokrycia dachu, kryty kiedyś gontem) oraz w 1990. Jest on staropolskim zwyczajem zorientowany "na godzinę jedenastą", dzięki czemu wszystkie pomieszczenia domu są oświetlone przez słońce w określonych porach roku. Stanowi obecnie własność prywatną.

</doc>
<doc id="3773320" url="https://pl.wikipedia.org/wiki?curid=3773320" title="Renaissance Berkane">
Renaissance Berkane

Renaissance Sportive de Berkane (ar. النهضة الرياضية البركانية) znany także jako Nahdat Berkane – marokański klub piłkarski, grający w pierwszej lidze, mający siedzibę w mieście Berkane.
Historia.
Klub został założony w 1938 roku. W sezonie 1982/1983 Renaissance Berkane został wicemistrzem Maroka. Zdobył o 3 punkty mniej niż ówczesny mistrz Maghreb Fez. W 1987 roku klub dotarł do finału Pucharu Maroka. Przegrał w nim 0:3 z Kawkabem Marrakesz.
Stadion.
Swoje domowe mecze klub rozgrywa na stadionie o nazwie Stade Municipal de Berkane w Berkane, który może pomieścić 5000 widzów.

</doc>
<doc id="3773323" url="https://pl.wikipedia.org/wiki?curid=3773323" title="Nahdat Berkane">
Nahdat Berkane



</doc>
<doc id="3773341" url="https://pl.wikipedia.org/wiki?curid=3773341" title="Renaissance de Berkane">
Renaissance de Berkane



</doc>
<doc id="3773379" url="https://pl.wikipedia.org/wiki?curid=3773379" title="Denis Vrain-Lucas">
Denis Vrain-Lucas

Denis Vrain-Lucas (ur. 1818, zm. 1881) – francuski fałszerz źródeł historycznych.
Urodził się w chłopskiej rodzinie w Châteaudun niedaleko Chartres. Wcześnie opuścił wieś i udał się do Paryża, gdzie terminował jako asystent sędziego. Nie zrobiwszy kariery prawniczej zaczął wykorzystywać swoje umiejętności artystyczne, zarabiając na życie sporządzaniem kopii starych manuskryptów, które z czasem zaczął sprzedawać klientom jako oryginały.
W 1861 roku został przedstawiony sławnemu matematykowi Michelowi Chasles. Wykorzystując jego naiwność i pasję kolekcjonowania starożytności, zaczął dostarczać mu liczne sfabrykowane dokumenty historyczne, pochodzące jakoby ze zbiorów pewnego XVIII-wiecznego arystokraty. Początkowo sfałszował rzekomą korespondencję Moliera, Racine’a i Rabelaisa, z czasem zaczął tworzyć coraz bardziej fantastyczne dokumenty: listy Piłata na temat Jezusa, korespondencję Aleksandra Wielkiego z Arystotelesem i Sokratesa z Eurypidesem, czy nawet listy św. Piotra do Łazarza, Adama do Ewy i Kaina do Abla. Nie podejrzewający fałszerstwa Chasles zapłacił Vrainowi-Lucasowi za dostarczone manuskrypty łącznie ponad 100 tysięcy franków. Nie niepokoiły go zupełnie błędy historyczne takie jak wzmianki o kawie w korespondencji z początku XVII wieku, fakt że rzekome starożytne listy pisane są na papierze, ani to, że większość z nich sporządzona została w języku starofrancuskim.
Prawdziwą burzę wywołały ogłoszone przez Vraina-Lucasa rzekome listy wymieniane przez Pascala z Newtonem, przyznające francuskiemu uczonemu pierwszeństwo w odkryciu prawa powszechnego ciążenia. W toku debaty, pomimo kilku głosów za autentycznością korespondencji, uczeni ostatecznie uznali listy za sfałszowane nie tylko z powodu występujących w nich anachronizmów, ale także nieścisłości chronologicznych: Newton pisząc je musiałby być dzieckiem. Oskarżony o oszustwo Vrain-Lucas został postawiony przed sądem i w 1870 roku skazany na 2 lata więzienia. Po wyjściu na wolność dalej prowadził działalność o charakterze przestępczym.

</doc>
<doc id="3773413" url="https://pl.wikipedia.org/wiki?curid=3773413" title="North Coast">
North Coast

North Coast – przedsiębiorstwo założone w 1992 roku, zajmujące się dystrybucją produktów spożywczych.
Siedziba spółki znajduje się w Pruszkowie pod Warszawą, gdzie również zlokalizowany jest główny magazyn. North Coast SA specjalizuje się w dystrybucji produktów spożywczych, pochodzących głównie z Włoch: sprowadza m.in. produkty suche (np. oliwa z oliwek, makaron, ryż), produkty świeże (np. włoskie sery, nadziewany makaron czy desery), produkty mrożone (np. makarony, włoskie desery), napoje (kawa, woda, wino) oraz profesjonalne ekspresy do kawy i osprzęt. Przedsiębiorstwo importuje do Polski produkty wytwarzane przez ponad 70 producentów wyrobów spożywczych. Wśród klientów North Coast znajdują się sklepy wielkopowierzchniowe, tzw. nowoczesna dystrybucja, sieci sklepów delikatesowych, niezależne sklepy detaliczne oraz klienci rynku HoReCa. 
Historia.
Spółka North Coast powstała w 1992 roku. Pierwszymi włoskimi produktami wprowadzonymi na rynek polski w 1993 roku były konserwy z tuńczykiem i oliwa z oliwek. W latach 90. spółka nawiązała ścisłą współpracę z nowymi odbiorcami, zwłaszcza z sieciami hipermarketów, oraz uruchomiła pierwszy regionalny magazyn w Krakowie. W roku 1998 wprowadzono do oferty produkty świeże, m.in. oryginalny włoski ser mozzarella. Od 2004 roku do asortymentu wprowadzono mrożonki. 
W 2005 r. North Coast Spółka z ograniczoną odpowiedzialnością przekształciła się w North Coast Spółkę Akcyjną. 10 kwietnia 2006 roku North Coast zadebiutował na Giełdzie Papierów Wartościowych w Warszawie. W 2007 została utworzona grupa kapitałowa w wyniku nabycia udziałów w spółce Latteria Tinis, które nastąpiło 13 kwietnia 2007 roku oraz udziałów w spółce Habitat Investments w dniu 24 maja 2007 r. Na przełomie 2009 i 2010 roku została uruchomiona produkcja włoskich serów w zakładzie produkcyjnym w Rzepinie należącym do Latteria Tinis Sp. z o.o.
W 2015 roku North Coast SA wszedł do grupy Nuova Castelli, jednego z producentów i eksporterów włoskich serów.
Klienci.
North Coast zaopatruje w importowane produkty cztery grupy odbiorców:

</doc>
<doc id="3773436" url="https://pl.wikipedia.org/wiki?curid=3773436" title="Stanisław Kunicki (profesor)">
Stanisław Kunicki (profesor)

Stanisław Kunicki (ur. 3 maja 1859 w Brześciu, zm. 8 grudnia 1942 w Warszawie) – profesor Politechniki Warszawskiej, inżynier specjalista w zakresie budownictwa żelaznego.
Życiorys.
Urodził się 3 maja 1859 w Brześciu n. Bugiem, w rodzinie Konstantego Kunickiego h. Bończa (1825–1897) i Julii z Puczniewskich (zm. 1898). Ukończył II Korpus Kadetów w Petersburgu (1876). W 1881 roku skończył z odznaczeniem petersburski Instytut Inżynierów Dróg Komunikacji. W 1884 roku objął stanowisko asystenta przy Katedrze Mostów Instytutu. Jednocześnie rozpoczął pracę jako inżynier w wydziale mostów przy Ministerstwie Komunikacji. Prowadził również wykłady z mechaniki budowlanej w Instytucie Politechnicznym w Petersburgu.
W 1891 r. na podstawie rozprawy "O natężeniach powstających w dźwigarach mostów żelaznych wskutek sztywnych połączeń węzłowych prętów" otrzymał stopień naukowy adiunkta, zmieniony potem na stopień doktora nauk technicznych. W 1896 r. został profesorem nadzwyczajnym, a wkrótce profesorem zwyczajnym.
W 1912 r. został zasłużonym profesorem Instytutu Inżynierów Dróg Komunikacji w Petersburgu. 10 kwietnia 1919 roku został tam wybrany rektorem i godność tę piastował do 15 czerwca 1921 r. Pracę naukową i dydaktyczną łączył z praktyczną działalnością (od 1890 r.) w Technicznej Radzie Ministerstwa Komunikacji, której przewodniczył inny Polak – prof. Stanisław Kierbedź, a także w Radzie Inżynierskiej, prezesując równocześnie Komisji Mostowej tej Rady. Wchodził również w skład Komitetu Technicznego Ministerstwa Spraw Wewnętrznych, zajmując się w nim mostami.
Prof. S. Kunicki był w tym czasie autorem projektów dużych kolejowych mostów żelaznych, m.in. 19-przęsłowego o długości 1 km. Był ekspertem przy budowie mostów w Petersburgu, Władywostoku, na Wołdze i Amurze.
W końcu sierpnia 1921 roku prof. S. Kunicki powrócił do Polski, gdzie objął w 1922 r. stanowisko starszego referenta w Departamencie Budowy i Utrzymania Dróg Żelaznych Ministerstwa Kolei Żelaznych, które pełnił do 1924 r.
Pracę dydaktyczno-naukową kontynuował na Politechnice Warszawskiej od roku akademickiego 1922/23, na Wydziale Inżynierii Lądowej prowadząc wykłady i ćwiczenia z budownictwa żelaznego, natomiast na Wydziale Architektury ze statyki budowlanej. Prof. S. Kunicki opublikował przeszło 50 prac z dziedziny statyki budowli, budowy mostów i dróg żelaznych.
W czasopiśmie kół naukowych Politechniki Warszawskiej Ars Technica zamieścił serię artykułów pt. "W kwestii norm obliczania żelaznych mostów kolejowych", zaś Wydawnictwo Towarzystwa Bratniej Pomocy Studentów Politechniki Warszawskiej wydrukowało dwa konspekty jego wykładów "Linie wpływowe" i "Parcie ziemi na mury podporowe". Kilkakrotnie uczestniczył w międzynarodowych kongresach, m.in. w Paryżu i Londynie. Działał w Stowarzyszeniu Techników Polskich w Warszawie. Był członkiem i laureatem Société des Ingénieures Civils de France.
Był mężem Ludwiki Bizzarri.
Zmarł 8 grudnia 1942 r. w Warszawie, został pochowany na cmentarzu Powązkowskim (kwatera F/G-3-9,10).
Ważne publikacje.
W dorobku publikacyjnym S. Kunickiego znajdują się m.in.:
Wykłady:
Artykuły:

</doc>
<doc id="3773465" url="https://pl.wikipedia.org/wiki?curid=3773465" title="Athletissima 2016">
Athletissima 2016

Athletissima 2016 – mityng lekkoatletyczny, który odbył się w 25 sierpnia w Lozannie. Zawody były jedenastą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 3 rekordy narodowe w kategorii seniorów:

</doc>
<doc id="3773476" url="https://pl.wikipedia.org/wiki?curid=3773476" title="Rosyjska Formuła 3">
Rosyjska Formuła 3

Rosyjska Formuła 3 – cykl wyścigów samochodowych rozgrywanych w Rosji w latach 1997–2002 oraz 2008 według przepisów Formuły 3.
Historia.
W latach 1960–1987 z inicjatywy Centralnego Automotoklubu ZSRR organizowane były mistrzostwa Sowieckiej Formuły 3. Serię tę zniesiono po 1987 roku ze względu na organizację w ZSRR Formuły Wostok i Formuły Mondial. Jednocześnie w tym okresie rozgrywano mistrzostwa Rosyjskiej Federacyjnej Socjalistycznej Republiki Radzieckiej, będącej w istocie pojedynczymi wyścigami, przy czym początkowo organizowano łączone mistrzostwa Formuły 1, Formuły 2 i Formuły 3, a następnie również Formuły Easter.
Mistrzostwa Formuły 3 na terenie Rosji zostały wskrzeszone przez RAF w 1997 roku. Początkowo – do 1998 roku – organizowano również Puchar ASPAS. Po 2002 zaprzestano organizacji mistrzostw Rosyjskiej Formuły 3, zastępując ją Rosyjską Formułą 1600. Zawody rozgrywano później jeszcze przez jeden sezon – 2008.

</doc>
<doc id="3773496" url="https://pl.wikipedia.org/wiki?curid=3773496" title="Sowiecka Formuła 3">
Sowiecka Formuła 3

Sowiecka Formuła 3 – cykl wyścigów samochodowych rozgrywanych w ZSRR w latach 1960–1987 według przepisów Formuły 3.
Historia.
W październiku 1956 roku Centralny Automotoklub ZSRR (CAMK) został członkiem FIA. Wskutek tego przedstawiciele CAMK obejrzeli zachodnie wyścigi, w tym Grand Prix Wielkiej Brytanii Formuły 1. Pod wpływem tego postanowiono zreformować radzieckie sporty motorowe, tworząc mistrzostwa ZSRR w kilku klasach wyścigowych, w tym w Formule 3. Pierwszą edycję mistrzostw Sowieckiej Formuły 3 rozegrano w 1960 roku. Pierwszym mistrzem został Gieorgij Surguczew w NAMI 041M, wyposażonym w plastikową karoserię. Początkowo pojemność silników była ograniczona do 500 cm³ i używano jednostek motocyklowych. Jednakże w 1964 roku zwiększono limit dwukrotnie. Masa samochodów musiała wynosić wówczas minimum 400 kg. W sezonie 1971 zwiększono dopuszczalną pojemność do 1100 cm³, a dwa lata później – do 1300 cm³. Od roku 1978 pojemność silników była ograniczona do 2000 cm³. W tym okresie największą liczbę samochodów w serii stanowiły pojazdy marki Estonia wyprodukowane przez TARK, napędzane silnikami Łada. Serię zniesiono po 1987 roku ze względu na organizację w ZSRR Formuły Wostok i Formuły Mondial.
Seria została wskrzeszona już po rozpadzie ZSRR przez RAF jako Rosyjska Formuła 3.

</doc>
<doc id="3773499" url="https://pl.wikipedia.org/wiki?curid=3773499" title="Radziecka Formuła 3">
Radziecka Formuła 3



</doc>
<doc id="3773502" url="https://pl.wikipedia.org/wiki?curid=3773502" title="The Boys (album Girls’ Generation)">
The Boys (album Girls’ Generation)

The Boys – trzeci album studyjny południowokoreańskiej grupy Girls’ Generation, wydany 19 października 2011 roku przez wytwórnię SM Entertainment. Osiągnął 1 pozycję na listach przebojów w Korei Południowej. Album był promowany przez singel o tym samym tytule.
Album został wydany ponownie 8 grudnia 2011 roku pod nowym tytułem "MR.TAXI". Płytę promował singel "Mr. Taxi". Album "The Boys" sprzedał się w nakładzie egzemplarzy w Korei Południowej (stan na rok 2015).

</doc>
<doc id="3773525" url="https://pl.wikipedia.org/wiki?curid=3773525" title="Jacobus Albertus Bruwer">
Jacobus Albertus Bruwer

Jacobus Albertus Bruwer (ur. 1915, zm. 1971) – południowoafrykański astronom. Pracował w Union Observatory w Johannesburgu oraz jego placówce Leiden Southern Station w Hartbeespoort. Odkrył 4 planetoidy.
W uznaniu jego pracy jego nazwiskiem nazwano planetoidę (1811) Bruwer, zaś planetoidę (1607) Mavis nazwano imieniem jego żony.

</doc>
<doc id="3773530" url="https://pl.wikipedia.org/wiki?curid=3773530" title="Jacobus Bruwer">
Jacobus Bruwer



</doc>
<doc id="3773574" url="https://pl.wikipedia.org/wiki?curid=3773574" title="Sarmatia (album)">
Sarmatia (album)

Sarmatia – album studyjny Jacka Kaczmarskiego i Zbigniewa Łapińskiego wydany w 1994 roku przez Scutum i Pomaton EMI. Nagrań dokonano w studio Państwowej Wyższej Szkoły Muzycznej w Warszawie (obecnie to Uniwersytet Muzyczny Fryderyka Chopina) w grudniu 1993 i w styczniu 1994 roku. Okładkę płyty zaprojektował sam Jacek Kaczmarski wykorzystując fragment reprodukcji obrazu Jana Matejki „Studium zbroi Stefana Batorego” znajdującego się w Muzeum Narodowym w Krakowie oraz mapy Joana Blaeu „Polonia Regnum, et Silesia Ducatus”.
Twórcy.
Wykonawcy
Słowa
Muzyka:

</doc>
<doc id="3773575" url="https://pl.wikipedia.org/wiki?curid=3773575" title="Schindler Group">
Schindler Group



</doc>
<doc id="3773582" url="https://pl.wikipedia.org/wiki?curid=3773582" title="Linia Ch'ŏllima">
Linia Ch'ŏllima



</doc>
<doc id="3773584" url="https://pl.wikipedia.org/wiki?curid=3773584" title="T'ŏngil">
T'ŏngil



</doc>
<doc id="3773586" url="https://pl.wikipedia.org/wiki?curid=3773586" title="Kŏn'guk">
Kŏn'guk



</doc>
<doc id="3773613" url="https://pl.wikipedia.org/wiki?curid=3773613" title="Juan Patiño">
Juan Patiño

Juan Gabriel Patiño Martínez (ur. 29 listopada 1989 w Pirayú) – paragwajski piłkarz występujący na pozycji obrońcy, obecnie zawodnik meksykańskiego Chiapas.
Kariera klubowa.
Patiño pochodzi z miejscowości Pirayú i jest wychowankiem tamtejszego amatorskiego klubu Pirayú Sport. Stamtąd w wieku dwudziestu lat przeniósł się do ekipy Club Guaraní ze stołecznego Asunción, gdzie już kilka miesięcy później został włączony do seniorskiego zespołu przez szkoleniowca Félixa Darío Leóna. W paragwajskiej Primera División zadebiutował 11 kwietnia 2010 w wygranym 1:0 spotkaniu z Sol de América i już w tym samym, wiosennym sezonie Apertura 2010 zdobył z Guaraní mistrzostwo Paragwaju. Sam nie miał jednak większego udziału w tym sukcesie – zaledwie tydzień po debiucie zerwał więzadła krzyżowe w kolanie, przez co musiał pauzować przez ponad pół roku. Po rekonwalescencji powrócił jednak do wyjściowego składu i premierowego gola w najwyższej klasie rozgrywkowej strzelił 24 marca 2011 w wygranej 2:1 konfrontacji z Rubio Ñu.
W czerwcu 2011 Patiño ponownie stracił jednak miejsce w pierwszej jedenastce i przez kolejne trzy sezony pozostawał głównie rezerwowym Guaraní. W sezonie Apertura 2013 wywalczył z nim tytuł wicemistrzowski i sukces ten powtórzył również po upływie roku, podczas rozgrywek Apertura 2014 – jego wkład w te osiągnięcia był jednak minimalny (odpowiednio dwa i jedno ligowe spotkanie). Jego położenie odmieniło się dopiero w lutym 2015, kiedy to został kluczowym ogniwem defensywy w zespole prowadzonym przez Fernando Jubero, w sezonie Apertura 2015 zdobywając z Guaraní trzecie w swojej karierze wicemistrzostwo Paragwaju. Rok później został ściągnięty przez swojego rodaka – trenera José Cardozo – na wypożyczenie do meksykańskiego klubu Chiapas FC z miasta Tuxtla Gutiérrez. W tamtejszej Liga MX zadebiutował 16 lipca 2016 w przegranym 0:2 meczu z Américą.
Kariera reprezentacyjna.
W seniorskiej reprezentacji Paragwaju Patiño zadebiutował za kadencji argentyńskiego selekcjonera Ramóna Díaza, 5 września 2015 w przegranym 2:3 meczu towarzyskim z Chile.

</doc>
<doc id="3773647" url="https://pl.wikipedia.org/wiki?curid=3773647" title="Sowiecka Formuła 4">
Sowiecka Formuła 4

Sowiecka Formuła 4 (znana także jako Formuła Mołodieżnaja) – organizowana w latach 1964–1981 seria wyścigów samochodowych w ZSRR, przeznaczona dla młodych kierowców.
Historia.
Seria była przeznaczona dla młodych kierowców. Założeniem było ściganie się danego kierowcy w tej serii przez rok do dwóch lat i następnie awans do Sowieckiej Formuły 3 albo Sowieckiej Formuły 1. Pierwszym sezonem serii był 1964 rok, a pojemność silników była wówczas ograniczona do 500 cm³. Rok później zwiększono pojemność do 750 cm³, a w 1966 ponownie zmniejszono do 500 cm³.
W roku 1968 wprowadzono nowe przepisy, ograniczające pojemność silnika do 350 cm³, natomiast minimalna masa pojazdów wynosiła 200 kg. Samochody były produkowane przez TARK i nosiły oznaczenie Estonia 15. Napędzały je pochodzące z motocykla Jupiter. silniki IŻ o pojemności 347 cm³ i mocy 32 KM przy 6000 rpm. Samochody te ważyły 214 kg i były zdolne rozwinąć prędkość 150 km/h. W 1970 roku samochody Estonia 15 zostały nieznacznie zmodyfikowane i oznaczone jako 15M. Produkcji samochodów Formuły 4 zaprzestano w 1976 lub 1977 roku. W latach 1978–1979 nie rozegrano mistrzostw ze względu na przestarzałość konstrukcji Estonii 15.
Seria upadła po 1981 roku, ponieważ nie spełniała założeń. Znaczna część kierowców ścigała się w niej przez wiele sezonów i pod koniec lat 70. większość zawodników miała powyżej trzydziestu lat.

</doc>
<doc id="3773675" url="https://pl.wikipedia.org/wiki?curid=3773675" title="Skeptical Science">
Skeptical Science

Skeptical Science (czasami skracane jako SkS) jest naukowym blogiem i źródłem informacji związanych z klimatologią utworzonym w 2007r przez australijskiego bloggera i autora Johna Cooka. Oprócz artykułów związanych z bieżącymi wydarzeniami dotyczącymi klimatologii oraz ekonomicznych aspektów związanych z globalnym ociepleniem strona zawiera dużą liczbę analiz argumentów wysuwanych przez tych, którzy związani są z podnoszeniem kontrowersji wokół zmian klimatycznych oraz stoją w opozycji do stanowiska nauki względem globalnego ocieplenia.
Koncepcja serwisu.
John Cook utworzył Skeptical Science po tym jak przeczytał w 2007 r. przemówienie amerykańskiego senatora Jamesa Inhofe’a, w którym Inhofe stwierdził, że globalne ocieplenie to oszustwo. SkS w zamierzeniu ma być internetowym źródłem informacji, gdzie czytelnik może poznać naukowe odniesienie się do najbardziej powszechnych argumentów wytaczanych przeciwko ugruntowanej naukowej opinii w stosunku do globalnego ocieplenia. Strona zawiera obecnie ponad 160 artykułów, które odnoszą się do powszechnych argumentów krytykujących konsensus w sprawie globalnego ocieplenia. Wśród najbardziej znanych to: teza, jakoby za ocieplenie w XX i XXI wieku odpowiadało głównie Słońce lub że przyczyny globalnego ocieplenia są naturalne, lub że globalne ocieplenie nie będzie miało negatywnych skutków dla ludzkości. Każdy artykuł najpierw prezentuje cytat z wypowiedzi znanej osobistości, w którym formułowane jest jakieś stwierdzenie (w SkS określany jako „mit klimatyczny”), a następnie podawane jest krótkie podsumowanie zatytułowane: „co na ten temat mówi nauka”. Następnie są przedstawiane wyjaśnienia, przy czym dla części artykułów można wybrać poziom skomplikowania wyjaśnienia odnoszący się do trudności technicznej wyjaśnienia: podstawowy, średnio zaawansowany, zaawansowany.
Wyjaśnienia błędności mitów są zwykle formułowane poprzez podawanie kontrprzykładów, które pokazują, dlaczego mit jest błędny. Kontrprzykłady są oparte o artykuły naukowe z recenzowanych czasopism naukowych. Wiele artykułów zostało przetłumaczonych na różne języki (w tym na język polski). Serwis nie reklamuje się aktywnie w mediach, a John Cook skoncentrował się na takiej strukturze serwisu, która jest optymalna pod kątem wyszukiwarek internetowych.
Strona domowa serwisu zawiera także artykuły prezentowane jako blog. Autorami wpisów na blogu są osoby piszące w serwisie na stałe oraz gościnnie. Artykuły zamieszczane na blogu mogą być nowymi wyjaśnieniami mitów lub opiniami autorów na jakichś informacji związanych z klimatologią.
Projekty.
Poza zamieszczaniem na blogu wpisów, serwis publikuje też inne materiały, które stanowią głębszą analizę poszczególnych tematów. Są to te tematy, które spotkały się ze szczególnym zainteresowaniem. Wśród nich są „mity klimatyczne” formułowane przez amerykańskich polityków, weryfikacja przewidywań zmian klimatycznych formułowanych przez naukowców zajmujących się globalnym ociepleniem, jak i tych osób, które krytykują dowody wspierające antropogeniczne globalne ocieplenie (jak Richard Lindzen, John Christy, and Christopher Monckton).
W 2010 r. został opublikowany szczegółowy raport zatytułowany The Scientific Guide to Global Warming Skepticism. Raport został udostępniony do ściągnięcia z serwisu. Raport został napisany przez Johna Cooka i współautorów z serwisu. Jest podsumowaniem wielu z mitów klimatycznych wyjaśnionych na stronie wraz ze wskazaniem błędów logicznych występujących w krytyce teorii globalnego ocieplenia. Opracowanie zostało przetłumaczone na język polski.
W 2011 r. została wydana przez Earthscan książka "" autorstwa Johna Cooka i Haydn Washigton. Książka analizuje sposób w jaki manifestuje się denializm globalnego ocieplenia w działaniach rządów i opinii publicznej.
W 2013 r. Cook wraz ze współautorami opublikował artykuł naukowy w Environmental Research Letters (ERL) weryfikujący naukowy konsensus w sprawie globalnego ocieplenia. Praca opiera się na artykułach naukowych opublikowanych w recenzowanych czasopismach w latach 1991–2011. Artykuł był najczęściej pobieraną pracą spośród wszystkich opublikowanych artykułów oraz był szeroko cytowany w setkach artykułów w prasie, czasopismach, blogach i publikacjach naukowych na całym świecie. Został sklasyfikowany jako 11-ty najbardziej dyskutowany artykuł naukowy 2013 roku. Artykuł otrzymał nagrodę ' Najlepszy artykuł 2013' przyznawaną przez redakcję ERL.
W maju 2013r Skeptical Science doczekał się siostrzanego serwisu The Consensus Project. Celem serwisu jest uświadamianie opinii publicznej potwierdzonego konsensusu naukowego w kwestii globalnego ocieplenia, które przez niektórych bywa mylnie postrzegane jako kwestia wciąż niepewna i dyskutowana w środowisku naukowym. Luka pomiędzy faktycznym stanem nauki a postrzeganiem tego przez społeczeństwo nazywana jest Luką Konsensusu (‘Consensus Gap’). Luka ta jest także określana jako w języku angielskim jako Gateway Belief Model i dotyczy także innych odkryć naukowych.
W listopadzie 2013 r. Skeptical Science uruchomił element na stronie w formie widżetu, który w sposób wizualny przedstawia ilość nadmiarowego ciepła, które gromadzone jest przez ziemski system klimatyczny. Widżet może być wykorzystywany także na innych stronach.
W 2015 r. zespół Skeptical Science uruchomił kurs online na platformie EdX zatytułowany „Making Sense of Climate Science Denial”
Przyjęcie przez społeczność i motywacja.
Skeptical Science stał się dobrze znanym źródłem informacji dla osób chcących zrozumieć lub dyskutować na temat globalnego ocieplenia. Serwis jest chwalony za bezpośredni przekaz. Biolog morski Ove Hoegh-Guldberg scharakteryzował serwis jako „wiodący serwis zajmujący się tematyką zmian klimatu na świecie”. "The Washington Post" z kolei chwalił SkS jako „wiodący i najbardziej szczegółowy” serwis, który odnosi się do argumentów sceptyków globalnego ocieplenia. We wrześniu 2011 r. serwis otrzymał nagrodę Eureka Prize od Muzeum Australii w kategorii 'Advancement of Climate Change Knowledge’ (Postęp w Wiedzy o Zmianie Klimatu).
Cook jest z wykształcenia heliofizykiem, a jego motywacją są wierzenia chrześcijańskie. Jest jednym z wielu Chrześcijan, który publicznie mówi o naukowych odkryciach dotyczących antropogenicznego globalnego ocieplenia. Cook jest Ewangelikiem.
Finansowanie.
Skeptical Science nie jest związany z żadną organizacją polityczną, biznesowa lub charytatywną. Serwis nie posiada bannerów reklamowych i jest finansowany w całości przez Cooka i wpłaty czytelników. Autorzy serwisu, zarówno regularni, jak i goście, są wolontariuszami.

</doc>
<doc id="3773716" url="https://pl.wikipedia.org/wiki?curid=3773716" title="Tunel pod placem Pokoju Toruńskiego w Toruniu">
Tunel pod placem Pokoju Toruńskiego w Toruniu

Tunel pod placem II Pokoju Toruńskiego w Toruniu – tunel kolejowy w ciągu linii kolejowej nr 353 w Toruniu.
Lokalizacja.
Tunel znajduje się w centrum miasta, pod Placem II Pokoju Toruńskiego, w ciągu linii kolejowej nr 353 o znaczeniu państwowym, w sąsiedztwie zabytkowego wiaduktu drogowego i dworca Toruń Miasto.
Historia.
Tunel kolejowy, tzw. brama kolejowa, powstał w latach 1886–1889 w miejscu przecięcia się linii kolejowej, prowadzącej z Torunia Głównego w kierunku północnym (Malbork, Olsztyn i Sierpc) z umocnieniami fortu św. Jakuba.
Tzw. brama kolejowa, w której skład wchodzą: tunel, wiadukt oraz kaponiera jest częścią fortyfikacji pruskich z XIX wieku (Twierdza Toruń). Brama ta umożliwiała zamknięcie torowiska kolejowego od strony północnej, tym samym uniemożliwiając wjazd pociągów na stację Toruń Miasto.
Jest to jedyna zachowana do czasów współczesnych XIX-wieczna brama kolejowa.
W 1987 roku, w ramach prac związanych z elektryfikacją linii kolejowej 353 na odcinku Toruń Główny – Toruń Wschodni, w tunelu został rozebrany drugi tor, co wynikało ze zbyt wąskiego prześwitu owego tunelu.
19 lutego 2018 roku, w ramach przebudowy placu bp. Chrapka, w sąsiedztwie tunelu odkryto most stalowy z 1884 roku, wchodzący w skład wewnętrznego pierścienia Twierdzy Toruń. Most ten łączył obecną ul. Dobrzyńską i ul. Skrzyńskiego z drogą prowadzącą do fortu IV.

</doc>
<doc id="3773726" url="https://pl.wikipedia.org/wiki?curid=3773726" title="Radziecka Formuła 4">
Radziecka Formuła 4



</doc>
<doc id="3773756" url="https://pl.wikipedia.org/wiki?curid=3773756" title="Receptor 5-HT2A">
Receptor 5-HT2A

Receptor 5-HT2A, receptor serotoninowy 2A – białko transbłonowe kodowane u człowieka genem "HTR2A" w chromosomie 13, locus 13q14-q21, należące do rodziny receptorów serotoninowych. Jest głównym pobudzającym receptorem sprzężonym z białkami G dla serotoniny.
Funkcja.
Gen "HTR2A" koduje wielokrotnie przechodzące przez błonę komórkową białko transbłonowe pełniące funkcję receptora dla serotoniny (5-hydroksytryptaminy) sprzężonego z białkiem G, którego pobudzenie podwyższa komórkowy poziom trifosforanu inozytolu (IP3) i diacyloglicerolu (DAG).
Rozmieszczenie.
Receptor 5-HT2A występuje w wielu strukturach ośrodkowego układu nerwowego: w korze nowej (głównie przedczołowej, ciemieniowej i somatosensorycznej) i guzkach węchowych. Ich najgęstsze rozmieszczenie w dendrytach końcowych neuronów piramidowych V warstwy kory mózgowej może mieć związek z modulacją procesów poznawczych, za pośrednictwem glutaminianu i szeregu receptorów (5-HT1A, GABAA, A1, AMPA, mGluR2/3, mGlu5 i OX2).
Występuje również w dużych ilościach w płytkach krwi.
Znaczenie w psychofarmakologii.
Aktywacja 5-HT2A jest głównym mechanizmem działania psychodelików takich jak LSD, psylocyna czy meskalina. Antagonizm wobec 5-HT2A jest obok antagonizmu D2 jednym z mechanizmów działania atypowych leków przeciwpsychotycznych. Regulacja w dół i odwrażliwienie postsynaptycznych receptorów 5-HT2A towarzyszy przyjmowaniu leków przeciwdepresyjnych z grupy selektywnych inhibitorów wychwytu zwrotnego serotoniny (SSRI) - efekt ten zbiega się w czasie z efektem terapeutycznym (zwykle po kilku tygodniach), przypuszcza się więc, że odgrywa rolę w działaniu przeciwdepresyjnym.
Genetyka.
Odkryto ponad 250 polimorfizmów pojedynczego nukleotydu (SNP) w ludzkim genie "HTR2A". Najważniejsze z nich to A-1438G (rs6311), C102T (rs6313) i His452Tyr (rs6314). Badania przeprowadzone na populacji Koreańczyków wykazały związek polimorfizmu A-1438G z dużą depresją i zaburzeniem afektywnym dwubiegunowym. Wykazano słaby związek polimorfizmu C102T z zachorowaniem na schizofrenię. Znaleziono związek częstości polimorfizmów T102C i C1354T u osób po próbach samobójczych

</doc>
<doc id="3773763" url="https://pl.wikipedia.org/wiki?curid=3773763" title="Stanisław Kunicki">
Stanisław Kunicki



</doc>
<doc id="3773774" url="https://pl.wikipedia.org/wiki?curid=3773774" title="Alaksiej Miadzwiedzieu">
Alaksiej Miadzwiedzieu

Alaksiej Uładzimirawicz Miadzwiedzieu (biał. Аляксей Уладзіміравіч Мядзведзеў; ros. Алексей Владимирович Медведев, "Aleksiej Władimirowicz Miedwiediew"; ur. 5 października 1972) – radziecki, a od 1994 roku białoruski zapaśnik walczący w stylu wolnym. Dwukrotny olimpijczyk. Wicemistrz z Atlanty 1996 i szósty w Sydney 2000. Walczył w kategorii 130 kg.
Brązowy medalista mistrzostw świata w 1994. Drugi na mistrzostwach Europy w 1997. Uniwersytecki mistrz świata w 1996 i 1998. Trzeci na igrzyskach Bałtyckich w 1997 roku.

</doc>
<doc id="3773775" url="https://pl.wikipedia.org/wiki?curid=3773775" title="Aleksey Medvedev">
Aleksey Medvedev



</doc>
<doc id="3773808" url="https://pl.wikipedia.org/wiki?curid=3773808" title="Manchester United F.C. w europejskich pucharach">
Manchester United F.C. w europejskich pucharach

Występy w europejskich pucharach angielskiego klubu piłkarskiego Manchester United.

</doc>
<doc id="3773833" url="https://pl.wikipedia.org/wiki?curid=3773833" title="Torres Calcio Femminile">
Torres Calcio Femminile

Torres Calcio Femminile (znany też jako Torres) – włoski klub piłki nożnej kobiet, mający siedzibę w mieście Sassari na zachodzie kraju. Jest sekcją piłki nożnej kobiet w klubie Sassari Torres.
Historia.
Chronologia nazw: 
Stadion.
Klub rozgrywa swoje mecze domowe na stadionie Vanni Sanna w Sassari, który może pomieścić 12000 widzów.

</doc>
<doc id="3773835" url="https://pl.wikipedia.org/wiki?curid=3773835" title="Zaprzeczanie zmianie klimatu">
Zaprzeczanie zmianie klimatu



</doc>
<doc id="3773844" url="https://pl.wikipedia.org/wiki?curid=3773844" title="Sowiecka Formuła 2">
Sowiecka Formuła 2

Sowiecka Formuła 2 – organizowana w latach 1962–1975 seria wyścigów samochodowych w ZSRR.
Historia.
Centralny Automotoklub ZSRR (CAMK) w październiku 1956 roku został członkiem FIA. Następnie przedstawiciele CAMK odwiedzili kilka wyścigów międzynarodowych (w tym Grand Prix Wielkiej Brytanii Formuły 1) i postanowili zreformować radziecki motorsport. W tym celu utworzyli kilka klas wyścigowych, w tym Formułę 2. Postanowili, że w serii tej pojemność silników będzie ograniczona do 750 cm³. Jednakże wskutek braku silników seria nie wystartowała w zakładanym 1960 roku. Jedyne mistrzostwa według tych przepisów rozegrano w 1962 roku.
W 1964 roku wprowadzono nowe przepisy – pojemność silnika ograniczona do 1000 cm³, minimalna masa samochodu 420 kg, jednakże nie zorganizowano w ZSRR mistrzostw Formuły 2. Kolejna zmiana przepisów w 1966 roku (zwiększenie maksymalnej pojemności do 1600 cm³) również nie przyczyniła się do reaktywacji mistrzostw. Sowiecka Formuła 2 powróciła dopiero w 1971 roku i była organizowana do sezonu 1975.

</doc>
<doc id="3773845" url="https://pl.wikipedia.org/wiki?curid=3773845" title="Radziecka Formuła 2">
Radziecka Formuła 2



</doc>
<doc id="3773861" url="https://pl.wikipedia.org/wiki?curid=3773861" title="Sowiecka Formuła 5">
Sowiecka Formuła 5

Sowiecka Formuła 5 – cykl wyścigów samochodowych organizowany sporadycznie w ZSRR w latach 1961–1968.
Historia.
Pierwsza edycja cyklu miała miejsce w 1961 roku, wówczas pod nazwą „Swobodnaja formula”. Regulamin stanowił, iż pojemność silników nie może być mniejsza aniżeli półtora litra. W 1968 roku pojemność została ograniczona do 2500 cm³ (mistrzostwa Formuły 5 w tym sezonie rozegrano zamiast Formuły 1). Po 1968 roku zaprzestano organizacji serii.

</doc>
<doc id="3773863" url="https://pl.wikipedia.org/wiki?curid=3773863" title="Radziecka Formuła 5">
Radziecka Formuła 5



</doc>
<doc id="3773868" url="https://pl.wikipedia.org/wiki?curid=3773868" title="Mikołaj Szczęsny Potocki">
Mikołaj Szczęsny Potocki

Mikołaj Potocki herbu Pilawa (ur. 28 lutego 1845 r. w Tulczynie, zm. 3 czerwca 1921 r. w Paryżu) — hrabia we Francji znany jako "Félix-Nicolas Potocki".
Syn Mieczysława Potockiego i Emilii Świeykowskiej herbu Trzaska.
W 1861 roku zamieszkał we Francji, do której przybył wraz ze skonfliktowaną z jego ojcem matką. W 1872 roku Mikołaj ożenił się z Emmanuelą Pignatelli di Cerchiara, córką dawnego ambasadora Królestwa Neapolu w Rosji. Po śmierci ojca w 1878 roku, mimo złych relacji pomiędzy nimi, odziedziczył na mocy testamentu jego gigantyczny majątek.
W latach 80. XIX w. w pałacu Hôtel Potocki przy av. de Friedland 27 w Paryżu, jego żona urządziła znany w Paryżu salon literacki, w którym gromadziło się tzw. "braterstwo Machabeuszy", w tym Jacques-Émile Blanche, Jean Béraud, Paul Bourget, Albert Cahen, Elme-Marie Caro, Charles Ephrussi, Jean-Louis Forain, Henri Gervex, Frédéric Mistral, Guy de Maupassant, Robert de Montesquiou, Samuel Pozzi, Gustave Schlumberger, Charles-Marie Widor. Małżeństwo żyło osobno i Mikołaj głównie zajmował się polowaniem w lasach wokół swojego ulubionego pałacu La Grange Colombe pod Rambouillet, gdzie między innymi w 1907 roku gościł pianistę Artura Rubinsteina, który opisał to spotkanie we wspomnieniach.
W 1905 otrzymał serbski Krzyż Wielki Orderu Krzyża Takowy.
Zmarł bezpotomnie przekazując swój majątek i dzieła sztuki dalekiemu krewnemu Alfredowi Potockiemu z Łańcuta, który roztrwonił go po 1945 roku.
Mikołaja Potockiego pochowano na cmentarzu w Montrésor we Francji.

</doc>
<doc id="3773871" url="https://pl.wikipedia.org/wiki?curid=3773871" title="Rahkama">
Rahkama

Rahkama – niezamieszkana wieś w Estonii, w prowincji Parnawa, w gminie Vändra.

</doc>
<doc id="3773872" url="https://pl.wikipedia.org/wiki?curid=3773872" title="Rahnoja">
Rahnoja

Rahnoja – wieś w Estonii, w prowincji Parnawa, w gminie Vändra.

</doc>
<doc id="3773879" url="https://pl.wikipedia.org/wiki?curid=3773879" title="Rätsepa (Vändra)">
Rätsepa (Vändra)

Rätsepa – wieś w Estonii, w prowincji Parnawa, w gminie Vändra.

</doc>
<doc id="3773880" url="https://pl.wikipedia.org/wiki?curid=3773880" title="Reinumurru">
Reinumurru

Reinumurru – wieś w Estonii, w prowincji Parnawa, w gminie Vändra.

</doc>
<doc id="3773882" url="https://pl.wikipedia.org/wiki?curid=3773882" title="Knattspyrnufélagið Valur w europejskich pucharach">
Knattspyrnufélagið Valur w europejskich pucharach



</doc>
<doc id="3773885" url="https://pl.wikipedia.org/wiki?curid=3773885" title="Neil Ross">
Neil Ross

Neil Ross (ur. 31 grudnia 1944 w Londynie) – brytyjski aktor głosowy i dubbingowy.

</doc>
<doc id="3773889" url="https://pl.wikipedia.org/wiki?curid=3773889" title="Dzmitryj Diebiełka">
Dzmitryj Diebiełka



</doc>
<doc id="3773891" url="https://pl.wikipedia.org/wiki?curid=3773891" title="Madis Laiv">
Madis Laiv

Madis Laiv (ur. 1 czerwca 1937 w Tartu) – radziecki (estoński) kierowca wyścigowy.
Sukcesy.
Laiv zdobył tytuły mistrzowskie w następujących seriach:

</doc>
<doc id="3773895" url="https://pl.wikipedia.org/wiki?curid=3773895" title="Dytryk II (margrabia Łużyc)">
Dytryk II (margrabia Łużyc)

Dytryk II (Dytryk z Landsbergu) (zm. 9 lutego 1185 r. w klasztorze Petersberg) – margrabia Łużyc od 1156 r. z rodu Wettynów.
Życiorys.
Dytryk był drugim spośród synów margrabiego Miśni i Łużyc Konrada Wielkiego oraz Ludgardy z Ravensburga. Po śmierci ojca odziedziczył marchię łużycką oraz Eilenburg, a na swą siedzibę wzniósł zamek Landsberg. Ufundował także klasztor Dobrilugk. Był wiernym stronnikiem cesarza Fryderyka I Barbarossy i stał po jego stronie w zmaganiach z Henrykiem Lwem. Po śmierci Dytryka Łużyce przypadły jego młodszemu bratu, Dedo z Groitzsch.
Rodzina.
Pierwszą żoną Dytryka była Dobroniega Ludgarda, córka księcia polskiego Bolesława III Krzywoustego. Z tego związku pochodziła córka Gertruda (zakonnica) oraz syn Konrad (zginął podczas turnieju w 1175 r., przed śmiercią ojca). Dytryk odsunął Dobroniegę i związał się z Kunegundą, wdową po hrabim Plötzkau Bernardzie II. Z tego związku miał syna Dytryka, którego później legitymizował i który został biskupem Merseburga.

</doc>
<doc id="3773897" url="https://pl.wikipedia.org/wiki?curid=3773897" title="Rabi' al-awwal">
Rabi' al-awwal



</doc>
<doc id="3773898" url="https://pl.wikipedia.org/wiki?curid=3773898" title="KK Krka">
KK Krka



</doc>
<doc id="3773903" url="https://pl.wikipedia.org/wiki?curid=3773903" title="Chasson Randle">
Chasson Randle

Chasson Randle (ur. 5 lutego 1993 w Rock Island) – amerykański koszykarz, występujący na pozycjach rozgrywającego oraz rzucającego obrońcy.
10 stycznia 2017 podpisał 10-dniową umowę z zespołem Philadelphia 76ers, następnie 20 stycznia kolejną. 10 lutego został przypisany do zespołu D-League – Delaware 87ers. Kolejnego dnia 76ers powołali go ponownie. 23 lutego został zwolniony przez klub z Filadelfii. 27 lutego 2017 podpisał umowę z New York Knicks do końca sezonu.
7 października 2017 został zawodnikiem hiszpańskiego Realu Madryt.
20 września 2018 dołączył do obozu szkoleniowego Washington Wizards. 14 października został zwolniony. 30 października podpisał umowę do końca sezonu z zespołem ze stolicy USA. 12 listopada opuścił klub. 18 grudnia podpisał kolejną umowę z Wizards, tym razem do końca sezonu.
3 marca 2020 zawarł 10-dniowy kontrakt z Golden State Warriors.
15 lutego 2021 podpisał umowę z Orlando Magic na występy zarówno w NBA, jak i zespole G-League – Lakeland Magic.

</doc>
<doc id="3773911" url="https://pl.wikipedia.org/wiki?curid=3773911" title="Alternate picking">
Alternate picking

Alternate picking jest techniką gry na gitarze, która polega na szarpaniu struny zamiennie w górę i dół w ciągłym przebiegu, jest to najpopularniejsza metoda gry z kostką. Jeśli ta technika jest prezentowana w pojedynczej nucie w wysokim tempie, można nazwać ją również tremolo picking.

</doc>
<doc id="3773913" url="https://pl.wikipedia.org/wiki?curid=3773913" title="Tremolo picking">
Tremolo picking



</doc>
<doc id="3773916" url="https://pl.wikipedia.org/wiki?curid=3773916" title="Serie A (piłka nożna kobiet)">
Serie A (piłka nożna kobiet)

Serie A – najwyższa w hierarchii klasa żeńskich ligowych rozgrywek piłkarskich we Włoszech, będąca jednocześnie najwyższym szczeblem centralnym (I poziom ligowy), utworzona w 1968 roku i zarządzana przez Federazione Italiana Giuoco Calcio (FIGC), a wcześniej przez dwie osobne federacje FICF i UISP (do 1973), a potem wspólnie pod egidą FFIUGC (do 1986). Zmagania w jej ramach toczą się cyklicznie (co sezon) i przeznaczone są dla 12 najlepszych krajowych klubów piłkarskich. Jej triumfator zostaje Mistrzem Włoch, zaś najsłabsze drużyny są relegowane do Serie B (II ligi włoskiej).
Historia.
Pierwszy sezon rozegrany został w roku 1968 i był osobno organizowany przez 2 federacje FICF i UISP. Dopiero od 1974 rozgrywki prowadzono wspólnie pod egidą FFIUGC. Od sezonu 1986/87 do 2017/18 rozgrywki organizowały Federazione Italiana Giuoco Calcio-Lega Nazionale Dilettanti (FIGC-LND). Od sezonu 2018/19 organizacją rozgrywek zarządza oddział piłki nożnej kobiet FIGC.
System rozgrywek.
Rozgrywki składają się z kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze - jeden w roli gospodarza, drugi jako goście. Zajęcie pierwszego miejsca po ostatniej kolejce spotkań oznacza zdobycie tytułu Mistrzów Włoch w piłce nożnej kobiet. Zajęcie ostatnich miejsc wiąże się ze spadkiem drużyn do Serie B.
Statystyka.
Klasyfikacja według klubów.
W dotychczasowej historii Mistrzostw Włoch na podium oficjalnie stawało w sumie 44 drużyny. Liderem klasyfikacji jest Torres, który zdobył 7 tytułów mistrzowskich.
"Stan na 7 maja 2022."
Uczestnicy.
Jest 121 zespołów, które wzięły udział w 90 ligowych Mistrzostwach Włoch, które były prowadzone od 1974 aż do sezonu 2021/22 łącznie. Żaden z zespołów nie był obecny w każdej edycji. W latach 1968-1973 mistrzostwa rozgrywane były w grupach oraz osobno przez różne federacje, dlatego nie brane do statystyk.
Pogrubione zespoły biorące udział w sezonie 2021/22.

</doc>
<doc id="3773921" url="https://pl.wikipedia.org/wiki?curid=3773921" title="Meeting de Paris 2016">
Meeting de Paris 2016

Meeting de Paris 2016 – mityng lekkoatletyczny, który odbył się w 27 sierpnia w Paryżu. Zawody były dwunastą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono: 1 rekord świata, 2 rekordy kontynentu oraz 2 rekordy krajowe, a także wyrównano jeden rekord krajowy.

</doc>
<doc id="3773924" url="https://pl.wikipedia.org/wiki?curid=3773924" title="Sowiecka Formuła 3 Sezon 1969">
Sowiecka Formuła 3 Sezon 1969

Sezon 1969 był dziesiątym sezonem Sowieckiej Formuły 3.

</doc>
<doc id="3773926" url="https://pl.wikipedia.org/wiki?curid=3773926" title="Henryk Pijanowski">
Henryk Pijanowski

Henryk Pijanowski (ur. 31 grudnia 1937) – polski aktor, reżyser teatralny - lalkarz oraz lektor filmowy. Absolwent Wyższej Szkoły Teatralnej. Najpierw występował w spektaklach telewizyjnych, następnie pracował jako lektor. Oprócz seriali telewizyjnych i animowanych, czyta także audiobooki.
Filmografia.
Animacja lalek.
Źródło:
Odznaczenia.
Źródło:

</doc>
<doc id="3773934" url="https://pl.wikipedia.org/wiki?curid=3773934" title="Kościół Chrystusa Króla w Leśnej">
Kościół Chrystusa Króla w Leśnej

Kościół Chrystusa Króla – rzymskokatolicki kościół pomocniczy należący do parafii św. Jana Chrzciciela w Leśnej.
Historia i architektura.
Świątynia była wzmiankowana w 1346 roku, obecna została wzniesiona pod koniec XVI wieku, przebudowano ją w latach 1852-1853 i odbudowano po zniszczeniach wojennych w latach 1961-1962. Kościół jest murowany, dwunawowy, o korpusie trójprzęsłowym, częściowo oskarpowanym, i prostokątnym prezbiterium przechodzącym w półkolistą absydę, posiada wieżę na planie kwadratu od strony zachodniej. Wnętrze jest nakryte sklepieniami krzyżowymi, w nawach jest podparte czworobocznymi filarami. Na ścianach zewnętrznych zachowały się kamienne epitafia i płyty nagrobne z XVI-XVIII wieku.
W murze jest umieszczony krzyż pokutny razem z aureolą.

</doc>
<doc id="3773938" url="https://pl.wikipedia.org/wiki?curid=3773938" title="FC Rosengård">
FC Rosengård

FC Rosengård – szwedzki klub piłki nożnej kobiet, mający siedzibę w mieście Malmö na południu kraju. Jest sekcją piłki nożnej kobiet w klubie FC Rosengård 1917.
Historia.
Chronologia nazw: 
Stadion.
Klub rozgrywa swoje mecze domowe na stadionie Malmö IP w Malmö, który może pomieścić 7600 widzów.

</doc>
<doc id="3773940" url="https://pl.wikipedia.org/wiki?curid=3773940" title="Sassari Torres CF">
Sassari Torres CF



</doc>
<doc id="3773941" url="https://pl.wikipedia.org/wiki?curid=3773941" title="Aleksy Cieciszowski">
Aleksy Cieciszowski

Aleksy Cieciszowski herbu Roch II (Kolumna) – chorąży liwski.
Poseł ziemi liwskiej na sejm 1553 roku.

</doc>
<doc id="3773943" url="https://pl.wikipedia.org/wiki?curid=3773943" title="Malcolm Marmorstein">
Malcolm Marmorstein

Malcolm Marmorstein (ur. 9 sierpnia 1928 w Jersey City, zm. 21 listopada 2020) – amerykański scenarzysta i reżyser filmowy.

</doc>
<doc id="3773944" url="https://pl.wikipedia.org/wiki?curid=3773944" title="Stabæk IF (piłka nożna kobiet)">
Stabæk IF (piłka nożna kobiet)



</doc>
<doc id="3773945" url="https://pl.wikipedia.org/wiki?curid=3773945" title="Jaylen Brown">
Jaylen Brown

Jaylen Marselles Brown (ur. 24 października 1996 w Marietta) – amerykański koszykarz, występujący na pozycji niskiego skrzydłowego, obecnie zawodnik Boston Celtics.
W 2015 wystąpił w meczu wschodzących gwiazd - Nike Hoop Summit oraz McDonald’s All-American.
Statystki w NBA.
"Na podstawie basketball-reference.com, stan na koniec sezonu 2019/20"

</doc>
<doc id="3773946" url="https://pl.wikipedia.org/wiki?curid=3773946" title="LdB FC Malmö">
LdB FC Malmö



</doc>
<doc id="3773947" url="https://pl.wikipedia.org/wiki?curid=3773947" title="Wojciech Liguda">
Wojciech Liguda

Wojciech Liguda (ur. w 1853 r. w Winowie pod Opolem, zm. 1922) – polski działacz narodowy i społeczny, związany z powiatem opolskim. Wieloletni organizator polskich pielgrzymek do Barda i Wambierzyc, Piekar, Góry Św. Anny i innych sanktuariów.
Jeden z najbliższych współpracowników Bronisława Koraszewskiego, założyciela Gazety Opolskiej, działającego na rzecz utrzymania polskości ludu śląskiego.
Wstęp.
Od momentu założenia w 1891 r. Towarzystwa Polsko-Katolickiego w Opolu był członkiem, potem sekretarzem i wiceprezesem tej organizacji. Podczas zebrania założycielskiego W. Liguda wypowiedział się: "„Mówią ludzie, jako z polską mową daleko zajść nie można. A przecież można z nią zajść aż do Nieba, a dowodem tego Święci polscy, którzy po polsku żyli, po polsku się modlili."”
Działacz polityczny angażujący się w wybory do Sejmu Pruskiego ("Landtagu") i Parlamentu Niemieckiego ("Reichstagu") najpierw jako członek Powiatowego Komitetu Wyborczego partii Centrum (partii katolików), a potem w pierwszym Komitecie Wyborczym Ludu Polskiego na okręg opolski Aktywnie uczestniczył w opolskich wiecach politycznych. Dnia 10 marca 1901 r. w obecności ok. 800 osób skrytykował obowiązujący system oświaty krzywdzący jego zdaniem śląskie dzieci, gdyż muszą one uczyć się religii w obcym im języku, a „wskutek niezrozumienia religii w języku niemieckim robi się z nich socyalistów”. W dalszym ciągu swej wypowiedzi Liguda zwrócił uwagę, że „Dziś nie tylko szkoła germanizuje, germanizacja wkrada się powoli i do Kościoła, popierana przez księży germanizatorów”, co spowodowało gwałtowny protest obecnego na wiecu księdza Myśliwca, opolskiego proboszcza. Pomimo przytoczenia dowodów germanizacji duchowny opuścił salę. W okresie przedplebiscytowym opowiadając się za przyłączeniem Górnego Śląska (w tym rodzinnego Winowa pod Opolem) do Polski wziął wraz z rodziną udział w wielotysięcznej manifestacji polskiej z okazji rocznicy uchwalenia Konstytucji 3 maja, która odbyła się 2 maja 1920 roku. Manifestacja została zaatakowana przez niemieckie bojówki, a w obronie uczestniczących w niej kobiet i dzieci wystąpił również Liguda, co zapamiętał organizator marszu, Szymon Koszyk. Za swoją propolską postawę w okresie III powstania śląskiego (V-VI 1921r.) represjonowany musiał się ukrywać.
Od 1897 roku Liguda był aktywnym działaczem gospodarczym w placówkach polskich w Opolu: uczestniczył przy założeniu Banku Ludowego w Opolu; członek rady nadzorczej Banku Rolników w Opolu, wiceprezes powiatowego Związku Kółek Rolniczych w Opolu w 1921 r. Od 1913 r. udziałowiec i członek rady nadzorczej spółki „Nowiny. Towarzystwo wydawnicze z ograniczoną poręką”, powstałej w miejsce „Drukarni Spółkowej Spółdzielni zapisanej z ograniczoną poręką „Nowiny”, wydające od 1911 r. w Opolu polską gazetę w duchu endeckim, z Franciszkiem Kurpierzem i Franciszkiem Lerchem na czele.
Nekrolog Wojciecha Ligudy opublikowany przez redakcje polskich gazet na Górnym Śląsku w grudniu 1922 r. (pisownia oryginalna):
„"Nieubłagana śmierć wyrwała spośród nas dzielnego Polaka, lubianego powszechnie obywatela, śp. Wojciecha Ligudę z Winowa. Będąc jeszcze w sile wieku śp. Wojciech kroczył na czele szermierzy sprawy narodowej. Przy zakładaniu instytucyi polskich w Opolu czynny zawsze biorąc udział, zyskiwał sobie szacunek. Życie jego jednak często zaćmiewał smutek. Wojna światowa wzięła mu drogich synów, śp. dr. Franciszka i śp. Karola. Trzecie syn postradał na wojnie nogę. Te ciężkie ciosy wstrząsnęły nader silnym organizmem śp. Wojciecha. Zachorował i juz nie wyleczył się na dobre. Niechaj pamięć o Zmarłym przyświeca młodym pokoleniom i wskazuje im drogę postępu.- Wieczny odpoczynek racz mu dać Panie!”"
Życie rodzinne i prywatne.
Wojciech Liguda urodził się w średniozamożnej rodzinie chłopskiej. Wieś należała do parafii Św. Krzyża w Opolu. Żona, Rozalia urodziła mu czterech synów (Franciszka, Karola, Emanuela i Alojzego) oraz trzy córki (Franciszkę, Otylię i Zofię) Źródłem utrzymania rodziny była praca w gospodarstwie rolnym. Wojciech Liguda zmarł na raka żołądka w parę miesięcy po podziale Górnego Śląska pomiędzy Niemcy a Polskę. Rodzinny dom Ligudów wraz z całym powiatem opolskim pozostał w granicach Niemiec.
Najbardziej znanym członkiem rodziny stał się Alojzy Liguda, zakonnik-werbista, od 1999 r. błogosławiony Kościoła Katolickiego jako męczennik zamordowany w niemieckim obozie koncentracyjnym w Dachau. Za działalność na rzecz polskości więzieni byli również wnukowie Wojciecha Ligudy (dzieci Karola): Bolko Liguda (zginął wcielony do kompanii karnej niemieckiego Wehrmachtu) i Bronisława Liguda-Kozak. W niemieckim obozie koncentracyjnym Dachau zakończył życie pozostający pod dużym wpływem Wojciecha jego zięć (mąż Otylii), Józef Baron – śląski powstaniec. Przed aresztowaniem zdołał uchronić się najstarszy zięć Wojciecha Ligudy, aktywny działacz Związku Polaków w Niemczech Jakub Wilczek. Syn Józefa i Otylii Baronów, również Józef, w okresie II wojny światowej zaangażowany w działalność Armii Krajowej w Opolu, został w ostatnich latach swojego życie kronikarzem Rodu Ligudów.

</doc>
<doc id="3773949" url="https://pl.wikipedia.org/wiki?curid=3773949" title="Rafinha (ur. 1992)">
Rafinha (ur. 1992)

Rafinha, właśc. Rafael Diniz Alves e Silva (ur. 21 czerwca 1992 w São Paulo) – brazylijski piłkarz występujący na pozycji ofensywnego pomocnika, obecnie zawodnik meksykańskiego Chiapas.
Kariera klubowa.
Rafinha jest wychowankiem klubu Grêmio Osasco Audax, gdzie jako osiemnastolatek został wypatrzony przez wysłanników portugalskiego giganta – FC Porto, dołączając do tego zespołu na zasadzie wypożyczenia. W sezonie 2010/2011 jako czołowy zawodnik (29 meczów/13 goli) zdobył ze swoją kategorią wiekową juniorskie mistrzostwo Portugalii, lecz bezpośrednio po tym powrócił do Audax. Kilka miesięcy później został włączony do pierwszej drużyny, występującej wówczas w drugiej lidze stanowej. W 2012 roku dotarł z nią do finału stanowego pucharu – Copa Paulista, natomiast w 2013 roku z trzeciego miejsca wywalczył z Audax awans do pierwszej ligi stanowej – Campeonato Paulista. Świetne występy gracza zaowocowały wypożyczeniem do grającej w pierwszej lidze ogólnokrajowej drużyny AA Ponte Preta z miasta Campinas. W Campeonato Brasileiro Série A zadebiutował 8 czerwca 2013 w przegranym 0:2 spotkaniu z Botafogo, zaś ogółem grał w niej trzy miesiące jako rezerwowy.
W październiku 2013 Rafinha udał się na krótkoterminowe wypożyczenie po raz kolejny, tym razem do drugoligowego klubu Guaratinguetá Futebol. Mimo regularnej gry nie zdołał go jednak uchronić przed spadkiem na trzeci szczebel rozgrywek na koniec sezonu 2013 i bezpośrednio po relegacji powrócił do Audax. Tam z kolei spędził pół roku, po czym znów zasilił Guaratinguetę na zasadzie wypożyczenia, gdzie jako podstawowy pomocnik spędził pół roku w trzeciej lidze brazylijskiej, bez poważniejszych osiągnięć. W marcu 2015 podpisał trzyletnią umowę z zespołem Athletico Paranaense z siedzibą w Kurytybie, lecz nie potrafił przebić się do wyjściowej jedenastki i już cztery miesiące później został wypożyczony do drugoligowego ABC FC z miasta Natal. Na koniec sezonu 2015 spadł z nim do trzeciej ligi krajowej. Bezpośrednio po tym zanotował jeszcze dwa kilkumiesięczne, średnio udane epizody na wypożyczeniach – w Associação Ferroviária de Esportes z ligi stanowej oraz drugoligowym Ceará SC z Fortalezy.
Latem 2016 Rafinha został graczem meksykańskiego zespołu Chiapas FC z siedzibą w Tuxtla Gutiérrez.

</doc>
<doc id="3773963" url="https://pl.wikipedia.org/wiki?curid=3773963" title="Fortuna Hjørring">
Fortuna Hjørring

Fortuna Hjørring – duński klub piłki nożnej kobiet, mający siedzibę w mieście Hjørring na północy kraju.
Historia.
Chronologia nazw: 
Stadion.
Klub rozgrywa swoje mecze domowe na stadionie Hjørring w Hjørring, który może pomieścić 7500 widzów.

</doc>
<doc id="3773967" url="https://pl.wikipedia.org/wiki?curid=3773967" title="Aleksandr Tairow">
Aleksandr Tairow

Aleksandr Jakowlewicz Tairow, właśc. "Kornblit" (ros. Александр Яковлевич Таиров (Корнблит), ur. w Romnach lub w Równem, zm. 25 września 1950 w Moskwie) – rosyjski aktor, reżyser i reformator teatru.
Życiorys.
W 1905 debiutował jako aktor, a w 1908 jako reżyser, do 1913 pracował w różnych teatrach, m.in. 1906–1907 w petersburskim Teatrze Wiery Komissarżewskiej i w 1913 w moskiewskim Wolnym Teatrze J. Mardżanowa. W 1914 wspólnie z Alisą Koonen i grupą młodych aktorów założył Teatr Kameralny w Moskwie i kierował nim do 1949. Był przeciwnikiem teatru umownego Meyerholda i naturalizmu (utożsamianego przez siebie z realizmem Stanisławskiego), dążył do stworzenia teatru syntetycznego, w którym tekst literacki miał być jednym z równorzędnych elementów (obok ruchu, gestu, mimiki, muzyki, dekoracji, światła i kostiumów) tworzących spektakl. Współpracował z wybitnymi kompozytorami i plastykami, m.in. z A. Ekster przy inscenizacji sztuki J. Anienskiego "Famira Kifared" (1916) i "Salome" Wilde’a (1917). Był jednym z najwybitniejszych przedstawicieli reformy teatru z początku XX w. – jako pierwszy zastosował na scenie kubistyczne dekoracje i kostiumy, a w komponowaniu świateł scenicznych korzystał z pomocy A. Appii i A. Salzmana. Wprowadził do repertuaru rosyjskiego teatru sztuki E. O’Neilla – m.in. "Pożądanie w cieni wiązów" (1926), P. Claudela – "Zwiastowanie" (1920), G.B. Shawa – "Święta Joanna" (1924) i B. Brechta – "Opera za trzy grosze" (1930). Jego program artystyczny, opozycyjna wobec idei Stanisławskiego teoria tzw. neorealizmu, który w jego koncepcji miał wnikać w istotę rzeczywistości, a nie ją imitować, i zainteresowania repertuarowe preferujące dramaty poetyckie, spowodowały nasilające się ataki polityczne, w związku z którymi w latach 30. odszedł od neorealizmu na rzecz „realizmu konkretnego” i wprowadził do repertuaru dramaturgię o tematyce rewolucyjnych przemian w Rosji, jednak mimo to do końca twierdził, że „realizm zaczyna się tam, gdzie się kończy imitacja”. Jego najważniejsze spektakle to powstałe w pierwszym okresie jego działalności "Śakuntala Kalidasy" (1914), "Salome" O. Wilde’a (1917), "Fedra" J. B. Racine'a (1921) i "Burza" A. Ostrowskiego (1924). Z późniejszych przedstawień do historii teatru przeszła "Tragedia optymistyczna" W. Wiszniewskiego (1933) z Alisą Koonen w roli Komisarza. A. Tairow opublikował "Notatki reżysera" (1921, wyd. rozsz. 1970, wyd. pol. 1978). Został pochowany na Cmentarzu Nowodziewiczym.

</doc>
<doc id="3773969" url="https://pl.wikipedia.org/wiki?curid=3773969" title="Narciarstwo wodne na Igrzyskach Panamerykańskich 2015">
Narciarstwo wodne na Igrzyskach Panamerykańskich 2015

Narciarstwo wodne na Igrzyskach Panamerykańskich 2015 odbywało się w dniach 20–23 lipca 2015 roku na Ontario Place West Channel będącym częścią jeziora Ontario w Toronto. Trzydziestu dziewięciu zawodników obojga płci rywalizowało łącznie w dziewięciu konkurencjach.

</doc>
<doc id="3773970" url="https://pl.wikipedia.org/wiki?curid=3773970" title="Linköpings FC">
Linköpings FC

Linköpings FC – szwedzki klub piłki nożnej kobiet, mający siedzibę w mieście Linköping na południu kraju. Jest sekcją piłki nożnej kobiet w klubie Linköpings HC.
Historia.
Chronologia nazw: 
Stadion.
Klub rozgrywa swoje mecze domowe na stadionie Linköping Arena w Linköpingu, który może pomieścić 8500 widzów.

</doc>
<doc id="3773976" url="https://pl.wikipedia.org/wiki?curid=3773976" title="Eduardo Zaplana">
Eduardo Zaplana

Eduardo Andrés Julio Zaplana Hernández-Soro (ur. 3 kwietnia 1956 w Kartagenie) – hiszpański polityk, prawnik i samorządowiec, działacz Partii Ludowej, parlamentarzysta, w latach 1995–2002 prezydent Walencji, od 2002 do 2004 minister pracy i spraw społecznych.
Życiorys.
Kształcił się początkowo na Universidad de Valencia, następnie ukończył studia prawnicze na Universidad de Alicante. Od 1977 działał w Unii Demokratycznego Centrum, był m.in. sekretarzem generalnym organizacji młodzieżowej w Alicante. Był urzędnikiem w resorcie transportu, łączności i turystyki w okresie rządu Adolfo Suáreza, po czym po rozpadzie UCD zajął się praktyką adwokacką. Do aktywności politycznej powrócił pod koniec lat 80., wstępując do Partii Ludowej i stając na czele struktur PP w prowincji Alicante.
W latach 1991–1994 był alkadem miasta Benidorm, w 1993 został przewodniczącym ludowców w Walencji. W 1995 wybrany w skład regionalnych kortezów, a następnie przy wsparciu regionalnej partii Unión Valenciana powołany na prezydenta Walencji. Uzyskał reelekcję po wyborach w 1999. Reprezentował hiszpański samorząd w Komitecie Regionów.
W lipcu 2002 dołączył do rządu José Maríi Aznara jako minister pracy i spraw społecznych. Urząd ten sprawował do kwietnia 2004. Od września 2003 był jednocześnie rzecznikiem prasowym rządu. W 2004 wybrany do Kongresu Deputowanych VIII kadencji, pełnił funkcję rzecznika prasowego frakcji poselskiej PP. W 2008 z powodzeniem ubiegał się o reelekcję, rezygnując jednak z mandatu wkrótce po wyborach.
Po odejściu z polityki objął kierownicze stanowisko w Telefónice.

</doc>
<doc id="3773982" url="https://pl.wikipedia.org/wiki?curid=3773982" title="Hans Moser (producent)">
Hans Moser (producent)

Hans Moser, pseud. Sascha Alexander (ur. 30 września 1944 w Hanowerze, zm. 2 lipca 2016 tamże) – niemiecki producent, reżyser, edytor, fotograf i wydawca czasopism pornograficznych.
Życiorys.
W 1981, za pośrednictwem fotografa Petera M. Filipa, poznał Teresę Orlowski, która wcześniej pracowała w barze w Duisburgu. Wkrótce podjęli współpracę. Pierwszy fotografował ją w swoich magazynach porno, a potem w jej pierwszym filmie "Idź do niego" ("Go For It", 1983). Pobrali się w Las Vegas w 1982 roku.
W 1982 w Hanowerze Hans Moser wraz ze swoją żoną wszystkie swoje pieniądze przeznaczyli na Project Studio jako producenci filmów hardcorowych na kasetach wideo VHS. Wytwórnia VTO (Verlag Teresa Orlowski / Video Teresa Orlowski) podbiła międzynarodowy rynek wideo, a Orlowski natychmiast stała się gwiazdą. Moser wyreżyserował serię "Foxy Lady 1-12" (1984–86), w której Teresa Orlowski występowała w roli głównej. W filmach brali udział także m.in.: Blake Palmer, Christoph Clark, Peter North, Rocco Siffredi, Ron Jeremy czy Sean Michaels. Zrealizował też koprodukcję amerykańsko-niemiecką "Born for Love" (1987) z Sibylle Rauch, Johnem Leslie, Karin Schubert, Joeyem Silverą, Elle Rio, Jamie Summers, Tomem Byronem i Sharon Kane.
W 1990 ich małżeństwo rozpadło się. Moser ożenił się 13 stycznia 1991 z brytyjską gwiazdą porno Sarah Louise Young i założył nową własną wytwórnię SLY. Tymczasem, i to małżeństwo zakończyło się rozwodem.
Kilka lat później, wspólnie z innymi producentami, próbował, jednak z niewielkim powodzeniem, wykreować kolejną gwiazdę Ginę Wild (Michaela Schaffrath). Moser próbował również realizować filmy z amerykańskimi gwiazdami z Los Angeles, współpracując z Hollywood Casting Agents.
Moser chciał odbudować karierę Teresy Orlowski, ale odmówiła. W latach 1989–1990 w Hamminkeln prowadził klub „Traumland II”, gdzie pojawiło się kilka gwiazd porno.
Zmarł 2 lipca 2016 w Hanowerze na zawał mięśnia sercowego w wieku 71 lat.

</doc>
<doc id="3773985" url="https://pl.wikipedia.org/wiki?curid=3773985" title="Ximo Puig">
Ximo Puig

Ximo Puig, właśc. Joaquín Francisco Puig Ferrer (ur. 4 stycznia 1959 w Morelli) – hiszpański polityk, dziennikarz i samorządowiec, działacz Hiszpańskiej Socjalistycznej Partii Robotniczej (PSOE), parlamentarzysta krajowy i regionalny, od 2015 prezydent Walencji (przewodniczący Generalitat Valenciana).
Życiorys.
Z zawodu dziennikarz, pracował w lokalnej prasie, agencji prasowej oraz stacjach radiowych Radio Popular i Antena 3 Radio. Zaangażował się w działalność polityczną w ramach Hiszpańskiej Socjalistycznej Partii Robotniczej. W latach 1983–1986 zasiadał w kortezach Walencji. Następnie zatrudniony w administracji rządu regionalnego jako dyrektor generalny odpowiedzialny za współpracę instytucjonalną i politykę informacyjną. W 1995 został wybrany na alkada Morelli, swoją rodzinną miejscowością zarządzał do 2012. Od 1999 do 2011 ponownie sprawował mandat posła do parlamentu Walencji.
W wyborach w 2011 został wybrany do Kongresu Deputowanych X kadencji. W 2012 objął funkcję przewodniczącego PSPV, organizacji PSOE w Walencji, rezygnując w tym samym roku ze stanowisko burmistrza Morelli.
W wyborach regionalnych w 2015 ponownie uzyskał mandat deputowanego na poziomie regionu. W czerwcu tegoż roku przy wsparciu m.in. ugrupowania Compromís powołany na prezydenta Walencji. W 2019 ponownie został posłem do parlamentu regionalnego, pozostał następnie na funkcji prezydenta Walencji.

</doc>
<doc id="3773986" url="https://pl.wikipedia.org/wiki?curid=3773986" title="Janusz z Uppsali">
Janusz z Uppsali

Janusz z Uppsali, również Jan Polak herbu Pelikan (zm. 8 września 1297 w Anagni) – polski dominikanin, misjonarz, arcybiskup Uppsali oraz prymas Szwecji, błogosławiony Kościoła katolickiego.
Żywot.
Janusz, znany także pod imieniem Jan Polak pochodził z rycerskiej rodziny herbu Pelikan. Pod wpływem postaci późniejszego świętego - Jacka Odrowąża przywdział habit dominikański, stając się tym samym jednym z najbliższych współpracowników tegoż charyzmatycznego dominikanina ze Śląska. Jacek widząc zapał młodego towarzysza wybrał go jako jednego z krzewicieli dominikańskiego zakonu. Janusz wyjechał do Szwecji, gdzie w mieście Uppsala ewangelizował tamtejszą ludność. Jako jeden z pierwszych ze swego zakonu przyjął godność biskupią obejmując biskupstwo Aboeńskie. Obowiązki duszpasterskie miał wykonywać starannie i troskliwie, przez co zyskał sobie sympatię i poważanie wiernych. Po śmierci biskupa Farlera za zgodą i pożądaniem ludności, a także za przyzwoleniem królewskim został arcybiskupem Uppsali i pierwszym Prymasem Szwecji. 
W czasie jego pobytu w Szwecji wybudowano wiele kościołów, a wspólnota dominikańska znacznie się rozwinęła. Błogosławiony Janusz pod koniec życia udał się w podróż do Francji, po drodze zatrzymując się w mieście Anagni, gdzie miał odebrać paliusz od papieża. Tam zmęczony długą podróżą i trudem misyjnym, prawdopodobnie będąc już w sile wieku, zmarł 8 września 1297 roku. Jego relikwie przeniesiono do Szwecji, gdzie spoczęły w klasztornym grobie, który jednak został zniszczony kilkaset lat później w wyniku reformacji. Po jego śmierci natychmiast zrodził się kult, a przy jego grobie miały dziać się liczne cuda i niewytłumaczalne zjawiska.

</doc>
<doc id="3773988" url="https://pl.wikipedia.org/wiki?curid=3773988" title="Jun Takami">
Jun Takami

, właśc. – japoński pisarz i poeta.
Życiorys.
Jego ojciec Sannosuke Sakamoto był gubernatorem Fukui, merem Nagoi, pisał wiersze po chińsku. Takami zaczął pisać opowiadania już w szkole średniej, chcąc rozliczyć się z bolesnymi doświadczeniami z dzieciństwa – nigdy nie spotkał się z ojcem. 
Takami studiował anglistykę na Uniwersytecie Tokijskim. Na początku lat dwudziestych uległ wpływom pisarzy awangardowych i lewicowych. Po skończeniu studiów w 1930 zainteresował się dadaizmem, marksizmem i anarchizmem. Uczestniczył w lewicowym ruchu społeczno-kulturowym i tworzył głównie literaturę proletariacką. Po aresztowaniu za działalność związkową wyrzekł się swoich poglądów i został zwolniony. Te doświadczenia i związane z nimi rozterki i cierpienia moralne opisał w powieści "Kokyū wasureubeki" (Można zapomnieć starego przyjaciela, 1935–1936), zaliczanej do gatunku "tenkō-bungaku" ("literatura o nawróceniu"). W swojej twórczości umiejętnie łączył elementy autobiograficzne z obserwacjami wewnętrznych przeżyć japońskiego intelektualisty i opisami życia tokijczyków np. w "Ikanaru hoshi-no-shita-ni" (Pod jaką gwiazdą, 1939–1940) oraz analizą wydarzeń historycznych "Iyana kanji" (Nieprzyjemne uczucia, 1960–1963). Opublikował także zbiory poezji "Jumoku-ha" (Szkoła drzew, 1947) i "Shi-no fuchi yori" (Na krawędzi śmierci, 1964).

</doc>
<doc id="3773992" url="https://pl.wikipedia.org/wiki?curid=3773992" title="Medokýš">
Medokýš

Medokýš – potok w zachodniej części Niżnych Tatr na Słowacji. Jest prawobrzeżnym dopływem Korytnicy. Cała jego zlewnia znajduje się w obrębie miejscowości Liptovská Osada.
Medokýš ma źródła na wysokości około 1200 m n.p.m. w żlebie Pustá oddzielającym północno-zachodnie podnóża szczytów Prašivá (1652 m) i Mała Chochula (1720 m). Zasilany jest także potokami odwadniającymi szczyty Magurka (1126 m), Fedorka (1304 m), Baba (1120 m) i Skorušová (1348 m). Wszystkie zasilające go cieki łączą się z sobą w kotlince uzdrowiska Korytnica-kúpele. Stąd potok spływa w kierunku zachodnim i na wysokości około 740 m uchodzi do Korytnicy.
W zlewni potoku Medokýš znajdują się wody mineralne uznawane za jeden z najlepszych na Słowacji. W uzdrowisku Korytnica-kúpele są cztery ujęcia tych wód; Vojtech I., Vojtech II., Žofia, Jozef a Anton.

</doc>
<doc id="3773999" url="https://pl.wikipedia.org/wiki?curid=3773999" title="Izumo Takeda II">
Izumo Takeda II

 – japoński dramatopisarz.
Był synem kierownika teatru Takemoto-za w Osace, po śmierci którego przejął jego prowadzenie. 
Napisał lub uczestniczył w pisaniu 28 sztuk bunraku, później zaadaptowanych również dla teatru kabuki. Jego działalność w znacznym stopniu przyczyniła się do rozkwitu teatru bunraku. Trwale popularne stały się zwłaszcza sztuki, których był współautorem z Senryū Namiki (Sōsuke Namiki, 1695–1751) i Shōraku Miyoshi (1696?–1772), m.in.: "Yoshitsune sembon-zakura" ("Yoshitsune, czyli tysiąc wiśni", 1747) i "Kanadehon chūshingura" ("Wzory liter, czyli skarbiec wiernych wasali", 1748). 
Po jego śmierci jego syn (noszący, jak jego ojciec i dziad, to samo imię i nazwisko) działający u schyłku popularności bunraku musiał zaakceptować przekształcenie Takemoto-za w teatr kabuki, a później zrezygnował z dalszego prowadzenia teatru.

</doc>
<doc id="3774001" url="https://pl.wikipedia.org/wiki?curid=3774001" title="Jennifer Azzi">
Jennifer Azzi

Jennifer Azzi (ur. 31 sierpnia 1968 w Oak Ridge) – amerykańska koszykarka występująca na pozycji rozgrywającej, mistrzyni olimpijska i świata, członkini Galerii Sław Żeńskiej Koszykówki.

</doc>
<doc id="3774002" url="https://pl.wikipedia.org/wiki?curid=3774002" title="Yumeji Takehisa">
Yumeji Takehisa

 – japoński malarz, twórca drzeworytów, poeta.
Odwiedził Stany Zjednoczone, Europę i Tajwan, w 1901 roku zamieszkał w Tokio.
Tworzył projekty książek i okładek czasopism oraz ilustracje (rysunki, karykatury). W 1909 roku przedstawił pierwszą serię swoich drzeworytów, wzbudzając żywą reakcję publiczności. Malował głównie piękne kobiety, łącząc wpływy zachodniej sztuki z przełomu XIX i XX w. z japońską wrażliwością i stylem ukiyo-e. Pisał również prozę i poezję.
Zobacz też.
Kawaii (Japonia)

</doc>
<doc id="3774008" url="https://pl.wikipedia.org/wiki?curid=3774008" title="Miguel Ángel Revilla">
Miguel Ángel Revilla

Miguel Ángel Revilla Roiz (ur. 23 stycznia 1943 w Polaciones) – hiszpański polityk, ekonomista, nauczyciel akademicki i samorządowiec, lider Partido Regionalista de Cantabria, w latach 2003–2011 i od 2015 prezydent Kantabrii.
Życiorys.
Absolwent ekonomii i bankowości na Uniwersytecie Kraju Basków. Pracował w sektorze bankowym, m.in. od 1974 do 1982 był dyrektorem Banco Atlántico w Torrelavedze. Od 1979 prowadził działalność akademicką, najpierw w szkole zarządzania w Santanderze, następnie na Uniwersytecie w Kantabrii.
W 1976 powołał stowarzyszenie ADIC, organizację deklarującą działania na rzecz ochrony interesów Kantabrii. W 1978 był wśród założycieli regionalnego ugrupowania Partido Regionalista de Cantabria, w 1988 został powołany na jej przewodniczącego. Od 1983 wybierany na posła do parlamentu Kantabrii.
W latach 1995–2003 był wiceprzewodniczącym rządu Kantabrii kierowanego przez ludowca José Joaquína Martíneza Sieso. Odpowiadał w nim za roboty publiczne, mieszkalnictwo i planowanie przestrzenne. Następnie do 2011 przez dwie kadencje sprawował urząd prezydenta tego regionu w ramach koalicji z socjalistami. Powrócił na to stanowisko po wyborach regionalnych w 2015, kiedy to koalicja PRC i PSOE uzyskała wystarczającą większość w kantabryjskim parlamencie. W 2019 został wybrany na kolejną kadencję.

</doc>
<doc id="3774011" url="https://pl.wikipedia.org/wiki?curid=3774011" title="José de Queirós Alves">
José de Queirós Alves

José de Queirós Alves C.SS.R (ur. 6 maja 1941 w Soalhães, w Portugalii) – portugalski duchowny katolicki, pracujący w Angoli, arcybiskup Huambo w latach 2004-2018.
Życiorys.
Święcenia kapłańskie przyjął 2 sierpnia 1966 w Zgromadzeniu Najświętszego Odkupiciela.
Episkopat.
12 września 1986 został mianowany biskupem diecezji Menongue. Sakry biskupiej udzielił mu 23 listopada 1986 Francisco Viti – ówczesny arcybiskup archidiecezji Huambo.
3 maja 2004 Jan Paweł II mianował go arcybiskupem metropolitą Huambo. Urząd objął w dniu 27 czerwca 2004.
1 października 2018 papież Franciszek przyjął jego rezygnację z pełnionego urzędu.

</doc>
<doc id="3774016" url="https://pl.wikipedia.org/wiki?curid=3774016" title="US Open 2016">
US Open 2016

US Open 2016 – ostatni, czwarty w sezonie tenisowy turniej wielkoszlemowy, który odbył się pomiędzy 29 sierpnia a 11 września, tradycyjnie na twardych kortach nowojorskiego USTA Billie Jean King National Tennis Center. Była to 136. edycja rozgrywek. Pula nagród wyniosła 46 303 400 dolarów amerykańskich.
Tytułu w grze pojedynczej mężczyzn bronił Novak Đoković, natomiast w rywalizacji singla kobiet Flavia Pennetta, która po sezonie 2015 zakończyła karierę. W zawodach gry podwójnej mistrzostwa sprzed roku bronił duet Pierre-Hugues Herbert–Nicolas Mahut, natomiast w deblu pań mistrzyniami z 2015 była para Martina Hingis–Sania Mirza. W konkurencji mikstów w poprzedniej edycji zwyciężyli Hingis oraz Leander Paes.
Zmagania mężczyzn w grze pojedynczej wygrał Stan Wawrinka pokonując obrońcę tytułu 6:7(1), 6:4, 7:5, 6:3. Grę pojedynczą kobiet wygrała Angelique Kerber, zwyciężając w trzech setach Karolínę Plíškovą. W grze podwójnej mężczyzn wygrali Jamie Murray z Bruno Soaresem, triumfując 6:2, 6:3 nad Pablo Carreño-Bustą i Guillermo Garcíą-Lópezem. Bethanie Mattek-Sands i Lucie Šafářová zostały mistrzyniami w deblu kobiet, wygrywając z Caroline Garcią i Kristiną Mladenovic 2:6, 7:6(5), 6:4. W rozgrywkach gry mieszanej zwyciężył duet Laura Siegemund–Mate Pavić, pokonując w meczu finałowym reprezentantów gospodarzy Coco Vandeweghe oraz Rajeeva Rama 6:4, 6:4.
W zawodach gry pojedynczej chłopców Félix Auger-Aliassime okazał się lepszy od Miomira Kecmanovicia, pokonując go rezultatem 6:3, 6:0. Kayla Day wygrała rozgrywki gry pojedynczej dziewcząt, zwyciężając w ostatnim spotkaniu Viktórię Kužmovą 6:3, 6:2. W grze podwójnej chłopców wygrali Juan Carlos Aguilar i Felipe Meligeni Alves, wygrywając w dwóch setach 6:3, 7:6(4) Aliassime i Benjamina Sigouine’a. W pojedynku o mistrzostwo w grze podwójnej dziewcząt Jada Hart i Ena Shibahara pokonały Kaylę Day i Caroline Dolehide 4:6, 6:2, 13–11.
W porównaniu do poprzedniej edycji nie rozegrano turniejów tenisistów na wózkach i na quadach.
Podobnie jak przed rokiem, zwycięzcami turnieju legend mężczyzn zostali Pat Cash i Mark Philippoussis, triumfując nad Johnem i Patrickiem McEnroe 6:4, 6:4, zaś w zawodach legend kobiet Lindsay Davenport Mary Joe Fernández odniosły zwycięstwo nad Martiną Navratilovą i Arantxą Sánchez Vicario 6:4, 6:2.
Rezygnacje.
Z udziału w zawodach zrezygnowali następujący zawodnicy:
Dzikie karty.
Amerykańska federacja tenisowa przyznała dzikie karty zawodnikom, którzy nie uzyskali bezpośredniego awansu do turnieju głównego.
Kwalifikanci.
Zawodnikom z miejsc niezapewniających bezpośredniego udziału w turnieju przysługiwało prawo startu w kwalifikacjach, zarówno w singlu i deblu kobiet, jak i mężczyzn.
Szczęśliwi przegrani.
Zawodnicy, którzy przegrali w fazie kwalifikacyjnej, mogli wystąpić w turnieju jako szczęśliwi przegrani.
Obrońcy tytułów.
Tabela prezentuje obrońców tytułu oraz mistrzów z roku 2016.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="3774020" url="https://pl.wikipedia.org/wiki?curid=3774020" title="Michelangelo Tamburini">
Michelangelo Tamburini

Michelangelo Tamburini (ur. 27 września 1648, zm. 28 lutego 1730) – generał jezuitów.
Był kolejno profesorem filozofii i teologii, rektorem kolegiów, prowincjałem weneckim, sekretarzem generała, a od 1703 wikariuszem pełniącym obowiązki przełożonego generalnego, którym został oficjalnie 31 stycznia 1706. Za jego rządów, które sprawował aż do śmierci, szczytowe nasilenie osiągnął spór akomodacyjny, który zakończył się klęską zakonu i kryzysem misji azjatyckich. Inny problem stanowił wrogi jezuitom arcybiskup Paryża Louis-Antoine de Noailles. Z drugiej strony dzięki porozumieniu z Piotrem Wielkim Tamburini rozszerzył działalność na Rosję. Udana była także walka z jansenizmem, w której zyskał pełne poparcie papieża i Ludwika XIV. Przyczynił się ponadto do wielu sukcesów Towarzystwa Jezusowego takich jak redukcje misyjne w Paragwaju.

</doc>
<doc id="3774021" url="https://pl.wikipedia.org/wiki?curid=3774021" title="Sedlo pod Babou">
Sedlo pod Babou

Sedlo pod Babou – przełęcz w zachodniej części Niżnych Tatr na Słowacji, pomiędzy szczytem Baba (1120 m) i bezimiennym szczytem 1002 m wznoszącym się od południowej strony nad uzdrowiskiem Korytnica-kúpele. Na szczycie tym znajduje się przekaźnik telekomunikacyjny.
Rejon przełęczy jest trawiasty, dzięki temu roztacza się z niego ograniczona panorama widokowa na zachód, na Korytnicką dolinę i szczyty Magura i Zvolen z wyciągiem krzesełkowym. Na przełęczy znajduje się kilka domów letniskowych. Dochodzi tutaj droga z uzdrowiska Korytnica-kúpele. Drogą tą prowadzi szlak turystyczny, na przełęczy ostro zmieniający kierunek.

</doc>
<doc id="3774022" url="https://pl.wikipedia.org/wiki?curid=3774022" title="José Joaquín Martínez Sieso">
José Joaquín Martínez Sieso

José Joaquín Martínez Sieso (ur. 13 kwietnia 1956 w Bilbao) – hiszpański polityk, prawnik i samorządowiec, parlamentarzysta, w latach 1995–2003 prezydent Kantabrii.
Życiorys.
Z wykształcenia prawnik, absolwent Universidad de Deusto. Odbył też studia typu MBA w Instituto de Empresa. Od pierwszej połowy lat 80. pracował w administracji regionalnej, był m.in. dyrektorem SODERCAN, instytucji zajmującej się rozwojem regionalnym. Pełnił funkcję przedstawiciela Kantabrii w Radzie Gmin i Regionów Europy.
Zaangażował się w działalność polityczną w ramach Partii Ludowej. W 1989 i 1993 uzyskiwał mandat posła do Kongresu Deputowanych IV i V kadencji. W 1995 wszedł w skład zarządu Partii Ludowej w Kantabrii. W tym samym roku wybrany do regionalnego parlamentu. Po zawiązaniu koalicji rządowej z regionalistami Miguela Ángela Revilli objął urząd prezydenta Kantabrii. Sprawował go przez dwie kadencje do 2003, kiedy to dotychczasowi koalicjanci zdecydowali się zawrzeć sojusz z socjalistami.
W 2004 ponownie wybrany do Kongresu Deputowanych, pełnił funkcję jego wiceprzewodniczącego w okresie VIII kadencji (2004–2008). W 2008 z powodzeniem ubiegał się o reelekcję, zasiadał w niższej izbie hiszpańskiego parlamentu do 2011. W tym samym roku mianowany prezesem portu wodnego w Santanderze.

</doc>
<doc id="3774025" url="https://pl.wikipedia.org/wiki?curid=3774025" title="My Heaven">
My Heaven

„MY HEAVEN” – pierwszy japoński singel południowokoreańskiej grupy Big Bang, wydany 24 czerwca 2009 roku. Osiągnął 3 pozycję w rankingu Oricon i pozostał na liście przez 8 tygodni, sprzedał się w nakładzie egzemplarzy.
Utwór tytułowy jest japońską wersją piosenki „Cheonguk (Heaven)” z albumu "Stand Up". Singel został wydany w trzech wersjach: dwóch regularnych i limitowanej (CD+DVD).

</doc>
<doc id="3774026" url="https://pl.wikipedia.org/wiki?curid=3774026" title="Claudio Dalla Zuanna">
Claudio Dalla Zuanna

Claudio Dalla Zuanna S.C.I (ur. 7 listopada 1958 w Buenos Aires, w Argentynie) – argentyński duchowny katolicki, pracujący w Mozambiku, arcybiskup Beiry od 2012.
Życiorys.
Prezbiterat.
Święcenia kapłańskie przyjął 23 czerwca 1984 w Zgromadzeniu Księży Najświętszego Serca Jezusowego. Po święceniach przez rok pracował w niższym seminarium we włoskiej Padwie. Od 1985 pracował w Mozambiku, pełniąc funkcje m.in. nauczyciela i mistrza profesów, radnego generalnego oraz (w latach 2009-2012) wikariusza generalnego zakonu.
Episkopat.
29 czerwca 2012 został mianowany arcybiskupem archidiecezji Beira. Sakry biskupiej udzielił mu 7 października 2012 Lucio Andrice Muandula - biskup diecezji Xai-Xai.

</doc>
<doc id="3774031" url="https://pl.wikipedia.org/wiki?curid=3774031" title="Pesa Elf 2">
Pesa Elf 2



</doc>
<doc id="3774032" url="https://pl.wikipedia.org/wiki?curid=3774032" title="Pesa elf 2">
Pesa elf 2



</doc>
<doc id="3774033" url="https://pl.wikipedia.org/wiki?curid=3774033" title="Pesa Elf II">
Pesa Elf II



</doc>
<doc id="3774034" url="https://pl.wikipedia.org/wiki?curid=3774034" title="Jaguares">
Jaguares

Jaguares – profesjonalna drużyna rugby XV z siedzibą w Buenos Aires. Drużyna została utworzona na potrzeby ligi Super Rugby zrzeszającej najlepsze kluby z półkuli południowej. Był to kolejny krok, po włączeniu reprezentacji Argentyny do The Rugby Championship w 2012 roku mający na celu popularyzację i dalsza profesjonalizację rugby w Argentynie. W debiutanckim sezonie 2016 klub zajął 3 miejsce w konferencji południowoafrykańskiej 1 i 13 w klasyfikacji generalnej choć byli stawiani w roli czarnego konia rozgrywek. W klubie występują wyłącznie sami Argentyńczycy którzy występują również w reprezentacji (poza nielicznymi wyjątkami tylko zawodnicy grający w Argentyńskich klubach mogą występować w reprezentacji).

</doc>
<doc id="3774039" url="https://pl.wikipedia.org/wiki?curid=3774039" title="Ja, Olga Hepnarová">
Ja, Olga Hepnarová

Ja, Olga Hepnarová (czes.: "Já, Olga Hepnarová") – czesko-polsko-słowacki film fabularny w reżyserii i według scenariusza Tomáša Weinreba i Petra Kazdy. Premiera filmu odbyła się na 66. Międzynarodowym Festiwalu Filmowym w Berlinie.
Fabuła.
Film przedstawia losy Olgi Hepnarovej, ostatniej Czeszki straconej w Czechosłowacji.

</doc>
<doc id="3774042" url="https://pl.wikipedia.org/wiki?curid=3774042" title="Austriackie tablice rejestracyjne">
Austriackie tablice rejestracyjne



</doc>
<doc id="3774043" url="https://pl.wikipedia.org/wiki?curid=3774043" title="Belgijskie tablice rejestracyjne">
Belgijskie tablice rejestracyjne



</doc>
<doc id="3774046" url="https://pl.wikipedia.org/wiki?curid=3774046" title="Brytyjskie tablice rejestracyjne">
Brytyjskie tablice rejestracyjne



</doc>
<doc id="3774049" url="https://pl.wikipedia.org/wiki?curid=3774049" title="Chorwackie tablice rejestracyjne">
Chorwackie tablice rejestracyjne



</doc>
<doc id="3774050" url="https://pl.wikipedia.org/wiki?curid=3774050" title="Chilijskie tablice rejestracyjne">
Chilijskie tablice rejestracyjne



</doc>
<doc id="3774051" url="https://pl.wikipedia.org/wiki?curid=3774051" title="Muzeum Wojsk Lądowych w Bydgoszczy">
Muzeum Wojsk Lądowych w Bydgoszczy



</doc>
<doc id="3774052" url="https://pl.wikipedia.org/wiki?curid=3774052" title="Czeskie tablice rejestracyjne">
Czeskie tablice rejestracyjne



</doc>
<doc id="3774054" url="https://pl.wikipedia.org/wiki?curid=3774054" title="Czechosłowackie tablice rejestracyjne">
Czechosłowackie tablice rejestracyjne



</doc>
<doc id="3774055" url="https://pl.wikipedia.org/wiki?curid=3774055" title="Czarnogórskie tablice rejestracyjne">
Czarnogórskie tablice rejestracyjne



</doc>
<doc id="3774056" url="https://pl.wikipedia.org/wiki?curid=3774056" title="Cypryjskie tablice rejestracyjne">
Cypryjskie tablice rejestracyjne



</doc>
<doc id="3774057" url="https://pl.wikipedia.org/wiki?curid=3774057" title="Greckie tablice rejestracyjne">
Greckie tablice rejestracyjne



</doc>
<doc id="3774059" url="https://pl.wikipedia.org/wiki?curid=3774059" title="Gibraltarskie tablice rejestracyjne">
Gibraltarskie tablice rejestracyjne



</doc>
<doc id="3774060" url="https://pl.wikipedia.org/wiki?curid=3774060" title="Francuskie tablice rejestracyjne">
Francuskie tablice rejestracyjne



</doc>
<doc id="3774062" url="https://pl.wikipedia.org/wiki?curid=3774062" title="Egipskie tablice rejestracyjne">
Egipskie tablice rejestracyjne



</doc>
<doc id="3774063" url="https://pl.wikipedia.org/wiki?curid=3774063" title="Holenderskie tablice rejestracyjne">
Holenderskie tablice rejestracyjne



</doc>
<doc id="3774065" url="https://pl.wikipedia.org/wiki?curid=3774065" title="Irlandzkie tablice rejestracyjne">
Irlandzkie tablice rejestracyjne



</doc>
<doc id="3774067" url="https://pl.wikipedia.org/wiki?curid=3774067" title="Kambodżańskie tablice rejestracyjne">
Kambodżańskie tablice rejestracyjne



</doc>
<doc id="3774068" url="https://pl.wikipedia.org/wiki?curid=3774068" title="Łotewskie tablice rejestracyjne">
Łotewskie tablice rejestracyjne



</doc>
<doc id="3774069" url="https://pl.wikipedia.org/wiki?curid=3774069" title="Luksemburskie tablice rejestracyjne">
Luksemburskie tablice rejestracyjne



</doc>
<doc id="3774070" url="https://pl.wikipedia.org/wiki?curid=3774070" title="Litewskie tablice rejestracyjne">
Litewskie tablice rejestracyjne



</doc>
<doc id="3774072" url="https://pl.wikipedia.org/wiki?curid=3774072" title="Tablice rejestracyjne Liechtensteinu">
Tablice rejestracyjne Liechtensteinu



</doc>
<doc id="3774073" url="https://pl.wikipedia.org/wiki?curid=3774073" title="Rosyjskie tablice rejestracyjne">
Rosyjskie tablice rejestracyjne



</doc>
<doc id="3774074" url="https://pl.wikipedia.org/wiki?curid=3774074" title="Radzieckie tablice rejestracyjne">
Radzieckie tablice rejestracyjne



</doc>
<doc id="3774076" url="https://pl.wikipedia.org/wiki?curid=3774076" title="Polskie tablice rejestracyjne">
Polskie tablice rejestracyjne



</doc>
<doc id="3774078" url="https://pl.wikipedia.org/wiki?curid=3774078" title="Maltańskie tablice rejestracyjne">
Maltańskie tablice rejestracyjne



</doc>
<doc id="3774080" url="https://pl.wikipedia.org/wiki?curid=3774080" title="Szwajcarskie tablice rejestracyjne">
Szwajcarskie tablice rejestracyjne



</doc>
<doc id="3774082" url="https://pl.wikipedia.org/wiki?curid=3774082" title="Słoweńskie tablice rejestracyjne">
Słoweńskie tablice rejestracyjne



</doc>
<doc id="3774083" url="https://pl.wikipedia.org/wiki?curid=3774083" title="Słowackie tablice rejestracyjne">
Słowackie tablice rejestracyjne



</doc>
<doc id="3774084" url="https://pl.wikipedia.org/wiki?curid=3774084" title="Sanmaryńskie tablice rejestracyjne">
Sanmaryńskie tablice rejestracyjne



</doc>
<doc id="3774085" url="https://pl.wikipedia.org/wiki?curid=3774085" title="Zambijskie tablice rejestracyjne">
Zambijskie tablice rejestracyjne



</doc>
<doc id="3774087" url="https://pl.wikipedia.org/wiki?curid=3774087" title="Węgierskie tablice rejestracyjne">
Węgierskie tablice rejestracyjne



</doc>
<doc id="3774088" url="https://pl.wikipedia.org/wiki?curid=3774088" title="Ukraińskie tablice rejestracyjne">
Ukraińskie tablice rejestracyjne



</doc>
<doc id="3774089" url="https://pl.wikipedia.org/wiki?curid=3774089" title="Turkmenistańskie tablice rejestracyjne">
Turkmenistańskie tablice rejestracyjne



</doc>
<doc id="3774092" url="https://pl.wikipedia.org/wiki?curid=3774092" title="Lorenzo Ricci">
Lorenzo Ricci

Lorenzo Ricci (ur. 2 sierpnia 1703 we Florencji, zm. 24 listopada 1775 w Rzymie) – generał jezuitów.
Członek jednego z najważniejszych toskańskich rodów. Profesor i ojciec duchowy Kolegium Rzymskiego. Sekretarz przełożonego generalnego Centurione, którego został następcą 21 maja 1758. Zyskał poparcie papieża Klemensa XIII, ale nie udało mu się zapobiec kasacie Towarzystwa Jezusowego w Portugalii, Francji i Hiszpanii. Kiedy zaproponowano mu kompromis i reformę jezuitów, miał wypowiedzieć znane słowa "Sint ut sunt aut non sint" ("Niech będą jak są albo niech nie będą"). Nowy biskup Rzymu Klemens XIV podczas konklawe zobowiązał się do całkowitej likwidacji Towarzystwa Jezusowego i zrobił to 21 lipca 1773. Ricci został uwięziony w Castel Sant’Angelo, gdzie zmarł.

</doc>
<doc id="3774094" url="https://pl.wikipedia.org/wiki?curid=3774094" title="Francisco Alcácer">
Francisco Alcácer



</doc>
<doc id="3774096" url="https://pl.wikipedia.org/wiki?curid=3774096" title="Paris Saint-Germain F.C. (piłka nożna kobiet)">
Paris Saint-Germain F.C. (piłka nożna kobiet)

Paris Saint-Germain F.C. – francuski klub piłki nożnej kobiet, mający siedzibę w stolicy kraju, mieście Paryż. Jest sekcją piłki nożnej kobiet w klubie Paris Saint-Germain F.C.
Historia.
Chronologia nazw:
Sekcja piłki nożnej kobiet w klubie Paris Saint-Germain F.C. została założona latem 1971. Od tego roku zespół występował w rozrywkach o mistrzostwo Paryża. W 1974 po utworzeniu Division 1 Féminine klub kontynuował występy w mistrzostwach Paryżu. Dopiero w sezonie 1979/80 klub po raz pierwszy startował w mistrzostwach Francji. W sezonie 1982/83 po reorganizacji systemu rozgrywek nie zakwalifikował się w rundzie wstępnej do rozgrywek o mistrzostwo kraju. Przez kolejne 4 lata nie potrafił przebić się przez rundę wstępną, dopiero w sezonie 1986/87, po powrocie do poprzedniego systemu rozgrywek, ponownie startował w rundzie podstawowej. Klub zajmował miejsca w środku tabeli swojej grupy i nigdy nie awansował do rundy pucharowej. Po sezonie 1991/92 Division 1 został reorganizowany w National 1A, jednak klub nie zakwalifikował się do czołowej 12 drużyn z najwyższej ligi i grał w National 1B. W 1993 jako jeden z trzech zespołów awansował do National 1A. Debiut w nowej lidze był nieudany i po zajęciu ostatniego 12 miejsca z powrotem spadł do National 1B. Dopiero w 2001 wrócił do National 1A. W 2002 liga zmieniła nazwę na Division 1, jednak system rozgrywek pozostał bez zmian i klub kontynuował grę w wyższej klasie. Po ośmiu sezonach bez sukcesów w 2010 po raz pierwszy w historii zdobył brązowe medale mistrzostw. W następnym sezonie 2010/11 otrzymał srebrne medale. Potem było 4. miejsce i znów srebrne medale w kolejnych 4 sezonach.
Stadion.
Klub rozgrywa swoje mecze domowe na stadionie Stade Sébastien Charléty w Paryżu, który może pomieścić 20 000 widzów.
Obecny skład.
"Stan na 20 listopada 2022"

</doc>
<doc id="3774097" url="https://pl.wikipedia.org/wiki?curid=3774097" title="Paris Saint-Germain (piłka nożna kobiet)">
Paris Saint-Germain (piłka nożna kobiet)



</doc>
<doc id="3774099" url="https://pl.wikipedia.org/wiki?curid=3774099" title="Nikolaus zu Dohna-Schlodien">
Nikolaus zu Dohna-Schlodien

Nikolaus Paul Richard Burggraf und Graf zu Dohna-Schlodien (ur. 5 kwietnia 1879 w Mallmitz, zm. 21 sierpnia 1956 w Baierbach) – oficer Kaiserliche Marine, dowódca rajdera SMS „Möwe”, pisarz.
Życiorys.
Nikolaus Paul Richard zu Dohna-Schlodien urodził się 5 kwietnia 1879 roku w Mallmitz (obecnie Małomice w Polsce) jako syn Alfreda Fabiana Wilhelma Theodora zu Dohna-Schlodien (1849 – 1907) i Margarethe née von der Hagen (1845 – 1932).
Wstąpił do marynarki w 1896 roku, został porucznikiem drugiej klasy w 1899 i porucznikiem pierwszej klasy w 1902 roku. Po powstaniu bokserów służył na SMS „Tiger” we Wschodniej Azji w latach 1901–1902. Następnie został dowódcą kanonierki SMS „Tsingtau”, którą dowodził w latach 1910–1912. W 1913 roku został nawigatorem na SMS „Posen” i został awansowany do stopnia "Korvettenkapitän".
I wojna światowa.
W 1915 roku transporter bananów „Pungo” firmy F. Laeisz został przerobiony na stawiacz min i krążownik pomocniczy, zmieniono jego nazwę na „Möwe”, a dowódcą został Dohna-Schlodien. W związku z wielkimi sukcesami tego okrętu, Dohna i jego załoga stali się niemieckimi bohaterami wojennymi, takimi jak załogi „Wolfa” (dowódca Karl August Nerger) i „Seeadlera” (dowódca Felix von Luckner, który notabene służył na „Möwe” przed objęciem dowództwa na „Seeadlerze”). W 1917 roku powstał film o wyczynach Dohny, a sam Dohna został przedstawiony kajzerowi Wilhelmowi II.
Późniejsze życie.
Po zakończeniu I wojny światowej Dohna dowodził Freikorps podczas powstań śląskich i odszedł z marynarki w 1919 roku. Pracował w Hamburgu jako kupiec, a w latach 30. przeniósł się do Baierbach, gdzie zmarł w 1956 roku.
Wziął ślub z Hildą von Reichenau, wdową po jego dobrym przyjacielu, kapitanie Hansie von Laffercie, dowódcy krążownika pomocniczego „Leopard”, który zginął w czasie akcji 16 marca 1917. Hilda miała jedną córkę z pierwszym mężem, Marion von Laffert (zm.1962), a z Nikolausem kolejne dwie, Hilda-Maria Cläre Elisabeth Oberländer (ur. 04.08.1922 Hamburg) i Margarethe Nora Clementine Roberts (ur. 28.06.1919 Żagań - zm. 07.10.2007 Tucson, Arizona).
Dohna-Schlodien był dobrze pamiętany i szanowany przez brytyjskich marynarzy. Zawsze starał się ratować wszystkich członków załogi statku, który zatopił. Kiedy alianci zajęli Bawarię, rodzina Dohny-Schlodiena traktowana była z respektem. Alianccy generałowie wydali specjalnie instrukcje, by nie niepokoić rodziny i pozwolić im pozostać wolnymi w czasie okupacji.
Odznaczenia.
Nikolaus Graf zu Dohna-Schlodien był jednym z dwóch niemieckich oficerów w czasie I wojny światowej, którzy otrzymali najwyższe wojskowe odznaczenia w pięciu głównych niemieckich landach (drugim był Karl August Nerger):

</doc>
<doc id="3774101" url="https://pl.wikipedia.org/wiki?curid=3774101" title="US Open 2016 (gra pojedyncza kobiet)">
US Open 2016 (gra pojedyncza kobiet)

US Open 2016 – gra pojedyncza kobiet – zawody singlowe kobiet, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce pomiędzy 29 sierpnia–10 września na nowojorskich kortach USTA Billie Jean King National Tennis Center.

</doc>
<doc id="3774105" url="https://pl.wikipedia.org/wiki?curid=3774105" title="Receptor 5HT2A">
Receptor 5HT2A



</doc>
<doc id="3774107" url="https://pl.wikipedia.org/wiki?curid=3774107" title="Niemieckie tablice rejestracyjne">
Niemieckie tablice rejestracyjne



</doc>
<doc id="3774109" url="https://pl.wikipedia.org/wiki?curid=3774109" title="Joan Román">
Joan Román

Joan Ángel Román Ollé (ur. 18 maja 1993 w Reus) – hiszpański piłkarz występujący na pozycji pomocnika w polskim klubie Podbeskidzie Bielsko-Biała. Wychowanek Espanyolu, w swojej karierze grał także w takich zespołach jak FC Barcelona B, Villarreal CF, CD Nacional, Śląsk Wrocław, AEL Limassol oraz Panetolikos GFS. W 2009 reprezentant Hiszpanii do lat 16.

</doc>
<doc id="3774110" url="https://pl.wikipedia.org/wiki?curid=3774110" title="Naddniestrzańskie tablice rejestracyjne">
Naddniestrzańskie tablice rejestracyjne



</doc>
<doc id="3774111" url="https://pl.wikipedia.org/wiki?curid=3774111" title="Arubańskie tablice rejestracyjne">
Arubańskie tablice rejestracyjne



</doc>
<doc id="3774115" url="https://pl.wikipedia.org/wiki?curid=3774115" title="Vladislavs Gutkovskis">
Vladislavs Gutkovskis

Vladislavs Gutkovskis (ur. 2 kwietnia 1995 w Rydze) – łotewski piłkarz występujący na pozycji napastnika. Od lipca 2020 roku zawodnik Rakowa Częstochowa. Występuje także w reprezentacji Łotwy w rozgrywkach międzynarodowych. Dwukrotnie wybierany był Piłkarzem Roku na Łotwie (2021, 2022).
Kariera klubowa.
Grę w piłkę nożną rozpoczął z inicjatywy ojca i dziadka w wieku 9 lat w Rīgas Futbola skola. W wieku 15 lat przeniósł się do akademii Skonto FC. Latem 2011 roku został wypożyczony do stowarzyszonego klubu JFK Olimps/RFS, trenowanego przez Tamaza Pertię. 17 lipca 2011 zadebiutował w Virslīdze w przegranym 0:3 spotkaniu z FK Liepājas Metalurgs, w którym otrzymał dwie żółte kartki. W sezonie 2011, w którym zanotował 13 ligowych występów, JFK Olimps/RFS zajął ostatnią lokatę w tabeli i po przegranym barażu z FK Spartaks Jurmała spadł do 1. līgi.
Przed rozpoczęciem sezonu 2012 Gutkovskis powrócił do Skonto FC, gdzie trener Marians Pahars umieścił go w drużynie rezerw. W 2013 roku przesunięto go kadry pierwszego zespołu. 25 października 2013 zdobył pierwszego gola w łotewskiej ekstraklasie w meczu przeciwko FK Liepājas Metalurgs (2:1). W sezonie 2014 został królem strzelców ligi, zdobywając w 34 spotkaniach 28 bramek. Tym samym jest on piłkarzem, który uzyskał najwięcej trafień dla Skonto FC w jednym sezonie. W okresie od maja do czerwca 2014 zdobył co najmniej jednego gola w 9 ligowych meczach z rzędu, czym pobił rekord Aleksandrsa Jeļisejevsa z sezonu 1993. W marcu 2015 roku został zaproszony przez Everton FC na obóz treningowy zespołu U-21. Latem 2015 roku zadebiutował w europejskich pucharach w rozgrywkach Ligi Europy 2015/16. W 4 spotkaniach fazy eliminacyjnej przeciwko St. Patrick’s Athletic FC (4:1 w dwumeczu) i Debreceni VSC (4:11 w dwumeczu) zdobył on dwie bramki. W grudniu 2015 roku odbył testy w Rangers FC, jednak trener Mark Warburton nie zdecydował się go zatrudnić. Przed sezonem 2016, po karnej relegacji Skonto FC do 1. līgi, spowodowanej niewypłacalnością, zdecydował się odejść z klubu.
W lutym 2016 roku podpisał czteroipółletnią umowę z Termalicą Bruk-Bet Nieciecza, prowadzoną przez Piotra Mandrysza. 2 kwietnia 2016 zadebiutował w Ekstraklasie w przegranym 0:1 meczu z Koroną Kielce. W rundzie wiosennej sezonu 2015/16, w której zanotował 7 gier bez zdobytego gola, pełnił rolę rezerwowego skrzydłowego. Przed sezonem 2016/17 został przez trenera Czesława Michniewicza przesunięty na pozycję napastnika i rozpoczął od tego momentu regularne występy. 18 lipca 2016 w spotkaniu przeciwko Arce Gdynia (2:0) zdobył pierwszą bramkę w polskiej lidze. Po sezonie 2017/18 zajął z Bruk-Bet Termalicą przedostatnie miejsce w tabeli i spadł z tym klubem do I ligi.
Od 2020 r. występuje w barwach Rakowa Częstochowa, z którym w sezonie 2020/2021 zdobył wicemistrzostwo Polski i Puchar Polski. W meczach Pucharu Polski zdobył 5 goli, zostając królem strzelców. 
Kariera reprezentacyjna.
W latach 2011–2016 występował w juniorskich i młodzieżowych reprezentacjach Łotwy w kategorii U-17, U-19 oraz U-21.
We wrześniu 2016 roku otrzymał od selekcjonera Mariansa Paharsa pierwsze powołanie do seniorskiej reprezentacji Łotwy na mecze eliminacji Mistrzostw Świata 2018 z Wyspami Owczymi oraz Węgrami. 7 października 2016 zadebiutował w drużynie narodowej w przegranym 0:2 spotkaniu przeciwko Wyspom Owczym, w którym został zmieniony w 64. minucie przez Ģirtsa Karlsonsa.

</doc>
<doc id="3774116" url="https://pl.wikipedia.org/wiki?curid=3774116" title="Glasgow City F.C.">
Glasgow City F.C.

Glasgow City F.C. – szkocki klub piłki nożnej kobiet, mający siedzibę w mieście Glasgow.
Historia.
Chronologia nazw: 
Stadion.
Klub rozgrywa swoje mecze domowe na stadionie Excelsior Stadium w Airdrie, który może pomieścić 10101 widzów.
Piłkarki.
"Stan na 28 marca 2016."

</doc>
<doc id="3774120" url="https://pl.wikipedia.org/wiki?curid=3774120" title="Glasgow City LFC">
Glasgow City LFC



</doc>
<doc id="3774125" url="https://pl.wikipedia.org/wiki?curid=3774125" title="Madeline Groves">
Madeline Groves

Madeline Groves (ur. 25 maja 1995 w Brisbane) – australijska pływaczka specjalizująca się w stylu motylkowym, dwukrotna wicemistrzyni olimpijska z 2016 roku.
Kariera pływacka.
Groves pierwsze medale międzynarodowych imprez zdobyła na Igrzyskach Wspólnoty Narodów w 2014 roku. Płynęła w eliminacjach konkurencji sztafet 4 × 100 m stylem dowolnym i 4 × 200 m stylem dowolnym. Dzięki temu wywalczyła dwa złote medale, kiedy sztafety australijskie zajęły w finale pierwsze miejsce. Oprócz tego z czasem 2:08,44 min uplasowała się na trzecim miejscu na dystansie 200 m stylem motylkowym.
Rok później, na mistrzostwach świata w Kazaniu była dziewiąta na 200 m motylkiem. Podczas półfinału na tym dystansie uzyskała czas 2:08,00. W konkurencji 100 m stylem motylkowym nie zakwalifikowała się do finału i z czasem 58,17 zajęła ostatecznie 11. miejsce. Brała także udział w eliminacjach konkurencji sztafet zmiennych 4 × 100 m, w której reprezentacja Australii wywalczyła w finale brąz.
Na igrzyskach olimpijskich w Rio de Janeiro zdobyła dwa srebrne medale. Pierwszy wywalczyła na dystansie 200 m stylem motylkowym, gdzie przypłynęła 0,03 s za Hiszpanką Mireią Belmonte i uzyskała czas 2:04,88. Swój drugi medal olimpijski zdobyła płynąc w eliminacjach sztafet 4 × 100 m stylem zmiennym. W finale sztafeta australijska o 0,01 s wyprzedziła Dunki i uplasowała się na drugim miejscu.

</doc>
<doc id="3774133" url="https://pl.wikipedia.org/wiki?curid=3774133" title="Sanktuarium Matki Bożej Kwiatów w Bra">
Sanktuarium Matki Bożej Kwiatów w Bra



</doc>
<doc id="3774135" url="https://pl.wikipedia.org/wiki?curid=3774135" title="Pobożne Nauczycielki Filippini">
Pobożne Nauczycielki Filippini

Pobożne Nauczycielki Filippini – żeńskie zgromadzenie zakonne na prawie papieskim, członkowie tej wspólnoty religijnej dodają do swojego nazwiska skrót utworzony z pierwszych liter włoskojęzycznej nazwy zgromadzenia "Maestre Pie Filippini" M.P.F.
Historia.
Zgromadzenie powstało na wzór wspólnoty "Maestre Pie Venerini" (Pobożne Nauczycielki Venerini), założonego przez Różę Venerini za pozwoleniem kardynała Marcantonio Barbarigo, biskupa diecezji Viterbo (Montefiascone), w celu edukacji dziewcząt. Hierarcha nie przypuszczał, że siostry zakonne poprowadzą działalność poza jego diecezją, ale w 1707 jedna z Pobożnych Nauczycielek, Łucja Filippini (1672-1732), z pomocą ekscelencji Aleksandra Bonaventura i pobożnych pracowników, którzy posługiwali w parafii św. Wawrzyńca ai Monti, otworzono szkołę w Rzymie, dając podstawę niezależnemu oddziałowi instytutu Venerini.
Filippini została zmuszona do zamknięcia tej szkoły, ale w 1708 otworzyła inną przy kościele św. Marii w Traspontina. Do jej śmierci Nauczycielki prowadziły około 40 szkół (w Rzymie, Lacjum, na obszarze Toskanii, gdzie zostały zaproszone przez Kosmę III Medyceusza). Instytut w 1728 został zatwierdzony przez papieża Leona XII i podlegał Stolicy Apostolskiej aż do 1963, kiedy to przeszedł pod kontrolę Kongregacji Zakonnej.
Założycielka została beatyfikowana w 1926, a następnie ogłoszona świętą przez papieża Piusa XI w dniu 22 czerwca 1930.
Działalność.
Pobożne Nauczycielki Filippini poświęcają się sprawom edukacji chrześcijańskiej wśród młodych. Poza Włochami, są one obecne również w Albanii, Brazylii, Eritrei, Etiopii, Indiach, Wielkiej Brytanii i w Stanach Zjednoczonych. Dom Generalny znajduje się w Rzymie.
Dnia 31 grudnia 2005 Wspólnota liczyła 750 sióstr zakonnych w 110 domach.

</doc>
<doc id="3774137" url="https://pl.wikipedia.org/wiki?curid=3774137" title="Uxue Barkos">
Uxue Barkos

Miren Uxue Barkos Berruezo (ur. 5 lipca 1964 w Pampelunie) – hiszpańska polityk, dziennikarka i samorządowiec, parlamentarzystka, od 2015 do 2019 prezydent Nawarry.
Życiorys.
Absolwentka informatyki na Uniwersytecie Nawarry (1988). Od 1984 pracowała jako dziennikarka w Radio Nacional de España i Televisión Española, następnie w gazecie „Navarra Hoy”, a od 1990 w baskijskiej telewizji EITB.
Zaangażowała się w działalność polityczną w ramach działającej w prowincji Nawarra nacjonalistycznej baskijskiej koalicji Nafarroa Bai. Z jej ramienia w 2004 i 2008 uzyskiwała mandat posłanki do Kongresu Deputowanych. W 2011 z powodzeniem ubiegała się o reelekcję do niższej izby Kortezów Generalnych jako liderka nowej koalicji pod nazwą Geroa Bai. W latach 2007–2015 była także członkinią zgromadzenia miejskiego Pampeluny.
W wyborach w 2015 wybrana do parlamentu Nawary, następnie powołana na prezydenta tej wspólnoty. Poza przedstawicielami Geroa Bai poparli ją posłowie nacjonalistów z EH Bildu, socjalistów z Podemos i komunistów ze Zjednoczonej Lewicy. Funkcję tę pełniła do 2019, pozostając deputowaną na kolejną kadencję.

</doc>
<doc id="3774139" url="https://pl.wikipedia.org/wiki?curid=3774139" title="Bristol City W.F.C.">
Bristol City W.F.C.

Bristol City W.F.C. – angielski klub piłki nożnej kobiet, mający siedzibę w mieście Bristol, na zachodzie kraju. Od 2013 jest sekcją piłki nożnej kobiet w klubie Bristol City F.C.
Historia.
Chronologia nazw: 
Stadion.
Klub rozgrywa swoje mecze domowe na stadionie Stoke Gifford Stadium w Bristolu, który może pomieścić 1500 widzów.

</doc>
<doc id="3774140" url="https://pl.wikipedia.org/wiki?curid=3774140" title="Bristol Academy W.F.C.">
Bristol Academy W.F.C.



</doc>
<doc id="3774141" url="https://pl.wikipedia.org/wiki?curid=3774141" title="Amerykańska Formuła 3">
Amerykańska Formuła 3

Amerykańska Formuła 3 – rozgrywany w latach 2000–2001 w Stanach Zjednoczonych i Kanadzie cykl wyścigów samochodowych według przepisów Formuły 3.
Historia.
Organizatorem serii był Sports Car Club of America. Wszystkie pojazdy były wyposażone w silniki Volkswagen.
Seria cieszyła się nikłym zainteresowaniem: w sezonie 2000 wzięło w niej udział łącznie dziewięciu kierowców. Rok później wraz z Formułą 3 (klasa A) w zawodach ścigały się samochody m.in. Formuły Ford, Formuły Continental i Formuły 5000 (klasa B). Po 2001 roku serię rozwiązano.

</doc>
<doc id="3774143" url="https://pl.wikipedia.org/wiki?curid=3774143" title="Kutry trałowe typu TR-40">
Kutry trałowe typu TR-40



</doc>
<doc id="3774145" url="https://pl.wikipedia.org/wiki?curid=3774145" title="Pteroxygonum giraldii">
Pteroxygonum giraldii

Pteroxygonum giraldii – gatunek rośliny z rodziny rdestowatych ("Polygonaceae"). Występuje naturalnie w Chinach – w prowincjach Gansu, Hebei, Henan, Hubei, Shaanxi, Shanxi oraz Syczuan. 
Biologia i ekologia.
Rośnie w zaroślach. Występuje na wysokości od 600 do 2000 m n.p.m. Kwitnie od czerwca do sierpnia.

</doc>
<doc id="3774149" url="https://pl.wikipedia.org/wiki?curid=3774149" title="Cristina Cifuentes">
Cristina Cifuentes

Cristina Cifuentes Cuencas (ur. 1 lipca 1964 w Madrycie) – hiszpańska polityk, prawniczka i samorządowiec, prezydent Wspólnoty Madrytu (2015–2018).
Życiorys.
Ukończyła studia prawnicze na Uniwersytecie Complutense w Madrycie. Kształciła się następnie w zakresie administracji publicznej i zarządzania, uzyskała nadto magisterium z zakresu prawa na Universidad Rey Juan Carlos.
W latach 80. działała w Sojuszu Ludowym, a następnie z tym ugrupowaniem dołączyła do Partii Ludowej. W 1991 po raz pierwszy wybrana na posłankę do zgromadzenia Wspólnoty Madrytu. W regionalnym parlamencie zasiadała nieprzerwanie do 2012. Następnie przez trzy lata sprawowała urząd przedstawiciela rządu hiszpańskiego we Wspólnocie Madrytu. Po wyborach regionalnych w 2015 nominowana na prezydenta tego regionu. W kwietniu 2018 podała się do dymisji z powodu oskarżeń o kradzież sklepową oraz o sfałszowanie dokumentów potwierdzających ukończenie studiów.

</doc>
<doc id="3774152" url="https://pl.wikipedia.org/wiki?curid=3774152" title="Jean-Marc Coicaud">
Jean-Marc Coicaud

Jean-Marc Coicaud (ur. 23 maja 1957 w Les Herbiers) – francusko-amerykański prawnik, profesor nauk prawnych, nauczyciel akademicki, od 2011 dziekan Wydziału Stosunków Międzynarodowych Uniwersytetu Rutgersa.
Życiorys.
Studiował filozofię, literaturę, prawo, nauki polityczne i językoznawstwo na Uniwersytecie Harvarda koło Bostonu oraz w Paryżu na Sorbonne-Pantheon i w Instytucie Nauk Politycznych. Stopień doktora nauk prawnych uzyskał w 1982, a habilitację w zakresie teorii prawnej i politycznej w 1993. W 2011 otrzymał profesurę.
Wieloletni pracownik Ministerstwa Spraw Zagranicznych Francji i Parlamentu Europejskiego. W 1992 sekretarz generalny ONZ Butrus Butrus Ghali powierzył mu funkcję w Biurze Wykonawczym ONZ, którą pełnił do 1996. Od 2003 do 2011 był rektorem Uniwersytetu Narodów Zjednoczonych, wcześniej pełnił tam rolę dyrektora studiów.
Od 2011 jest dziekanem Wydziału Stosunków Międzynarodowych Uniwersytetu Rutgersa.
Prowadzi odczyty i wykłady na licznych uniwersytetach, m.in. na Uniwersytecie Northwestern jako "Roberta Buffet Visiting Professor in International and Comparative Studies". Członek Rady Carnegie i Academia Europaea. Jest autorem wielu dzieł w tematyce prawa międzynarodowego, w tym 15 książek.

</doc>
<doc id="3774154" url="https://pl.wikipedia.org/wiki?curid=3774154" title="Norweska Formuła 3">
Norweska Formuła 3

Norweska Formuła 3 (oryg. "Norges F3 Mesterskab") – rozgrywany w latach 1999–2000 w krajach skandynawskich cykl wyścigów samochodowych według przepisów Formuły 3.
Historia.
Seria zadebiutowała w 1999 roku. W pierwszym sezonie mistrzostwa rozgrywano wyłącznie w Norwegii, na torze ulicznym w Nærbø oraz na torze Arctic Circle Raceway w Mo i Rana. Mistrzem został wówczas Ole Martin Lindum. W sezonie 2000 wyścigi odbywały się na torach Nærbø, Kemora (Finlandia), Mo i Rana oraz Mantorp, a niektóre eliminacje odbywały się równolegle z Fińską, Szwedzką bądź Skandynawską Formułą 3. Tytuł zdobył wówczas Fin Marko Nevalainen. Po 2000 roku nie organizowano już zawodów tego cyklu.

</doc>
<doc id="3774155" url="https://pl.wikipedia.org/wiki?curid=3774155" title="FC Zürich Frauen">
FC Zürich Frauen

FC Zürich Frauen – szwajcarski klub piłki nożnej kobiet, mający siedzibę w mieście Zurych, w północno-wschodniej części kraju. Jest sekcją piłki nożnej kobiet w klubie FC Zürich
Historia.
Chronologia nazw: 
Stadion.
Klub rozgrywa swoje mecze domowe na stadionie Heerenschürli w Zurychu, który może pomieścić 1120 widzów.

</doc>
<doc id="3774156" url="https://pl.wikipedia.org/wiki?curid=3774156" title="FC Zürich (piłka nożna kobiet)">
FC Zürich (piłka nożna kobiet)



</doc>
<doc id="3774158" url="https://pl.wikipedia.org/wiki?curid=3774158" title="John L. Hennessy">
John L. Hennessy

John L. Hennessy (ur. 22 września 1952 w Huntington) – amerykański przedsiębiorca, nauczyciel akademicki, założyciel korporacji MIPS Technologies i Atheros, od 2000 do 2016 rektor Uniwersytetu Stanforda.
W 2018 otrzymał nagrodę Turinga

</doc>
<doc id="3774166" url="https://pl.wikipedia.org/wiki?curid=3774166" title="Festiwal bajek">
Festiwal bajek

Festiwal bajek (ang. "Festival of Family Classics", 1972-1973) – kanadyjsko-japońsko-amerykański serial animowany, wyprodukowany przez wytwórnie Rankin Bass Productions i Mushi Productions. W Polsce został wydany na VHS z lektorem oraz na DVD z polskim dubbingiem.
Lista odcinków.
Źródło:
Wersja polska.
VHS.
Festiwal bajek – wersja wydana na VHS z angielskim dubbingiem i polskim lektorem.
DVD.
Wersja wydana na DVD w 2007 roku z polskim dubbingiem w serii "Mała Kolekcja Wielkiej Przygody"

</doc>
<doc id="3774168" url="https://pl.wikipedia.org/wiki?curid=3774168" title="Michał Wiercioch">
Michał Wiercioch

Michał Wiercioch (ur. 6 października 1986) – polski lekkoatleta specjalizujący się w rzucie młotem.
Zawodnik klubów: Żak Wałcz (2001-2005), AZS-AWF Gorzów Wielkopolski (od 2006). Brązowy medalista mistrzostw Polski (2008). Młodzieżowy mistrz Polski (2008) oraz dwukrotny brązowy medalista młodzieżowych mistrzostw Polski (2006, 2007). Rekord życiowy: 65,32 (2008).

</doc>
<doc id="3774169" url="https://pl.wikipedia.org/wiki?curid=3774169" title="Zikronapina">
Zikronapina

Zikronapina – organiczny związek chemiczny, badany pod kątem przydatności jako lek przeciwpsychotyczny. Badania leku zostały przerwane przez firmę Lundbeck w 2014 roku.
Mechanizm działania.
Zikronapina jest antagonistą receptorów dopaminergicznych D2 i D1 i receptorów serotoninowych 5-HT2A.
Skuteczność.
Badania kliniczne II fazy potwierdziły skuteczność zikronapiny w leczeniu objawów schizofrenii w porównaniu z placebo.

</doc>
<doc id="3774177" url="https://pl.wikipedia.org/wiki?curid=3774177" title="Backlash (2016)">
Backlash (2016)

Backlash (2016) było galą wrestlingu, wyprodukowaną przez federację WWE. Odbyła się ona 11 września 2016 w Richmond Coliseum w mieście Richmond w stanie Wirginia. Była emitowana na żywo za pośrednictwem WWE Network oraz w systemie pay-per-view. Była to dwunasta gala z chronologii cyklu gal Backlash, a także pierwsza ekskluzywna gala dla brandu SmackDown od dziewięciu lat.
Na gali odbyło się 8 walk (z czego jedna była częścią pre-showu). Zostali wyłonieni pierwsi posiadacze WWE SmackDown Tag Team Championship – Heath Slater i Rhyno, oraz pierwsza posiadaczka WWE SmackDown Women's Championship – Becky Lynch. W walce wieczoru AJ Styles pokonał Deana Ambrose'a, zdobywając WWE World Championship po raz pierwszy w karierze.
Produkcja.
Backlash oferowało walki profesjonalnego wrestlingu z udziałem różnych wrestlerów z istniejących oskryptowanych rywalizacji i storyline’ów, które są kreowane na tygodniówce WWE, "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Rywalizacje.
Dean Ambrose vs. AJ Styles.
Na gali SummerSlam Dean Ambrose obronił WWE World Championship w walce z Dolphem Zigglerem, podczas gdy AJ Styles pokonał Johna Cenę. 23 sierpnia na odcinku "SmackDown" Styles zadrwił z przegranej Zigglera, co spowodowało bójkę między zawodnikami. Tej samej nocy Styles został ogłoszony pretendentem do tytułu mistrzowskiego. Ziggler otrzymał szansę dołączenia do pojedynku jako trzecia osoba, nie zdołał jednak wygrać walki kwalifikacyjnej ze Stylesem. Tydzień później Styles zainterweniował w starcie Ambrose'a z Baronem Corbinem. Ambrose zdołał skontrować "Phenomenal Forearm" Stylesa, przez co ten wylądował na linach. Na następnym "SmackDown" pretendent odwdzięczył się mistrzowi, wykonując na nim "low blow".
Six-Pack Challenge o SmackDown Women’s Championship.
Podczas WWE Draftu posiadaczka WWE Women's Championship Charlotte została przeniesiona do rosteru Raw, pozostawiając brand SmackDown bez mistrzostwa kobiet. 23 sierpnia na odcinku "SmackDown" Generalny Menadżer Daniel Bryan oraz Komisarz Shane McMahon zaprezentowali tytuł WWE SmackDown Women's Championship. Ogłosili również, że pierwsza mistrzyni zostanie wyłoniona w Six-Pack challenge'u między członkiniami brandu na gali Backlash. Jego uczestniczkami będą Alexa Bliss, Becky Lynch, Carmella, Naomi, Natalya oraz Nikki Bella. Tej samej nocy Nikki Bella miała zawalczyć z Carmellą, lecz przed rozpoczęciem pojedynku ta brutalnie zaatakowała Bellę, stając się heelem. Carmella ponownie zaatakowała Nikki podczas programu "Talking Smack". Tydzień później Carmella, Natalya i Alexa Bliss pokonały Becky Lynch, Naomi i Nikki Bellę.
Finał turnieju o SmackDown Tag Team Championship.
Również podczas WWE Draftu posiadacze WWE Tag Team Championship The New Day zostali przypisani do "Raw", wskutek czego Daniel Bryan i Shane McMahon, analogicznie do mistrzostwa kobiet, zaprezentowali WWE SmackDown Tag Team Championship. Ogłosili też turniej z finałem na Backlash, mający wyłonić pierwszych mistrzów. The Usos i American Alpha pokonali kolejno The Ascension i Breezango, przechodząc do półfinałów. Heath Slater, który od kilku tygodni próbował dołączyć do rosteru "SmackDown", otrzymał szansę wzięcia udziału w turnieju pod warunkiem, że znajdzie sobie partnera. Dołączył do niego Rhyno. Następnego tygodnia The Hype Bros oraz Heath Slater i Rhyno przeszli do półfinałów po pokonaniu kolejno The Vaudevillains oraz The Headbangers. Podczas ostatniego "SmackDown" przed Backlash, Slater i Rhyno pokonali The Hype Bros, zaś American Alpha pokonało The Usos, po czym stało się ofiarą napaści ze strony przeciwników. W wyniku kontuzji Chada Gable'a, American Alpha zmuszone było wycofać się z turnieju. Ogłoszono, że na Backlash odbędzie się starcie pomiędzy The Usos i The Hype Bros, którego zwycięzcy zawalczą ze Slaterem i Rhyno w finale.
Randy Orton vs. Bray Wyatt.
23 sierpnia na odcinku "SmackDown" Bray Wyatt skonfrontował się z Randym Ortonem. Następnego tygodnia, Wyatt wyzwał Ortona do walki na Backlash. Orton przyjął wyzwanie.
The Miz vs. Dolph Ziggler.
23 sierpnia podczas "Talking Smack" Intercontinental Champion The Miz pokłócił się z Danielem Bryanem, po tym, jak ten nazwał go tchórzem. Tydzień później na odcinku "SmackDown" Dolph Ziggler próbował sprowokować Miza, krytykując jego tchórzliwy styl walki. Wkrótce WWE ogłosiło, że na Backlash odbędzie się walka o Intercontinental Championship między Mizem a Zigglerem. 6 września Ziggler dołączył do stolika komentatorskiego podczas walki Miza z Apollo Crewsem. Miz uderzył Zigglera, a po pojedynku zignorował obelgi rywala.
Wyniki walk.
† Bray Wyatt zaatakakował Randy'ego Ortona za kulisami przed walką. Orton nie był w stanie walczyć, toteż zmuszony został poddać walkę.
Turniej o SmackDown Tag Team Championship.
† American Alpha wycofało się z turnieju po tym, jak Chad Gable doznał kontuzji. Ogłoszono, że odbędzie się walka The Hype Bros vs. The Usos, której zwycięzcy zmierzą się w finale z Heathem Slaterem i Rhynem.

</doc>
<doc id="3774179" url="https://pl.wikipedia.org/wiki?curid=3774179" title="Prašivá (szczyt w Niżnych Tatrach, 1652 m)">
Prašivá (szczyt w Niżnych Tatrach, 1652 m)



</doc>
<doc id="3774180" url="https://pl.wikipedia.org/wiki?curid=3774180" title="Krzysztof Ossoliński">
Krzysztof Ossoliński



</doc>
<doc id="3774185" url="https://pl.wikipedia.org/wiki?curid=3774185" title="Oblężenie domu Usmana">
Oblężenie domu Usmana

Oblężenie domu Usmana () – wydarzenie mające miejsce 17 lipca 656 roku, podczas którego został zabity trzeci kalif prawowierny, Usman ibn Affan.
Podczas rządów Usmana, w kalifacie zaczęły wybuchać rebelie (m.in. w Egipcie, Al-Kufie, Basrze) przeciwko jego władzy. Trzeci kalif był oskarżany o korupcję (np. zbudował sobie ogromny pałac w Medynie zwany "Az-Zawar") i nepotyzm (szczególnie obsadzanie stanowisk państwowych krewnymi z rodu Umajjadów)). Sytuację pogorszył fakt iż Marwan, krewny Usmana, zaczął uzyskiwać nad nim coraz większą kontrolę, przez co poparcie dla rządów kalifa jeszcze bardziej zmalało, swoje poparcie wycofała także większość prominentnych towarzyszy Mahometa. Egipscy buntownicy udali się do Medyny. Aby załagodzić sytuację Usman wysłał do nich swojego przedstawiciela, którym był Muhammad ibn Maslama. Na drodze negocjacji, wysłannikowi udało się uspokoić sytuację zapewniając buntowników iż wszystkie ich problemy zostaną rozwiązane. W drodze powrotnej do Egiptu rebelianci schwytali kuriera z Medyny, przy którym znaleziono list zaadresowany od Usmana z jego pieczęcią kalifa, w którym to nakazywał zarządcy prowincją schwytać i zabić wszystkich buntowników. Siły rebeliantów natychmiast zawróciły do Medyny i przypuściły szturm na dom w którym znajdował się Usman. Usman próbował się bronić twierdząc, że list został sfałszowany przez Marwana, lub, według innej tradycji, przez Alego. Według najstarszej zachowanej w tradycji mowy obrończej kalifa miał on odrzucać kierowane przeciwko niemu oskarżenia jako fałszywe, odwoływać się do tego że jako czwarta osoba przyjął islam, zebrał tekst "Koranu", ożenił się z dwiema córkami Proroka i prowadził przykładne życie duchowe. Obwiniał także najstarszych towarzyszy Proroka, którzy stanęli w opozycji przeciwko niemu, teraz zaś zachowują fałszywą neutralność, i wskazywał w szczególności Alego. Żona Proroka A’isza, która wcześniej prowadziła gwałtowną kampanię przeciwko Usmanowi, teraz w ostatniej chwili opuściła Medynę pod pretekstem pielgrzymki, nie chcąc być wiązaną z nadchodzącymi wydarzeniami. Rebelianci byli prowadzeni przez Muhammada, syna kalifa Abu Bakra, i to on miał zabić Usmana, jednakże „nie jest jasne czy to on zadał ostateczny cios, lub czy był to ktoś inny; tradycja cytuje kilka imion i jest czymś oczywistym że od samego początku kwestia ta była niejasna”. W trakcie walki miała zostać ranna żona Usmana, Kalbijja Na'ila bint al-Furafisa, a dom został splądrowany. Buntownicy uniemożliwili pochowanie Usmana na cmentarzu Baki al-Gharkad, gdzie miał on spocząć obok Mahometa, tak że ostatecznie został on pochowany w nocy, w towarzystwie nielicznego grona rodziny i znajomych, na pobliskim cmentarzu żydowskim Haszsz Kaukab, wcześniej zakupionym przez Usmana w celu powiększenia cmentarza Baki. W atmosferze zamętu i terroru kalifem został wybrany Ali, jednak od początku miał on przeciwko sobie innych niezadowolonych pretendentów do władzy oraz nieobecnych podczas elekcji Umajjadów, na których czele stał Mu’awija ibn Abi Sufjan. „Odtąd wszelka polityczna jedność islamu przeminęła, a wkrótce także jedność religijna, ustępując miejsca wojnom domowym i schizmom. Kalifat Usmana i jego krwawy koniec oznaczał moment zwrotny w historii islamu”.

</doc>
<doc id="3774191" url="https://pl.wikipedia.org/wiki?curid=3774191" title="Valéry Ondo">
Valéry Ondo

 
Valéry Olivier Ondo Ebe (ur. 14 sierpnia 1967) – gaboński piłkarz występujący na pozycji pomocnika.
Kariera klubowa.
W swojej karierze Ondo występował między innymi w gabońskich zespołach Mbilinga FC oraz USM Libreville, a także w tunezyjskim Espérance Tunis. Wraz z USM Libreville w 2002 roku zdobył mistrzostwo Gabonu oraz Puchar Gabonu.
Kariera reprezentacyjna.
W reprezentacji Gabonu Ondo zadebiutował w 1988 roku. W 1994 roku znalazł się w drużynie na Puchar Narodów Afryki. Zagrał na nim w spotkaniach z Nigerią (0:3) i Egiptem (0:4), a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Wystąpił na nim w meczu z Liberią (1:2), a Gabon zakończył turniej na ćwierćfinale.

</doc>
<doc id="3774194" url="https://pl.wikipedia.org/wiki?curid=3774194" title="Brice Mackaya">
Brice Mackaya

 
Brice Mackaya (ur. 23 lipca 1968 w Nyandze) – gaboński piłkarz występujący na pozycji napastnika.
Kariera klubowa.
W swojej karierze Mackaya występował między innymi w gabońskim zespole Petrosport FC, a także w węgierskich drużynach Vasas SC oraz Vác FC.
Kariera reprezentacyjna.
W reprezentacji Gabonu Mackaya zadebiutował w 1992 roku. W 1994 roku znalazł się w drużynie na Puchar Narodów Afryki. Zagrał na nim w spotkaniach z Nigerią (0:3) i Egiptem (0:4), a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Wystąpił na nim w meczach z Liberią (1:2), Zairem (2:0; gol) i Tunezją (1:1, 1:4 w rzutach karnych; gol), a Gabon zakończył turniej na ćwierćfinale.

</doc>
<doc id="3774198" url="https://pl.wikipedia.org/wiki?curid=3774198" title="Edmund Szklarski">
Edmund Szklarski

Edmund Mieczysławowicz Szklarski (ros. Эдмунд Мечиславович Шклярский; 26 września 1955, Leningrad, ZSRR) – radziecki i rosyjski muzyk-multiinstrumentalista, kompozytor, malarz, lider zespołu "Piknik".
Życiorys.
Polak po ojcu – Mieczysławie Szklarskim (1920–2012) – od dziecka używał dwóch języków, rosyjskiego i polskiego, katolik. Ma syna Stanisława, lidera zespołu "Incognito".
Pochodzi z rodziny o bogatych tradycjach muzycznych; w szkole muzycznej rozpoczął naukę gry na fortepianie, ale przerwał ją po pięciu latach. Uczył się również grać na skrzypcach, jednak poznanie rock'n'rolla położyło kres jego karierze akademickiej. Ma dyplom z «budowy elektrowni atomowych». W połowie lat 60. poznał takie zespoły jak The Beatles, The Rolling Stones, Animals i pod wpływem ich muzyki rozpoczął naukę gry na gitarze.
Jesienią 1972 roku przez pewien czas próbował gry z zespołem „Akwarium” jako gitarzysta, postanowił jednak pójść swoją drogą. Rok później zapisał się do Leningradzkiego Instytutu Politechnicznego, gdzie była długoletnia tradycja studenckich festiwali i na którym rozwijała się lokalna scena muzyki rockowej; tamtej jesieni założył swój pierwszy zespół "Udiwlenije". W tym samym czasie jego rówieśnik Jewgienij Wołoszczuk (później także przyjęty ma Politechnikę) założył grupę "Orion". Wiosną 1977 roku Szklarski został klawiszowcem i drugim wokalistą tego zespołu. Niebawem grupa zmieniła nazwę na "Piknik" i 7 marca 1981 roku zagrała na otwarciu Leningradzkiego Rock Klubu. Wiosną 1983 roku zespół został laureatem pierwszego festiwalu rockowego w Leningradzie.
Podobnie jak Siewa Nowgorodcew Szklarski uważa, że «zwyczajową dla zespołu jest rosyjskojęzyczna publiczność. Śpiewanie w innych językach nie ma sensu. W Polsce – śpiewają po polsku, w Anglii – po angielsku, a my po rosyjsku. I to jest normalne!».
W styczniu 2009 roku Edmund Szklarski został nagrodzony «Świadectwem i Honorowym medalem świętej Tatiany» podpisanym przez metropolitę petersburskiego i ładoskiego Włodzimierza.
Brał udział w dubbingu kreskówki The Nightmare Before Christmas.
Działalność jako kompozytor.
Edmund Szklarski jest autorem muzyki i głównych piosenek z seriali "Korolewstwo kriwych" i "Zakon myszełowki".

</doc>
<doc id="3774201" url="https://pl.wikipedia.org/wiki?curid=3774201" title="Berekum Chelsea FC">
Berekum Chelsea FC

Berekum Chelsea Football Club – ghański klub piłkarski, grający w pierwszej lidze, mający siedzibę w mieście Berekum.
Historia.
Klub został założony 10 czerwca 2000 roku. Początkowo nosił nazwę Bechem Chelsea i miał siedzibę w mieście Bechem. W 2008 roku awansował pod tą nazwą do Premier League. W 2009 zmienił nazwę na Berekum Chelsea. W sezonie 2010/2011 klub sięgnął po swoje pierwsze w historii mistrzostwo Ghany, gdy o 10 punktów wyprzedził drugi w tabeli Ashanti Gold. Dzięki wywalczeniu mistrzostwa, klub zadebiutował w rozgrywkach Ligi Mistrzów w 2012 roku. Udział w niej zakończył na fazie grupowej. Zajął 3. miejsce w grupie B za Al-Ahly Kair i TP Mazembe. W sezonie 2012/2013 Berekum Chelsea wywalczył wicemistrzostwo Ghany zdobywając trzy punkty mniej niż ówczesny triumfator, Asante Kotoko SC.
Stadion.
Swoje domowe mecze klub rozgrywa na stadionie o nazwie Berekum Sports Stadium w Berekum, który może pomieścić 5000 widzów.

</doc>
<doc id="3774202" url="https://pl.wikipedia.org/wiki?curid=3774202" title="Bechem Chelsea">
Bechem Chelsea



</doc>
<doc id="3774205" url="https://pl.wikipedia.org/wiki?curid=3774205" title="Moraczewski">
Moraczewski



</doc>
<doc id="3774229" url="https://pl.wikipedia.org/wiki?curid=3774229" title="Brazylijska Formuła 3">
Brazylijska Formuła 3

Brazylijska Formuła 3 (oryg. "Campeonato brasileiro de Fórmula 3") – rozgrywany w latach 1989–1994 oraz od 2014 w Brazylii cykl wyścigów samochodowych według przepisów Formuły 3.
Historia.
Pierwszy sezon serii odbył się w 1989 roku. Seria z założenia miała zastąpić Formułę 2 Codasur. Mistrzostwa rozgrywano do 1994 roku. Następnie została zastąpiona przez Południowoamerykańską Formułę 3. Brazylijska Formuła 3 została wskrzeszona w 2014 roku.

</doc>
<doc id="3774240" url="https://pl.wikipedia.org/wiki?curid=3774240" title="Formuła 3 Sudamericana">
Formuła 3 Sudamericana



</doc>
<doc id="3774247" url="https://pl.wikipedia.org/wiki?curid=3774247" title="Siemion Czerniecki">
Siemion Czerniecki

Siemion Aleksandrowicz Czerniecki (ros. Семё́н Алекса́ндрович Черне́цкий) (właśc. "Salomon Isajewicz Sztember"; ur. 1881, zm. 1950) – wojskowy, dyrygent, kompozytor, organizator i szef pierwszych radzieckich wojskowych orkiestr, jeden z twórców radzieckiego wojskowego marsza, pedagog muzyczny, Laureat nagrody Nagrody Stalinowskiej drugiego stopnia (1946), Zasłużony działacz sztuki RFSRR (1936), profesor (1946), generał-major (1943), inspektor orkiestr wojskowych Armii Czerwonej w latach 1924–1949.
Przedrewolucyjny okres życia.
S.A. Czerniecki urodził się w Odessie w muzycznej rodzinie. Jego ojciec Isaj Aleksandrowicz Sztember był skrzypkiem i nauczycielem gry na skrzypcach, matka Dora Isajewna Czerniecka – nauczycielką gry na fortepianie. Kuzyn – kompozytor i dyrygent Lew Izaakowicz Czerniecki. Wszystkie trzy siostry – Estera, Nadija i Wiera zostały pianistkami. Pierwsze lekcje muzyki pobierał pod kierunkiem matki. W latach 1892–1893 uczył się gry na puzonie w orkiestrze 24–go Łubieńskiego pułku dragonów w Kiszyniowie (kapelmistrzem pułku był jego wuj). W latach 1893–1897 studiował na odeskim oddziale Cesarskiego Towarzystwa Muzycznego (odeskiej szkole muzycznej). Uczył się tam gry na puzonie i fortepianie.
W 1900 roku, z powodu ciężkiej sytuacji materialnej rodziny po śmierci ojca nie ukończył szkoły, został wysłany do Kiszyniowa do starszego brata matki – kapelmistrza 24 Łubieńskiego Pułku Dragonów (później huzarów). W Kiszyniowie ukończył zajęcia muzyczne lokalnego oddziału Cesarskiego Towarzystwa Muzycznego i postanowił poświęcić się muzyce wojskowej. Najpierw próbował swoich sił jako asystent swego wuja, a w 1903 r. sam stał się kapelmistrzem 14. brygady artylerii. W tym samym roku podczas pogromu Żydów brał udział w organizacji samoobrony, został ciężko ranny i stracił lewe oko.
Do 1908 roku służył jako kapelmistrz 14. brygady artylerii w Kiszyniowie, a następnie 60. Zamojskiego Pułku Piechoty w Odessie, jednocześnie wykładał muzykę i śpiew chóralny w odeskiej rzemieślniczej szkole zawodowej towarzystwa „Praca”, a także w ludowej szkole zawodowej nr 12, sierocińcu i żeńskim gimnazjum. W 1911 roku rozpoczął studia w Petersburskim Konserwatorium, które ukończył w 1917 roku w klasie A. K. Glazunowa.
Służba w Armii Czerwonej, organizacja i kierownictwo orkiestry.
W 1918 Czerniecki dobrowolnie zgłosił się do Armii Czerwonej i został mianowany szefem sekcji orkiestr wojskowych okręgu Piotrogrodu.
W 1924 roku Czernieckiego mianowano inspektorem orkiestr wojskowych Armii Czerwonej, w 1926 roku utworzył Orkiestrę Moskiewskiego Garnizonu, którą kierował od 1932 roku. W 1928 roku założył i prowadził orkiestrę symfoniczną Centralnego Domu Armii Czerwonej. W 1935 roku założył orkiestrę Ludowego Komisariatu Obrony, która stała się później pierwszą orkiestrą Ministerstwa Obrony ZSRR, kierował nią aż do 1949 roku. Oprócz tego Czerniecki pomagał w organizacji orkiestr sztabów okręgów wojskowych i wojskowych uczelni, a także zbiorczych orkiestr dużych garnizonów. Pod jego kierownictwem orkiestra moskiewskiego garnizonu zaczęła występować nie tylko w wojsku, ale i uczestniczyć w życiu społeczno-politycznym i w kulturalnych imprezach masowych (takich jak świąteczne koncerty w Teatrze Wielkim).
Ostatnie lata życia.
W 1946 roku Czerniecki uległ paraliżowi i zmuszony był wycofać się z aktywnej działalności. S.A. Czerniecki zmarł 13 kwietnia 1950 w Moskwie. Został pochowany z honorami na Cmentarzu Nowodziewiczym (kwatera nr 3). Miał 68 lat.
Działalność pedagogiczna.
Jednym z kierunków działalności Czernieckiego, któremu poświęcał stałą uwagę, było przygotowywanie wojskowych muzyków. Z inicjatywy Czernieckiego otwarto wojskowe szkoły muzyczne w różnych miastach ZSRR. Osobiście kierował szkołą w Petersburgu. W 1937 roku z jego inicjatywy zorganizowano trzy średnie wojskowo-muzyczne szkoły, z których jedna działa do dziś. Dla odeskiej wojskowej szkoły muzycznej S.A. Czerniecki osobiście wybierał chłopców z tamtejszych domów dziecka.
Twórczość.
Czerniecki napisał ponad 100 marszów (według niektórych danych około 200) i pieśni patriotycznych. W swoich marszach wojskowych Czerniecki kontynuował tradycje przedrewolucyjnej rosyjskiej wojskowej kultury muzycznej. Wśród najbardziej znanych i popularnych marszów, pod które wciąż odbywają się parady na placu Czerwonym, są m.in.: uroczysty marsz „Rokossowski”, „Salut Moskwy”, „Marsz żołnierzy”, „Chwała Ojczyźnie”, „Wejście Armii Czerwonej do Budapesztu”, „Wejście Armii Radzieckiej do Bukaresztu”.

</doc>
<doc id="3774250" url="https://pl.wikipedia.org/wiki?curid=3774250" title="Guy Roger Nzamba">
Guy Roger Nzamba

Guy Roger Nzamba (ur. 13 lipca 1970 w Port-Gentil) – gaboński piłkarz występujący na pozycji napastnika.
Kariera klubowa.
Nzamba karierę rozpoczynał w 1986 roku w zespole AS Sogara. Następnie grał w Petrosport FC, a potem ponownie w Sogarze. W 1991 roku przeszedł do rezerw francuskiego AJ Auxerre, grających w Championnat National. W sezonie 1992/1993 został włączony do pierwszej drużyny Auxerre. W jej barwach wystąpił jeden raz w Division 1, 30 stycznia 1993 w przegranym 0:2 meczu z Olympique Marsylia.
W 1993 roku Nzamba odszedł do FC Mulhouse, występującego w Division 2. Spędził tam sezon 1993/1994, a potem grał w innym zespole tej ligi – Angers SCO. W 1995 roku przeszedł do południowoafrykańskiego Orlando Pirates. Potem występował w gabońskim FC 105 Libreville, a w 1996 roku został zawodnikiem włoskiej Triestiny z Serie C2, gdzie grał w sezonie 1996/1997.
Następnie Nzamba przeniósł się do szkockiego St. Johnstone, z którym występował w Scottish Division One. Grał też w angielskim Southend United (Division Three) oraz belgijskim KV Kortrijk, z którym w sezonie 1999/2000 spadł z drugiej ligi do trzeciej. W 2001 roku zakończył karierę.
Kariera reprezentacyjna.
W reprezentacji Gabonu Nzamba zadebiutował w 1988 roku. W 1994 roku znalazł się w drużynie na Puchar Narodów Afryki. Zagrał na nim w spotkaniach z Nigerią (0:3) i Egiptem (0:4), a Gabon odpadł z turnieju po fazie grupowej.
W 1996 roku ponownie został powołany do kadry na Puchar Narodów Afryki. Wystąpił na nim w meczach z Liberią (1:2), Zairem (2:0) i Tunezją (1:1, 1:4 w rzutach karnych), a Gabon zakończył turniej na ćwierćfinale.

</doc>
<doc id="3774263" url="https://pl.wikipedia.org/wiki?curid=3774263" title="Aurélien Bekogo">
Aurélien Bekogo

 
Aurélien Bekogo (ur. 27 grudnia 1975 w Libreville) – gaboński piłkarz występujący na pozycji napastnika.
Kariera klubowa.
W swojej karierze Bekogo występował między innymi w zespole AS Mangasport.
Kariera reprezentacyjna.
W reprezentacji Gabonu Bekogo zadebiutował w 1994 roku. W 1996 roku został powołany do kadry na Puchar Narodów Afryki. Wystąpił na nim w meczach z Liberią (1:2), Zairem (2:0, gol) i Tunezją (1:1, 1:4 w rzutach karnych), a Gabon zakończył turniej na ćwierćfinale.

</doc>
<doc id="3774265" url="https://pl.wikipedia.org/wiki?curid=3774265" title="Receptor 5-HT2C">
Receptor 5-HT2C

Receptor 5-HT2C, receptor serotoninowy 2C – białko transbłonowe kodowane u człowieka genem "HTR2C" w locus Xq24, należące do rodziny receptorów serotoninowych.
Funkcja.
Gen "HTR2C" koduje wielokrotnie przechodzące przez błonę komórkową białko transbłonowe pełniące funkcję receptora dla serotoniny (5-hydroksytryptaminy) sprzężonego z białkiem G, którego pobudzenie podwyższa komórkowy poziom trifosforanu inozytolu (IP3) i diacyloglicerolu (DAG).
Rozmieszczenie.
Receptor 5-HT2C występuje w wielu strukturach ośrodkowego układu nerwowego: w prążkowiu, istocie czarnej, korze przedczołowej, jądrze półleżącym, hipokampie, podwzgórzu i ciele migdałowatym. Jako jedyne receptory serotoninowe występują w splocie naczyniówkowym.
Znaczenie w psychofarmakologii.
Agonizm wobec receptorów 5-HT2C wykazywany przez szereg leków przeciwdepresyjnych wydaje się odpowiadać za niektóre działania leków przeciwdepresyjnych z grupy SSRI i SNRI. Fluoksetyna jako jedyny lek z grupy SSRI jest antagonistą 5-HT2C, ale kliniczne znaczenie tego faktu jest niejasne. Nowy lek przeciwdepresyjny, agomelatyna, obok agonizmu wobec receptorów melatoninergicznych również wykazuje antagonizm wobec 5-HT2C. Uważa się, że blokada receptorów 5-HT2C odhamowuje uwalnianie noradrenaliny i dopaminy w korze przedczołowej i może dawać kliniczny efekt aktywizacji. Leki mające taką właściwość określa się niekiedy jako dysinhibitory noradrenaliny i dopaminy (NDDI).
Powinowactwo do receptorów 5-HT2C ma także wiele leków przeciwpsychotycznych. Lorkaseryna, silny agonista 5-HT2C, ma udowodnione działanie zmniejszające łaknienie.
Genetyka.
Odkryto wiele polimorfizmów pojedynczego nukleotydu w ludzkim genie "HTR2C". Polimorfizm -759C/T w promotorze genu powoduje większą ekspresję receptora i wiąże się z mniejszym ryzykiem przyrostu masy ciała w trakcie leczenia neuroleptykami.

</doc>
<doc id="3774266" url="https://pl.wikipedia.org/wiki?curid=3774266" title="Dominik Ślęzak">
Dominik Ślęzak

Dominik Antoni Ślęzak (ur. 24 listopada 1972) – polski informatyk, doktor habilitowany nauk technicznych w zakresie informatyki. Specjalizuje się w sztucznej inteligencji, bazach danych, eksploracji danych oraz teorii zbiorów przybliżonych. Profesor nadzwyczajny Instytutu Informatyki Wydziału Matematyki, Informatyki i Mechaniki Uniwersytetu Warszawskiego.
Życiorys.
Urodził się w Warszawie jako syn Barbary Sochal i Antoniego Ślęzaka. Uczęszczał do Szkoły Podstawowej nr 173 im. Leopolda Staffa i XLVIII Liceum Ogólnokształcącego im. Edwarda Dembowskiego w Warszawie. Studia matematyczne ukończył na Uniwersytecie Warszawskim w 1996. Stopień doktorski uzyskał na UW w 2002 na podstawie pracy pt. "Przybliżone redukty decyzyjne", przygotowanej pod kierunkiem Andrzeja Skowrona. Habilitował się w dziedzinie nauk technicznych (dyscyplina informatyka) w Instytucie Podstaw Informatyki PAN w 2011.
Poza UW pracował naukowo w latach 1995-2003 w Polsko-Japońskiej Wyższej Szkole Technik Komputerowych (od 2014 Polsko-Japońska Akademia Technik Komputerowych). W latach 1996-2000 pracował jako naukowiec wizytujący ("ang. visiting scholar") w University of Saitama (Japonia), Universite des Alpes w Grenoble (Francja) oraz University of Regina (Kanada). W okresie 2003-2006 pracował także jako adiunkt ("ang. tenure-track assistant professor") na University of Regina. W latach 2006-2009 był profesorem wizytującym ("ang. adjunct professor") na trzech uniwersytetach w Kanadzie: University of Regina, York University i McMaster University.
Od 1999 jest prezesem zarządu warszawskiej spółki QED Software. Współzałożyciel i dyrektor naukowy ("ang. chief scientist") w firmie Infobright Inc. (2005-2017). Od 2017 roku jest dyrektorem naukowym ("ang. chief scientist") w Security On-Demand. W 2014 roku wspólnie z Andrzejem Januszem stworzył Knowledge Pit, platformę do organizowania konkursów data science.
W latach 2012-2014 pełnił funkcję przewodniczącego International Rough Set Society. Od 2018 jest wiceprezesem PSSI (Polskie Towarzystwo Sztucznej Inteligencji). Członek Komitetu Informatyki PAN. Od 2014 jest członkiem IEEE Technical Committee on Intelligent Informatics. Należy także do Polskiego Towarzystwa Informatycznego (PTI) oraz Polskiego Towarzystwa Matematycznego (PTM).
Redaktor ponad 20 książek, członek komitetów redakcyjnych i recenzent wielu czasopism naukowych. Założyciel i edytor serii "Communications in Computer and Information Science" (CCIS) wydawnictwa Springer Nature. Organizator, przewodniczący komitetów programowych i wykładowca plenarny wielu konferencji międzynarodowych, w tym Web Intelligence Congress. Swoje prace publikował w takich czasopismach jak m.in.: „Information Sciences", „Engineering Applications of Artificial Intelligence", „International Journal of Approximate Reasoning”, „Applied Artificial Intelligence", „International Journal of Hybrid Intelligent Systems”, „Theoretical Computer Science”, „Information Systems Frontiers", „Fundamenta Informaticae”, „Journal of Intelligent Information Systems” oraz „Journal of Management in Engineering”.

</doc>
<doc id="3774275" url="https://pl.wikipedia.org/wiki?curid=3774275" title="USS SC-501">
USS SC-501

USS SC-501 – ścigacz okrętów podwodnych typu "SC-497", który służył w United States Coast Guard i United States Navy w czasie II wojny światowej. 
Jego stępkę położono 29 kwietnia 1941 roku jako PC-501 w stoczni Seabrook Yacht Corporation w Houston. Został zwodowany 24 stycznia 1942 roku. Został przeklasyfikowany na SC-501 8 kwietnia 1943 roku. Nabyty przez US Navy 9 kwietnia 1943 roku. Przeklasyfikowany na "Unclassified Miscellaneous Vessel" IX-100 21 kwietnia 1943 roku. Przemianowany na Racer 3 maja 1943 roku. Był w służbie od 27 maja 1943 roku do 21 maja 1946 roku. Skreślony z listy jednostek floty 5 czerwca 1946 roku. Sprzedany prywatnemu użytkownikowi 20 grudnia 1946 roku.

</doc>
<doc id="3774276" url="https://pl.wikipedia.org/wiki?curid=3774276" title="SC-501">
SC-501



</doc>
<doc id="3774277" url="https://pl.wikipedia.org/wiki?curid=3774277" title="PC-501">
PC-501



</doc>
<doc id="3774278" url="https://pl.wikipedia.org/wiki?curid=3774278" title="USS PC-501">
USS PC-501



</doc>
<doc id="3774279" url="https://pl.wikipedia.org/wiki?curid=3774279" title="IX-100">
IX-100



</doc>
<doc id="3774280" url="https://pl.wikipedia.org/wiki?curid=3774280" title="USS IX-100">
USS IX-100



</doc>
<doc id="3774281" url="https://pl.wikipedia.org/wiki?curid=3774281" title="Racer (IX-100)">
Racer (IX-100)



</doc>
<doc id="3774282" url="https://pl.wikipedia.org/wiki?curid=3774282" title="USS Racer (IX-100)">
USS Racer (IX-100)



</doc>
<doc id="3774285" url="https://pl.wikipedia.org/wiki?curid=3774285" title="USS Passaconaway">
USS Passaconaway

Okręty US Navy o nazwie USS „Passaconaway”

</doc>
<doc id="3774286" url="https://pl.wikipedia.org/wiki?curid=3774286" title="Nauka o klimacie">
Nauka o klimacie

Nauka o klimacie – portal naukowy i popularnonaukowy założony w 2013 roku. Celem portalu jest rozpowszechnianie wiedzy o zmianach klimatycznych, zwłaszcza tych antropogenicznych. Laureat konkursu „Popularyzator Nauki” organizowanego przez PAP i MNiSW – za rok 2017, w kategorii „Zespół”.
Pomysłodawcami portalu byli Piotr Flatau z Instytutu Oceanografii imienia Scripps, Szymon Malinowski z Instytutu Geofizyki przy Wydziale Fizyki na Uniwersytecie Warszawskim i Marcin Popkiewicz.
Struktura.
Publikacje w serwisie są podzielone na dwie części:
W części bieżących komentarzy często są punktowane przekłamania, kłamstwa i nieścisłości w publikacjach popularnych na temat globalnego ocieplenia.
Artykuły publikowane w serwisie podlegają merytorycznej weryfikacji przez Radę Naukową portalu „Nauka o klimacie”. Rada Naukowa składa się z kilkunastu naukowców, którzy są aktywni w dziedzinach nauki związanych z fizyką atmosfery, oceanografią i zmianami klimatu. Członkowie Rady Naukowej tłumaczą także raporty klimatyczne IPCC, m.in. „Zmiana Klimatu. Fizyczne Podstawy Naukowe. Przyczynek I Grupy Roboczej do Piątego Raportu Oceny Zmiany Klimatu Międzyrządowego Zespołu DS. Zmiany Klimatu”.
Konkurs.
W 2014 r. portal uruchomił konkurs pod nazwą "Klimatyczna bzdura roku". Konkurs rozgrywany jest w dwóch fazach – w pierwszym zgłaszani są kandydaci do nagrody, a w drugiej fazie odbywa się głosowanie. Głosujące osoby piszą do oddanych głosów uzasadnienia, które są publikowane na portalu. Dotychczasowi laureaci to:

</doc>
<doc id="3774290" url="https://pl.wikipedia.org/wiki?curid=3774290" title="Zacchaeus Okoth">
Zacchaeus Okoth

Zacchaeus Okoth (ur. 5 lipca 1942 w Nyakach) – kenijski duchowny katolicki, arcybiskup Kisumu w latach 1990-2018.
Życiorys.
Święcenia kapłańskie przyjął 14 listopada 1968 roku. 
Episkopat.
27 lutego 1978 roku został mianowany biskupem diecezji Kisumu. Sakry biskupiej udzielił mu 30 kwietnia 1978 roku Maurice Michael Otunga - ówczesny arcybiskup archidiecezji Nairobi. W dniu 21 maja 1990 roku został mianowany arcybiskupem archidiecezji Kisumu. 
15 listopada 2018 przeszedł na emeryturę.

</doc>
<doc id="3774292" url="https://pl.wikipedia.org/wiki?curid=3774292" title="152 mm haubica wz. 18/46">
152 mm haubica wz. 18/46

152 mm houfnice vz. 18/46 (152 mm haubica wz. 18/46) – czechosłowacka haubica polowa z okresu po II wojnie światowej. 
Historia.
Po zakończeniu II wojny światowej w Czechosłowacji rozpoczęto produkcję uzbrojenia korzystając ze wzorów niemieckich produkowanych na terenie Czechosłowacji w czasie wojny. Jednym z takich sprzętów była 152 mm haubica M 18/46, która została oparta na niemieckiej haubicy kal. 15 cm.
Czechosłowacka haubica została znacznie zmodyfikowana, przede wszystkim zmieniono jej kaliber przystosowując do amunicji radzieckiej kal. 152 mm, wprowadzono osłonę przednią i powiększono hamulec wylotowy.
Ich produkcję rozpoczęto w 1946 roku, korzystając z posiadanych zapasów pozostawionych Niemców i ich planów. W 1947 roku opracowano kolejną unowocześnioną wersję tego działa oznaczoną jako wz. 18/47, która była produkowano od 1947 roku.
Użycie.
Haubice te wprowadzono w 1946 roku do armii czechosłowackiej, gdzie zastępowano nimi zużyty sprzęt z okresu II wojny światowej, jednocześnie tym samym ujednolicano sprzęt w pododdziałach artylerii. W haubicy stosowano dwa rodzaje pocisków: odłamkowo-burzących o masie 39,9 kg i przeciwpancernych o masie 51,1 kg; pocisk przeciwpancerny przebijał pancerz o grubości 81 mm z odległości 1000 m. Znajdowały się na uzbrojeniu do lat siedemdziesiątych XX wieku. Do ich holowania używano samochodów ciężarowych: Tatra 111 i KrAZ-214.

</doc>
<doc id="3774294" url="https://pl.wikipedia.org/wiki?curid=3774294" title="Aarne Michaël Tallgren">
Aarne Michaël Tallgren

Aarne Michaёl (Mikko) Tallgren (ur. 8 lutego 1885 w Ruovedelli, zm. 13 kwietnia 1945 w Helsinkach) – fiński archeolog.
Życiorys.
W latach 1920–1923 był profesorem uniwersytetu w Tartu, następnie w Helsinkach. Badał pradzieje Europy Wschodniej, założył i redagował rocznik archeologiczny "Eurasia Septemtrionalis Antiqua" (t. 1–12, 1927–1938).

</doc>
<doc id="3774302" url="https://pl.wikipedia.org/wiki?curid=3774302" title="Peter J. Kairo">
Peter J. Kairo

Peter J. Kairo (ur. 24 maja 1941 w Londiani) – kenijski duchowny katolicki, arcybiskup Nyeri w latach 2008–2017.
Życiorys.
Święcenia kapłańskie przyjął 1 listopada 1970 roku. 
Episkopat.
17 marca 1983 roku został mianowany biskupem diecezji Muanga. Sakry biskupiej udzielił mu 21 maja 1983 roku Raphael Ndingi Mwana’a Nzeki - ówczesny biskup diecezji Nakuru. W dniu 21 kwietnia 1997 roku został mianowany biskupem diecezji Nakuru. W dniu 19 kwietnia 2008 został mianowany arcybiskupem archidiecezji Nyeri. Urząd objął w dniu 14 czerwca 2008 roku.

</doc>
<doc id="3774304" url="https://pl.wikipedia.org/wiki?curid=3774304" title="François Joseph Talma">
François Joseph Talma

François Joseph Talma (ur. 15 stycznia 1763 w Paryżu, zm. 19 października 1826 tamże) – francuski aktor.
Życiorys.
Od 1787 występował w paryskim teatrze Comédie-Française, a 1791-1799 w Théâtre de la République (którego był współzałożycielem), po 1799 wrócił do występów w Comédie-Française. Był najsłynniejszym francuskim aktorem tragicznym w okresie rewolucji francuskiej 1789-1799 i I Cesarstwa Francuskiego, a także reformatorem wymowy scenicznej i kostiumu teatralnego. Grał role w dramatach M.J. Chéniera (Karol IX, Henryk VIII), W. Szekspira (Hamlet, Otello, Makbet), Corneille’a (Cyd), J.B. Racine’a (Neron - "Brytanik") i Voltaire’a.

</doc>
<doc id="3774310" url="https://pl.wikipedia.org/wiki?curid=3774310" title="Janusz Uppsali">
Janusz Uppsali



</doc>
<doc id="3774324" url="https://pl.wikipedia.org/wiki?curid=3774324" title="Marie-Joseph Chénier">
Marie-Joseph Chénier

Marie-Joseph Chénier (ur. 11 lutego 1764 w Konstantynopolu, zm. 10 stycznia 1811 w Paryżu) – francuski dramatopisarz i działacz polityczny.
Życiorys.
Był bratem poety André Chéniera. Działał w klubie jakobinów i był członkiem Konwentu, 1803 został członkiem Akademii Francuskiej. W okresie rewolucji francuskiej 1789-1799 podjął próby stworzenia tragedii narodowej poruszającej aktualne problemy społeczne i polityczne (m.in. "Charles IX" (1789), "Fénelon, czyli zakonnice kambrezyjskie" (1793, wyd. pol. 1803)), dzięki czemu stał się sławny, jednak jego dramaty, z powodu czystej koniunkturalności, mają niewielką wartość artystyczną. Napisał także popularne hymny i pieśni patriotyczne, m.in. słynny "Chant du départ" ("Pieśń wymarszu") 1794 z muzyką É. Méhula. Napisał również (na polecenie Akademii Francuskiej) pracę przedstawiającą stan francuskiej literatury w okresie od 1789 do 1809 oraz "Épitre dur la calomnie" (1797), w której bronił się przed oskarżeniem o zdradę brata (skazanego na śmierć i zgilotynowanego w okresie terroru jakobinów).

</doc>
<doc id="3774325" url="https://pl.wikipedia.org/wiki?curid=3774325" title="Rebecca Lobo">
Rebecca Lobo

Rebecca Rose Lobo-Rushin (ur. 6 października 1973 w Hartford) – amerykańska koszykarka występująca na pozycji środkowej, mistrzyni olimpijska, członkini Galerii Sław Żeńskiej Koszykówki, obecnie reporterka oraz analityczka spotkań koszykarskich w stacji ESPN.

</doc>
<doc id="3774329" url="https://pl.wikipedia.org/wiki?curid=3774329" title="All Stars FC">
All Stars FC

Wa All Stars Football Club – ghański klub piłkarski, grający w pierwszej lidze, mający siedzibę w mieście Wa.
Stadion.
Swoje domowe mecze klub rozgrywa na stadionie o nazwie Wa Sports Stadium w Wa, który może pomieścić 5000 widzów.

</doc>
<doc id="3774331" url="https://pl.wikipedia.org/wiki?curid=3774331" title="Wa All Stars FC">
Wa All Stars FC



</doc>
<doc id="3774337" url="https://pl.wikipedia.org/wiki?curid=3774337" title="Étienne Méhul">
Étienne Méhul

Étienne Nicolas Méhul (ur. 22 czerwca 1763 w Givet, zm. 18 października 1817 w Paryżu) – francuski kompozytor.
Życiorys.
Jako dziecko uczył się muzyki przy konwencie franciszkańskim w Givet u miejscowego organisty, następnie został posłany do Lavaldieu na nauki u niemieckiego organisty Wilhelma Hansena. W 1778 roku przybył do Paryża, gdzie kontynuował swoją edukację u Jeana-Frédérica Edelmanna. W 1785 roku został przyjęty na członka Société des Enfants d’Apollon. W 1790 roku w paryskim Théâtre Favart wystawił swoją pierwszą operę, "Euphrosine". Należał do czołowych twórców okresu rewolucji francuskiej, pisząc utwory o charakterze patriotycznym i agitacyjnym, często na zamówienie Konwentu Narodowego. W 1795 roku został mianowany jednym z pięciu inspektorów nowo utworzonego Konserwatorium Paryskiego i członkiem Institut de France. Na zamówienie Napoleona Bonapartego napisał wielką kantatę "Chant national du 14 juillet 1800", upamiętniającą zwycięską bitwę pod Marengo i rocznicę zdobycia Bastylii. Pod koniec życia ze względu na postępującą gruźlicę wycofał się z działalności publicznej.
W 1804 roku otrzymał order kawalera Legii Honorowej.
Twórczość.
Był najważniejszym francuskim kompozytorem operowym okresu rewolucji. Nawiązując do reformy operowej Christopha Willibalda Glucka na pierwszym miejscu stawiał walory dramatyczne. W swoich operach podejmował tematykę rycerską, baśniową, historyczną, a także rewolucyjną. Przez wiele lat współpracował z librecistą François-Benoîtem Hoffmanem.

</doc>
<doc id="3774339" url="https://pl.wikipedia.org/wiki?curid=3774339" title="Nycticorax duboisi">
Nycticorax duboisi



</doc>
<doc id="3774344" url="https://pl.wikipedia.org/wiki?curid=3774344" title="West African Football Academy">
West African Football Academy

West African Football Academy Sporting Club – ghański klub piłkarski, grający w pierwszej lidze, mający siedzibę w mieście Goma Fetteh. Klub został założony jako akademia holenderskiego klubu Feyenoord.
Stadion.
Swoje domowe mecze klub rozgrywa na stadionie o nazwie Sogakope Stadium Goma Fetteh w Goma Fetteh, który może pomieścić 1000 widzów.

</doc>
<doc id="3774345" url="https://pl.wikipedia.org/wiki?curid=3774345" title="Feyenoord Academy">
Feyenoord Academy



</doc>
<doc id="3774350" url="https://pl.wikipedia.org/wiki?curid=3774350" title="Otar Taktakiszwili">
Otar Taktakiszwili

Otar Taktakiszwili (gruz. ოთარ თაქთაქიშვილი, ur. 27 lipca 1924 w Tbilisi, zm. 22 lutego 1989 tamże) – gruziński kompozytor.
W 1947 ukończył konserwatorium w Tbilisi, którego w 1947 został wykładowcą, w 1966 profesorem, a od 1962 do 1965 był jego rektorem. Skomponował trzy uwertury (1950-1955), dwie symfonie (1949-1953), poematy symfoniczne (m.in. "Samgori" 1950 i "Mcyri" 1956 według Michaiła Lermontowa, dwa koncerty fortepianowe (1951-1973), koncert wiolonczelowy (1947), koncert na trąbkę (1954), tworzył również utwory kameralne, oratoria, kantaty, opery ("Mindia" 1961, "Trzy opowiadania" 1967, "Porwanie księżyca" 1977, "Kobieciarz" 1978) i muzykę filmową. W 1961 otrzymał tytuł Ludowego Artysty Gruzińskiej SRR, a w 1974 Ludowego Artysty ZSRR. W 1985 został honorowym obywatelem Tbilisi.

</doc>
<doc id="3774352" url="https://pl.wikipedia.org/wiki?curid=3774352" title="Mistrzostwa Świata w Piłce Siatkowej Mężczyzn 2018 (eliminacje strefy AVC)">
Mistrzostwa Świata w Piłce Siatkowej Mężczyzn 2018 (eliminacje strefy AVC)

Eliminacje strefy AVC do Mistrzostw Świata w Piłce Siatkowej Mężczyzn 2018 odbywały się w trzech rundach kwalifikacyjnych i brały w nich udział 23 reprezentacje. Eliminacje wyłoniły 4 zespoły, które awansowały do Mistrzostw Świata w Piłce Siatkowej Mężczyzn 2018.
Uczestnicy.
W eliminacjach uczestniczyły 23 z 65 członków federacji AVC. Pięć zespołów najwyżej sklasyfikowanych w rankingu FIVB z października 2015 r. rozpoczęło rozgrywki od trzeciej rundy. Drużyny z Azji Centralnej, poza trzema najwyżej w rankingu, rozpoczęły rozgrywki od pierwszej rundy. Pozostałe drużyny w ramach drugiej rundy rozegrały turnieje kwalifikacyjne w swoich strefach regionalnych.
"* – Drużyna wycofała się przed rozpoczęciem rozgrywek"
Pierwsza runda kwalifikacyjna (runda substrefowa).
Z drużyn strefy Azji Centralnej do eliminacji zgłosiło się 8 reprezentacji, dlatego 5 najniżej sklasyfikowanych w rankingu FIVB z tych zespołów miało rozegrać wstępne eliminacje. Dwie reprezentacje jednak wycofały się z rozgrywek: Afganistan oraz, w ostatniej chwili, Turkmenistan. Ostatecznie do rundy substrefowej przystąpiły 3 zespoły.
Wśród uczestniczących reprezentacji został wybrany gospodarz turnieju. Rozgrywki były prowadzone systemem kołowym, „każdy z każdym” bez meczów rewanżowych. Zwycięzca turnieju awansował do drugiej rundy kwalifikacyjnej.
Azja Centralna I.
 Gazprom Sports and Recreation Center, Czołponata, Kirgistan
Druga runda kwalifikacyjna (runda strefowa).
Każda z pięciu stref przeprowadza swoje kwalifikacje, w których zespoły walczą o awans do trzeciej rundy. W strefach zostali wybrani gospodarze turniejów grupowych. Rozgrywki były prowadzone systemem kołowym, „każdy z każdym” bez meczów rewanżowych. Zwycięzcy z każdej strefy awansowali do trzeciej rundy kwalifikacyjnej.
Azja Centralna II.
W tym etapie eliminacji oprócz Kazachstanu, Pakistanu i zwycięzcy rundy substrefowej miała uczestniczyć również reprezentacja Indii. Drużyna ta została jednak wykluczona z turnieju wskutek zawieszenia Federacji Piłki Siatkowej Indii przez FIVB, związanego z wewnętrznymi problemami krajowej federacji.
 Gazprom Sports and Recreation Center, Biszkek, Kirgistan
Azja Wschodnia.
Regionalna federacja zdecydowała się na rozstrzygnięcie awansu do trzeciej rundy kwalifikacyjnej na podstawie pozycji w rankingu FIVB zamiast rozegrania turnieju kwalifikacyjnego.
W nawiasach podano pozycję w rankingu FIVB w październiku 2015 r.
Oceania.
 Vodafone Arena, Suva, Fidżi
Azja Południowo-Wschodnia.
 Nakhon Pathom Municipality Gymnasium, Nakhon Pathom, Tajlandia
Azja Zachodnia.
Regionalna federacja zdecydowała się na rozstrzygnięcie awansu do trzeciej rundy kwalifikacyjnej na podstawie pozycji w rankingu FIVB zamiast rozegrania turnieju kwalifikacyjnego.
W nawiasach podano pozycję w rankingu FIVB w październiku 2015 r.
Trzecia runda kwalifikacyjna (runda finałowa).
Do zwycięzców stref regionalnych dołącyło 5 drużyn najwyżej sklasyfikowanych w rankingu FIVB. Wszystkie 10 drużyn zostało rozdzielonych do dwóch pięciozespołowych grup. 4 zespoły najwyżej w rankingu zostały rozmieszczone w grupach systemem serpentyny, pozostałe 6 drużyn zostały przypisane do grup drogą losowania, które odbyło się 19 marca 2017 r. w Bankgoku. W każdej grupie zostali wybrani gospodarze turniejów grupowych. Rozgrywki były prowadzone systemem kołowym, „każdy z każdym” bez meczów rewanżowych. Po dwa najlepsze zespoły z każdej grupy uzyskały kwalifikację do Mistrzostw Świata w Piłce Siatkowej Mężczyzn 2018.
Skład grup przedstawia tabela:
W nawiasach podano pozycję w rankingu FIVB w październiku 2015 r.
Grupa A.
 Rezazadeh Stadium, Ardabil, Iran
Grupa B.
 AIS Arena, Canberra, Australia

</doc>
<doc id="3774353" url="https://pl.wikipedia.org/wiki?curid=3774353" title="Fluspirylen">
Fluspirylen

Fluspirylen – organiczny związek chemiczny, pochodna difenylbutylopiperydyny, stosowany jako lek przeciwpsychotyczny. Lek został opracowany przez Janssen Pharmaceutica w 1963 roku. Zarejestrowany w niektórych krajach do leczenia schizofrenii. Podawany jest w długodziałających iniekcjach domięśniowych.

</doc>
<doc id="3774356" url="https://pl.wikipedia.org/wiki?curid=3774356" title="Samuel Pozzi">
Samuel Pozzi



</doc>
<doc id="3774357" url="https://pl.wikipedia.org/wiki?curid=3774357" title="Gédéon Tallemant des Réaux">
Gédéon Tallemant des Réaux

Gédéon Tallemant des Réaux (ur. 2 października 1619 w La Rochelle, zm. 10 listopada 1692 w Paryżu) – francuski pisarz.
Pochodził z rodziny hugenockich bankierów, jednak związał się ze środowiskiem literatów i bywał w paryskich salonach. W 1657 zaczął redagować swoje "Historyjki" wydane pośmiertnie w latach 1834–1835 (wyd. pol. 1961), ukazujące współczesne mu czasy począwszy od panowania Henryka IV. Zapiski te były doskonale udokumentowane, pełne werwy i konkretnych szczegółów, potwierdzając zmysł obserwacji i niezwykłą żywość pióra autora. Krytycznie wypowiadający się na temat sensowności religijnego postu.

</doc>
<doc id="3774358" url="https://pl.wikipedia.org/wiki?curid=3774358" title="Nyctanassa carcinocatactes">
Nyctanassa carcinocatactes



</doc>
<doc id="3774359" url="https://pl.wikipedia.org/wiki?curid=3774359" title="Josaphat Lebulu">
Josaphat Lebulu

Josaphat Louis Lebulu (ur. 13 czerwca 1942 w Kisangara) – tanzański duchowny katolicki, arcybiskup Arushy w latach 1999-2017.
Życiorys.
Święcenia kapłańskie przyjął 11 grudnia 1968 roku. 
Episkopat.
12 lutego 1979 roku został mianowany biskupem diecezji Same. Sakry biskupiej udzielił mu 24 maja 1979 roku Laurean Rugambwa - ówczesny arcybiskup archidiecezji Dar-es-Salaam. W dniu 21 kwietnia 1997 roku został mianowany biskupem diecezji Nakuru. W dniu 28 lutego 1998 roku został mianowany biskupem diecezji Arusha. W dniu 16 marca 1999 roku podniesiony do godności arcybiskupa metropolity Arusha.
27 grudnia 2017 przeszedł na emeryturę.

</doc>
<doc id="3774360" url="https://pl.wikipedia.org/wiki?curid=3774360" title="Graham E. Bell">
Graham E. Bell

Graham E. Bell – amerykański astronom amator.
Obserwacje prowadzi w obserwatorium Farpoint w Eskridge (Kansas) należącym do amatorskiego stowarzyszenia NEKAAL ("Northeast Kansas Amateur Astronomers League"). W latach 1998–2000 odkrył 57 planetoid, w tym 7 samodzielnie oraz 50 z Garym Hugiem. Bell i Hug odkryli także wspólnie kometę 178P/Hug-Bell, za co otrzymali nagrodę "Edgar Wilson Award" w 2000 roku.

</doc>
<doc id="3774362" url="https://pl.wikipedia.org/wiki?curid=3774362" title="Stanisław Płużański">
Stanisław Płużański

Stanisław Roman Płużański (ur. 26 lipca 1879 w Radomiu, zm. 9 grudnia 1951 w Warszawie) – profesor zwyczajny Akademii Górniczej oraz Politechniki Warszawskiej, dziekan Wydziału Mechanicznego Politechniki Warszawskiej, specjalista z zakresu budowy silników spalinowych, obrabiarek, organizacji przemysłu maszynowego.
Życiorys.
Wykształcenie wyższe techniczne – dyplom inżyniera budowy maszyn – uzyskał na Politechnice Darmstadzkiej. W 1906 roku podjął pracę konstruktora, a następnie kierownika działu warszawskiej wytwórni silników spalinowych Ursus.
Z biegiem lat zainteresowania prof. Płużańskiego zwróciły się w kierunku projektowania i budowy zakładów przemysłowych. Od 1926 roku brał czynny udział w budowie Polskich Zakładów "Skoda", będąc jednocześnie dyrektorem i członkiem zarządu wytwórni, później zaś ich doradcą technicznym.
Niezależnie od pracy w przemyśle, prowadził ożywioną działalność dydaktyczną. W latach 1909-1916 wykładał technologię metali i maszynoznawstwo w ramach Kursów Wieczornych dla Techników, oraz mechanikę w ramach Kursu dla cukrowników (1910) a także Nowości w dziedzinie silników spalinowych w ramach Wykładów dla Inżynierów (1913) na Wydziale Technicznym Towarzystwa Kursów Naukowych w Warszawie. W 1915 należał do grona współorganizatorów Politechniki Warszawskiej. Od 1928 roku prowadził wykłady z dziedziny uzbrojenia na Wydziale Mechanicznym Politechniki Warszawskiej. W 1931 roku został mianowany profesorem zwyczajnym i kierownikiem Zakładu związanego z Katedrą Obróbki Metali na wydziale Mechanicznym Politechniki Warszawskiej.
W okresie międzywojennym interesował się sprawami związanymi z usprawnieniem wytwarzania, będąc członkiem założycielem Instytutu Naukowej Organizacji w Warszawie. Wkrótce po założeniu Akademii Nauk Technicznych w Warszawie został jej członkiem korespondentem. W 1929 roku objął przewodnictwo Komisji Techniki Warsztatowej w Polskim Komitecie Normalizacyjnym. Był członkiem wielu stowarzyszeń technicznych, m.in. Stowarzyszenia Inżynierów Mechaników Polskich, Towarzystwa Wojskowo – Technicznego oraz Instytutu Inżynierów Mechaników w Londynie. Pierwszy prezes (1940–1941) Stowarzyszenia Techników Polskich w Wielkiej Brytanii.
W latach 1935–1936 i 1936–1937 pełnił obowiązki dziekana Wydziału Mechanicznego Politechniki Warszawskiej.
W czasie II wojny światowej przebywał początkowo we Francji, później od 1940 roku w Anglii, zajmując się organizowaniem polskiego ośrodka studiów politechnicznych.
W latach 1946/47 oraz 1947/48 sprawował po raz drugi obowiązki dziekana Wydziału Mechanicznego Politechniki Warszawskiej. W 1950 roku został przewodniczącym Komisji Mechaniki Wydziału V Nauk technicznych Akademii i pełnił tę funkcję do końca życia.
Jedną z najważniejszych prac książkowych prof. Płużańskiego była "Mobilizacja przemysłu na potrzeby obrony kraju", wydana w Warszawie w 1934 roku (w krótkim czasie przetłumaczono ją na język francuski, niemiecki i rosyjski). W okresie przymusowego pobytu za granicą wydał w Londynie w 1941 roku książkę "Szkolnictwo techniczne w Wielkiej Brytanii".
Ostatnie lata swojego życia niemal w całości poświęcił młodzieży studiującej na Politechnice Warszawskiej. Zmarł w 1951 roku w Warszawie. Pochowany na cmentarzu Powązkowskim (kwatera 299a-1-27).

</doc>
<doc id="3774363" url="https://pl.wikipedia.org/wiki?curid=3774363" title="Meksykańska Formuła 3">
Meksykańska Formuła 3

Meksykańska Formuła 3 (oryg. "Fórmula 3 Mexicana") – rozgrywany w latach 1990–2002 w Meksyku cykl wyścigów samochodowych według przepisów Formuły 3. W 2003 roku seria została zastąpiona Meksykańską Formułą Renault.

</doc>
<doc id="3774364" url="https://pl.wikipedia.org/wiki?curid=3774364" title="Zaginięcie Valenticha">
Zaginięcie Valenticha



</doc>
<doc id="3774366" url="https://pl.wikipedia.org/wiki?curid=3774366" title="Albin Mbougha-Nze">
Albin Mbougha-Nze

 
Albin Mbougha-Nze (ur. 6 września 1971) – gaboński piłkarz występujący na pozycji napastnika.
Kariera klubowa.
W swojej karierze Mbougha-Nze występował między innymi w zespole FC 105 Libreville.
Kariera reprezentacyjna.
W reprezentacji Gabonu Mbougha-Nze zadebiutował w 1992 roku. W 1996 roku został powołany do kadry na Puchar Narodów Afryki. Wystąpił na nim w meczu z Tunezją (1:1, 1:4 w rzutach karnych), a Gabon zakończył turniej na ćwierćfinale.

</doc>
<doc id="3774367" url="https://pl.wikipedia.org/wiki?curid=3774367" title="Albin Nbonga Nze">
Albin Nbonga Nze



</doc>
<doc id="3774368" url="https://pl.wikipedia.org/wiki?curid=3774368" title="Igor Tałankin">
Igor Tałankin

Igor (Indrustij) Wasiljewicz Tałankin, ros. И́горь (Индустрий) Васи́льевич Тала́нкин (ur. 3 października 1927 w Bogorodzku, zm. 24 lipca 2010 w Moskwie) – rosyjski reżyser i scenarzysta filmowy.
Tworzył głównie adaptacje dzieł literackich. W 1960 wraz z Gieorgijem Daneliją wyreżyserował pełen liryzmu i humoru film "Sierioża". Otrzymali za niego Kryształowy Globus na MFF w Karlowych Warach. W 1963 samodzielnie nakręcił "Ewakuację" na podstawie opowiadania Wiery Panowej – dramatyczną opowieść o wojennych przeżyciach dzieci. Obraz wyróżniono Nagrodą Specjalną Jury na 24. MFF w Wenecji.
Inne znane jego filmy to m.in. nominowana do Oscara biografia filmowa "Czajkowski" (1969), "Ojciec Sergiusz" (1978) według Lwa Tołstoja, "Biesy" (1992) według Fiodora Dostojewskiego. Był również twórcą filmów publicystyczno-politycznych.
Został pochowany na Cmentarzu Daniłowskim w Moskwie.

</doc>
<doc id="3774369" url="https://pl.wikipedia.org/wiki?curid=3774369" title="Receptor 5HT2C">
Receptor 5HT2C



</doc>
<doc id="3774370" url="https://pl.wikipedia.org/wiki?curid=3774370" title="Djurgårdens IF Dam">
Djurgårdens IF Dam

Djurgårdens IF Dam – szwedzki klub piłki nożnej kobiet, mający siedzibę w stolicy kraju, mieście Sztokholm. Jest sekcją piłki nożnej kobiet w klubie Djurgårdens IF.
Historia.
Chronologia nazw: 
Sekcja piłki nożnej kobiet Djurgårdens IF Damfotbollsförening powstała w latach 60. XX wieku. Najpierw zespół występował w rozgrywkach regionalnych. Dopiero w 1988 zdobył awans do Damallsvenskan i w 1989 debiutował w rozgrywkach najwyższej ligi. W 1991 zajął drugie miejsce, ale w następnym sezonie ukończył rozgrywki na przedostatniej pozycji i spadł do Elitettan. W sezonie 1997 powrócił do Damallsvenskan. W latach 1999-2001 trzykrotnie zajmował 4.miejsce tuż za podium.
Przed rozpoczęciem sezonu 2003 Djurgårdens IF Damfotbollsförening połączył się z pięciokrotnym mistrzem kraju Älvsjö AIK. W wyniku fuzji powstał nowy klub Djurgården/Älvsjö, który w pierwszym spólnym sezonie zdobył mistrzostwo kraju. W następnym sezonie znów został mistrzem kraju. Przed sezonem 2007 klub zmienił nazwę na Djurgårdens IF Dam. Po zakończeniu sezonu 2012, w którym zajął przedostatnie 11.miejsce, klub znów spadł do Elitettan. W końcu 2013 klub oficjalnie został częścią wielosekcyjnego klubu Djurgårdens IF. W 2015 zajął drugie miejsce i powrócił do Damallsvenskan.
Stadion.
Klub rozgrywa swoje mecze domowe na stadionie Olimpijskim w Sztokholmu, który może pomieścić 14417 widzów. Również rozgrywa na innych stadionach, m.in. Hjorthagens IP, Älvsjö IP, Kristinebergs IP, Östermalms IP. 
Piłkarki.
"Stan na 17 czerwca 2016:"

</doc>
<doc id="3774371" url="https://pl.wikipedia.org/wiki?curid=3774371" title="Serge Ngoma">
Serge Ngoma

 
Serge Ngoma (ur. 29 stycznia 1974) – gaboński piłkarz występujący na pozycji pomocnika.
Kariera klubowa.
W swojej karierze Ngoma występował między innymi we francuskim czwartoligowym zespole Blagnac FC.
Kariera reprezentacyjna.
W reprezentacji Gabonu Ngoma zadebiutował w 1993 roku. W 1996 roku został powołany do kadry na Puchar Narodów Afryki. Nie zagrał jednak na nim w żadnym meczu, a Gabon zakończył turniej na ćwierćfinale.

</doc>
<doc id="3774372" url="https://pl.wikipedia.org/wiki?curid=3774372" title="Beatus Kinyaiya">
Beatus Kinyaiya

Beatus Kinyaiya O.F.M. Cap. (ur. 9 maja 1957 w Shimbwe) – tanzański duchowny katolicki, arcybiskup Dodomy od 2015.
Życiorys.
Prezbiterat.
Święcenia kapłańskie przyjął 25 czerwca 1989 roku w zgromadzeniu kapucynów. Po święceniach został wicerektorem seminarium zakonnego w Maua, zaś w 1996 objął urząd jego rektora. W 1999 został przełożonym tanzańskiej prowincji zakonu.
Episkopat.
22 kwietnia 2006 roku został mianowany biskupem diecezji Mbulu. Sakry biskupiej udzielił mu 2 lipca 2006 roku Polycarp Pengo - arcybiskup archidiecezji Dar-es-Salaam. W dniu 6 listopada 2014 roku został mianowany arcybiskupem archidiecezji Dodomy. Urząd objął w dniu 18 stycznia 2015 roku.
W latach 2015-2018 był wiceprzewodniczącym tanzańskiej Konferencji Episkopatu.

</doc>
<doc id="3774373" url="https://pl.wikipedia.org/wiki?curid=3774373" title="Serge Bayonne">
Serge Bayonne

 
Serge Bayonne (ur. 31 października 1970) – gaboński piłkarz występujący na pozycji obrońcy.
Kariera klubowa.
W swojej karierze Bayonne występował między innymi w gabońskim zespole FC 105 Libreville.
Kariera reprezentacyjna.
W reprezentacji Gabonu Bayonne zadebiutował w 1994 roku. W 1996 roku został powołany do kadry na Puchar Narodów Afryki. Nie zagrał jednak na nim w żadnym meczu, a Gabon zakończył turniej na ćwierćfinale.

</doc>
<doc id="3774374" url="https://pl.wikipedia.org/wiki?curid=3774374" title="Anicet Yala">
Anicet Yala

 
Anicet Yala (ur. 9 sierpnia 1976) – gaboński piłkarz występujący na pozycji pomocnika.
Kariera klubowa.
W swojej karierze Yala występował między innymi w gabońskich zespołach AS Mangasport oraz USM Libreville.
Kariera reprezentacyjna.
W latach 1994-2001 w reprezentacji Gabonu Yala rozegrał 20 spotkań i zdobył 2 bramki. W 1996 roku został powołany do kadry na Puchar Narodów Afryki. Nie zagrał jednak na nim w żadnym meczu, a Gabon zakończył turniej na ćwierćfinale.

</doc>
<doc id="3774379" url="https://pl.wikipedia.org/wiki?curid=3774379" title="Tyresö FF (piłka nożna kobiet)">
Tyresö FF (piłka nożna kobiet)

Tyresö FF – szwedzki klub piłki nożnej kobiet, mający siedzibę w dzielnicy Tyresö stolicy kraju, mieście Sztokholm. Jest sekcją piłki nożnej kobiet w klubie Tyresö FF.
Historia.
Chronologia nazw: 
Stadion.
Klub rozgrywa swoje mecze domowe na stadionie Tyresövallen w Tyresö, który może pomieścić 2700 widzów.

</doc>
<doc id="3774380" url="https://pl.wikipedia.org/wiki?curid=3774380" title="Jude Thadaeus Ruwa’ichi">
Jude Thadaeus Ruwa’ichi

Jude Thadaeus Ruwa’ichi O.F.M. Cap. (ur. 30 stycznia 1954 w Mulo-Kilema) – tanzański duchowny katolicki, arcybiskup Dar-es-Salaam od 2019.
Życiorys.
Święcenia kapłańskie przyjął 25 listopada 1981 roku w zgromadzeniu Kapucynów. 
Episkopat.
9 lutego 1999 roku został mianowany biskupem diecezji Mbulu. Sakry biskupiej udzielił mu 16 maja 1999 roku Polycarp Pengo - arcybiskup archidiecezji Dar-es-Salaam. W dniu 15 stycznia 2005 roku został mianowany biskupem diecezji Dodoma. Urząd objął w dniu 19 lutego 2005 roku. W dniu 10 listopada 2010 roku został mianowany arcybiskupem archidiecezji Mwanza. Urząd objął w dniu 9 stycznia 2011 roku.
21 czerwca 2018 papież Franciszek mianował go arcybiskupem koadiutorem Dar-es-Salaam. Rządy w archidiecezji objął 15 sierpnia 2019, po przejściu na emeryturę poprzednika.

</doc>
<doc id="3774381" url="https://pl.wikipedia.org/wiki?curid=3774381" title="Giro di Lombardia 2010">
Giro di Lombardia 2010

104. edycja wyścigu kolarskiego Giro di Lombardia odbyła się 16 września 2010 roku i liczyła 260 km. Start wyścigu znajdował się w Mediolanie, a meta w Como. Wyścig ten posiadał kategorię 1.HC.

</doc>
<doc id="3774383" url="https://pl.wikipedia.org/wiki?curid=3774383" title="Damian Dallu">
Damian Dallu

Damian Denis Dallu (ur. 26 kwietnia 1955 w Kiponzelo) – tanzański duchowny katolicki, arcybiskup Songea od 2014.
Życiorys.
Święcenia kapłańskie przyjął 15 listopada 1984 roku. 
Episkopat.
14 kwietnia 2000 roku został mianowany biskupem diecezji Geita. Sakry biskupiej udzielił mu 30 lipca 2000 roku Polycarp Pengo - arcybiskup archidiecezji Dar-es-Salaam. W dniu 14 marca 2014 roku został mianowany arcybiskupem archidiecezji Songea. Urząd objął w dniu 18 maja 2014 roku.

</doc>
<doc id="3774384" url="https://pl.wikipedia.org/wiki?curid=3774384" title="Joe Nagbe">
Joe Nagbe

 
Joe T. Nagbe (ur. 2 września 1968 w Nimbie) – liberyjski piłkarz występujący na pozycji pomocnika.
Kariera klubowa.
Nabge karierę rozpoczynał w 1983 roku w zespole Young Survivors. Następnie grał w Invincible Eleven, Mighty Barolle oraz ponownie w Invincible Eleven. W 1989 roku przeszedł do kameruńskiego Unionu Duala, gdzie spędził sezon 1989. Następnie został zawodnikiem francuskiego Stade Vallauris, grającego w Division 3. Występował tam w sezonie 1989/1990, a potem był graczem pierwszoligowego AS Monaco. W jego barwach nie rozegrał jednak żadnego spotkania.
W 1990 roku Nagbe odszedł do SA Épinal z Division 2. Spędził tam trzy sezony, a potem przeniósł się do OGC Nice, także grającego w Division 2. W sezonie 1993/1994 awansował z nim do Division 1. W lidze tej zadebiutował 28 lipca 1994 w przegranym 0:1 meczu z Girondins Bordeaux. Z kolei 13 sierpnia 1994 w wygranym 2:1 spotkaniu z AS Cannes strzelił pierwszego gola w Division 1. W OGC Nice Nabge grał do 1996 roku.
Wówczas przeszedł do szwajcarskiego FC Lugano, gdzie spędził sezon 1996/1997. Następnie grał w Grecji w zespołach PAOK FC, Panionios GSS oraz PAS Janina. W 2002 roku został zawodnikiem Al-Jazira Club ze Zjednoczonych Emiratów Arabskich i występował tam w sezonie 2002/2003. Potem był graczem drużyn z Indonezji - PSIM Yogyakarta, PSPS Pekanbaru, Persemy Malang oraz Persiby Bantul. W 2006 roku zakończył karierę.
Kariera reprezentacyjna.
W latach 1985-2011 w reprezentacji Liberii Nagbe rozegrał 97 spotkań i zdobył 20 bramek. W 1996 roku został powołany do kadry na Puchar Narodów Afryki. Zagrał na nim w meczach z Gabonem (2:1) i Zairem (0:2), a Liberia zakończyła turniej na fazie grupowej.

</doc>
<doc id="3774386" url="https://pl.wikipedia.org/wiki?curid=3774386" title="Stanisław Miller (profesor)">
Stanisław Miller (profesor)

Stanisław Kwiryn Miller (ur. 30 marca 1880 w Łodzi, zm. 13 sierpnia 1925 w Rudce) – polski inżynier budownictwa, specjalista z zakresu statyki budowli, profesor nadzwyczajny Politechniki Warszawskiej.
Życiorys.
Pochodził z rodziny kolejarskiej i życie zawodowe związał przede wszystkim z budownictwem kolejowym. W roku 1906 uzyskał dyplom inżyniera w Instytucie Inżynierów Komunikacji w Petersburgu, następnie pracował w instytucjach rządowych zajmujących się budownictwem komunikacyjnym na terenie Cesarstwa Rosyjskiego. Pierwszym jego zrealizowanym projektem był most przez Wisłę do twierdzy w Modlinie. Jako projektant mostów w Petersburskim Okręgu Komunikacji nadzorował prace budowlane nad jeziorem Ładoga i w Pskowie, a następnie podjął pracę w Zarządzie Głównym Towarzystwa Kolei Wschodnio-Chińskiej. Od 1911 był także nauczycielem akademickim w Katedrze Mechaniki Teoretycznej Instytutu Politechnicznego w Petersburgu.
Po powstaniu niepodległego państwa polskiego rozpoczął pracę w Ministerstwie Komunikacji w Warszawie i współtworzył Biuro Projektów Mostów Kolejowych. Od roku 1920 prowadził zajęcia dydaktyczne w nowo utworzonej Katedrze Statyki Budowli na Politechnice Warszawskiej. Jako wykładowca był bardzo popularny wśród studentów, zyskał opinię nauczyciela, który ciekawie prowadzi wykłady i skłania do samodzielnego myślenia.
Pochowany na cmentarzu Powązkowskim w Warszawie (kwatera 196-6-4/5).

</doc>
<doc id="3774388" url="https://pl.wikipedia.org/wiki?curid=3774388" title="Stanisław Miller">
Stanisław Miller



</doc>
<doc id="3774390" url="https://pl.wikipedia.org/wiki?curid=3774390" title="Paul Ruzoka">
Paul Ruzoka

Paul Runangaza Ruzoka (ur. w 1948 roku w Nyakayenzi) – tanzański duchowny katolicki, arcybiskup Tabory od 2006.
Życiorys.
Święcenia kapłańskie przyjął 20 lipca 1975 roku. 
Episkopat.
10 listopada 1989 roku został mianowany biskupem diecezji Kigoma. Sakry biskupiej udzielił mu 6 stycznia 1990 roku papież Jan Paweł II (Karol Wojtyła). W dniu 25 listopada 2006 roku został mianowany przez papieża Benedykta XVI arcybiskupem archidiecezji Tabora. Urząd objął w dniu 28 stycznia 2007 roku.

</doc>
<doc id="3774391" url="https://pl.wikipedia.org/wiki?curid=3774391" title="Uniwersytet w Manchesterze">
Uniwersytet w Manchesterze



</doc>
<doc id="3774397" url="https://pl.wikipedia.org/wiki?curid=3774397" title="La Flèche Wallonne 2009">
La Flèche Wallonne 2009

73. edycja kolarskiego wyścigu La Flèche Wallonne odbyła się 22 kwietnia 2009 roku i liczyła 195,5 km. Start wyścigu znajdował się w Charleroi, a meta w Huy. Wyścig ten posiadał kategorię 1.HC.

</doc>
<doc id="3774410" url="https://pl.wikipedia.org/wiki?curid=3774410" title="Bez miłości ani słowa">
Bez miłości ani słowa

Bez miłości ani słowa (ang. Stuck in love) – amerykański dramat obyczajowy z 2012 roku w reżyserii Josha Bonne'a.

</doc>
<doc id="3774413" url="https://pl.wikipedia.org/wiki?curid=3774413" title="Fetyszyzm (religia)">
Fetyszyzm (religia)



</doc>
<doc id="3774423" url="https://pl.wikipedia.org/wiki?curid=3774423" title="Ibisowce">
Ibisowce

Ibisowce (Threskiornithes) – podrząd ptaków z infragromady ptaków neognatycznnych (Neognathae).
Systematyka.
Do podrzędu należy jedna rodzina:

</doc>
<doc id="3774424" url="https://pl.wikipedia.org/wiki?curid=3774424" title="Threskiornithes">
Threskiornithes



</doc>
<doc id="3774433" url="https://pl.wikipedia.org/wiki?curid=3774433" title="Tyresö FF (Ladies)">
Tyresö FF (Ladies)



</doc>
<doc id="3774435" url="https://pl.wikipedia.org/wiki?curid=3774435" title="Fernando Negrão">
Fernando Negrão

Fernando Mimoso Negrão (ur. 29 listopada 1955) – portugalski prawnik i polityk, sędzia i adwokat, parlamentarzysta, od 2004 do 2005 minister zabezpieczenia społecznego, rodziny i dzieci, w 2015 minister sprawiedliwości.
Życiorys.
Urodził się na terytorium Portugalskiej Afryki Zachodniej. Służył w Portugalskich Siłach Powietrznych. Ukończył studia prawnicze na Uniwersytecie Lizbońskim, kształcił się następnie w Centro de Estudos Judiciários, centrum szkolącym kadry sędziowskie. Orzekał jako sędzia w różnych sądach na terenie Portugalii, zasiadał w Wysokiej Radzie Sądownictwa (Conselho Superior da Magistratura). Pełnił funkcję dyrektora generalnego policji sądowej. Brał udział w powołaniu Europolu, został członkiem rady Europejskiego Centrum Monitorowania Narkotyków i Narkomanii. Zajął się następnie prowadzeniem praktyki w zawodzie adwokata.
Zaangażował się w działalność polityczną w ramach Partii Socjaldemokratycznej. W 2002 po raz pierwszy z jej ramienia uzyskał mandat posła do Zgromadzenia Republiki. Z powodzeniem ubiegał się o reelekcję w wyborach w 2005, 2009, 2011, 2015, 2019 i 2022.
Od lipca 2004 do marca 2005 sprawował urząd ministra zabezpieczenia społecznego, rodziny i dzieci w gabinecie Pedra Santany Lopesa. Od października do listopada 2015 pełnił funkcję ministra sprawiedliwości w rządzie, którym kierował Pedro Passos Coelho. W 2021 ubiegał się bezskutecznie o urząd burmistrza miasta Setúbal, został natomiast członkiem władz wykonawczych tej miejscowości.

</doc>
<doc id="3774436" url="https://pl.wikipedia.org/wiki?curid=3774436" title="Rebels (Super Rugby)">
Rebels (Super Rugby)

Melbourne Rebels profesjonalny klub rugby union z siedzibą w Melbourne. Klub jest piątą franczyzą australijską uczestniczącą w rozgrywkach Super Rugby, został włączony do rozgrywek w roku 2011 przy okazji renegocjacji praw telewizyjnych. Przy okazji została zmieniona formuła rozgrywania, zamiast rozgrywek ligowych (każdy z każdym) stworzono konferencje co miało zwiększyć liczbę lokalnych potyczek. Klub ma taką samą nazwę jak klub występujący w rozgrywkach australijskich Australian Rugby Championship, poprzedniczce National Rugby Championship jednak kluby te nie były związane. W National Rugby Championship występuje aktualnie klub Melbourne Rising korzystający z zawodników Melbourne Rebels poza sezonem Super Rugby nie powołanych do reprezentacji. W sezonie 2016 aby zacieśnić współpracę z japońską federacją ustanowiono Trofeum Ganbatte, przechodni puchar który zdobywa drużyna wygrywająca spotkanie w ramach ligi Super Rugby pomiędzy Rebels a Sunwolves.

</doc>
<doc id="3774442" url="https://pl.wikipedia.org/wiki?curid=3774442" title="João Calvão da Silva">
João Calvão da Silva

João Calvão da Silva (ur. 20 lutego 1952, zm. 20 marca 2018) – portugalski prawnik, nauczyciel akademicki i polityk, profesor Uniwersytetu w Coimbrze, parlamentarzysta, w 2015 minister administracji i spraw wewnętrznych.
Życiorys.
W 1975 ukończył prawo na Uniwersytecie w Coimbrze, a w 1986 studia podyplomowe w zakresie nauk prawnych. Doktoryzował się w 1990 z prawa cywilnego. Jako nauczyciel akademicki był związany z macierzystą uczelnią, od 1990 na stanowiskach profesorskich. W 2003 otrzymał pełną profesurę uczelnianą (professor catedrático). Zajął się również doradztwem prawnym, a także pracą w sądownictwie arbitrażowym.
Zaangażował się w działalność polityczną w ramach Partii Socjaldemokratycznej. W latach 1983–1985 był zastępcą sekretarza stanu w urzędzie wicepremiera Carlosa Mota Pinto. Od 1985 do 1992 przewodniczył radzie nadzorczej linii lotniczych TAP Portugal. Wchodził w skład rad dyrektorów przedsiębiorstw sektora bankowego i ubezpieczeniowego.
W latach 1995–1999 sprawował mandat posła do Zgromadzenia Republiki VII kadencji. Od 2005 do 2009 zasiadał w Wysokiej Radzie Sądownictwa (Conselho Superior da Magistratura). Od października do listopada 2015 sprawował urząd ministra administracji i spraw wewnętrznych w rządzie, którym kierował Pedro Passos Coelho.

</doc>
<doc id="3774466" url="https://pl.wikipedia.org/wiki?curid=3774466" title="LSK Kvinner FK">
LSK Kvinner FK

LSK Kvinner FK (znany też jako Lillestrøm SK czy Lillestrøm) – norweski klub piłki nożnej kobiet, mający siedzibę w mieście Lillestrøm na południu kraju. Jest sekcją piłki nożnej kobiet w klubie Lillestrøm SK.
Historia.
Chronologia nazw: 
Stadion.
Klub rozgrywa swoje mecze domowe na stadionie LSK-Hallen w Lillestrøm, który może pomieścić 1500 widzów.

</doc>
<doc id="3774469" url="https://pl.wikipedia.org/wiki?curid=3774469" title="Zakłady Mechaniczne Tarnów">
Zakłady Mechaniczne Tarnów



</doc>
<doc id="3774484" url="https://pl.wikipedia.org/wiki?curid=3774484" title="Okręg wyborczy nr 4 do Sejmu Rzeczypospolitej Polskiej (1991–1993)">
Okręg wyborczy nr 4 do Sejmu Rzeczypospolitej Polskiej (1991–1993)

Okręg wyborczy nr 4 do Sejmu Rzeczypospolitej Polskiej (1991–1993) obejmował województwo łódzkie. W ówczesnym kształcie został utworzony w 1991. Wybieranych było w nim 12 posłów w systemie proporcjonalnym.
Siedzibą okręgowej komisji wyborczej była Łódź.
Wybory parlamentarne 1991.
Głosowanie odbyło się 27 października 1991.

</doc>
<doc id="3774486" url="https://pl.wikipedia.org/wiki?curid=3774486" title="Kościół Trójcy Świętej w Lubaniu">
Kościół Trójcy Świętej w Lubaniu

Kościół Trójcy Świętej – rzymskokatolicki kościół parafialny należący do dekanatu Lubań diecezji legnickiej.
Historia.
Jest to budowla neogotycka wzniesiona w latach 1857-1861. Zaprojektował ją architekt Alexis Langer. W 1962 roku została wyremontowana.
Architektura i wyposażenie.
Świątynia jest trójnawowa w typie halowym, posiadająca prezbiterium od strony wschodniej. Od strony zachodniej jest dobudowana strzelista wieża, którą flankują dwie wieżyczki umieszczona na narożnych przyporach. Jest ozdobiona licznymi sterczynami.
Kościół posiada wyposażenie w stylu neogotyckim wykonane około 1860 roku i zaprojektowane przez monachijskiego artystę Markgrafa.

</doc>
<doc id="3774489" url="https://pl.wikipedia.org/wiki?curid=3774489" title="Zdzisława Sośnicka (album 1974)">
Zdzisława Sośnicka (album 1974)

Zdzisława Sośnicka – drugi album długogrający polskiej piosenkarki Zdzisławy Sośnickiej. Wydawnictwo ukazało się w 1974 roku nakładem wytwórni muzycznej Polskie Nagrania Muza. 14 kwietnia 2014 roku, ponownie nakładem Polskich Nagrania Muza nagrania zostały wznowione na płycie kompaktowej pt. "Taki dzień się zdarza raz".
Spuścizna.
Sampel pochodzący z utworu „Zasnęło we mnie wszystko” wykorzystał w utworze "Chodź ze mną” Leszek "Eldo" Kaźmierczak, który ukazał się w 2003 roku na drugim albumie solowym rapera pt. "Eternia". Partie wokalne Zdzisławy Sośnickiej z utworu „Ludzie mówią” wykorzystał raper Jacek "Tede" Graniecki w swej piosence „Jak żyć?”, która ukazała się w 2004 roku na albumie pt. "Notes". Z kolei fragment utworu „Przyjaciele, których nie miałam” posłużył raperowi Przemysławowi "Hansowi" Frenclowi w piosence „Węże Cz. 3”, która trafiła na jego debiutancki album solowy pt. "8" (2011).
Lista utworów.
Opracowano na podstawie materiału źródłowego.

</doc>
<doc id="3774491" url="https://pl.wikipedia.org/wiki?curid=3774491" title="Puchar Formuły 3 Strefy Środkowoeuropejskiej">
Puchar Formuły 3 Strefy Środkowoeuropejskiej

Puchar Formuły 3 Strefy Środkowoeuropejskiej – rozgrywana w latach 1994–2005 oraz od 2017 seria wyścigowa według przepisów Formuły 3.

</doc>
<doc id="3774492" url="https://pl.wikipedia.org/wiki?curid=3774492" title="Bitwa pod Akroinon">
Bitwa pod Akroinon

Bitwa pod Akroinon miała miejsce w Akroinon lub Akroinos (w pobliżu obecnego Afyonkarahisar) we Frygii, w zachodniej Anatolii w 740 r. między Umajjadami a armią bizantyńską. Arabowie prowadzili regularne najazdy na Anatolię w ciągu poprzedniego stulecia, a wyprawa z 740 r. okazała się największą w ciągu ostatnich dziesięcioleci, składającą się z trzech oddzielnych oddziałów. Jeden z nich, w liczbie 20 000 pod Abdullahem al-Battalem i Al-Malikiem ibn Shu’aibem, starł się w Akroinon z siłami Bizancjum pod dowództwem cesarza Leona III Izauryjczyka i jego syna, przyszłego Konstantyna V. Bitwa zakończyła się zdecydowanym zwycięstwem Cesarstwa. W połączeniu z problemami kalifatu Umajjadów na innych frontach i wewnętrzną niestabilnością przed i po powstaniu Abbasydów, położyła kres wielkim najazdom arabskim na Anatolię na trzy dekady.
Podłoże.
Od początku muzułmańskich podbojów, Bizancjum, jako największe, najbogatsze i najsilniejsze militarnie państwo graniczące z powiększającym się kalifatem było głównym wrogiem muzułmanów. Po katastrofalnej bitwie pod Sebastopolis, Cesarstwo w zasadzie ograniczało się do strategii pasywnej obrony, podczas gdy muzułmańskie wojska regularnie dokonywały najazdów na bizantyńską Anatolię. Po nieudanym oblężeniu Konstantynopola w latach 717–718, Umajjadzi na chwilę odwrócili uwagę od Bizancjum. Od 720/721 r. wznowili jednak te wyprawy w prawidłowości: w każde lato jedna lub dwie kampanie, czasami w towarzystwie ataków floty i ekspedycji zimowych. Nie były już one ukierunkowane na zdobywanie terytorium, a na duże najazdy, grabienie i pustoszenie okolicy, i tylko od czasu do czasu ataki na forty lub duże osiedla. Rajdy w tym okresie ograniczały się do centralnej Anatolii (przede wszystkim do jej wschodniej połowy, Kapadocji), i tylko od czasu do czasu sięgały wybrzeży półwyspu.
Pod bardziej agresywnym kalifem Hiszamem ibn Abd al-Malikiem, arabskie najazdy stały się bardziej ambitne i prowadzone przez jednych z najzdolniejszych generałów kalifatu, w tym i książąt z dynastii Umajjadów, na przykład Maslamy ibn Abd Al-Malika i synów samego Hiszama, Mu’awiji, Maslamy i Sulajmana. Stopniowo jednak muzułmańskie sukcesy stały się rzadsze, zwłaszcza od kiedy zasoby kalifatu były uwikłane w narastający konflikt z Chazarami na Kaukazie. Najazdy trwały, ale arabscy i bizantyńscy kronikarze wspominają mniej zdobytych twierdz i miast. Tym niemniej w 737 r. duże zwycięstwo nad Chazarami pozwoliło Arabom skoncentrować uwagę i wzmóc kampanie przeciwko Bizancjum. W ten sposób w 738 i 739 r. Maslama ibn Hiszam przeprowadził udane najazdy, w tym zdobycie Ankary. W roku 740 Hiszam zorganizował największą wyprawę w czasach swoich rządów, powierzając dowództwo nad nią swojemu synowi, Sulajmanowi.
Przebieg bitwy.
Według kroniki Teofana Wyznawcy, atakujące siły Umajjadów liczyły 90 000 ludzi. 10 000 lekko uzbrojonych żołnierzy pod al-Ghamrem ibn Jazidem zostało wysłanych do najazdu na zachodnie wybrzeże, a następnie 20 000 pod Abd Allahem al-Battalem i al-Malikiem ibn Su’ajbem ruszyło w kierunku Akroinon, podczas gdy główne siły liczące 60 000 (liczba ta jest z pewnością mocno zawyżona), pod dowództwem Sulajmana ibn Hiszama, napadły na Kapadocję.
Cesarz Leon starł się z drugim oddziałem w Akroinon. Szczegóły walki nie są znane, ale cesarz odniósł miażdżące zwycięstwo: obydwaj arabscy dowódcy zginęli, tak jak większość ich armii, około 13 200 ludzi. Reszcie wojsk arabskich udało się przeprowadzić w sposób zorganizowany odwrót do Synnady we Frygii, gdzie dołączyli do Sulajmana. Dwa inne arabskie oddziały niszczyły okolicę nie napotykając oporu, ale nie mogły zdobyć ani jednego miasta lub twierdzy. Arabska armia cierpiała również z głodu i braku zaopatrzenia. X-wieczny arabski chrześcijański historyk Agapiusz z Hierapolis pisze o 20 000 jeńców arabskich wziętych przez Bizantyńczyków.
Efekt i skutki.
Bitwa pod Akroinon była wielkim sukcesem dla Bizantyńczyków, ponieważ było to pierwsze poważne zwycięstwo w bitwie o umówionym przez obie strony miejscu i czasie. Traktując to jako świadectwo Bożej pomocy, zwycięstwo przyczyniło się również się do wzmocnienia w Leonie wiary w ikonoklazm, który przyjął kilka lat wcześniej. Sukces w bitwie otworzył drogę do bardziej agresywnej postawy Bizancjum, które w 741 roku zaatakowało arabską część ważnej arabskiej bazy w Malatya. W 742 i 743 r. Umajjadzi mogli wykorzystać wojnę domową między Konstantynem V i Artabasdesem, najeżdżając Anatolię z względną bezkarnością, lecz arabskie źródła nie informują o żadnych poważnych osiągnięciach.
Klęska Arabów pod Akroinon jest postrzegana jako „decydująca bitwa” i „przełomowy punkt” wojen arabsko-bizantyńskich, powodując osłabienie arabskiego nacisku na Bizancjum. Jednakże inni historycy, począwszy od XX-wiecznego badacza Syrii E.W. Brooksa po bardziej teraźniejszych, takich jak Walter Kaegi i Ralph-Johannes Lilie, zakwestionowali tę tezę, przypisując zmniejszenie arabskiego zagrożenia po bitwie faktowi, że zbiegło się ono w czasie z innymi dużymi porażkami w najbardziej oddalonych prowincjach kalifatu, co wyczerpało jego rozciągnięte zasoby wojskowe, a także wewnętrznymi problemami z powodu wojny domowej i rewolucji Abbasydów. W efekcie, arabskie ataki przeciwko Bizancjum w latach 740-tych były raczej nieefektywne i wkrótce ustały całkowicie. Konstantyn V był w stanie wykorzystać upadek kalifatu Umajjadów, organizując serię wypraw do Syrii i zabezpieczając bizantyńską dominację na wschodnich rubieżach Cesarstwa aż do lat 770-tych.
W świecie muzułmańskim pamięć o pokonanym arabskim dowódcy, Abd Allahu al-Battalu, przetrwała i stał on się jednym z największych bohaterów arabskiej, a później tureckiej epiki, np. "Seyyid Battаl Ghazi".
Bibliografia.
__ZESPISEM__

</doc>
<doc id="3774493" url="https://pl.wikipedia.org/wiki?curid=3774493" title="Tyler Haws">
Tyler Haws

 
Martin Tyler Haws (ur. 11 kwietnia 1991) – amerykański koszykarz, występujący na pozycji rzucającego obrońcy, posiadający także belgijskie obywatelstwo, obecnie zawodnik RETAbet Bilbao Basket.
Kariera sportowa.
29 sierpnia 2016 został zawodnikiem Anwilu Włocławek.
5 lutego 2020 dołączył do hiszpańskiego RETAbet Bilbao Basket.

</doc>
<doc id="3774495" url="https://pl.wikipedia.org/wiki?curid=3774495" title="Giro di Lombardia 2009">
Giro di Lombardia 2009

103. edycja wyścigu kolarskiego Giro di Lombardia odbyła się 17 września 2009 roku i liczyła 242 km. Start wyścigu znajdował się w Varese, a meta w Como. Wyścig ten posiadał kategorię 1.HC.

</doc>
<doc id="3774496" url="https://pl.wikipedia.org/wiki?curid=3774496" title="Piotr Adamski (model)">
Piotr Adamski (model)

Piotr Paweł Adamski (ur. 25 czerwca 1984 w Bydgoszczy) – polski model i przedsiębiorca, który zyskał popularność dzięki zostaniu „polskim hydraulikiem”.
Wykształcenie.
Podczas nauki w szkole podstawowej często otrzymywał stypendium z matematyki, a od piątej klasy szkoły podstawowej uczęszczał na indywidualny tok nauczania tego przedmiotu z powodu posiadania wiedzy matematycznej wykraczającej ponad poziom klasy. Później uczęszczał do I Liceum Ogólnokształcącego im. Cypriana Kamila Norwida w Bydgoszczy. Ukończył studium z turystyki i hotelarstwa oraz studia w Szkole Głównej Handlowej w Warszawie.
Kariera w mediach.
W 2005 wziął udział w sesji zdjęciowej dla Polskiej Organizacji Turystycznej, która zamieściła na stronie internetowej Polskiego Ośrodka Informacji Turystycznej w Paryżu plakat „polskiego hydraulika”, zapraszającego Francuzów do odwiedzenia Polski hasłem: „Je reste en Pologne, venez nombreux” (pol. "Zostaję w Polsce, przyjeżdżajcie licznie"). Udział w kampanii zapewnił mu rozpoznawalność we Francji i Polsce, a o plakacie z jego wizerunkiem pisało wiele światowych magazynów, takich jak m.in. „Financial Times”, „Liberation”, „Corriere della Sera” i „Daily Telegraph”, a także polskie czasopisma, takie jak m.in. „Rzeczpospolita”, „Gazeta Wyborcza”, „Wprost” i „Super Express”. Jesienią wziął udział w drugiej edycji programu rozrywkowego TVN "Taniec z gwiazdami".
Wystąpił w kampaniach reklamowych: udrożniaczy do rur "Kret" (2006), firmy Farouk Systems dystrybuującej kosmetyki do włosów (2008) oraz producenta armatury łazienkowej Valvex (2008).
Równolegle z karierą modela zajął się pracą jako przedsiębiorca i doradca kredytowy. Z czasem zrezygnował z kariery modela. W 2020 powrócił do fotomodelingu, od tamtej pory m.in. wystąpił w kampanii społecznej Ministerstwa Zdrowia pod hasłem „Planuję długie życie” i spocie reklamowym platformy zakupowej ERLI, a także zaczął pracować jako fotomodel plus size.

</doc>
<doc id="3774499" url="https://pl.wikipedia.org/wiki?curid=3774499" title="Benjamin Marc Ramaroson">
Benjamin Marc Ramaroson

Benjamin Marc Balthason Ramaroson CM (ur. 25 kwietnia 1955 roku w Manakara) – madagaskarski duchowny katolicki, arcybiskup Antsiranany od 2014.
Życiorys.
Prezbiterat.
Święcenia kapłańskie przyjął 15 sierpnia 1984 roku w Zgromadzeniu Misji. Był m.in. proboszczem katedry w Farafanganie, dyrektorem scholastykatu i nowicjatu, a także przełożonym madagaskarskiej prowincji lazarystów.
Episkopat.
26 listopada 2005 roku został mianowany biskupem diecezji Farafangana. Sakry biskupiej udzielił mu 25 marca 2006 roku Fulgence Rabemahafaly - arcybiskup archidiecezji Fianarantsoa. W dniu 27 listopada 2013 roku został mianowany przez papieża Franciszka arcybiskupem archidiecezji Antsiranana. Urząd objął w dniu 25 stycznia 2014 roku.

</doc>
<doc id="3774504" url="https://pl.wikipedia.org/wiki?curid=3774504" title="Charles Gide">
Charles Gide

Charles Gide (ur. 29 czerwca 1847 w Uzès, zm. 12 marca 1932 w Paryżu) – francuski ekonomista i teoretyk spółdzielczości.
Pochodził z tradycyjnej hugenockiej rodziny, twierdził, że u podstaw uregulowań prawnych leżą poglądy religijne. Założył '"Revue d'Économie Politique", był przedstawicielem kooperatyzmu we Francji i twórcą szkoły w Nîmes. W 1874 został profesorem uniwersytetu w Bordeaux, 1880 w Montpellier, 1898 w Paryżu, a 1919 w Collège de France. Mimo że wychował się na dziełach F. Bastiata, odrzucił jego koncepcję i skłonił się ku poglądom Ch. Fouriera i R. Owena i był zdania, że zamiast teorii konkurencyjnej walki powinno zaszczepiać się idee solidarności i współpracy, opowiadał się też za pacyfizmem w stosunkach międzynarodowych. Napisał m.in. prace "Zasady ekonomii politycznej" (wspólnie z Ch. Ristem, 1884, wyd. pol. 1893), "Kooperatyzm" (1900, wyd. pol. 1937), "Historia doktryn ekonomicznych od fizjokratów do czasów najnowszych" (wspólnie z Ch. Ristem, 1909, wyd. pol. 1920) i "La solidarité" (1932).

</doc>
<doc id="3774505" url="https://pl.wikipedia.org/wiki?curid=3774505" title="Fulgence Rabemahafaly">
Fulgence Rabemahafaly

Fulgence Rabemahafaly (ur. 23 maja 1951 roku w Miarinavaratra) – madagaskarski duchowny katolicki, arcybiskup Fianarantsoa od 2002.
Życiorys.
Święcenia kapłańskie przyjął 14 sierpnia 1980 roku. 
Episkopat.
3 czerwca 1999 roku został mianowany przez papieża Jana Pawła II biskupem diecezji Ambositra. Sakry biskupiej udzielił mu 31 października 1999 roku Philibert Randriambololona - ówczesny arcybiskup archidiecezji Fianarantsoa. W dniu 1 października 2002 roku został mianowany przez tegoż papieża arcybiskupem archidiecezji Fianarantsoa.

</doc>
<doc id="3774506" url="https://pl.wikipedia.org/wiki?curid=3774506" title="Sigfried Giedion">
Sigfried Giedion

Sigfried Giedion (ur. 14 kwietnia 1888 w Pradze, zm. 10 kwietnia 1968 w Zurychu) – szwajcarski historyk architektury, znawca architektury współczesnej.
Początkowo studiował mechanikę, później historię sztuki (pod kierunkiem H. Wölfflina), 1923 zetknął się w Weimarze ze środowiskiem Bauhausu. W 1925 podjął współpracę z Le Corbusierem, 1928-1956 zajmował stanowisko sekretarza generalnego Międzynarodowego Kongresu Architektury Nowoczesnej (CIAM), jednocześnie 1938–1939 wykładał na Uniwersytecie Harvarda w Cambridge, a 1948-1959 na politechnice w Zurychu. Napisał m.in. prace "Przestrzeń, czas, architektura" (1941, wyd. pol. 1968) i "Mechanization Takes Command" (1948), które ukazują źródła i drogi rozpowszechniania się w architekturze racjonalizmu, a także prace "Ewige Gegenwart. Die Anfänge der Architektur" (1965), "Phänomen des Wandels" (1969) i "Wege in die Öffentlichkeit" (1987).
Poglądy Giediona na architekturę mieszkalną obrazuje poniższy cytat z książki jego autorstwa pt. "Befreites Wohnen":Piękno?
Piękny jest dom, który wspiera nasze pozytywne nastawienie do życia. A to wymaga: światła, powietrza, ruchu, przestrzeni.
Piękny jest dom, który jest tak zaprojektowany, że może dopasować się do wszystkich uwarunkowań terenu.
Piękny jest dom, który pozwala żyć w kontakcie z niebem i koronami drzew.
Piękny jest dom, który zamiast cienia (filary międzyokienne) oferuje światło (szklane ściany).
Piękny jest dom, którego wnętrza nie wywołują klaustrofobii.
Piękny jest dom, którego wdzięk wypływa z harmonii doskonale połączonych funkcji.

</doc>
<doc id="3774509" url="https://pl.wikipedia.org/wiki?curid=3774509" title="Désiré Tsarahazana">
Désiré Tsarahazana

Désiré Tsarahazana (ur. 13 czerwca 1954 roku w Amboangibe) – madagaskarski duchowny katolicki, arcybiskup Toamasiny od 2010, kardynał od 2018.
Życiorys.
Święcenia kapłańskie przyjął 28 września 1986 roku. Po święceniach został wikariuszem w Mananara-Nord, gdzie pracował przez trzy lata. Od 1990 był wykładowcą w niższym seminarium w Antsirananie oraz kapelanem miejscowej żandarmerii.
Episkopat.
30 października 2000 roku został mianowany przez papieża Jana Pawła II biskupem diecezji Fenoarivo Atsinanana. Sakry biskupiej udzielił mu 18 lutego 2001 roku Michel Malo – ówczesny arcybiskup archidiecezji Antsiranana. W dniu 24 listopada 2008 roku został mianowany przez papieża Benedykta XVI biskupem diecezji Toamasina. W dniu 26 lutego 2010 roku został podniesiony do godności arcybiskupa metropolity Toamasiny.
Od listopada 2012 roku pełni funkcję przewodniczącego madagaskarskiej Konferencji Episkopatu.
20 maja 2018 podczas modlitwy Regina Coeli papież Franciszek ogłosił, że mianował go kardynałem. Jego kreacja kardynalska odbyła się na konsystorzu 28 czerwca 2018.

</doc>
<doc id="3774512" url="https://pl.wikipedia.org/wiki?curid=3774512" title="Michael Gielen">
Michael Gielen

Michael Andreas Gielen (ur. 20 lipca 1927 w Dreźnie, zm. 8 marca 2019 w Mondsee) – austriacki dyrygent i kompozytor.
Studiował w Buenos Aires, gdzie debiutował jako pianista (miał w programie m.in. wszystkie utwory na fortepian A. Schönberga). W latach 1960–1965 był dyrygentem opery w Sztokholmie, 1969–1972 dyrektorem artystycznym Orchestre National de Belgique, 1977–1987 generalnym dyrektorem muzycznym we Frankfurcie, jednocześnie 1980–1986 dyrektorem muzycznym Cincinnati Symphony Orchestra, następnie dyrektorem orkiestry radiowej w Baden-Baden. Wykładał również w Mozarteum w Salzburgu, był cenionym wykonawcą muzyki współczesnej. W 1956 roku gościł jako dyrygent na pierwszym festiwalu Warszawska Jesień wraz z orkiestrą Wiener Philharmoniker. Dyrygował także prawykonaniami utworów kompozytorów polskich m.in. Krzysztofa Pendereckiego, Henryka Mikołaja Góreckiego oraz Kazimierza Serockiego.
W swoich instrumentalnych i wokalno-instrumentalnych utworach nawiązywal do wiedeńskiej szkoły dodekafonicznej.

</doc>
<doc id="3774513" url="https://pl.wikipedia.org/wiki?curid=3774513" title="Bioherma">
Bioherma

Bioherma – nagromadzenie wapieni organogenicznych, powstałe na dnie morskim wskutek wzrostu zespołów osiadłych organizmów, np. gąbek, koralowców, szkarłupni i mięczaków.
Bioherma jest utworem geologicznym o przekroju soczewkowatym, zalegającym niezgodnie z sąsiadującymi warstwami skał osadowych. Struktura powstała w wyniku sedymentacji szczątków organicznych na dnie, zalegająca zgodnie z warstwowaniem skał, to biostroma. Kopalne biohermy w Polsce tworzą m.in. skałki wapienne na Wyżynie Krakowsko-Częstochowskiej i w rezerwacie przyrody Kadzielnia koło Kielc. Rozległe zespoły sylurskich bioherm znajdują się w Stanach Zjednoczonych, Kanadzie, na północnej Grenlandii, w Anglii, Szwecji, Estonii i Rosji. Na północnej Grenlandii znajduje się sylurska (landower–wenlok) rafa barierowa o długości 350 km.

</doc>
<doc id="3774514" url="https://pl.wikipedia.org/wiki?curid=3774514" title="Polska Liga Koszykówki (2016/2017)">
Polska Liga Koszykówki (2016/2017)

Polska Liga Koszykówki 2016/2017 – 83. edycja rozgrywek o tytuł mistrza Polski w koszykówce mężczyzn, po raz 70. organizowana w formule ligowej, a po raz 20. jako liga zawodowa (Polska Liga Koszykówki).
Zmagania toczą się systemem kołowym, z fazą play-off na zakończenie sezonu, a biorą w nich udział drużyny 17 najlepszych polskich klubów koszykarskich. Ich triumfator zostaje Mistrzem Polski, zaś najsłabsze drużyny relegowane są do I ligi polskiej. Czołowe zespoły klasyfikacji końcowej uzyskają prawo występów w europejskich pucharach w sezonie 2017/2018 (Ligi Mistrzów FIBA, bądź FIBA Europe Cup).
Tytuł mistrza Polski obronił Stelmet BC Zielona Góra, pokonując w finale play-off Polski Cukier Toruń 4:1.
Zespoły.
Prawo gry.
Spośród zespołów występujących w Polskiej Lidze Koszykówki w sezonie 2015/2016 zgodnie z regulaminem rozgrywek prawo do gry utraciła Siarka Tarnobrzeg, która w dwóch kolejnych sezonach zajęła jedno z dwóch ostatnich miejsc. Mimo to władze Polskiej Ligi Koszykówki zaprosiły drużynę z Tarnobrzega do udziału w rozgrywkach sezonu 2016/17.
Zespoły, jakie występowały w Polskiej Lidze Koszykówki w sezonie 2015/2016 i zachowały prawo do gry w tych rozgrywkach w sezonie 2016/2017 to:
Ponadto prawo gry w Polskiej Lidze Koszykówki w sezonie 2016/2017 uzyskał zwycięzca rozgrywek I ligi w sezonie 2015/2016:
Proces licencyjny.
Kluby zainteresowane grą w Polskiej Lidze Koszykówki miały czas na zgłoszenie wniosku o grę w tych rozgrywkach do 15 lipca 2016 roku. Do procedury tej przystąpiło 17 drużyn: 16 występujących w Polskiej Lidze Koszykówki w sezonie 2015/2016 (Anwil, Asseco, AZS, Czarni, MKS, Polfarmex, Polpharma, Polski Cukier, Rosa, Siarka, Stal, Start, Stelmet, Trefl, Turów, Wilki) oraz mistrz I ligi w sezonie 2015/2016 (Miasto Szkła). Dokumentów do procesu licencyjnego nie zgłosił WKS Śląsk Wrocław w związku z czym drużyna ta nie będzie występować w Polskiej Lidze Koszykówki w sezonie 2016/17.
29 lipca PLK ogłosiła, iż licencje na grę w tych rozgrywkach w sezonie 2016/2017 otrzymało 15 klubów: Anwil Włocławek, Asseco Gdynia, AZS Koszalin, BM Slam Stal Ostrów Wielkopolski, Energa Czarni Słupsk, King Szczecin, Miasto Szkła Krosno, MKS Dąbrowa Górnicza, PGE Turów Zgorzelec, Polpharma Starogard Gdański, Polski Cukier Toruń, Rosa Radom, Siarka Tarnobrzeg, TBV Start Lublin oraz Trefl Sopot. Pozostałe 2 zespoły: Polfarmex Kutno, Stelmet BC Zielona Góra nie otrzymały licencji w pierwszym terminie, zachowały jednak prawo odwołania od decyzji Zarządu PLK do Komisji Odwoławczej Polskiego Związku Koszykówki w ciągu 7 dni od ogłoszenia pierwotnej decyzji. Po odwołaniu wszystkie te kluby uzyskały licencje na grę w Polskiej Lidze Koszykówki w sezonie 2016/2017 .
System rozgrywek.
Sezon 2016/2017 w polskiej lidze koszykówki zostanie zainaugurowany meczem o Superpuchar Polski, który zostanie rozegrany 2 października 2016 roku. Rozgrywki Polskiej Ligi Koszykówki rozpoczną się 8 października, kiedy to rozegrano pierwszy mecz pierwszej kolejki.
Sezon 2016/2017 tak jak poprzednia edycja składała się z dwóch faz: sezonu zasadniczego oraz fazy play-off.
W sezonie zasadniczym wszystkie zespoły rywalizowały ze sobą w systemie „każdy z każdym”, w którym każdy z klubów rozegrał z każdym z pozostałych po 2 mecze ligowe. Po zakończeniu tej części rozgrywek 8 najwyżej sklasyfikowanych klubów przystąpiło do fazy play-off. W ćwierćfinałach zmierzyły się ze sobą drużyny, które w sezonie zasadniczym zajęły miejsca 1. i 8. (1. para), 2. i 7. (2. para), 3. i 6. (3. para) oraz 4. i 5. (4. para). Awans do półfinałów wywalczył w każdej z par zwycięzca 3 meczów, z kolei przegrani odpadli z dalszej rywalizacji i zostali sklasyfikowani na miejscach 5–8 na podstawie miejsca zajętego w sezonie zasadniczym. W półfinałach rywalizowali ze sobą zwycięzcy 1. i 4. pary ćwierćfinałowej oraz pary 2. i 3. Podobnie jak w ćwierćfinałach, również w półfinałach zwyciężył klub, który wygrał 3 spotkania. Drużyny, które tego dokonały zmierzyły się ze sobą w finale, który toczył się do wygrania przez któregoś z jego uczestników 4 meczów, a przegrani par półfinałowych zagrali ze sobą w meczu o trzecie miejsce, który rozegrany był do 2 zwycięstw.
Zespoły które w sezonie zasadniczym zajęły miejsca 17. i 16. straciły prawo do gry w rozgrywkach organizowanych przez Polską Ligę Koszykówki w sezonie 2017/18.
Rozgrywki.
Runda zasadnicza.
Nagrody.
Nagrody przyznane zostały po głosowaniu trenerów wszystkich klubów występujących w lidze.
Runda play-off.
o 3. miejsce

</doc>
<doc id="3774516" url="https://pl.wikipedia.org/wiki?curid=3774516" title="Fulgence Rabeony">
Fulgence Rabeony

Fulgence Rabeony SJ (ur. 21 listopada 1945 roku w Isoraka) – madagaskarski duchowny katolicki, arcybiskup Toliary od 2003.
Życiorys.
Święcenia kapłańskie przyjął 7 sierpnia 1976 roku w zakonie Jezuitów. 
Episkopat.
2 kwietnia 1990 roku został mianowany przez papieża Jana Pawła II biskupem diecezji Toliara. Sakry biskupiej udzielił mu 18 listopada 1990 roku Victor Razafimahatratra - ówczesny arcybiskup archidiecezji Antananarywa. W dniu 3 grudnia 2003 roku został mianowany przez tegoż papieża arcybiskupem metropolitą Toliary.

</doc>
<doc id="3774517" url="https://pl.wikipedia.org/wiki?curid=3774517" title="Okręg wyborczy nr 5 do Sejmu Rzeczypospolitej Polskiej (1991–1993)">
Okręg wyborczy nr 5 do Sejmu Rzeczypospolitej Polskiej (1991–1993)

Okręg wyborczy nr 5 do Sejmu Rzeczypospolitej Polskiej (1991–1993) obejmował województwo piotrkowskie. W ówczesnym kształcie został utworzony w 1991. Wybieranych było w nim 7 posłów w systemie proporcjonalnym.
Siedzibą okręgowej komisji wyborczej był Piotrków Trybunalski.
Wybory parlamentarne 1991.
Głosowanie odbyło się 27 października 1991.

</doc>
<doc id="3774519" url="https://pl.wikipedia.org/wiki?curid=3774519" title="P-99">
P-99



</doc>
<doc id="3774524" url="https://pl.wikipedia.org/wiki?curid=3774524" title="Théo Lefèvre">
Théo Lefèvre

Théo Lefèvre, właśc. Théodore Joseph Albéric Marie Lefèvre (ur. 17 stycznia 1914 w Gandawie, zm. 18 września 1973 w Woluwe-Saint-Lambert) – belgijski polityk i prawnik, deputowany, lider belgijskich chrześcijańskich demokratów, minister, w latach 1961–1965 premier Belgii.
Życiorys.
W 1937 został absolwentem prawa na Uniwersytecie Gandawskim. Praktykował w zawodzie prawnika, pracował także jako nauczyciel. Służył w belgijskim wojsku, od 1940 uczestniczył w ruchu oporu. W 1945 brał udział w założeniu chadeckiego ugrupowania PSC-CVP, od 1946 kierował jej strukturami we Flandrii Wschodniej. W 1946 po raz pierwszy uzyskał mandat posła do Izby Reprezentantów, odnawiał go w kolejnych wyborach, wykonując go do 1971.
W latach 1950–1961 był federalnym przewodniczącym PSC-CVP. W 1958 otrzymał tytuł honorowy ministra stanu. Od kwietnia 1961 do lipca 1965 sprawował urząd premiera, stojąc na czele koalicji chadeków z socjalistami. Po rozłamie partii na dwa odrębne ugrupowania działał w niderlandzkojęzycznej Chrześcijańskiej Partii Ludowej. W latach 1968–1973 wchodził w skład dwóch rządów Gastona Eyskensa; w pierwszym (do 1972) był ministrem bez teki, w drugim pełnił funkcję sekretarza stanu, w obu odpowiadał za sprawy polityki naukowej.
Od 1971 do czasu swojej śmierci w 1973 był członkiem Senatu oraz Cultuurraad (organu poprzedzającego powstanie Rady Flamandzkiej). W ostatnim roku życia pełnił funkcję przewodniczącego rady Katholieke Universiteit Leuven. Zmarł na chorobę nowotworową.

</doc>
<doc id="3774529" url="https://pl.wikipedia.org/wiki?curid=3774529" title="Linia kolejowa Vouvant – Saint-Christophe-du-Bois">
Linia kolejowa Vouvant – Saint-Christophe-du-Bois

Linia Kolejowa Vouvant - Cezais – Saint-Christophe-du-Bois – lokalna francuska linia kolejowa o długości 72.173 km. Biegnie z Vouvant do Saint-Christophe-du-Bois położonego na południowy zachód od miasta Cholet.
Trasa.
Linia Vouvant – Saint-Christophe-du-Bois rozpoczyna się w Vouvant stamtąd biegnie do Cezais później do większej miejscowości Chantonnay, gdzie znajduje się dworzec Gare de Chantonnay. Następnie linia przekracza granicę departamentu Wandea z departamentem Maine i Loara i kończy się w Saint-Christophe-du-Bois.

</doc>
<doc id="3774532" url="https://pl.wikipedia.org/wiki?curid=3774532" title="Tałaszkino">
Tałaszkino

Tałaszkino () – wieś (ros. село, trb. sieło) w zachodniej Rosji, centrum administracyjne osiedla wiejskiego Tałaszkinskoje rejonu smoleńskiego w obwodzie smoleńskim.
Geografia.
Miejscowość położona jest przy drodze federalnej R120 (Orzeł – Briańsk – Smoleńsk – Witebsk), 26 km od drogi magistralnej M1 «Białoruś», 16,5 km od Smoleńska.
W granicach miejscowości znajdują się ulice: Chydożestwiennaja, Cwietocznaja, Gagarina, Jabłoniewaja, Jamskaja, Lenina, Lesnaja, Mira, Mołodiożnaja, Moskowskaja, Nowosielskaja, Oziornaja, Parkowaja, Sadowaja, Sirieniewaja, Tieniszewoj.
Demografia.
W 2010 r. miejscowość zamieszkiwało 1501 osób.
Historia.
Za sprawą księżnej Marii Tieniszewej, właścicielki wsi na przełomie XIX i XX w., Tałaszkino stało się ośrodkiem artystycznym, który odegrał ważną rolę w kształtowaniu się nurtu rosyjskiego modernizmu, inspirowanego przez sztukę ruską i ludową. Przebywali tu m.in. architekt Siergiej Malutin, Ilja Riepin, Jan Ciągliński, Aleksandr Benois, Michaił Wrubel, Nikołaj Roerich i Igor Strawinski. W Tałaszkino do dziś zachowały się tzw. Tieriemok (1900-1901) i cerkiew św. Ducha (1902-1903) zaprojektowane przez Malutina oraz malowidła Roericha z 1914.
W czasie II wojny światowej od lipca 1941 roku wieś była okupowana przez hitlerowców. Wyzwolenie nastąpiło we wrześniu 1943 roku.

</doc>
<doc id="3774534" url="https://pl.wikipedia.org/wiki?curid=3774534" title="Parafia Świętej Trójcy w Niżankowicach">
Parafia Świętej Trójcy w Niżankowicach

Parafia Świętej Trójcy w Niżankowicach – w dekanacie Sambor i archidiecezji lwowskiej kościoła katolickiego.
Historia.
Parafia została zatwierdzona przywilejem króla Kazimierza Jagiellończyka wydanym 26 sierpnia 1451 roku w Samborze. Parafia najpierw była objęta patronatem królewskim, ale na żądanie bp Macieja Drzewickiego została 23 lipca 1511 roku przez króla Zygmunta Starego przekazana "kolegium wikarych katedry przemyskiej", którzy zarządzali jako komendarze i expozytorzy, aż do 1927 roku gdy powstała samodzielna parafia. Parafia najpierw należała do Dekanatu Samborskiego, a następnie należała do dekanatów: Dekanat Nowe Miasto (1746-1785), Dekanat Mościska (1785-1787), Dekanat Przemyśl (1787–1841), Dekanat Przemyśl-zamiejski (1841–1945).
W 1938 roku do parafii Niżankowice należały: Niżankowice, Wychadów, Aksmanice, Berendowice, Cyków, Darowice, Fredropol, Hermanowice (kościół filialny od 1937 roku), Kłokowice, Koniuchy, Koniusza, Kormanice, Kupiatycze, Malhowice, Młodowice, Paćkowice, Podmojsce, Rużobowice, Sierakośce, Sólca, Stanisławczyk, Truszowice, Wielunice, Zabłotce. W 1945 roku Niżankowice znalazły się po wschodniej stronie granicy, a w latach 1945-1948 w parafii posługiwał ks. Jan Szetela z Nowego Miasta, następnie kościół został zajęty przez władze sowieckie. 
W 1989 roku kościół został zwrócony, a 19 października 1991 roku odbyła się jego rekonsekracja, której dokonał bp o. Rafał Kiernicki sufragan lwowski. W latach 2005–2006 był cud "płaczącej madonny", i z tego powodu kościół stał się miejscem pielgrzymek. 2 czerwca 2007 roku redaktor naczelny "Niedzieli" ks. inf. Ireneusz Skubiś ogłosił kościół - Sanktuarium Matki Bożej.

</doc>
<doc id="3774536" url="https://pl.wikipedia.org/wiki?curid=3774536" title="Frans de Waal">
Frans de Waal

Frans B.M. de Waal (ur. 29 października 1948 w ’s-Hertogenbosch) – holendersko-amerykański prymatolog i etolog zamieszkały w Stanach Zjednoczonych związany z "Yerkes National Primate Research Center" na Uniwersytecie Emory’ego (Atlanta), dyrektor "Living Links Center" ("Center for the Advanced Study of Ape and Human Evolution"), członek m.in. Amerykańskiej Akademii Sztuk i Nauk, National Academy of Sciences, American Philosophical Society, Japan Society for the Promotion of Science (Nihon Gakujutsu Shinkō Kai).
Życiorys.
Urodził się w ’s-Hertogenbosch (inaczej "Den Bosch"), w pobliżu Efteling. Studiował na uniwersytetach w:
Praca doktorska dotyczyła agresywnych zachowań i nawiązywania sojuszy w grupach społecznych (zob. kasta eusocjalna) makaków. Promotorem był Jan van Hooff – ekspert w dziedzinie mimiki emocjonalnej u naczelnych (zob. komunikacja niewerbalna, Paul Ekman; The Expression of the Emotions in Man and Animals).
W latach 1973–1981 był asystentem badawczym na Uniwersytecie w Utrechcie. Jako pracownik Laboratorium Fizjologii Porównawczej prowadził retrospektywne badania agresywnych zachowań szympansów zwyczajnych ("Pan troglodytes"), należących do kolonii w "Arnhem Zoo" ("Royal Burgers' Zoo"), gdzie przebywają one w warunkach półnaturalnych.
W latach 1981–1991 pracował w "Wisconsin National Primate Research Center" (WNPRC UW-Madison), zajmując kolejno stanowiska "Visiting Assistant Scientist", "Assistant Scientist" (od 1982) i "Associate Scientist" (od 1985).
Od roku 1991 do dzisiaj pracuje naukowo na Uniwersytecie Emory’ego, jako "Research Professor" psychobiologii w Yerkes National Primate Research Center (YNPRC), "Associate Professor" (1991–1993) i profesor (1993–1996) na Wydziale Psychologii (od roku 1996 – "Charles Howard Candler Professor of Primate Behavior"). Prowadzi proseminarium: "Animal Behavior and Evolution" i kurs "Primate Social Psychology". Pełni funkcję dyrektora "Living Links" (od roku 1997). W latach 1996–2000 był dyrektorem prowadzonego w "Emory University" kierunku studiów magisterskich: "Program in Population Biology, Ecology, and Evolution". Od roku 2013 zajmuje również stanowisko "Universiteitshoogleraar" (ang. "Distinguished Professor") na Uniwersytecie w Utrechcie.
Tematyka badań.
Zainteresowania badawcze de Waala koncentrują się wokół problemu prospołecznych zachowań zwierząt (np. współdziałanie przy zdobywaniu pożywienia lub obrona stada). Jego postawę charakteryzuje fragment wykładu w TED: 
De Waal zwraca uwagę, że moralność przestała być domeną jedynie filozofii, a zaczęła być coraz wnikliwiej analizowana przez ewolucjonistów, m.in. dzięki postępom neurobiologii – stwierdzono np. że dylematy moralne aktywizują obszary mózgu, które wykształciły się u gatunków starszych niż człowiek (nie tylko korę przedczołową). Przytacza przykład myszy, które intensywniej reagują na ból, jeżeli wcześniej widziały cierpienie innej myszy. Wielokrotnie powtarzano eksperyment wykonany wspólnie z Sarą Brosnan, potwierdzający znaczenie sprawiedliwości dla kapucynek. W czasie eksperymentu dwie kapucynki wykonujące to samo zadanie otrzymywały jako nagrodę kawałki ogórka. Ta, która zobaczyła, że drugiej zaczęto podawać winogrona, gwałtownie wyraziła swoje oburzenie i odmówiła dalszego współdziałania z prowadzącą eksperyment.
Zachowania altruistyczne de Waal obserwował m.in. w doświadczeniu, któremu poddał dwa koczkodanowate. Każdy z nich mógł korzystać z pożywienia po pociągnięciu odpowiedniej linki, powodowało to jednak, że drugi był boleśnie rażony prądem. Zwierzęta zrezygnowały z pożywienia, aby nie powodować tego bólu. Jedno z nich głodowało przez 12 dni, drugie – przez pięć. W kolejnych eksperymentach stwierdzono, że czas głodówki jest krótszy, jeżeli małpy nie kontaktowały się wcześniej.
Jest obserwowane „pocieszanie” zmartwionych członków w grupach szympansów. Świadczy ono o umiejętności odczytywania emocji innych (np. na podstawie mowy ciała, zob. teoria umysłu). Świadek walki między szympansami często przytula zwyciężonego, co szybko przerywa skowyt ofiary i inne objawy udręki. Wewnętrzna potrzeba okazywania współczucia jest u tych człowiekowatych bardzo silna.
Różne zachowania altruistyczne szympansów, tj. dzielenie się jedzeniem, występują przede wszystkim w stosunku do tych członków stada, którzy częściej okazują troskę o innych, np. iskając im futro ( z Wysp Japońskich – makak japoński), co daje przyjemność i odprężenie. Taki rodzaj altruizmu odwzajemnionego (zob. też strategia ewolucyjnie stabilna) przypomina stosowanie się do złotej reguły etycznej: „Traktuj innych tak, jak sam chciałbyś być traktowany”.
Publikacje.
Książki.
W języku polskim wydano książki: "Małpa w każdym z nas", "Bonobo i ateista. W poszukiwaniu humanizmu wśród naczelnych", "Małpy i filozofowie. Skąd pochodzi moralność?", "Bystre zwierzę. Czy jesteśmy dość mądrzy, aby zrozumieć bystrość zwierząt?", "Ostatni uścisk mamy" i "Wiek empatii : jak natura uczy nas życzliwości".
Artykuły naukowe.
 
W bazie PubMed znajduje się 95 pozycji opracowanych przez Fransa de Waala lub z jego udziałem. Na stronie internetowej "Living Links Center" udostępniono ponad 120 artykułów z lat 2000–2014 Tematykę opisywanych prac badawczych ilustruje poniższe zestawienie najnowszych z nich: 
Odznaczenia i wyróżnienia.
Został odznaczony Orderem Lwa Niderlandzkiego III klasy (2010) i Medalem "Società di Medicina e Scienze Naturali", Parma (2009). Otrzymał tytuły Doktor honoris causa od:
Został przyjęty na członka takich stowarzyszeń naukowych, jak: 
Od 2011 roku pełni funkcję redaktora naczelego czasopisma „Behaviour”
Otrzymał liczne nagrody oraz honorowe stanowiska i tytuły, takie jak:
Autorzy pracy nt. "Faces and Behinds: Chimpanzee Sex Perception", Frans B.M. de Waal i Jennifer J. Pokorny, zostali w 2012 roku laureatami Nagroda Ig Nobla (nagrody, które najpierw śmieszą, a potem skłaniają do myślenia.

</doc>
<doc id="3774537" url="https://pl.wikipedia.org/wiki?curid=3774537" title="Okręg wyborczy nr 6 do Sejmu Rzeczypospolitej Polskiej (1991–1993)">
Okręg wyborczy nr 6 do Sejmu Rzeczypospolitej Polskiej (1991–1993)

Okręg wyborczy nr 6 do Sejmu Rzeczypospolitej Polskiej (1991–1993) obejmował województwo konińskie i sieradzkie. W ówczesnym kształcie został utworzony w 1991. Wybieranych było w nim 9 posłów w systemie proporcjonalnym.
Siedzibą okręgowej komisji wyborczej był Konin.
Wybory parlamentarne 1991.
Głosowanie odbyło się 27 października 1991.

</doc>
<doc id="3774538" url="https://pl.wikipedia.org/wiki?curid=3774538" title="Francesco Tamagno">
Francesco Tamagno

Francesco Tamagno (ur. 28 grudnia 1850 w Turynie, zm. 31 sierpnia 1905 w Varese) – włoski śpiewak (tenor bohaterski).
Był uczniem Carlo Pedrottiego, 1874 zagrał rolę Ricardo w "Balu maskowym" G. Verdiego, co przyniosło mu sukces. W 1877 zaczął występować w La Scali w Mediolanie, 1887 zdobył sławę jako pierwszy odtwórca (o wyjątkowej potędze głosu) tytułowej partii w "Otellu" Verdiego, czym dał wzór następnym pokoleniom śpiewaków. Od 1894 występował również w Metropolitan Opera w Nowym Jorku.

</doc>
<doc id="3774539" url="https://pl.wikipedia.org/wiki?curid=3774539" title="Joey Graceffa">
Joey Graceffa

Joey Graceffa właśc. Joseph Michael Graceffa (ur. 16 maja 1991 w Marlborough) – amerykańska osobowość YouTube oraz bloger. Jego kanały "Joey Graceffa" i "Joey Graceffa games" łącznie uzyskały ponad miliard wyświetleń.
Życiorys.
Wczesne lata.
Urodził się w Marlborough w Massachusetts. Jest synem Debbie O’Connor i Joego Graceffy. Ma dwoje rodzeństwa: siostrę Nicole i brata przyrodniego Jetta.
W 2009 ukończył Marlborough High School. Następnie uczęszczał do Fitchburg State College przygotowując się do specjalizacji filmowej, ale porzucił tę szkołę po roku.
Życie prywatne.
18 maja 2015 ujawnił się jako gej.

</doc>
<doc id="3774540" url="https://pl.wikipedia.org/wiki?curid=3774540" title="Susanna Tamaro">
Susanna Tamaro

Susanna Tamaro (ur. 12 grudnia 1957 w Trieście) – włoska pisarka.
W swojej twórczości porusza trudne problemy współczesnego człowieka, jak brak miłości i wzajemnego zrozumienia, samotność, daremne poszukiwanie uniwersalnych prawd mających pomóc odnaleźć się w świecie. Napisała m.in. powieści "La testa fra le nuvole" (1989), "Idź za głosem serca" (1994, wyd. pol. 1996), "Anima Mundi" (1997, wyd. pol. 1998). Wydała także zbiór opowiadań "Per voce sola" (1991) i powieść dla dzieci "Cuore di ciccia" (1992).

</doc>
<doc id="3774541" url="https://pl.wikipedia.org/wiki?curid=3774541" title="Kościół Ognissanti w Wenecji">
Kościół Ognissanti w Wenecji

Kościół Ognissanti (pol. kościół Wszystkich Świętych) – rzymskokatolicki kościół w Wenecji w dzielnicy (sestiere) Dorsoduro). Dedykowany jest Wszystkim Świętym.
Historia.
XV i XVI wiek.
W roku 1472 grupa cysterek z klasztoru Santa Margherita na Torcello przeniosła się, ze względu na złe warunki klimatyczne, do jednej ze swych posiadłości, znajdujących się na terenie parafii SS. Gervasio e Protasio w Wenecji i zbudowała tutaj niewielki, drewniany kościół i klasztor pod wezwaniem Najświętszej Maryi Panny i Wszystkich Świętych. Dwa lata później do tej grupy dołączyło 8 innych mniszek, po czym za zgodą patriarchy Maffea Gherardiego nowe zgromadzenie wybrało swoją pierwszą matkę przełożoną, Euphrosynę Berengo. W 1496 roku papież Aleksander VI przyłączył mniszki weneckie do Congregatio Casinensis. Z datków zebranych od wiernych cysterki rozbudowały klasztor, a w 1505 roku rozpoczęły odbudowę kościoła z kamienia. Budowa została ukończona w 1520 roku, ale kościół konsekrowano dopiero w roku 1586, co było prawdopodobnie spowodowane niedostatkiem, w jakim żyły zakonnice, i wynikającym z niego powolnym tempem prac, często przerywanych. W międzyczasie przed zgromadzeniem z Ognissanti postawiono zadanie zreformowania innych klasztorów tej reguły, w związku z czym w 1518 roku 14 z nich zostało z woli patriarchy Antonia Contariniego wysłanych do klasztoru SS. Biagio e Cataldo na wyspie Giudecca. 
XIX i XX wiek.
Na mocy dekretu Królestwa Włoch z 8 czerwca 1805 roku, cała wspólnota zakonna została 28 lipca następnego roku skupiona w klasztorze SS. Biagio e Cataldo. W tym samym roku kompleks kościelno-klasztorny został przez Francuzów zamknięty i ogołocony z dzieł sztuki. Miejsce cysterek w Ognissanti zajęły siostry kapucynki z Castello, ale i one 12 maja 1810 roku zostały rozwiązane, po czym w 1820 roku przywrócone. W 1820 roku budynek klasztoru przeznaczono na szkołę dla dziewcząt. W okresie późniejszym burmistrz Wenecji Giambattista Giustinian założył w kościele dom starców. W klasztorze natomiast ulokowany został szpital. Kościół został odrestaurowywany na potrzeby pacjentów i ich gości i ponownie otwarty.
Architektura.
Wygląd zewnętrzny.
Bardzo wysoka fasada jest podzielona pionowo na trzy części. W łukowym zwieńczeniu portalu umieszczono tablicę upamiętniającą założenie kościoła w tym miejscu. Z lewej strony kościoła znajduje się kampanila wzniesiona w XVI wieku i zwieńczona barokowym hełmem. Ma ona 40 m wysokości i posiada dzwony uruchamiane ręcznie.
Wnętrze.
Wnętrze jest jednonawowe. Apsydę flankują dwiema kaplice z ołtarzami. Charakterystyczny dla kościoła jest obszerny chór zakonny zajmujący prawie połowę jego długości. Sklepienia absydy i obu bocznych kaplic pokrywają freski.

</doc>
<doc id="3774546" url="https://pl.wikipedia.org/wiki?curid=3774546" title="Herb gminy Osieck">
Herb gminy Osieck

Herb gminy Osieck przedstawia w polu czerwonym kroczącego jelenia na zielonej murawie, za nim suche drzewo, a przed nim drzewo z liśćmi.
Herb został ustanowiony przez Radę Gminy 18 lipca 2016 r.

</doc>
<doc id="3774554" url="https://pl.wikipedia.org/wiki?curid=3774554" title="António Pires de Lima">
António Pires de Lima

António de Magalhães Pires de Lima (ur. 7 kwietnia 1962 w Lizbonie) – portugalski polityk i przedsiębiorca, poseł do Zgromadzenia Republiki, w latach 2013–2015 minister gospodarki.
Życiorys.
Ukończył studia ekonomiczne na Universidade Católica Portuguesa (1984), w 1986 został absolwentem szkoły menedżerskiej IESE Business School w Barcelonie. Zawodowo związany z sektorem prywatnym, obejmował dyrektorskie stanowiska w różnych przedsiębiorstwach, był m.in. dyrektorem generalnym browaru Unicer.
Zaangażował się w działalność polityczną w ramach CDS/PP. Pełnił funkcję wiceprzewodniczącego i rzecznika prasowego ludowców, zaś w latach 2007–2014 przewodniczył radzie krajowej tego ugrupowania. W latach 1999–2002 i 2005–2009 sprawował mandat deputowanego do Zgromadzenia Republiki VIII i X kadencji.
W lipcu 2013 objął urząd ministra gospodarki w rządzie Pedra Passosa Coelho. Sprawował go do października 2015. W 2016 dołączył do kierownictwa koncernu medialnego Media Capital.
Odznaczony Krzyżem Wielkim Orderu Infanta Henryka (2016).

</doc>
<doc id="3774559" url="https://pl.wikipedia.org/wiki?curid=3774559" title="Aleksandrówka (obwód kirowohradzki)">
Aleksandrówka (obwód kirowohradzki)



</doc>
<doc id="3774560" url="https://pl.wikipedia.org/wiki?curid=3774560" title="Dedo III">
Dedo III

Dedo III (zm. 16 sierpnia 1190 r.) – margrabia Łużyc od 1185 r., hrabia Groitzsch od 1156 r. z rodu Wettynów.
Życiorys.
Dedo, piąty tego imienia w rodzie Wettynów, nazywany "Grubym", był jednym z młodszych synów margrabiego Miśni i Łużyc Konrada Wielkiego oraz Ludgardy z Ravensburga. W podziale ojcowizny w 1156 r. otrzymał Rochlitz oraz hrabstwo Groitzsch (to ostatnie mógł otrzymać już w 1144 r. po śmierci Berty z Groitzsch, żony stryja Dedona, Dedona IV). Rozbudował zamek w Rochlitz, który uczynił swoją rezydencją. Wspólnie ze swym bratem, margrabią Łużyc Dytrykiem wspierał politykę cesarza Fryderyka I Barbarossy i uczestniczył w jego działaniach politycznych i wojskowych. Po śmierci Dytryka otrzymał od cesarza marchię łużycką. W konflikcie pomiędzy bratem Ottonem i jego synem Albrechtem stanął po stronie tego ostatniego i nawet przejął pieczę na uwięzionym przez Albrechta bratem. 
Dedo zmarł w wyniku operacji, która miała na celu zmniejszenie jego tuszy. Poddał się jej, aby móc towarzyszyć królowi Niemiec Henrykowi VI w wyprawie do Italii. Został pochowany w kościele ufundowanego przez siebie klasztoru Zschillen.
Rodzina.
Żoną Dedona była Matylda (zmarła 20 stycznia 1189 r.), córka hrabiego Valkenburga i Heinsbergu Goswina II. Ze związku tego pochodziło sześcioro dzieci:

</doc>
<doc id="3774568" url="https://pl.wikipedia.org/wiki?curid=3774568" title="Dobrowieliczka">
Dobrowieliczka



</doc>
<doc id="3774569" url="https://pl.wikipedia.org/wiki?curid=3774569" title="Duńska Formuła 3">
Duńska Formuła 3

Duńska Formuła 3 – rozgrywany w latach 1949–1966 oraz 1976–1977 w Danii cykl wyścigów samochodowych według przepisów Formuły 3. W latach 1960–1963 rozgrywano równolegle mistrzostwa Formuły Junior.
Historia.
Pierwszy raz mistrzostwa Duńskiej Formuły 3 rozegrano w 1949 roku, a mistrzem został wówczas Kaj Hansen. Początkowo pojemność silników była ograniczona do 500 cm³. W roku 1960 wprowadzono mistrzostwa według przepisów Formuły Junior, jednak nadal równolegle rozgrywano mistrzostwa 500 cm³. Formułę Junior zniesiono po 1963 roku, tworząc w jej miejsce mistrzostwa samochodów Formuły 3 z silnikiem do 1000 cm³. Ostatni sezon 500 cm³ odbył się w 1965 roku. Po 1966 roku serię zawieszono. Została wskrzeszona w latach 1976–1977, z silnikami do dwóch litrów.

</doc>
<doc id="3774570" url="https://pl.wikipedia.org/wiki?curid=3774570" title="Áron Tamási">
Áron Tamási

Áron Tamási (ur. 20 września 1897 w mieście Farkaslaka (obecnie Lupeni), zm. 26 maja 1966 w Budapeszcie) – węgierski pisarz.
Pisał barwne, pełne liryzmu i humoru opowiadania z życia wsi transylwańskiej, gdzie się wychował; wiele z tych opowiadań był pisanych gwarą szeklerską (ich polski przekład ukazał się w antologii "Opowiadania pisarzy węgierskich XX wieku" w 1972). Był przedstawicielem tzw. ruchu pisarzy ludowych. Jest również autorem powieści - m.in. trylogii o Ablu (1932-1934, polski przekład 1 tomu "Abel w puszczy" ukazał się w 1948), w których realistyczny opis splata się z elementami symboliczno-baśniowymi. W 1954 został laureatem nagrody państwowej im. L. Kossutha.

</doc>
<doc id="3774572" url="https://pl.wikipedia.org/wiki?curid=3774572" title="Hołowaniewskie">
Hołowaniewskie



</doc>
<doc id="3774574" url="https://pl.wikipedia.org/wiki?curid=3774574" title="Don't Give It Up">
Don't Give It Up



</doc>
<doc id="3774576" url="https://pl.wikipedia.org/wiki?curid=3774576" title="Kirowohradzki Narodowy Uniwersytet Techniczny">
Kirowohradzki Narodowy Uniwersytet Techniczny



</doc>
<doc id="3774577" url="https://pl.wikipedia.org/wiki?curid=3774577" title="Twist Of Fate">
Twist Of Fate



</doc>
<doc id="3774578" url="https://pl.wikipedia.org/wiki?curid=3774578" title="Douglas William Young">
Douglas William Young



</doc>
<doc id="3774579" url="https://pl.wikipedia.org/wiki?curid=3774579" title="Nowoarchangielsk (obwód kirowohradzki)">
Nowoarchangielsk (obwód kirowohradzki)



</doc>
<doc id="3774583" url="https://pl.wikipedia.org/wiki?curid=3774583" title="Stal Ałczewśk">
Stal Ałczewśk



</doc>
<doc id="3774585" url="https://pl.wikipedia.org/wiki?curid=3774585" title="Franciszek Retz">
Franciszek Retz



</doc>
<doc id="3774592" url="https://pl.wikipedia.org/wiki?curid=3774592" title="Rożdżałów (obwód lwowski)">
Rożdżałów (obwód lwowski)



</doc>
<doc id="3774594" url="https://pl.wikipedia.org/wiki?curid=3774594" title="Krasnokuck">
Krasnokuck



</doc>
<doc id="3774601" url="https://pl.wikipedia.org/wiki?curid=3774601" title="Pawieł Zołotow">
Pawieł Zołotow



</doc>
<doc id="3774603" url="https://pl.wikipedia.org/wiki?curid=3774603" title="Onufryjówka">
Onufryjówka



</doc>
<doc id="3774606" url="https://pl.wikipedia.org/wiki?curid=3774606" title="Dominik Ridolfino">
Dominik Ridolfino

Dominik Ridolfino (ur. 1533, zm. 1584) – włoski inżynier, pułkownik artylerii, pełniący służbę w siłach I Rzeczypospolitej za czasów panowania króla Stefana Batorego.
Do Polski przybył w 1580 jako doświadczony już specjalista na zaproszenie króla, który zamierzał dostosować przestarzałą artylerię do poziomu tej formacji w krajach zachodnioeuropejskich. Brał udział w walkach na północno-wschodnich krańcach kraju. W czasie wojny z Carstwem Rosyjskim przy oblężeniu Wieliża zastosował pociski zapalające, bardzo skuteczne wobec drewnianych zabudowań. Sławę zdobył podczas oblężenia twierdzy w Wielkich Łukach. W zdobyciu tego silnego punktu oporu polskim hufcom walnie dopomogła eksplozja magazynów prochowych, będąca efektem pożaru wznieconego przez ostrzał polskich armat. Był z rozkazu króla inspektorem fortec w jego ojczystym księstwie siedmiogrodzkim, jak również nowo mianowanym administratorem twierdz w Inflantach przejętych przez siły polskie. Ostatnie lata życia spędził w zamku Waradyn w Siedmiogrodzie jako główny inżynier warowni.
Zdaniem Ryszarda Henryka Bochenka Ridolfino przyczynił się w bardzo dużym stopniu do rozwoju militarnej sztuki inżynieryjnej i artyleryjskiej w XVI-wiecznej Polsce.

</doc>
<doc id="3774607" url="https://pl.wikipedia.org/wiki?curid=3774607" title="Golf na Letnich Igrzyskach Olimpijskich 2016 – mężczyźni">
Golf na Letnich Igrzyskach Olimpijskich 2016 – mężczyźni

Rywalizacja mężczyzn w golfie na Letnich Igrzyskach Olimpijskich 2016 została rozegrana między 11 a 14 sierpnia na obiekcie Campo Olímpico de Golfe.
W zawodach wzięło udział 60 zawodników.

</doc>
<doc id="3774620" url="https://pl.wikipedia.org/wiki?curid=3774620" title="Antoni Arnauld">
Antoni Arnauld



</doc>
<doc id="3774621" url="https://pl.wikipedia.org/wiki?curid=3774621" title="Żochów">
Żochów



</doc>
<doc id="3774623" url="https://pl.wikipedia.org/wiki?curid=3774623" title="Joseph Phuong Nguyen">
Joseph Phuong Nguyen



</doc>
<doc id="3774644" url="https://pl.wikipedia.org/wiki?curid=3774644" title="Norwegian Bliss">
Norwegian Bliss



</doc>
<doc id="3774649" url="https://pl.wikipedia.org/wiki?curid=3774649" title="Henri Junghänel">
Henri Junghänel

Henri Junghänel (ur. 5 lutego 1988 r.) – niemiecki strzelec sportowy, złoty medalista olimpijski z Rio de Janeiro.
Specjalizuje się w strzelaniu z karabinku małokalibrowego. Zawody w 2016 roku były jego pierwszymi igrzyskami olimpijskimi. W Rio de Janeiro zwyciężył w konkurencji karabinu małokalibrowego leżąc na dystansie 50 metrów. W tej konkurencji ma w dorobku złoto igrzysk europejskich w 2015 roku, miejsca na podium zawodów pucharu świata oraz srebrny medal mistrzostw Europy w 2013 r.

</doc>
<doc id="3774651" url="https://pl.wikipedia.org/wiki?curid=3774651" title="Henri Junghaenel">
Henri Junghaenel



</doc>
<doc id="3774661" url="https://pl.wikipedia.org/wiki?curid=3774661" title="Eudontomyzon stankokaramani">
Eudontomyzon stankokaramani

Eudontomyzon stankokaramani – europejski gatunek bezżuchwowca z rodziny minogowatych (Petromyzontidae).
Systematyka.
Ten gatunek bywa uznawany jako młodszy synonim minoga ukraińskiego.
Zasięg występowania.
Bałkany (Albania, Kosowo, Macedonia Północna, Czarnogóra) – dorzecze Driny, w tym jeziora Ochrydzkie i Szkoderskie.
Budowa ciała.
Osiąga około 20 cm długości. Wzdłuż ciała 58 - 65 miomerów. Płetwa ogonowa ma kształt łopatkowaty.
Tułów u ślepic jest nakrapiany. U osobników dorosłych płetwa ogonowa szara do czarnej.
Biologia i ekologia.
Tryb życia.
Żyje w górskich i podgórskich strumieniach o czystej i dobre natlenionej wodzie. Ślepice żyją zagrzebane w bogatym w detrytus piasku bądź mule.
Odżywianie.
Gatunek niepasożytniczy.
Cykl życiowy i rozród.
Przeobrażenie następuje prawdopodobnie między listopadem a kwietniem.

</doc>
<doc id="3774664" url="https://pl.wikipedia.org/wiki?curid=3774664" title="Drużynowe Mistrzostwa Świata Juniorów na Żużlu 2016">
Drużynowe Mistrzostwa Świata Juniorów na Żużlu 2016

Drużynowe Mistrzostwa Świata Juniorów na Żużlu 2016 (DMŚJ) – cykl turniejów żużlowych, mających wyłonić najlepszą drużynę narodową (do lat 21) w sezonie 2016. Po raz 9. w historii złote medale zdobyli reprezentanci Polski.
Finał.
Bieg po biegu:

</doc>
<doc id="3774666" url="https://pl.wikipedia.org/wiki?curid=3774666" title="Fez-Meknes">
Fez-Meknes

Fez-Meknes ( "Fās-Miknās"; ; ber. ⴼⴰⵙ-ⵎⴻⴾⵏⴰⵙ) – region administracyjny w Maroku, w północnej części kraju. W 2014 roku liczył 4,2 mln mieszkańców. Siedzibą administracyjną regionu jest Fez.
Dzieli się na dwie prefektury i siedem prowincji:

</doc>
<doc id="3774667" url="https://pl.wikipedia.org/wiki?curid=3774667" title="Asolando. Fantazje i fakty">
Asolando. Fantazje i fakty

Asolando. Fantazje i fakty (ang. Asolando. Fancies and Facts) – ostatni tomik Roberta Browninga, opublikowany w dniu śmierci poety, 12 grudnia 1889 roku.
Charakterystyka ogólna.
"Asolando" jest ostatnim napisanym i przygotowanym do druku przez Browninga tomikiem poetyckim. Zawiera on trzydzieści wierszy: "Prologue", "Rosny", "Dubiety", "Now", "Humility", "Poetics", "Summum Bonum", "A Pearl, a Girl", "Speculative", "White Witchcraft", "Bad Dreams I", "Bad Dreams II", "Bad Dreams III", "Bad Dreams IV", "Inapprehensiveness", "Which?","The Cardinal and the Dog", "The Pope and the Net", "The Bean-Feast", "Muckle-mouth Meg", "Arcades Ambo", "The Lady and the Painter", "Ponte dell’Angelo", "Venice", "Beatrice Signorini", "Flute-Music, with an Accompaniment", "Imperante Auqusto natus est –", "Development", "Rephan", "Reverie", "Epilogue". Tytuł tomiku pochodzi od nazwy włoskiej wioski Asolo, w której Browning z upodobaniem spędzał czas wolny. Najczęściej przedrukowywanymi utworami są "Prolog" i "Epilog" całego cyklu. "Asolando" stanowi podsumowanie i syntezę drogi twórczej sędziwego poety.
Zawartość.
Utwory składające się na omawiany tomik są zróżnicowane pod względem treści stylu i formy wersyfikacyjnej. Są wśród nich zarówno utwory krótkie, zbliżające się pod względem gatunkowym do epigramatu jak"Summum Bonum", "Speculative", czy "Poetics", jak też wiersze dłuższe, w tym żartobliwa ballada "Muckle-mouth Meg" czy długi, autobiograficzny monolog "Development". Poeta stosuje w analizowanym zbiorku rozmaite formy metryczne i stroficzne, w tym różne formaty wiersza jambicznego, trójstopowiec, czterostopowiec, pięciostopowiec, sześciostopowiec ("The Bean-Feast") i siedmiostopowiec ("The Cardinal and the Dog", "The Pope and the Net"), pięciostopowy anapest ("Summum Bonum"), zwrotkę trójwersową monorymową, zwrotkę czterowersową, zwrotkę pięciowersową ababb ("Speculative", "Bad Dreams II"), sześciowersową, siedmiowersową ababccc ("Arcades Ambo") i dwunastowersową ("Bad Dreams III").
Recepcja w Polsce.
Tom Asolando zrecenzował niedługo po jego ukazaniu się znany w tamtej epoce krytyk Leon Winiarski, negatywnie oceniając
wartość artystyczną cyklu. Recenzja została opublikowana w czasopiśmie "Prawda".
Przekłady.
Na język polski wiersze z tomiku "Asolando" tłumaczyli Juliusz Żuławski i Wiktor Jarosław Darasz. Żuławski przełożył utwory "Prolog", "Teraz", "Summum Bonum", "Medytacja", "Złe sny III", "Rozwój" i "Epilog". Darasz przetłumaczył między innymi wiersz "Kardynał i pies".

</doc>
<doc id="3774670" url="https://pl.wikipedia.org/wiki?curid=3774670" title="Drużynowe Mistrzostwa Europy Juniorów na Żużlu 2016">
Drużynowe Mistrzostwa Europy Juniorów na Żużlu 2016

Drużynowe Mistrzostwa Europy Juniorów na Żużlu 2016 – zawody żużlowe, mające na celu wyłonienie medalistów drużynowych mistrzostw Europy juniorów w sezonie 2016. Rozegrano jeden półfinał oraz finał, w którym zwyciężyli reprezentanci Polski.
Finał.
Bieg po biegu:

</doc>
<doc id="3774671" url="https://pl.wikipedia.org/wiki?curid=3774671" title="Btu">
Btu



</doc>
<doc id="3774672" url="https://pl.wikipedia.org/wiki?curid=3774672" title="Lbm">
Lbm



</doc>
<doc id="3774675" url="https://pl.wikipedia.org/wiki?curid=3774675" title="Rabat-Sala-Al-Kunajtira">
Rabat-Sala-Al-Kunajtira

Rabat-Sala-Al-Kunajtira (arab. الرباط - سلا - القنيطرة, "Ar-Ribāṭ-Salā-Al-Qunayṭira"; fr. "Rabat-Salé-Kénitra") – region administracyjny w Maroku, w północnej części kraju. W 2014 roku liczył 4,6 mln mieszkańców. Siedzibą administracyjną regionu jest Rabat.
Dzieli się na trzy prefektury i cztery prowincje:

</doc>
<doc id="3774683" url="https://pl.wikipedia.org/wiki?curid=3774683" title="Bani Mallal-Chunajfira">
Bani Mallal-Chunajfira

Bani Mallal-Chunajfira (arab. بني ملال - خنيفرة, "Banī Mallāl-Ḫunayfira"; fr. "Béni Mellal-Khénifra") – region administracyjny w Maroku, w środkowej części kraju. W 2014 roku liczył 2,5 mln mieszkańców. Siedzibą administracyjną regionu jest Bani Mallal.
Dzieli się na pięć prowincji:

</doc>
<doc id="3774689" url="https://pl.wikipedia.org/wiki?curid=3774689" title="Rõusa">
Rõusa

Rõusa – wieś w Estonii, w prowincji Parnawa, w gminie Vändra.

</doc>
<doc id="3774692" url="https://pl.wikipedia.org/wiki?curid=3774692" title="Casablanca-Sattat">
Casablanca-Sattat

Casablanca-Sattat (arab. الدار البيضاء الكبرى - سطات, "Ad-Dār al-Bayḍāʾ al-Kubrá-Saṭṭāt"; fr. "Grand Casablanca-Settat") – region administracyjny w Maroku, w środkowej części kraju. W 2014 roku liczył 6,9 mln mieszkańców. Siedzibą administracyjną regionu jest Casablanca.
Dzieli się na dwie prefektury i siedem prowincji:

</doc>
<doc id="3774697" url="https://pl.wikipedia.org/wiki?curid=3774697" title="Okręg wyborczy nr 7 do Sejmu Rzeczypospolitej Polskiej (1991–1993)">
Okręg wyborczy nr 7 do Sejmu Rzeczypospolitej Polskiej (1991–1993)

Okręg wyborczy nr 7 do Sejmu Rzeczypospolitej Polskiej (1991–1993) obejmował województwo radomskie. W ówczesnym kształcie został utworzony w 1991. Wybieranych było w nim 8 posłów w systemie proporcjonalnym.
Siedzibą okręgowej komisji wyborczej był Radom.
Wybory parlamentarne 1991.
Głosowanie odbyło się 27 października 1991.

</doc>
<doc id="3774701" url="https://pl.wikipedia.org/wiki?curid=3774701" title="Dragan Bender">
Dragan Bender

Dragan Bender (ur. 17 listopada 1997 w Čapljinie) – chorwacki koszykarz, występujący na pozycjach silnego skrzydłowego oraz środkowego, reprezentant kraju, obecnie zawodnik Maccabi Tel Awiw.
25 lipca 2019 został zawodnikiem Milwaukee Bucks. 10 lutego 2020 opuścił klub. 23 lutego zawarł 10-dniowa umowę z Golden State Warriors.
23 września 2020 dołączył po raz kolejny w karierze do izraelskiego Maccabi Tel Awiw.

</doc>
<doc id="3774702" url="https://pl.wikipedia.org/wiki?curid=3774702" title="Marrakesz-Safi">
Marrakesz-Safi

Marrakesz-Safi (arab. مراكش - آسفي, "Marrākuš-Āsafī"; fr. "Marrakech-Safi") – region administracyjny w Maroku, w środkowej części kraju. W 2014 roku liczył 4,5 mln mieszkańców. Siedzibą administracyjną regionu jest Marrakesz.
Dzieli się na jedną prefekturę i siedem prowincji:

</doc>
<doc id="3774704" url="https://pl.wikipedia.org/wiki?curid=3774704" title="Caeleb Dressel">
Caeleb Dressel

Caeleb Remel Dressel (ur. 16 sierpnia 1996 w Green Cove Springs) – amerykański pływak specjalizujący się w stylu dowolnym i motylkowym, siedmiokrotny mistrz olimpijski, piętnastokrotny mistrz świata na basenie 50-metrowym i sześciokrotny mistrz globu na krótkim basenie, rekordzista świata.
Magazyn "Swimming World" przyznał mu w latach 2017 i 2019 tytuł najlepszego pływaka na świecie.
Kariera pływacka.
W 2013 roku podczas mistrzostw świata juniorów zdobył sześć medali, w tym złoto na dystansie 100 m stylem dowolnym, gdzie z czasem 48,97 ustanowił nowy rekord mistrzostw.
2016.
Na igrzyskach olimpijskich w Rio de Janeiro wywalczył dwa złote medale. Pierwszy zdobył płynąc w sztafecie 4 × 100 m stylem dowolnym. Dressel płynął także w eliminacjach konkurencji sztafet 4 × 100 m stylem zmiennym. Otrzymał swoje drugie złoto po tym jak reprezentacja Stanów Zjednoczonych w finale uplasowała się na pierwszym miejscu, ustanawiając jednocześnie nowy rekord olimpijski. Indywidualnie startował na dystansie 100 m stylem dowolnym, gdzie z czasem 48,02 s zajął szóste miejsce.
2017.
Podczas mistrzostw świata w Budapeszcie zdobył siedem złotych medali, czym wyrównał osiągnięcie Michaela Phelpsa sprzed dziesięciu lat. Pierwszego dnia mistrzostw Dressel płynął w zwycięskiej sztafecie męskiej 4 × 100 m stylem dowolnym i na jej pierwszej zmianie czasem 47,26 ustanowił nowy rekord swojego kraju na dystansie 100 m kraulem. Kilkadziesiąt minut wcześniej, w półfinale 50 m stylem motylkowym uzyskał wynik 22,76 i pobił rekord Stanów Zjednoczonych. W finale tej konkurencji zajął czwarte miejsce (22,89). Następne złoto wywalczył w sztafecie mieszanej 4 × 100 m stylem zmiennym, która ustanowiła nowy rekord świata. Swój trzeci medal zdobył na dystansie 100 m stylem dowolnym, poprawiając własny rekord Stanów Zjednoczonych czasem 47,17. 29 lipca jako pierwszy pływak w historii mistrzostw zwyciężył jednego dnia w trzech konkurencjach. Dressel okazał się najlepszy na 50 m kraulem, 100 m stylem motylkowym i w sztafecie mieszanej 4 × 100 m stylem dowolnym. Na 50 m kraulem poprawił rekord swojego kraju, uzyskawszy czas 21,15, podczas gdy w konkurencji 100 m stylem motylkowym osiągnął drugi wynik w historii (49,86), słabszy od rekordu globu o zaledwie 0,04 s. W sztafecie mieszanej 4 × 100 m stylem dowolnym wraz z Nathanem Adrianem, Mallory Comerford i Simone Manuel pobił rekord świata. Swój ostatni złoty medal na tych mistrzostwach Dressel zdobył w sztafecie 4 × 100 m stylem zmiennym mężczyzn, a na swojej zmianie, w stylu motylkowym, uzyskał międzyczas 49,76.
2018.
W sierpniu podczas mistrzostw Pacyfiku w Tokio zdobył pięć medali. Indywidualnie zwyciężył na dystansie 100 m stylem motylkowym, czasem 50,75 s poprawiając rekord zawodów. W konkurencji 50 m stylem dowolnym był drugi z czasem 21,93. Na dystansie dwukrotnie dłuższym zajął drugie miejsce ex aequo z Australijczykiem Jackiem Cartwrightem (48,22). Dressel zdobył również złoto w męskiej sztafecie 4 × 100 m stylem zmiennym oraz brąz w sztafecie mieszanej 4 × 100 m stylem zmiennym.
Cztery miesiące później na mistrzostwach świata na krótkim basenie w Hangzhou wywalczył dziewięć medali. Pierwszego dnia zawodów wraz z Blakiem Pieronim, Michaelem Chadwickiem i Ryanem Heldem zwyciężył w sztafecie 4 × 100 m stylem dowolnym. Amerykanie czasem 3:03,03 pobili także rekord świata, a Dressel na pierwszej zmianie sztafety ustanowił nowy rekord Stanów Zjednoczonych (45,66). Następnego dnia zdobył złoty medal w sztafecie mieszanej 4 × 50 m stylem dowolnym, w której Amerykanie poprawili rekord globu. Kolejnego dnia mistrzostw wywalczył srebro na dystansie 100 m stylem motylkowym, uzyskawszy czas 48,71. Wraz z Olivią Smoligą, Michaelem Andrew i Kelsi Dahlią zwyciężył także w sztafecie 4 × 50 m stylem zmiennym. Sztafeta amerykańska ustanowiła również nowy rekord świata. Czwartego dnia zawodów Dressel z czasem 20,54 zdobył srebrny medal w konkurencji 50 m stylem dowolnym. Wywalczył także złoto w męskiej sztafecie 4 × 50 m stylem dowolnym, a na jej pierwszej zmianie czasem 20,43 pobił rekord Stanów Zjednoczonych na dystansie 50 m stylem dowolnym. Dzień później płynął w sztafecie 4 × 50 m stylem zmiennym, która w finale zajęła drugie miejsce. Ostatniego dnia mistrzostw zdobył swoje pierwsze indywidualne złoto w konkurencji 100 m stylem dowolnym, czasem 45,62 poprawiając jednocześnie własny rekord kraju, który ustanowił kilka dni wcześniej. Zwyciężył także w sztafecie 4 × 100 m stylem zmiennym, w której Amerykanie pobili rekord zawodów.
2019.
W lipcu podczas mistrzostw świata w Gwangju zdobył osiem medali, w tym sześć złotych. Pierwszego dnia mistrzostw zwyciężył w sztafecie 4 × 100 m stylem dowolnym, w której Amerykanie pobili rekord zawodów. Następnego dnia zdobył złoty medal w konkurencji 50 m stylem motylkowym i ustanowił jednocześnie nowy rekord obu Ameryk (22,35). Czwartego dnia zawodów wywalczył srebro w sztafecie mieszanej 4 × 100 m stylem zmiennym. Następnego dnia obronił tytuł mistrza świata na dystansie 100 m stylem dowolnym, uzyskawszy czas 46,96. Dressel poprawił tym samym rekord swojego kraju. Był to jednocześnie trzeci wynik w historii oraz najlepszy rezultat uzyskany w stroju tekstylnym. Szóstego dnia mistrzostw w półfinale 100 m stylem motylkowym czasem 49,50 pobił rekord świata, a dzień później zwyciężył w tej konkurencji z czasem 49,66. Tego samego dnia zdobył także złote medale na dystansie 50 m stylem dowolnym, gdzie czasem 21,04 ustanowił nowe rekordy mistrzostw i swojego kraju, oraz w sztafecie mieszanej 4 × 100 m stylem dowolnym, w której wraz z Zachiem Apple, Mallory Comerford i Simone Manuel ustanowił nowy rekord świata. Ostatniego dnia zawodów wywalczył srebro w sztafecie 4 × 100 m stylem zmiennym. Dressel stał się tym samym pierwszym zawodnikiem w historii, który na mistrzostwach świata na długim basenie zdobył osiem medali.
20 grudnia podczas zawodów Międzynarodowej Ligi Pływackiej w Las Vegas czasem 20,24 pobił rekord świata na dystansie 50 m stylem dowolnym na basenie 25-metrowym. 
Rekordy życiowe.
"Stan na 31 lipca 2021"

</doc>
<doc id="3774709" url="https://pl.wikipedia.org/wiki?curid=3774709" title="Dara-Tafilalt">
Dara-Tafilalt

Dara-Tafilalt (arab. درعة - تافيلالت, "Darʾa-Tāfīlālt"; fr. "Drâa-Tafilalet") – region administracyjny w Maroku, w środkowej części kraju. W 2014 roku liczył 1,6 mln mieszkańców. Siedzibą administracyjną regionu jest Ar-Raszidijja.
Dzieli się na pięć prowincji:

</doc>
<doc id="3774711" url="https://pl.wikipedia.org/wiki?curid=3774711" title="Sus-Massa">
Sus-Massa

Sus-Massa (arab. سوس - ماسة, "Sūs-Māssa"; fr. "Souss-Massa") – region administracyjny w Maroku, w południowej części kraju. W 2014 roku liczył 2,7 mln mieszkańców. Siedzibą administracyjną regionu jest Agadir.
Dzieli się na dwie prefektury i cztery prowincje:

</doc>
<doc id="3774715" url="https://pl.wikipedia.org/wiki?curid=3774715" title="Kris Dunn">
Kris Dunn

Kristofer Michael Dunn (ur. 18 marca 1994 w New London) – amerykański koszykarz, występujący na pozycji rozgrywającego, obecnie zawodnik Utah Jazz.
W 2012 wystąpił w meczu gwiazd amerykańskich szkół średnich - McDonald’s All-American.
22 czerwca 2017 trafił w wyniku wymiany do Chicago Bulls.
28 listopada 2020 został zawodnikiem Atlanty Hawks. 7 sierpnia 2021 został wytransferowany do Boston Celtics. 15 września trafił do Memphis Grizzlies. 16 października 2021 został zwolniony. 14 marca 2022 zawarł 10-dniową umowę z Portland Trail Blazers, a 3 kwietnia zawarł umowę do końca sezonu.
22 lutego 2023 podpisał 10-dniowy kontrakt z Utah Jazz.

</doc>
<doc id="3774719" url="https://pl.wikipedia.org/wiki?curid=3774719" title="Felipe Rodríguez">
Felipe Rodríguez

Felipe Jorge Rodríguez Valla (ur. 26 maja 1990 w Canelones) – urugwajski piłkarz występujący na pozycji ofensywnego pomocnika, obecnie zawodnik meksykańskiego Chiapas.
Kariera klubowa.
Rodríguez urodził się w Canelones, jednak wychowywał się w pobliskim miasteczku Juanicó, gdzie już jako trzylatek zaczął treningi piłkarskie w amatorskim zespole Club Atlético Juanicó. W wieku dwunastu lat wraz z rodzicami wyemigrował do Stanów Zjednoczonych – zamieszkał w Stamford w stanie Connecticut, gdzie uczęszczał do szkoły średniej Westhill High School. Równolegle był zawodnikiem lokalnej ekipy Sound Central SC i był na tyle wyróżniającym się graczem, że kilkakrotnie proponowano mu występy w amerykańskich reprezentacjach juniorskich (do czego ostatecznie nie doszło, gdyż nie posiadał tamtejszego obywatelstwa). W późniejszym czasie powrócił do Urugwaju, gdzie spędził jeszcze dwa lata w rodzimym Juanicó oraz występował w amatorskiej reprezentacji departamentu Canelones.
Profesjonalną karierę Rodríguez rozpoczął w wieku dwudziestu jeden lat, podpisując umowę z drugoligowym klubem Boston River ze stołecznego Montevideo. Stamtąd po roku został wypożyczony do grającego w najwyższej klasie rozgrywkowej Club Atlético Cerro, w którego barwach 25 listopada 2012 w przegranym 0:2 spotkaniu z Central Español zadebiutował w urugwajskiej Primera División. Ogółem w Cerro występował przez rok, jednak nie odniósł żadnych sukcesów i nie potrafił przebić się na stałe do wyjściowego składu. Bezpośrednio po tym – również na zasadzie wypożyczenia – zasilił ekipę El Tanque Sisley, gdzie spędził nieudane sześć miesięcy, będąc wyłącznie rezerwowym. Mimo to – po udanej wiośnie spędzonej w drugiej lidze w Boston River – już w lipcu 2014 ponownie zasilił El Tanque, tym razem już w ramach transferu definitywnego. Premierowego gola w pierwszej lidze strzelił 24 sierpnia 2014 w zremisowanej 3:3 konfrontacji z Rampla Juniors.
Wiosną 2015 Rodríguez został wypożyczony do znacznie bardziej utytułowanego, stołecznego zespołu Defensor Sporting. Jako podstawowy pomocnik grał w jego barwach przez półtora roku, po czym przeniósł się do Meksyku, gdzie na zasadzie wypożyczenia zasilił ekipę Chiapas FC z miasta Tuxtla Gutiérrez. W tamtejszej Liga MX zadebiutował 28 sierpnia 2016 w przegranym 0:3 meczu z Pueblą.

</doc>
<doc id="3774720" url="https://pl.wikipedia.org/wiki?curid=3774720" title="Rozejm w Chasawiurcie">
Rozejm w Chasawiurcie



</doc>
<doc id="3774722" url="https://pl.wikipedia.org/wiki?curid=3774722" title="Li Yuehong">
Li Yuehong

Li Yuehong (; ur. 28 sierpnia 1989 r.) – chiński strzelec sportowy, brązowy medalista olimpijski z Rio de Janeiro i Tokio.
Specjalizuje się w strzelaniu pistoletowym. Zawody w 2016 roku były jego pierwszymi igrzyskami olimpijskimi. W konkurencji pistoletu szybkostrzelnego na dystansie 25 metrów wyprzedzili go jedynie Niemiec Christian Reitz i Francuz Jean Quiquampoix. Był w tej konkurencji indywidualnym brązowym medalistą mistrzostw świata w 2010 i 2014 roku oraz triumfatorem igrzysk azjatyckich w 2010 roku.
W 2021 roku, na rozgrywanych w Tokio letnich igrzyskach olimpijskich, udało mu się wywalczyć tak jak pięć lat wcześniej, brązowy medal olimpijski w konkurencji pistoletu pneumatycznego 25 m.

</doc>
<doc id="3774724" url="https://pl.wikipedia.org/wiki?curid=3774724" title="Edmond Djitangar">
Edmond Djitangar

Edmond Djitangar (ur. 2 listopada 1952 w Bekoro) – czadyjski duchowny katolicki, arcybiskup Ndżameny od 2016.
Życiorys.
W 1964 roku w ukończył Ecole Saint Francois Régis Maro w Chari i wstąpił do niższego seminarium Saint Pierre de Fort-Archambault (SARH), które ukończył w 1971 roku. W tym samym roku wyjechał do Kamerunu, gdzie studiuje na roku wstępnym w seminarium - Inter-Etats de Nkol-Bison w Yaoundé. Rok później wyjeżdża do Burkina Faso, gdzie przez 7 lat studiuje w Seminarium Saint Pierre Claver w Koumi. Święcenia kapłańskie otrzymał 30 grudnia 1978.
Po święceniach kapłańskich pracuje w latach 1978-81 jako proboszcz w parafii św. Jana Chrzciciela w Koumogo. W 1981 roku rozpoczyna studia na Papieskim Instytucie Biblijnym w Rzymie.
Po powrocie w latach 1985-88 jest profesorem w Seminarium św. Łukasza w Bakarze (niedaleko Ndżameny). W latach 1988-90 był Dyrektorem Diecezjalnego Centrum Formacji Katechetycznej w Rakena. Potem przez rok był wikariuszem generalnym diecezji Sarh.
11 października 1991 papież Jan Paweł II mianował go ordynariuszem diecezji Sarh. Sakry biskupiej udzielił mu 2 lutego 1992 kardynał Jozef Tomko. W październiku 2004 roku zostaje specjalnym sekretarzem Drugiego Synodu Kościołów w Afryce.
20 sierpnia 2016 papież Franciszek mianował go arcybiskupem metropolitą Ndżameny.
Ingres odbył się 15 października 2016 w Parafii Najświętszego Serca w Chagoua, ponieważ Archikatedra Ndżameny od 2013 roku jest remontowana.

</doc>
<doc id="3774725" url="https://pl.wikipedia.org/wiki?curid=3774725" title="Goetbe Edmond Djitangar">
Goetbe Edmond Djitangar



</doc>
<doc id="3774726" url="https://pl.wikipedia.org/wiki?curid=3774726" title="Mário Centeno">
Mário Centeno

Mário José Gomes de Freitas Centeno (ur. 9 grudnia 1966 w Olhão) – portugalski polityk, ekonomista, matematyk i nauczyciel akademicki, profesor, poseł do Zgromadzenia Republiki, od 2015 do 2020 minister finansów, od 2019 do 2020 także minister stanu.
Życiorys.
Ukończył w 1990 studia ekonomiczne w instytucie gospodarki i zarządzania ISEG w ramach Universidade Técnica de Lisboa. Na tej samej uczelni w 1993 uzyskał magisterium z zakresu matematyki stosowanej. Kształcił się z ekonomii następnie na Harvard Business School w USA, gdzie uzyskiwał magisterium (1998) i doktorat (2000).
Jako nauczyciel akademicki związany z ISEG, najpierw w ramach UTL, a po połączeniu uczelni w ramach Uniwersytetu Lizbońskiego. Objął na ISEG stanowisko profesora (professor catedrático). Pracował również w portugalskim banku centralnym Banco de Portugal jako ekonomista (2000–2004), zastępca dyrektora departamentu badań (2004–2013) i doradca (od 2014). W latach 2007–2013 przewodniczył grupie roboczej w ramach państwowej rady statystyki (Conselho Superior de Estatística). Członek redakcji czasopisma naukowego „Portuguese Economic Journal” oraz zarządu EALE, europejskiego stowarzyszenia ekonomistów rynku pracy.
W wyborach w 2015 z ramienia Partii Socjalistycznej uzyskał mandat deputowanego do Zgromadzenia Republiki XIII kadencji. W 2019 z powodzeniem ubiegał się o reelekcję.
W listopadzie 2015 objął urząd ministra finansów w rządzie Antónia Costy. W grudniu 2017 wybrany na przewodniczącego Eurogrupy z kadencją od stycznia 2018; kierował tym gremium do 2020. W październiku 2019 został ministrem stanu oraz ministrem finansów w drugim gabinecie dotychczasowego premiera. W czerwcu 2020 ustąpił z funkcji rządowych.
W lipcu 2020 objął funkcję prezesa banku centralnego Portugalii.

</doc>
<doc id="3774727" url="https://pl.wikipedia.org/wiki?curid=3774727" title="Edmond Jitangar">
Edmond Jitangar



</doc>
<doc id="3774729" url="https://pl.wikipedia.org/wiki?curid=3774729" title="Celia Thaxter">
Celia Thaxter

Celia Laighton Thaxter (ur. 29 czerwca 1835 w Portsmouth, New Hampshire, zm. 25 sierpnia 1894 na Appledore Island) – amerykańska pisarka i poetka.
Życie.
Była córką Thomasa Laightona, który pełnił funkcję latarnika na White Island. W wieku szesnastu lat wyszła za mąż za Leviego Thaxtera. Miała dwóch synów, w tym Rolanda Thaxtera, późniejszego znanego mykologa, autora prac o grzybach pasożytujących na owadach.
Twórczość.
Była autorką opowiadań i wierszy. Jej najbardziej znanym dziełem jest zbiór prozy poetyckiej "An Island Garden" ("Ogród na wyspie"). W swojej twórczości lirycznej autorka była lokalną patriotką, przedstawicielką liryki przyrody. Stosowała z reguły proste formy wersyfikacyjne, ale niekiedy sięgała po bardziej wymyślne układy jak sekstyna "ababcc", obecna w utworach "In May" ("W maju") i "Midsummer Midnight" ("Noc świętojańska") lub sycyliana "abababab", użyta w wiersz "The Sandpiper" ("Bekas"). Poetka pisała też sonety – wiersz "Mozart" i trzyczęściowy cykl "Beethoven". Jednym z sonetów Celii Thaxter jest utwór zatytułowany "Modjeska" poświęcony słynnej także w Stanach Zjednoczonych polskiej aktorce Helenie Modrzejewskiej.

</doc>
<doc id="3774736" url="https://pl.wikipedia.org/wiki?curid=3774736" title="Okręg wyborczy nr 8 do Sejmu Rzeczypospolitej Polskiej (1991–1993)">
Okręg wyborczy nr 8 do Sejmu Rzeczypospolitej Polskiej (1991–1993)

Okręg wyborczy nr 8 do Sejmu Rzeczypospolitej Polskiej (1991–1993) obejmował województwo kieleckie. W ówczesnym kształcie został utworzony w 1991. Wybieranych było w nim 11 posłów w systemie proporcjonalnym.
Siedzibą okręgowej komisji wyborczej były Kielce.
Wybory parlamentarne 1991.
Głosowanie odbyło się 27 października 1991.

</doc>
<doc id="3774740" url="https://pl.wikipedia.org/wiki?curid=3774740" title="José Azeredo Lopes">
José Azeredo Lopes

José Alberto de Azeredo Ferreira Lopes (ur. 20 czerwca 1961 w Porto) – portugalski prawnik, polityk i nauczyciel akademicki, profesor, od 2015 do 2018 minister obrony narodowej.
Życiorys.
Ukończył studia prawnicze na Universidade Católica Portuguesa, na tej samej uczelni uzyskiwał magisterium i doktorat. Kształcił się również w zakresie stosunków międzynarodowych. Jako nauczyciel akademicki związany z macierzystą uczelnią, na której uzyskał profesurę. Był dyrektorem działu studiów międzynarodowych (1993–2004) i uniwersyteckiej szkoły prawa (2005–2006). Był audytorem w Haskiej Akademii Prawa Międzynarodowego oraz doradcą w Zintegrowanej Misji Narodów Zjednoczonych w Timorze Wschodnim. Od 2006 do 2011 kierował Entidade Reguladora para a Comunicação Social, państwowym regulatorem rynku mediów. W latach 2013–2015 pełnił funkcję szefa gabinetu burmistrza Porto Rui Moreiry.
W listopadzie 2015 objął urząd ministra obrony narodowej w rządzie Antónia Costy. W październiku 2018 został zastąpiony na stanowisku przez João Cravinho.

</doc>
<doc id="3774741" url="https://pl.wikipedia.org/wiki?curid=3774741" title="Puchar Formuły 3 Strefy Północnoeuropejskiej">
Puchar Formuły 3 Strefy Północnoeuropejskiej

Puchar Formuły 3 Strefy Północnoeuropejskiej – rozgrywana w latach 2008–2009 seria wyścigowa według przepisów Formuły 3.

</doc>
<doc id="3774743" url="https://pl.wikipedia.org/wiki?curid=3774743" title="Wilazodon">
Wilazodon

Wilazodon – organiczny związek chemiczny stosowany jako lek przeciwdepresyjny. Preparat wilazodonu pod nazwą "Viibryd" został wprowadzony na rynek farmaceutyczny w USA w 2011 roku.
Mechanizm działania.
Wilazodon hamuje wychwyt zwrotny serotoniny i jest częściowym agonistą presynaptycznych receptorów serotoninergicznych 5-HT1A. Nie ma istotnego powinowactwa do innych receptorów, w tym 5-HT1D, 5-HT2A, i 5-HT2C, nie wpływa też na wychwyt zwrotny noradrenaliny i dopaminy. Ze względu na odmienny mechanizm działania zaliczany bywa do nowej grupy leków przeciwdepresyjnych, SPARI (częściowy agonista i inhibitor wychwytu zwrotnego serotoniny, ).
Farmakokinetyka.
Biodostępność po podaniu doustnym wynosi 72%. Metabolizm zachodzi w wątrobie, głównie przy udziale izoenzymu cytochromu P450 CYP3A4. W mniejszym stopniu uczestniczą w nim izoenzymy CYP2C19 i CYP2D6.
Wskazania.
FDA zatwierdziła wilazodon do leczenia dużej depresji u dorosłych.
Skuteczność.
W badaniach klinicznych III i IV fazy wilazodon wykazywał skuteczność większą niż placebo i porównywalną z citalopramem. Profil bezpieczeństwa i działań niepożądanych wydaje się być zbliżony do innych leków z grupy SSRI.

</doc>
<doc id="3774744" url="https://pl.wikipedia.org/wiki?curid=3774744" title="Viibryd">
Viibryd



</doc>
<doc id="3774745" url="https://pl.wikipedia.org/wiki?curid=3774745" title="Maria Manuel Leitão Marques">
Maria Manuel Leitão Marques

Maria Manuel de Lemos Leitão Marques (ur. 23 sierpnia 1952 w Quelimane w Mozambiku) – portugalska ekonomistka, polityk i nauczyciel akademicki, profesor, posłanka do Zgromadzenia Republiki, od 2015 do 2019 minister ds. prezydium rządu i modernizacji administracji, posłanka do Parlamentu Europejskiego IX kadencji.
Życiorys.
Ukończyła studia prawnicze na Uniwersytecie w Coimbrze, doktoryzowała się w zakresie ekonomii na tej samej uczelni. Jako nauczyciel akademicki związana z macierzystą uczelnią, gdzie w 2003 doszła do stanowiska profesora.
W latach 2007–2011 była sekretarzem stanu ds. modernizacji administracji w rządach, którymi kierował José Sócrates. W wyborach w 2015 z ramienia Partii Socjalistycznej uzyskała mandat deputowanej do Zgromadzenia Republiki XIII kadencji. W listopadzie tegoż roku objęła urząd ministra ds. prezydium rządu i modernizacji administracji w rządzie Antónia Costy. Stanowisko to zajmowała do lutego 2019. Odeszła z rządu w związku z zaplanowanym startem w wyborach europejskich; w wyniku głosowania z maja tegoż roku uzyskała mandat eurodeputowanej IX kadencji.
Żona Vitala Moreiry. Odznaczona Orderem Edukacji Publicznej III klasy.

</doc>
<doc id="3774746" url="https://pl.wikipedia.org/wiki?curid=3774746" title="Okręg wyborczy nr 9 do Sejmu Rzeczypospolitej Polskiej (1991–1993)">
Okręg wyborczy nr 9 do Sejmu Rzeczypospolitej Polskiej (1991–1993)

Okręg wyborczy nr 9 do Sejmu Rzeczypospolitej Polskiej (1991–1993) obejmował województwo częstochowskie. W ówczesnym kształcie został utworzony w 1991. Wybieranych było w nim 8 posłów w systemie proporcjonalnym.
Siedzibą okręgowej komisji wyborczej była Częstochowa.
Wybory parlamentarne 1991.
Głosowanie odbyło się 27 października 1991.

</doc>
<doc id="3774748" url="https://pl.wikipedia.org/wiki?curid=3774748" title="LE-3">
LE-3

LE-3 – pierwszy w historii silnik rakietowy na paliwo ciekłe produkcji japońskiej, opracowywany przez NASDA i produkowany przez Mitsubishi. Silnik ten znajdował zastosowanie jako napęd drugiego stopnia dla rakiet nośnych LS-C, ETV oraz N-I. Silnik był napędzany mieszanką hipergolową. Na potrzeby rakiety N-II przygotowano usprawniony wariant silnika, oznaczony jako LE-4, ale zamiast niego wykorzystano silnik AJ-10 produkowany przez Aerojet.

</doc>
<doc id="3774751" url="https://pl.wikipedia.org/wiki?curid=3774751" title="Czerwony Kapturek (film 1995)">
Czerwony Kapturek (film 1995)

Czerwony Kapturek (ang. "Little Red Riding Hood") – amerykańsko-japoński film animowany z 1995 roku. Adaptacja baśni o tym samym tytule Charles’a Perraulta.
Wersja polska.
W Polsce film został wydany na VHS i DVD. Wersja z angielskim dubbingiem i polskim lektorem.
Film wydany w serii: "Klasyka bajek" na DVD-Video. Dystrybucja w Polsce VHS i DVD: Cass Film.

</doc>
<doc id="3774761" url="https://pl.wikipedia.org/wiki?curid=3774761" title="Rick Reinert">
Rick Reinert

Richard (Rick) Reinert (ur. 14 września 1925 w Cleveland, Ohio, zm. 5 listopada 2018) – animator oraz założyciel studia Rick Reinert Productions, które wyprodukowało popularną w latach 80 serię filmów animowanych "Kapitan Czytalski przedstawia" ("Cap'n O. G. Readmore"). Reinert rozpoczął karierę w dziale filmów rysunkowych Metro-Goldwyn-Mayer w 1945 roku. Oprócz tego znany też jest ze zrealizowania filmu animowanego "Kubuś Puchatek i Dzień Kłapouchego" (1983).

</doc>
<doc id="3774769" url="https://pl.wikipedia.org/wiki?curid=3774769" title="Ignazio Visconti">
Ignazio Visconti

Ignazio Visconti (ur. 31 lipca 1682 w Mediolanie, zm. 4 maja 1755 w Rzymie) – generał jezuitów.
Profesor i prowincjał w rodzinnym mieście, od 1737 asystent Włoch. Wybrany na najwyższy urząd 4 lipca 1751. Głównym problemem, który musiał rozwiązać, był traktat madrycki (1750), który podzielił między Hiszpanię i Portugalię redukcje misyjne – dotąd "de facto" niepodległe państwo indiańskie kierowane przez jezuitów. W związku z powstańczymi nastrojami, zarządził wycofanie się stamtąd. Ponadto zakazał Antoine de La Valette robienia biznesu na Martynice. Już po śmierci Viscontiego nieposłuszeństwo w obu tych sprawach doprowadziło do kasaty Towarzystwa Jezusowego.

</doc>
<doc id="3774770" url="https://pl.wikipedia.org/wiki?curid=3774770" title="Traktat madrycki">
Traktat madrycki

 

</doc>
<doc id="3774771" url="https://pl.wikipedia.org/wiki?curid=3774771" title="Traktat madrycki (1750)">
Traktat madrycki (1750)

Traktat madrycki został zawarty pomiędzy Hiszpanią a Portugalią w 1750 roku i dotyczył kolonii w Ameryce Południowej. Rozwiązywał on spór wywołany przekroczeniem przez tę drugą granic, które ustalił traktat z Tordesillas. Porozumienie sankcjonowało ten stan na zasadzie "uti possidetis", w zamian za uznanie panowania hiszpańskiego na Filipinach, które naruszało starą linię demarkacyjną w drugą stronę. Iberyjskie państwa podzieliły między siebie także niezależne dotychczas redukcje misyjne, co wywołało konflikt z Indianami i jezuitami.

</doc>
<doc id="3774772" url="https://pl.wikipedia.org/wiki?curid=3774772" title="Luigi Centurione">
Luigi Centurione

Alessandro Luigi Centurione (ur. 29 sierpnia 1686 w Genui, zm. 2 października 1757 w Castel Gandolfo) – przełożony generalny Towarzystwa Jezusowego.
Młodość.
Pochodził z wpływowej rodziny genueńskiej. Nauki pobierał szkole jezuickiej w Parmie, a następnie wstąpił do tego zakonu w Chieri, 14 marca 1703 roku. Po zakończeniu wstępnej formacji zakonnej został wyświęcony na kapłana w 1717 roku. Był wykładowcą literatury, filozofii i teologii, a następnie prowincjałem mediolańskim (1750). W tym charakterze brał udział w kongregacji generalnej, która wybrała Ignazio Viscontiego na generała jezuitów w 1751 roku. Visconti zatrzymał Centurione w Rzymie jako asystenta włoskiego. Wyznaczył go również wikariuszem generalnym po swojej śmierci.
Generał jezuitów.
Luigi Centurione został wybrany na najwyższy urząd podczas XVIII Kongregacji Generalnej (30 listopada 1755), niecały miesiąc po katastrofalnym trzęsieniu ziemi w Lizbonie, którego skutki odczuł niechętny Towarzystwu Jezusowemu portugalski pierwszy minister Pombal. Konflikt spotęgowała broszura jezuity Gabriela Malagridy, przedstawiająca zniszczenie Lizbony jako karę Bożą. Malagrida został ukarany, a w Portugalii rozpoczęły się zdecydowane działania przeciwko zakonowi, dla którego niekorzystne były też postanowienia papieża Benedykta XIV.
Wobec rosnących ataków na laksyzm szerzący się podobno w Towarzystwie Jezusowym, Luigi Centurione skierował list (1756) do wszystkich jezuickich przełożonych dotyczący nauczania teologii moralnej w domach formacyjnych. Wcześniej, zgodnie z uchwałą kongregacji generalnej, która go wybrała, Centurione napisał list o „Prawdziwym duchu Towarzystwa Jezusowego” (dotyczący powołania zakonnego). Wobec nadchodzących zagrożeń generał starał się wzmocnić duchowość współbraci.
Dodatkowych kłopotów przysporzył Antoine de La Valette z Martyniki, który przez swoją działalność handlową i bankructwo jeszcze bardziej skomplikował sytuację francuskich jezuitów. 
Generał Alojzy Centurione odegrał także pozytywną rolę w rozwoju zakonu w Polsce. Na wspomnianej XVIII Kongregacji Generalnej dokonano podziału dotychczasowych prowincji: polskiej na wielkopolską i małopolską, a litewskiej na litewską i mazowiecką. Utworzono też osobną asystencję polską obejmującą cztery wymienione prowincje. Alojzy Centurione przyczynił się do szybszego powołania polskiej asystencji. Asystentem polskim, z uprawnieniami równymi pozostałym, wybrano 21 stycznia 1756 roku Tomasza Dunina. 
Generał Centurione, podobnie jak poprzednik, dbał również o rozwój klasztorów śląskich, zarządzając w liście do prowincjała czeskiego dodatkową pomoc finansową dla tamtejszej prowincji, utworzonej w 1755 roku pod naciskiem Fryderyka II, który dążył do zerwania więzi łączących świeżo zajęty przez niego Śląsk z monarchią habsburską. 
Krótki okres sprawowania urzędu nie pozwolił Luigiemu Centurione na wiele. Jednak jego życzliwość i siła charakteru, niepoddawanie się zagrożeniu ani niepozwalanie sobie lub innym na kroki odwetowe były przygotowywaniem jezuitów do przyjęcia decyzji o kasacie zakonu w 1773 roku.
Zmarł w Castel Gandolfo w wieku 72 lat. Został pochowany w krypcie kościoła Il Gesù w Rzymie.

</doc>
<doc id="3774774" url="https://pl.wikipedia.org/wiki?curid=3774774" title="Wladimer Gegeszidze">
Wladimer Gegeszidze

Wladimer Gegeszidze (gruz. ვლადიმერ გეგეშიძე; ur. 10 lutego 1985) – gruziński zapaśnik walczący w stylu klasycznym. Olimpijczyk z Londynu 2012, gdzie zajął piąte miejsce w kategorii 84 kg.
Ósmy na mistrzostwach świata w 2010. Wicemistrz Europy w 2013. Czwarty w Pucharze Świata w 2008 roku.

</doc>
<doc id="3774775" url="https://pl.wikipedia.org/wiki?curid=3774775" title="Soso Dżabidze">
Soso Dżabidze

Soso Dżabidze (gruz. სოსო ჯაბიძე; ur. 14 sierpnia 1987) – gruziński zapaśnik walczący w stylu klasycznym. Olimpijczyk z Londynu 2012, gdzie zajął trzynaste miejsce w kategorii 96 kg.
Zajął 22 miejsce na mistrzostwach świata w 2010. Siódmy na mistrzostwach Europy w 2011 i 2013. Ósmy w Pucharze Świata w 2010 roku.

</doc>
<doc id="3774776" url="https://pl.wikipedia.org/wiki?curid=3774776" title="Guram Perselidze">
Guram Perselidze

Guram Perselidze (gruz. გურამ ფერსელიძე; ur. 16 października 1985) – gruziński zapaśnik walczący w stylu klasycznym. Olimpijczyk z Londynu 2012, gdzie zajął piąte miejsce w kategorii 120 kg.
Dziesiąty na mistrzostwach świata w 2010. Brązowy medalista mistrzostw Europy w 2013. Szósty w Pucharze Świata w 2008 roku.

</doc>
<doc id="3774777" url="https://pl.wikipedia.org/wiki?curid=3774777" title="Malchaz Zarkua">
Malchaz Zarkua

Malchaz Zarkua (gruz. მალხაზ ზარქუა ; ur. 19 lutego 1986) – gruziński zapaśnik walczący w stylu wolnym. Olimpijczyk z Londynu 2012, gdzie zajął dziewiąte miejsce w kategorii 60 kg.
Piąty na mistrzostwach świata w 2011. Srebrny medalista mistrzostw Europy w 2010 i brązowy w 2012. Czwarty w Pucharze Świata w 2009; piąty w 2006; ósmy w 2012 i dziesiąty w 2013. Wicemistrz świata i Europy juniorów w 2005 roku.

</doc>
<doc id="3774779" url="https://pl.wikipedia.org/wiki?curid=3774779" title="Rynek w Leżajsku">
Rynek w Leżajsku

Rynek w Leżajsku – prostokątny plac znajdujący się w centrum starówki Leżajska. Z rynku wychodzą ulice: Mickiewicza, Rzeszowska, Targowa, Krótka, Piekarska, Górna i Jarosławska.
W latach czterdziestych XVIII wieku rozpoczęło się na większą skalę wznoszenie w mieście budynków murowanych, które stawiano przede wszystkim przy Rynku. W zabudowie rynku wyróżniają się, zachowane do dziś kamienice nr 31 i 32, wzniesione w XVIII wieku, które zapewne po 1772 roku nadbudowano o piętro i zaadaptowano na austriacki sąd i więzienie. Wtedy jeszcze pośrodku placu stał drewniany ratusz (spłonął w czasie pożaru miasta w 1834 roku). Na jego miejscu wzniesiono ceglaną budowlę, która jednak już w 1867 roku groziła zawaleniem. Obecny gmach wzniesiono w latach 1869–1870 na miejscu parterowego domu z XVIII wieku. W I połowie XIX wieku kamienice leżajskiego rynku to były głównie budynki parterowe (piętra nadbudowywano z reguły dopiero po pożarze w 1906 roku), usytuowane już kalenicą równolegle do rynku, o dwu- lub trzytraktowym układzie wnętrz parteru. W osi środkowej posiadały najczęściej wąską, sklepioną kolebkowo sień przelotową. Po obu stronach sieni rozplanowane były pomieszczenia sklepowe i magazynowe. Dominującą budowlą rynku jest stojąca w północno-wschodnim narożu wieża z ok. 1616 roku, a za nią zespół kościoła farnego z początku XVII wieku (kościół, plebania, wikarówka i mury wypełniają wschodnią pierzeję rynku). Południowo-wschodnie naroże tworzą budowle kościoła filialnego i biblioteki. Na plantach w centralnym punkcie Rynku w 1997 roku odsłonięto pomnik króla Władysława Jagiełły.

</doc>
<doc id="3774780" url="https://pl.wikipedia.org/wiki?curid=3774780" title="Dawit Chuciszwili">
Dawit Chuciszwili

Dawit Chuciszwili (gruz. დავით ხუციშვილი ; ur. 19 października 1990) – gruziński zapaśnik walczący w stylu wolnym. Olimpijczyk z Londynu 2012, gdzie zajął szóste miejsce w kategorii 74 kg.
Mistrz świata i Europy juniorów w 2010 roku. Brązowy medalista Mistrzostw Świata oraz Mistrzostw Europy w 2011. Zdobywca drugiego miejsca na Mistrzostwach Europy w 2012 roku oraz siódmego w Pucharze Świata w 2012. Kolejno w 2017, 2018 i 2019 zajmował w nim siódme, piąte oraz siódme miejsce.

</doc>
<doc id="3774781" url="https://pl.wikipedia.org/wiki?curid=3774781" title="Sunshine Stars">
Sunshine Stars

Sunshine Stars Football Club – nigeryjski klub piłkarski, grający w pierwszej lidze, mający siedzibę w mieście Akure.
Historia.
Klub został założony w 1995 roku. W 2001 roku Sunshine Stars po raz pierwszy w historii awansował do Nigeria Premier League, czyli na najwyższy szczebel rozgrywkowy w kraju. W 2003 roku spadł jednak do Nigeria National League. W 2007 roku wrócił do Premier League. W sezonie 2010/2011 wywalczył wicemistrzostwo Nigerii, tracąc w tabeli do ówczesnego zdobywcy tytułu, Dolphins FC, dwa punkty. W 2011 roku zespół dotarł do półfinału Pucharu Konfederacji. Odpadł po dwumeczu z tunezyjskim Club Africain Tunis (0:1, 0:0). Dzięki wywalczonemu wicemistrzostwu kraju Sunshine Stars wystąpił w Lidze Mistrzów w 2012 roku. Udział w tych rozgrywkach zakończył na półfinale, przegranym w dwumeczu z egipskim Al-Ahly Kair (3:3, 0:1).
Stadion.
Swoje domowe mecze klub rozgrywa na stadionie o nazwie Akure Township Stadium w Akure, który może pomieścić 10000 widzów.

</doc>
<doc id="3774782" url="https://pl.wikipedia.org/wiki?curid=3774782" title="Sunshine Stars F.C.">
Sunshine Stars F.C.



</doc>
<doc id="3774783" url="https://pl.wikipedia.org/wiki?curid=3774783" title="Sunshine Stars FC">
Sunshine Stars FC



</doc>
<doc id="3774785" url="https://pl.wikipedia.org/wiki?curid=3774785" title="Besarion Goczaszwili">
Besarion Goczaszwili

Besarion Goczaszwili (gruz. ბესარიონ გუჩაშვილი ; ur. 6 lutego 1983) – gruziński zapaśnik walczący w stylu wolnym. Olimpijczyk z Pekinu 2008, gdzie zajął ósme miejsce w kategorii 55 kg.
Czternasty na mistrzostwach świata w 2010. Medalista mistrzostw Europy w latach 2005 – 2012. Dziewiąty w Pucharze Świata w 2011. Wicemistrz świata w 2001 i Europy juniorów w 2002 roku.

</doc>
<doc id="3774787" url="https://pl.wikipedia.org/wiki?curid=3774787" title="Lasza Gogitidze">
Lasza Gogitidze

Lasza Gogitidze (gruz. ლაშა გოგიტიძე ; ur. 4 czerwca 1987) – gruziński zapaśnik walczący w stylu klasycznym. Olimpijczyk z Pekinu 2008, gdzie zajął dziewiąte miejsce w kategorii 55 kg.
Siedemnasty na mistrzostwach świata w 2010. Piąty na mistrzostwach Europy w 2009 i 2010. Piąty w Pucharze Świata w 2010 i ósmy w 2008. Trzeci na MŚ juniorów w 2006 roku.

</doc>
<doc id="3774788" url="https://pl.wikipedia.org/wiki?curid=3774788" title="Konstanty Jelec">
Konstanty Jelec

Konstanty Jelec herbu Leliwa (zm. 4 czerwca 1634 roku) – podstoli kijowski w latach 1625-1634.
Poseł województwa kijowskiego na sejm 1607 roku. Poborca podatkowy wojewódzki w latach 1611, 1628, 1630, 1634, sędzia kapturowy w 1632 roku.
Przypisy.
 

</doc>
<doc id="3774792" url="https://pl.wikipedia.org/wiki?curid=3774792" title="Dawit Bedinadze">
Dawit Bedinadze

Dawit Bedinadze (gruz. დავით ბედინაძე; ur. 5 lutego 1985) – gruziński zapaśnik walczący w stylu klasycznym. Olimpijczyk z Pekinu 2008, gdzie zajął szesnaste miejsce w kategorii 60 kg.
Mistrz świata w 2007 i drugi w 2006. Wicemistrz Europy w 2006 i brązowy medalista z 2005. Pierwszy w Pucharze Świata w 2008 i drugi w 2007. Trzeci na MŚ juniorów w 2003 roku.

</doc>
<doc id="3774796" url="https://pl.wikipedia.org/wiki?curid=3774796" title="Badri Chasaia">
Badri Chasaia

Badri Chasaia (gruz. ბადრი ხასაია ; ur. 24 września 1979) – gruziński zapaśnik walczący w stylu klasycznym. Olimpijczyk z Pekinu 2008, gdzie zajął szesnaste miejsce w kategorii 84 kg.
Wicemistrz świata w 2002 i trzeci w 2007. Mistrz Europy w 2002, wicemistrz z 2008 i brązowy medalista z 2005. Trzeci w Pucharze Świata w 2003 i szósty w 2008. Mistrz Europy juniorów w 1999 i trzeci na MŚ w 1998 roku.

</doc>
<doc id="3774803" url="https://pl.wikipedia.org/wiki?curid=3774803" title="Stanisław Kardasz">
Stanisław Kardasz

Stanisław Kardasz (ur. 29 października 1936 w Gdyni) – polski ksiądz rzymskokatolicki.
Życiorys.
W młodości należał do Związku Harcerstwa Polskiego. Ukończył Wyższe Seminarium Duchowne w Pelplinie oraz historię na Uniwersytecie Mikołaja Kopernika w Toruniu.
15 maja 1952, w wieku 16 lat, został aresztowany za kolportowanie ulotek o treściach antykomunistycznych i skazany na więzienie dla nieletnich. W 1960 ukończył Wyższe Seminarium Duchowne w Pelplinie. W latach 1976–2013 pełnił funkcję proboszcza parafii Matki Bożej Zwycięskiej w Toruniu.
W 1979 został mianowany Kierownikiem pierwszej Pieszej Pielgrzymki Pomorskiej, odpowiedzialnym za jej organizację i prowadzenie . Był jej przewodnikiem w latach 1979–1986. Z powodu prześladowań ze strony SB był zmuszony do wycofania się z organizacji pielgrzymek. Ponownie był jej kierownikiem w latach 1990–1993.
Od 1980 działał w toruńskim Klubie Inteligencji Katolickiej. W latach 1982–1989 organizował Msze św. za Ojczyznę. Ponadto współorganizował niezależne wykłady oraz spektakle teatralne i seanse filmowe. Po wprowadzeniu stanu wojennego był współorganizatorem punktu rozdziału leków z zagranicy. W 1984 po zabójstwie ks. Jerzego Popiełuszki patronował kościelnym uroczystościom organizowanym w intencji zamordowanego księdza.
W 1985 został założycielem i kierownikiem Chrześcijańskiego Uniwersytetu Robotniczego oraz kierownikiem Wszechnicy Związkowej NSZZ „Solidarność”.
Od roku 1998 jest członkiem Rady Ochrony Zabytków przy Ministrze Kultury i Dziedzictwa Narodowego. 
Po 1989 pełnił wiele funkcji duszpasterskich i społecznych. W latach 1990–1999 był kapelanem Armii Krajowej. W 1992 został mianowany kanonikiem gremialnym Kapituły Katedralnej w Toruniu. W latach 1994–2001 wykładał historię sztuki oraz historię Kościoła w Wyższym Seminarium Duchownym w Toruniu.
Od 10 października 1990 roku jest Kapelanem Policji Garnizonu Toruńskiego. 23 kwietnia 2015 r. za zasługi na rzecz Duszpasterstwa Policjantów został włączony do grona Honorowych Generałów Policji.
W latach 1994–2001 pełnił funkcję wykładowcy historii sztuki i historii Kościoła w Wyższym Seminarium Duchownym w Toruniu. 
Od roku 2001 jest rzeczoznawcą ministerialnym w dziedzinie zarządzania zabytkami. 
W roku 2005 otrzymał tytuł honorowego prałata papieskiego.

</doc>
<doc id="3774805" url="https://pl.wikipedia.org/wiki?curid=3774805" title="Gela Saghiraszwili">
Gela Saghiraszwili

Gela Saghiraszwili (gruz. გელა საღირაშვილი; ur. 7 listopada 1980) – gruziński zapaśnik walczący w stylu wolnym. Dwukrotny olimpijczyk. Dwunasty w Pekinie 2008 i czternasty w Atenach 2004 w kategorii 74 kg.
Ósmy na mistrzostwach świata w 2007. Wicemistrz Europy z 2007. Szósty w Pucharze Świata w 2011 roku.

</doc>
<doc id="3774811" url="https://pl.wikipedia.org/wiki?curid=3774811" title="Rusibisir">
Rusibisir

Rusibisir (łac. "Diocesis Rusubisiritanus") – stolica historycznej diecezji w Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3774816" url="https://pl.wikipedia.org/wiki?curid=3774816" title="8TV">
8TV

8TV, Ósemka TV – polskojęzyczna stacja telewizyjna o charakterze muzyczno-rozrywkowym istniejąca w latach 2016–2017.
Historia.
W związku ze spadającą oglądalnością kanału Eska TV, właściciel stacji wystąpił w kwietniu 2016 roku o zmianę koncesji z muzycznej na muzyczno-rozrywkową i zmianę nazwy stacji na „Ósemka TV”. Krajowa Rada Radiofonii i Telewizji wydała zgodę na zmianę koncesji w maju 2016 roku, a 28 czerwca 2016 roku przyznała drugą koncesję na nadawanie stacji Eska TV w sieciach kablowych i drogą satelitarną. 28 września 2016 roku kanał 8TV (skrót nazwy „Ósemka TV”) w pierwszym multipleksie naziemnej telewizji cyfrowej zastąpił stację Eska TV, która pozostała wówczas w ofercie platform satelitarnych oraz sieci telewizji kablowej. 8TV nadawał zarówno w standardzie SD, jak i HD. 16 czerwca 2017 roku kanał zakończył nadawanie i został zastąpiony przez stację Eska TV.
Profil stacji.
Stacja prezentowała najnowsze utwory muzyczne, głównie muzykę pop, pop-rock i dance oraz najbardziej znane piosenki z lat 60, 70, 80 i 90. XX wieku. Obok audycji muzycznych emitowane były programy rozrywkowe, poradnikowe, programy typu reality i seriale. Od 9 listopada 2016 do 17 kwietnia 2017 nadawany był również serwis informacyjny „24 godziny online.pl” (emitowany równocześnie w Nowa TV).

</doc>
<doc id="3774818" url="https://pl.wikipedia.org/wiki?curid=3774818" title="Kościół Narodzenia Najświętszej Maryi Panny w Lubaniu">
Kościół Narodzenia Najświętszej Maryi Panny w Lubaniu

Kościół Narodzenia Najświętszej Maryi Panny – rzymskokatolicki kościół parafialny należący do dekanatu Lubań diecezji legnickiej. Znajduje się na osiedlu Uniegoszcz.
Historia.
Świątynia była wzmiankowana w 1372 roku. Obecna budowla została zbudowana na przełomie XV i XVI wieku. W XVI i w 1. połowie XVII wieku należała do protestantów, a w 1655 roku przejęli ją katolicy.
W 1 połowie XVIII wieku kościół został przebudowany w stylu barokowym. W latach 1832 i 1959–65 przeszedł remont i modernizację.
Architektura.
Świątynia jest jednonawowa, zamknięta od strony wschodniej jest prostokątnym prezbiterium, do którego od północnej strony jest dobudowana zakrystia. Przy północno-wschodnim narożniku nawy jest dobudowana wieża, kwadratowa w przyziemiu, a powyżej ośmioboczna, nakryta baniastym dachem hełmowym, na którym jest umieszczona latarnia. Świątynię nakrywa dach naczółkowy wykonany w 1832 roku. Do nawy od strony północnej jest dobudowana kaplica grobowa von Eberhardów pochodząca z początku XVI wieku. Kościół posiada drewniany strop. We wnętrzu, dookoła nawy, są umieszczone empory w stylu klasycystycznym z 1832 roku, podparte drewnianymi kolumnami.
Wyposażenie.
Do wyposażenia świątyni należą:
W kaplicy są umieszczone:

</doc>
<doc id="3774825" url="https://pl.wikipedia.org/wiki?curid=3774825" title="Jonathan Sogbie">
Jonathan Sogbie

 
Jonathan Sogbie (ur. 1 stycznia 1967 w Nimbie) – liberyjski piłkarz występujący na pozycji napastnika.
Kariera klubowa.
W latach 1992-1993 Sogbie grał w zespole ASEC Mimosas i dwukrotnie zdobył z nim mistrzostwo Wybrzeża Kości Słoniowej. W 1993 roku przeszedł do szwajcarskiego Lausanne Sports. Przez dwa sezony w jego barwach w pierwszej lidze szwajcarskiej rozegrał 50 spotkań i zdobył 21 bramek. W 1995 roku odszedł do także pierwszoligowego Servette FC, gdzie również występował przez dwa sezony.
Następnie Sogbie grał w amerykańskich zespołach Connecticut Wolves oraz Rhode Island Stingrays, grających w lidze A-League, stanowiącej drugi poziom rozgrywek. W 2001 roku przeszedł do chińskiego Chongqing Lifan, jednak w następnym roku wrócił do Rhode Island Stingrays, gdzie w 2002 roku zakończył karierę.
Kariera reprezentacyjna.
W reprezentacji Liberii Sogbie zadebiutował w 1988 roku. W 1996 roku został powołany do kadry na Puchar Narodów Afryki. Zagrał na nim w meczach z Gabonem (2:1) i Zairem (0:2), a Liberia zakończyła turniej na fazie grupowej.

</doc>
<doc id="3774826" url="https://pl.wikipedia.org/wiki?curid=3774826" title="Mieczysław Marczuk">
Mieczysław Marczuk

Mieczysław Marczuk (ur. 5 października 1924 w Wielgorzu, zm. 22 lipca 2016) – polski pedagog, wykładowca Uniwersytetu Marii Curie-Skłodowskiej w Lublinie.
Życiorys.
W 1958 roku ukończył studia na Uniwersytecie Warszawskim. Od 1963 roku był związany z lubelską uczelnią najpierw jako asystent (1963–1966), a następnie adiunkt (1966–1969) oraz docent (1970–1995). Pełnił również funkcje: kierownika Zakładu Andragogiki (1970–1991), dyrektora Instytutu Pedagogiki (1972–1974 i 1981–1991) oraz prodziekana Wydziału Pedagogiki i Psychologii (1975–1980 oraz 1982–1984). W latach 1970–1995 był również kierownikiem punktu konsultacyjnego UMCS przy Wyższej Szkole Oficerskiej Sił Powietrznych w Dęblinie.
W swych badaniach zajmował się głównie andragogiką (edukacją osób dorosłych) oraz polityką kulturalną. Pełnił funkcję zastępcy przewodniczącego zespołu pedagogiki dorosłych Komitetu Nauk Pedagogicznych Polskiej Akademii Nauk. Był autorem licznych publikacji, prac i redakcji z zakresu pedagogiki i dydaktyki. Zainicjował powstanie Lubelskiego Uniwersytetu Trzeciego Wieku.
Za swą działalność został odznaczony Krzyżami: Oficerskim i Kawalerskim Orderu Odrodzenia Polski, Złotym Krzyżem Zasługi oraz Medalem Komisji Edukacji Narodowej.
Został pochowany na cmentarzu przy Drodze Męczenników Majdanka w Lublinie (kwatera S6K13R/3/48).

</doc>
<doc id="3774831" url="https://pl.wikipedia.org/wiki?curid=3774831" title="Anthony Tokpah">
Anthony Tokpah

 
Anthony Tokpah (ur. 26 lipca 1977) – liberyjski piłkarz występujący na pozycji bramkarza.
Kariera klubowa.
W latach 1992–1994 Tokpah grał w zespołach z RPA - Ratanang Maholosiane oraz Manning Rangers. W 1995 roku przeszedł do chorwackiego Hajduka Split. W sezonie 1995/1996 rozegrał tam 7 spotkań w pierwszej lidze chorwackiej i wraz z Hajdukiem wywalczył wicemistrzostwo Chorwacji. W 1996 roku przebywał na wypożyczeniu w HNK Trogir. Następnie wrócił do Hajduka, jednak do 2000 roku nie rozegrał tam już żadnego spotkania w lidze.
Potem Tokpah grał w amerykańskich zespołach Hershey Wildcats oraz Atlanta Silverbacks, grających w lidze A-League, stanowiącej drugi poziom rozgrywek. W 2004 roku zakończył karierę.
Kariera reprezentacyjna.
W reprezentacji Liberii Tokpah zadebiutował w 1996 roku. W tym samym roku został powołany do kadry na Puchar Narodów Afryki. Zagrał na nim w meczach z Gabonem (2:1) i Zairem (0:2), a Liberia zakończyła turniej na fazie grupowej.

</doc>
<doc id="3774834" url="https://pl.wikipedia.org/wiki?curid=3774834" title="Michał Marek (koszykarz)">
Michał Marek (koszykarz)

Michał Marek (ur. 22 października 1996 w Poznaniu) – polski koszykarz grający na pozycji środkowego, obecnie zawodnik PGE Turowa Zgorzelec.
11 sierpnia 2016 podpisał trzyletnią umowę z Polfarmex-em Kutno.
8 lipca 2020 został zawodnikiem I-ligowej Energa Kotwicy Kołobrzeg.

</doc>
<doc id="3774847" url="https://pl.wikipedia.org/wiki?curid=3774847" title="Henryk V (palatyn reński)">
Henryk V (palatyn reński)

Henryk V (ur. w 1173 lub 1174 r., zm. 28 kwietnia 1227 r. w Brunszwiku) – palatyn reński od 1195 do 1212 r. z dynastii Welfów.
Życiorys.
Henryk był najstarszym synem potężnego księcia Saksonii i Bawarii Henryka Lwa i jego drugiej żony Matyldy, córki króla Anglii Henryka II. W wyniku sporów ojca z cesarzem Fryderykiem I Barbarossą, ten pierwszy w 1180 r. utracił swoje dobra w Rzeszy. Udał się na wygnanie, jednak przez kolejne lata próbował odzyskać utraconą pozycję. W 1189 r. Henryk wrócił do Saksonii i uczestniczył w walkach przeciwko Hohenstaufów, m.in. uczestniczył w obronie Brunszwiku. 
Ostatecznie w 1190 r. zawarto układ, który miał skończyć spory między Welfami i Hohenstaufami, a młody Henryk został zmuszony do towarzyszenia królowi Niemiec Henrykowi VI Hohenstaufowi (synowi zmarłego w międzyczasie Fryderyka Barbarossy) w wyprawie do Italii – brał udział w koronacji cesarskiej Henryka w Rzymie oraz w oblężeniu Neapolu. Zbiegł spod Neapolu, gdzie Henryk ciężko zachorował, i wyruszył z powrotem do Niemiec, aby walczyć o odzyskanie pozycji swego rodu; w tym celu rozpuszczał m.in. fałszywe wieści o śmierci Henryka VI i chciał doprowadzić do zwołania elekcji w celu uzyskania korony niemieckiej dla siebie. Plany te jednak się nie powiodły, a Welfowie zostali wyjęci spod prawa.
W 1193 lub 1194 r. doszło jednak do nieoczekiwanego zdarzenia – Henryk ożenił się z pochodzącą z rodu Hohenstaufów Agnieszką, kuzynką Henryka VI. Ślub zawarto w sekrecie, być może z miłości (być może przyczyniła się do niego także matka Agnieszki, Ermengarda z Hennebergu, niechętna planowanemu małżeństwu córki z królem Francji Filipem II Augustem) i fascynował zarówno ówczesnych kronikarzy, jak i XIX-wiecznych twórców niemieckich. Zdarzenie to pozwoliło jednak na mediację pomiędzy Welfami i Hohenstaufami.
Dzięki osiągniętemu porozumieniu Henryk mógł w 1195 r., po śmierci swego teścia, Konrada Hohenstaufa (Agnieszka była jedynym jego żyjącym dzieckiem i dziedziczką) objąć władzę w Palatynacie Reńskim. W tym samym roku Henryk po śmierci swego ojca stał się głową rodu Welfów i objął ojcowskie lenna w Saksonii, odbudowując w tym częściowo potęgę swego rodu. Pozostawał jednak lojalny wobec cesarza – wziął udział w wyprawie Hohenstaufów na Sycylię, w 1196 r. uczestniczył w zorganizowanym przez Henryka VI wyborze jego syna na króla Niemiec Fryderyka II, a w 1197 r. wyruszył na zorganizowaną przez cesarza wyprawę krzyżową do Ziemi Świętej. 
Podczas jego pobytu w Lewancie zmarł Henryk VI, co stronnicy Welfów wykorzystali do ponownej próby zdobycia władzy w Rzeszy. Doszło do podwójnej elekcji królewskiej: zwolennicy Hohenstaufów wybrali na króla Filipa Szwabskiego (brata zmarłego cesarza), zwolennicy Welfów – wobec nieobecności Henryka V – jego młodszego brata Ottona IV. W wojnie domowej Henryk V stanął po stronie swego brata i brał udział w obronie saksońskich dóbr Welfów. W 1202 r. zawarł układ z braćmi (królem Ottonem oraz najmłodszym Wilhelmem), w którym podzielili między siebie dziedziczne dobra Welfów w Saksonii.
Współpraca z Ottonem została jednak przerwana. Henryk nie był w stanie utrzymać Palatynatu, a Otto nie udzielał mu w tym zakresie pomocy, w związku z czym Henryk w 1204 r. doszedł do porozumienia z Filipem Szwabskim i odzyskał swoje księstwo. Po śmierci Filipa w 1208 r. stanął ponownie po stronie młodszego brata. Jednak gdy w 1212 r. królem niemieckim został ponownie wybrany Fryderyk II Hohenstauf, a Otto zaczął tracić grunt pod nogami, Henryk zaczął szukać sposobu na ratowanie swego władztwa w Palatynacie. Ustąpił go swemu synowi, Henrykowi VI. Ten jednak wkrótce potem zmarł, a Fryderyk oddał Palatynat (wraz z ręką Agnieszki, córki Henryka V) książętom bawarskim z rodu Wittelsbachów. Henryk nadal jednak używał tytułu palatyna reńskiego.
W 1218 r. zmarł Otto, który uczynił Henryka wykonawcą swego testamentu i powierzył mu insygnia monarsze z przykazem, aby zostały oddane temu, kogo na króla wybiorą elektorzy. Henryk jednak nie wykonał tej woli i oddał insygnia Fryderykowi II Hohenstaufowi. Chciał uzyskać łaski królewskie, jednak otrzymał tylko jednorazową wypłatę pieniężną oraz tytuł wikariusza. Chory, pozostawał w swoich włościach w Saksonii i nie prowadził odtąd szerszej działalności politycznej. Swoje dobra przeznaczył bratankowi Ottonowi I Dziecięciu. 
Rodzina.
Henryk był dwukrotnie żonaty. W 1193 lub 1194 r. poślubił Agnieszkę, córkę palatyna reńskiego Konrada z rodu Hohenstaufów (bratanicę cesarza Fryderyka I Barbarossy). Z tego związku pochodziło troje dzieci:
Agnieszka zmarła w 1204 r. W 1209 r. Henryk ponownie się ożenił – z Agnieszką, córką margrabiego Łużyc Konrada II z rodu Wettynów (a po kądzieli wnuczką księcia polskiego Mieszka III Starego). To małżeństwo było bezdzietne.

</doc>
<doc id="3774848" url="https://pl.wikipedia.org/wiki?curid=3774848" title="USS SC-632">
USS SC-632

USS SC-632 – ścigacz okrętów podwodnych typu "SC-497". Służył w United States Navy w czasie II wojny światowej.
Stępkę jednostki położono 23 lutego 1942 roku w Mathis Yacht Building Co. w Camden. Okręt zwodowano 25 czerwca 1942 roku. Wszedł do służby 2 września 1942 roku. Zatonął 16 września 1945 roku w pobliżu wybrzeży Okinawy. Kadłub został zniszczony 9 marca 1948 roku.

</doc>
<doc id="3774850" url="https://pl.wikipedia.org/wiki?curid=3774850" title="SC-632">
SC-632



</doc>
<doc id="3774852" url="https://pl.wikipedia.org/wiki?curid=3774852" title="Cerkiew Spasa na Nieriedice">
Cerkiew Spasa na Nieriedice



</doc>
<doc id="3774854" url="https://pl.wikipedia.org/wiki?curid=3774854" title="HMCS Quebec">
HMCS Quebec

HMCS „Quebec”

</doc>
<doc id="3774857" url="https://pl.wikipedia.org/wiki?curid=3774857" title="Stefan Michalak">
Stefan Michalak

Stefan Stanisław Michalak (ur. 26 lipca 1909 w Kilonii, zm. 15 sierpnia 1947 koło Jastrzębiej Góry) – polski lekarz.
Życiorys.
Pierwsze lata życia spędził w Kilonii. Po odzyskaniu przez Polskę niepodległości jego rodzina przeniosła się do Poznania. W latach 1927-33 studiował medycynę na Uniwersytecie w Poznaniu uzyskując dyplom lekarza.
W sierpniu 1939 został zmobilizowany i otrzymał przydział do Szpitala wojennego w Dublanach Laszkach koło Lwowa. Po ataku sowieckim na Polskę dostał się do niewoli. Zdołał uciec z sowieckiego transportu na Wschód i przedostał się do Poznania. Odmówił podpisania volkslisty. Jako pracownik Państwowego Zakładu Higieny zdobywał nielegalnie szczepionkę przeciw durowi plamistemu i przekazywał ją Armii Krajowej. Podczas powstania warszawskiego pomagał ludności cywilnej miasta. Został wówczas ranny w głowę.
W kwietniu 1945 przybył do Gdańska, gdzie został mianowany dyrektorem Szpitala Miejskiego, na bazie którego została zorganizowana Akademia Lekarska. 22 lutego 1946 uzyskał stopień doktora nauk medycznych na Wydziale Lekarskim Uniwersytetu Poznańskiego.
Zginął 15 sierpnia 1947 w pobliżu Jastrzębiej Góry ratując tonących w Morzu Bałtyckim. Został pochowany na gdańskim cmentarzu Srebrzysko (rejon IX, kwatera profesorów-1-72).
Postanowieniem prezydenta Bolesława Bieruta z 20 sierpnia 1947 pośmiertnie został odznaczony Krzyżem Oficerskim Orderu Odrodzenia Polski "w uznaniu wybitnych zasług przy organizowaniu i prowadzeniu Szpitala Akademii Lekarskiej w Gdańsku".
Decyzją Rady Miasta Gdańska jego imieniem nazwano plac przed Akademią Medyczną w Gdańsku, a w 2001 odsłonięto tam jego pomnik, którego autorem jest Czesław Gajda.

</doc>
<doc id="3774860" url="https://pl.wikipedia.org/wiki?curid=3774860" title="Allocyclops arenicolous">
Allocyclops arenicolous

Allocyclops arenicolous – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1956 roku przez brytyjskiego biologa Geoffreya Fryera

</doc>
<doc id="3774867" url="https://pl.wikipedia.org/wiki?curid=3774867" title="Allocyclops botosaneanui">
Allocyclops botosaneanui

Allocyclops botosaneanui – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1981 roku przez rumuńskiego zoologa Corneliu Pleșa.

</doc>
<doc id="3774880" url="https://pl.wikipedia.org/wiki?curid=3774880" title="Allocyclops beadlei">
Allocyclops beadlei

Allocyclops beadlei – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1956 roku przez szwedzkiego zoologa Knuta Lindberga.

</doc>
<doc id="3774882" url="https://pl.wikipedia.org/wiki?curid=3774882" title="Mity klimatyczne">
Mity klimatyczne

Mity klimatyczne – ogólne określenie argumentów formułowanych przez osoby będące w opozycji do aktualnego stanu wiedzy naukowej w zakresie klimatologii. Określenie mity klimatyczne zostało rozpowszechnione przez serwis Skeptical Science, gdzie John Cook utworzył bazę mitów klimatycznych wraz z naukowym odniesieniem się do nich i pokazaniem błędów. Podstawową charakterystyką mitów klimatycznych jest ich chwytliwość, łatwość zapamiętania, brak potrzeby posiadania dogłębnej wiedzy naukowej, by mit powtarzać oraz często występujące błędy logiczno-językowe. Przykładem takiego mitu jest popularne wśród laików stwierdzenie, że „klimat zmieniał się zawsze, więc obecne zmiany nie mogą być spowodowane przez człowieka”. Stwierdzenie to zawiera dość oczywisty błąd logiczny, jednak jest ono na tyle proste, że jest jednym z najczęściej powtarzanych mitów klimatycznych.
Charakterystyka mitów klimatycznych.
Mity klimatyczne charakteryzują pewne wspólne cechy (nie muszą występować wszystkie razem):
Klasyfikacja mitów klimatycznych.
Mity klimatyczne można poklasyfikować wg różnych kategorii. Autorzy książki "Nauka o klimacie" dokonali następującej klasyfikacji:
Fałszywi eksperci.
Podstawowym mitem wymienianym w tej kategorii jest stwierdzenie, jakoby nie było zgodności środowiska naukowego w kwestii antropogeniczności globalnego ocieplenia. Powstały liczne prace weryfikujące poglądy na globalne ocieplenie formułowane w publikacjach naukowych polegające na przeglądaniu prac naukowych zgodnie z przyjętą uprzednio metodą i klasyfikowanie. Badania te wskazują, że konsensus naukowy w zależności o sposobu formułowania warunków wynosi od 90% do 100% (Oreskes 2004 (100%), Doran 2009 (97%), Anderegg 2010 (97%), Verheggen 2014 (90%), Stenhouse 2014 (93%), Carlton 2015 (97%), Cook 2013 (97%)). Mit ten jest formułowany poprzez tworzenie różnego rodzaju list osób, które nie zgadzają się ze stanowiskiem nauki. Najbardziej popularnym przykładem takiej listy jest Petycja Oregońska.
Zniekształcanie i nadmierne upraszczanie oraz pochopne wnioski.
Ten rodzaj mitów jest oparty na podawaniu zmodyfikowanych informacji i/lub opiera się na błędnym wnioskowaniu (np. podawanie argumentów, które nie mają związku z tezą; przechodzenie do konkluzji bez argumentów; argumenty odwołujące się do emocji; obalanie tez, które nie zostały sformułowane). Najczęściej występującym mitem w tej kategorii jest stwierdzenie, że „klimat zmieniał się w przeszłości”. Stwierdzenie to w oczywisty sposób nie ma żadnego związku z obecnym globalnym ociepleniem. Fakt, że zjawiska w przeszłości przebiegały w jakiś sposób nie oznacza, że dzisiaj przebiegają tak samo. Ażeby taki argument był właściwy należałoby wskazać naturalne zmiany w przeszłości oraz ich przyczyny i udowodnić, że obecne zmiany mają dokładnie taką samą naturę i przebiegają w taki sam sposób. Jest to typowy błąd wnioskowania logicznego. Innym błędem, który występuje w tym micie jest przeinaczenie. W przeszłości Ziemi były raptowne zmiany klimatu, spowodowane były ogromnymi emisjami dwutlenku węgla a ich skutkiem było masowe wymieranie (np. szacuje się, że Paleoceńsko-eoceńskie maksimum termiczne, które skutkowało masowym wymieraniem trwało ok. 200 000 lat, przy czym wulkaniczne emisje dwutlenku węgla trwały mniej niż 20 000lat a temperatura podniosła się o 5-8K).
Wybieranie wisienek.
Ta kategoria mitów opiera się na wybieraniu tylko tych danych pomiarowych, które zgadzają się z głoszoną tezą. Przykładem takiego mitu jest „globalne ocieplenie skończyło się w 1998r”. Ze względu na to, że na powolny trend globalnego ocieplenia nałożone są fluktuacje związane z naturalnymi wahaniami (np. wybuchy wulkanów i El Nino/La Niña) oraz te fluktuacje w krótkim okresie dominują to zawsze można wybrać taką niezbyt odległe daty początkową i końcową pomiarów temperatur, dla których trend nie będzie rosnący. Do tego różne pomiary (np. pomiary temperatur w różnych warstwach atmosfery) wykazują inną czułość na bieżące fluktuacje (przykładowo temperatura dolnej troposfery jest bardziej czuła na zjawisko El Nino/La Niña niż temperatura 2m nad Ziemią). Z serii mierzących temperatury przez satelity wybierane są te, które potwierdzają tezę o zatrzymaniu ocieplenia, pomija się na wykresach błędy związane z metodą pomiaru (satelity nie mierzą bezpośrednio temperatury tylko mierzą promieniowanie podczerwone z całej atmosfery i poprzez skomplikowane modele numeryczne otrzymuje się przybliżenie temperatury jednej warstwy).
Fałszywa dychotomia.
Przedstawianie dwóch skrajnych opcji, jako jedyne możliwości do wyboru. W rzeczywistości istnieje znacznie więcej możliwości poza dwoma przedstawianymi w micie. Przykład mitu: skoro paliwa kopalne zasilają naszą cywilizację to albo będziemy je spalać, albo wrócimy do jaskiń .
Nierealistyczne kryteria.
Mity z tej kategorii wykorzystują fakt, że badania naukowe zawsze są obarczone pewnym stopniem niepewności. Jest to podstawowa cecha nauk ścisłych, dlatego oczekiwanie stuprocentowej pewności nigdy nie będzie możliwe do spełnienia. Jednym z najpopularniejszych mitów z tej kategorii jest stwierdzenie, że „modele klimatyczne są niewiarygodne”. Mit ten wykorzystuje fakt, że modele klimatyczne, jak każdy model a naukach ścisłych zawsze będą zawierały niepewności, których nigdy nie da się wyjaśnić. Tym niemniej ogólne przewidywania modeli oraz jakościowe wyniki nie zmienią się nawet, gdyby te niepewności usunąć.
Teorie spiskowe.
Przykładem teorii spiskowej jest Climategate, gdzie wyrwane z kontekstu dyskusje naukowców dotyczące szczegółów prac naukowych zostały przedstawione jako spisek naukowców. Celem tego mitu jest budowanie obrazu świata nauki jako grupy osób, która w ukryciu przed światem dokonuje manipulacji danych. Tymczasem żadne z przeprowadzonych później śledztw nie wykryło nieprawidłowości, w wyniku samej afery nie został z publikacji wycofany żaden artykuł naukowy.
Podejście do obalania mitów.
Obalanie mitów natrafia na wiele trudności wśród których można wymienić następujące
Ze względu na trudności w komunikacji prawdziwych informacji na temat zmian klimatycznych oraz powszechnie istniejące w świadomości społecznej mity portal Skeptical Science wydał w 2010 r. The Scientific Guide to Global Warming Skepticism (przetłumaczony na język polski w 2011 r.).
Mity klimatyczne obalane są także na portalu Nauka o klimacie, gdzie wyjaśniane są fizyczne podstawy zjawisk w oparciu o literaturę naukową.
W rozdziale 6.5 książki "Nauka o klimacie" przedstawiona jest lista 10 najczęstszych mitów klimatycznych z naukowym wyjaśnieniem.
Na platformie EDX udostępniony został za darmo kurs, prowadzony przez naukowców, którzy wyjaśniają fizykę klimatu w oparciu o badania naukowe oraz dyskutują najważniejsze mity klimatyczne.
Daniel Bedford wskazywał agnotologię jako przydatne narzędzie dydaktyczne w zwalczaniu dezinformacji na przykładzie antropogenicznego globalnego ocieplenia.

</doc>
<doc id="3774883" url="https://pl.wikipedia.org/wiki?curid=3774883" title="Nikki Teasley">
Nikki Teasley

Michelle Nicole „Nikki” Teasley (ur. 22 marca 1979 w Waszyngtonie) – amerykańska koszykarka występująca na pozycji rozgrywającej.

</doc>
<doc id="3774888" url="https://pl.wikipedia.org/wiki?curid=3774888" title="Allocyclops cavicola">
Allocyclops cavicola

Allocyclops cavicola – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1951 roku przez szwajcarskiego zoologa Pierre-Alfreda Chappuis.

</doc>
<doc id="3774894" url="https://pl.wikipedia.org/wiki?curid=3774894" title="Dawit Poghosiani">
Dawit Poghosiani

Dawit Poghosiani (gruz. დავით პოღოსიანი ; ur. 21 sierpnia 1974) – gruziński zapaśnik walczący w stylu wolnym. Dwukrotny olimpijczyk. Piąty w Sydney 2000 i Atenach 2004 w kategorii 58–60 kg.
Brązowy medalista mistrzostw świata w 2007. Mistrz Europy z 1997 i 1998 roku.

</doc>
<doc id="3774900" url="https://pl.wikipedia.org/wiki?curid=3774900" title="Gédéon Baril">
Gédéon Baril

Gédéon Amédé Baril (ur. 17 lipca 1832 w Amiens; zm. 3 lipca 1906) – francuski karykaturzysta, malarz, pisarz i ilustrator. Artysta mocno związany ze swoim miastem rodzinnym Amiens i francuskim regionem Pikardia. Swoje prace często podpisał tylko swym pierwszym imieniem, Gédéon.
Zarys biograficzny.
Studiował w Szkole Sztuk Pięknych w Paryżu, pod kierunkiem malarza Léona Cognieta.
Współpracował m.in. z czasopismami "Le Hanneton" i "Le Soleil". Był jednym ze współzałożycieli czasopisma "La Lune".
W czasie wojny francusko-pruskiej w 1865 został wcielony do armii; w tym czasie wykonał serię rysunków zwanych "Nos vainqueurs" ("Nasi zwycięzcy").
Potem pracował również dla teatru marionetek "Chés Cabotans" w Amiens a swoimi rysunkami zilustrował m.in. opowiadanie "Dziesięć godzin polowania" ("Dix heures en chasse") swego przyjaciela Juliusza Verne'a.

</doc>
<doc id="3774901" url="https://pl.wikipedia.org/wiki?curid=3774901" title="Alexander Freeman">
Alexander Freeman

 
Alexander Freeman (ur. 3 stycznia 1972) – liberyjski piłkarz występujący na pozycji pomocnika.
Kariera klubowa.
Freeman karierę rozpoczynał w 1988 roku w zespole Invincible Eleven. W sezonie 1991 zdobył z nim Puchar Liberii. W 1994 roku przeszedł do saudyjskiego An-Nassr, z którym w sezonie 1994/1995 wywalczył mistrzostwo Arabii Saudyjskiej. W 1995 roku odszedł do malezyjskiego Kelantanu, w którym spędził sezon 1995/1996.
Następnie występował w katarskim Al-Rajjan SC, a w 1997 roku ponownie trafił do Malezji, gdzie grał w drużynach Perlis FA oraz Selangor FA. Wraz z Selangorem w sezonie 2000 zdobył mistrzostwo Malezji. W 2002 roku przeszedł do indonezyjskiego PSMS Medan, gdzie w 2003 roku zakończył karierę.
Kariera reprezentacyjna.
W reprezentacji Liberii Freeman zadebiutował w 1988 roku. W 1996 roku został powołany do kadry na Puchar Narodów Afryki. Zagrał na nim w meczach z Gabonem (2:1) i Zairem (0:2), a Liberia zakończyła turniej na fazie grupowej.

</doc>
<doc id="3774902" url="https://pl.wikipedia.org/wiki?curid=3774902" title="Wikki Tourists FC">
Wikki Tourists FC

Wikki Tourists Football Club – nigeryjski klub piłkarski, grający w pierwszej lidze, mający siedzibę w mieście Bauczi.
Historia.
Klub został założony w 1992 roku. W 1998 roku Sunshine Stars po raz pierwszy w historii awansował do Nigeria Premier League, czyli na najwyższy szczebel rozgrywkowy w kraju. W tym samym roku awansował do finału Pucharu Nigerii. W nim po serii rzutów karnych pokonał Plateau United (3:2, w meczu 0:0). 
Stadion.
Swoje domowe mecze klub rozgrywa na stadionie o nazwie Abubakar Tafawa Balewa Stadium w Bauczi, który może pomieścić 25000 widzów.

</doc>
<doc id="3774903" url="https://pl.wikipedia.org/wiki?curid=3774903" title="Eldar Kurtanidze">
Eldar Kurtanidze

Eldar „Luka” Kurtanidze (gruz. ელდარ-ლუკა კურტანიძე; ur. 16 kwietnia 1972) – gruziński zapaśnik walczący w stylu wolnym. Trzykrotny olimpijczyk. Brązowy medalista z Atlanty 1996 i Sydney 2000, a ósmy w Atenach 2004. Walczył kategoriach 90–97 kg.
Pięciokrotny medalista mistrzostw świata, złoty w 2002 i 2003. Zdobył dziesięć medali na mistrzostwach Europy w latach 1993 - 2006, w tym pięć złotych. Czwarty w Pucharze Świata w 2007 i dziewiąty w 2014. Wicemistrz świata w zapasach plażowych w 2009 roku.

</doc>
<doc id="3774904" url="https://pl.wikipedia.org/wiki?curid=3774904" title="Wikki Tourists">
Wikki Tourists



</doc>
<doc id="3774908" url="https://pl.wikipedia.org/wiki?curid=3774908" title="Gédéon Amédé Baril">
Gédéon Amédé Baril



</doc>
<doc id="3774910" url="https://pl.wikipedia.org/wiki?curid=3774910" title="Mio">
Mio

Mio – jednostka osadnicza w Stanach Zjednoczonych, w stanie Michigan, na Półwyspie Dolnym (region "Northern Michigan"), administracyjna siedziba władz hrabstwa Oscoda. W 2010 r. miasto zamieszkiwało 1826 osób, a w przeciągu dziesięciu lat liczba ludności zmniejszyła się o 10,8%.
Mio leży w dolinie Au Sable River, wpadającej do jeziora Huron. Na południe od jednostki osadniczej rozciąga się duży obszar leśny (3960 km²) - Huron-Manistee National Forests. Klimat Mio w klasyfikacji klimatów Köppena należy do klimatów kontynentalnych z ciepłym latem ("Dfb"). Średnia temperatura roczna wynosi 6,6 °C, a suma opadów 680,7 mm, w tym 141 cm śniegu.

</doc>
<doc id="3774911" url="https://pl.wikipedia.org/wiki?curid=3774911" title="Robert Clarke">
Robert Clarke

 
Robert Clarke (ur. 4 września 1967) – liberyjski piłkarz występujący na pozycji pomocnika.
Kariera klubowa.
W sezonie 1992/1993 Clarke grał w belgijskim drugoligowcu, KRC Mechelen. W kolejnych latach występował też w Niemczech w Sportfreunde Eisbachtal z Oberligi, a także w zespołach 1. FC Saarbrücken oraz SV 07 Elversberg, grających w Regionallidze.
Kariera reprezentacyjna.
W reprezentacji Liberii Clarke zadebiutował w 1989 roku. W 1996 roku został powołany do kadry na Puchar Narodów Afryki. Zagrał na nim w meczach z Gabonem (2:1) i Zairem (0:2), a Liberia zakończyła turniej na fazie grupowej.

</doc>
<doc id="3774912" url="https://pl.wikipedia.org/wiki?curid=3774912" title="Gédéon">
Gédéon



</doc>
<doc id="3774924" url="https://pl.wikipedia.org/wiki?curid=3774924" title="HMY Alexandra">
HMY Alexandra

Her Majesty's Yacht Alexandra – brytyjski jacht będący do dyspozycji rodziny królewskiej. Mimo że był to w rzeczywistości niewielki, luksusowy statek pasażerski, zgodnie z tradycją przysługiwało mu określenie Royal Yacht i przynależność do Royal Navy jako okrętu. Okręt nazwano imieniem brytyjskiej królowej Aleksandry Duńskiej. W 1925 roku jednostkę sprzedano Norwegii, gdzie otrzymała imię „Prins Olav”.
Historia.
Celem budowy HMY „Alexandra” było uzupełnienie floty królewskich jachtów o mniejszą jednostkę, niż „Victoria and Albert”. Kontrakt na budowę okrętu, po raz pierwszy w historii jachtów królewskich, został przydzielony stoczni dzięki otwartemu postępowaniu konkursowemu.
Wodowanie okrętu odbyło się w Glasgow, w stoczni A.&amp;J. Inglis, 30 maja 1907 roku. Wejście do służby nastąpiło wiosną 1908 roku. Podczas swojej pierwszej podróży, przechodząc przez Kanał Kiloński, okręt uderzając w jedną ze śluz uszkodził śrubę napędową. Podczas I wojny światowej jednostkę wykorzystywano w roli okrętu szpitalnego. HMY „Alexandra” została wycofana ze służby w 1922 roku. 

</doc>
<doc id="3774926" url="https://pl.wikipedia.org/wiki?curid=3774926" title="Antoni Rogiński">
Antoni Rogiński

Rogiński Antoni – (ur. 6 sierpnia 1875 r. w Iłłukszu w Kurlandii, zm. 11 listopada 1942 r. w Opolu Lubelskim) – profesor w Katedrze Urządzeń Maszynowych Politechniki Warszawskiej, specjalista w zakresie konstrukcji kotłów parowych i silników cieplnych, współzałożyciel Stowarzyszenia Mechaników Polskich.
Życiorys.
W 1901 r. ukończył studia inżynierskie w Instytucie Technologicznym w Charkowie. Rok później, w ramach stażu rozpoczął pracę na stanowisku konstruktora w fabryce Allis and Chalmers Co. w Chicago, a następnie na tym samym stanowisku pracował w firmie Sautter, Harle et Co. w Paryżu.
Od 1904 r. wykładowca projektowania silników parowych i dźwignic w Instytucie Technologicznym w Charkowie. Po zwolnieniu z Instytutu za spór z ówczesnym dyrektorem Szylerem, wyjechał do Petersburga, gdzie przez cztery lata kierował budową turbin parowych i turbogeneratorów w Fabryce Metali, był twórcą pierwszej takiej turbiny w Rosji.
W 1908 r. otrzymał tytuł profesora nadzwyczajnego, a rok później profesora zwyczajnego – termodynamiki i silników parowych w Dońskim Instytucie Politechnicznym w Nowoczerkasku. W latach 1909-1911 sprawował funkcję dziekana Wydziału Mechanicznego tej uczelni.
W 1921 r. powrócił do Polski, a rok później został powołany na stanowisko zastępcy profesora w Katedrze Urządzeń Maszynowych Wydziału Elektrycznego Politechniki Warszawskiej. W 1922 r. otrzymał tytuł profesora nadzwyczajnego Politechniki Warszawskiej.
Był jednym ze współzałożycieli Stowarzyszenia Mechaników Polskich, sprawował również funkcję redaktora Wiadomości Polskiego Komitetu Normalizacyjnego. Pomimo przejścia na emeryturę w 1934 r. nadal działał w kołach naukowych, należał do Zrzeszenia Profesorów i Docentów Szkół Akademickich, jak również był rzeczoznawcą Izby Przemysłowo-Handlowej w Warszawie.
Zmarł 11 listopada 1942 r. w Opolu Lubelskim.

</doc>
<doc id="3774929" url="https://pl.wikipedia.org/wiki?curid=3774929" title="Estonia 5">
Estonia 5

Estonia 5 – samochód wyścigowy, zaprojektowany przez Romana Bertełowa i skonstruowany przez TARK pod marką Estonia na zawody Sowieckiej Formuły Junior.
Specyfikacja.
Model był zbudowany w specyfikacji Formuły Junior. Ze względu na brak w ZSRR silników o wymaganej pojemności (1 litr) był on napędzany silnikiem pochodzącym z NRD – dwusuwową jednostką R3 Wartburg 312 o pojemności 991 cm³. Silnik ten, umieszczony z tyłu, osiągał moc 60 KM przy 5000 rpm, co pozwalało na osiągnięcie prędkości 170 km/h. Sprzężony był z czterobiegową skrzynią biegów i napędzał tylną oś. Nadwozie opierało się na ramie rurowej. Układ hamulcowy stanowiły bębny.
Samochód uczestniczył w Sowieckiej Formule Junior w latach 1962–1963. W roku 1963 Enn Griffel zdobył nim tytuł mistrzowski, a Uno Aava zajął drugie miejsce w klasyfikacji.
Zbudowano dwa egzemplarze modelu.

</doc>
<doc id="3774934" url="https://pl.wikipedia.org/wiki?curid=3774934" title="Adolf Morawski">
Adolf Morawski

Adolf Jan Morawski (ur. 17 czerwca 1895 w Krzynowłodze Wielkiej, zm. w kwietniu 1940 w Katyniu) – polski inżynier elektryk, specjalista z zakresu elektryfikacji i urządzeń elektrycznych, profesor nadzwyczajny Politechniki Warszawskiej, porucznik rezerwy łączności Wojska Polskiego.
Życiorys.
Urodził się w Krzynowłodze Wielkiej, w powiecie przasnyskim, w rodzinie ziemiańskiej Apolinarego i Zofii z Bogdaszewskich. W roku 1915 rozpoczął studia na Wydziale Elektrotechnicznym Politechniki Warszawskiej i w roku 1922 ukończył je jako jeden z pierwszych absolwentów tego wydziału. Przez pewien czas był związany z wojskiem jako oficer łączności. Na stopień porucznika został mianowany ze starszeństwem z 19 marca 1939 i 1. lokatą w korpusie oficerów rezerwy łączności. Posiadał przydział w rezerwie do Pułku Radiotelegraficznego w Warszawie.
Później przez kilkanaście lat pracował w elektrowni Siersza Wodna w Małopolsce, gdzie przeszedł ścieżkę od stanowiska inżyniera ruchu i eksploatacji do zastępcy dyrektora. Prowadził również badania naukowe nad elektryfikacją w kontekście gospodarczym, obronnym i technicznym, kierował pracami elektryfikacyjnymi w licznych miejscowościach i zakładach przemysłowych Zagłębia Krakowskiego, wprowadzając rozwiązania stosowane wcześniej w kilku krajach europejskich.
Polskiego Komitetu Energetycznego
W roku 1933 rozpoczął współpracę z Politechniką Warszawską jako wykładowca kursu dokształcającego, następnie od 1935 prowadził stałe zajęcia z urządzeń elektrycznych. W 1937 został profesorem nadzwyczajnym i objął Katedrę Urządzeń Elektrycznych.
W 1938 został kierownikiem Komisji Technicznej budowy elektrowni w Nisku, a rok później przewodniczącym podkomisji Polskiego Komitetu Energetycznego opracowującej plan generalnej elektryfikacji Polski. Prace komisji zostały przerwane wybuchem II wojny światowej.
We wrześniu 1939 r. brał udział w walkach kampanii wrześniowej na wschodzie Polski. Po inwazji Armii Czerwonej na wschodnie tereny RP dostał się do niewoli, był przetrzymywany w obozie jenieckim w Kozielsku, a następnie rozstrzelany w kwietniu 1940 w lesie katyńskim.
5 października 2007 minister obrony narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Na Cmentarzu Powązkowskim w Warszawie, na ścianie kościoła św. Karola Boromeusza jest umieszczona tablica epitafijna z jego nazwiskiem.
Adolf Jan Morawski był dwukrotnie żonaty. Miał córki Barbarę, Krystynę i Teresę.

</doc>
<doc id="3774942" url="https://pl.wikipedia.org/wiki?curid=3774942" title="Arthur Farh">
Arthur Farh

Arthur Farh (ur. 12 czerwca 1972 w Monrovii) – liberyjski piłkarz występujący na pozycji pomocnika.
Kariera klubowa.
Farh karierę rozpoczynał w 1990 roku w rezerwach francuskiego Olympique Marsylia, grających w trzeciej lidze. W 1991 roku odszedł do czwartoligowych rezerw FC Istres. Z kolei 1992 roku został zawodnikiem drugoligowego Stade Rennais. Spędził tam sezon 1992/1993, a potem odszedł do czwartoligowego Olympique Grenoble. Grał tam do 1995 roku.
Następnie Farh występował w Niemczech w zespołach Regionalligi – Stuttgarter Kickers, FC 08 Homburg oraz SV Wilhelmshaven, gdzie w 2001 roku zakończył karierę.
Kariera reprezentacyjna.
W reprezentacji Liberii Farh zadebiutował w 1989 roku. W 1996 roku został powołany do kadry na Puchar Narodów Afryki. Nie zagrał jednak na nim w żadnym meczu, a Liberia zakończyła turniej na fazie grupowej.

</doc>
<doc id="3774946" url="https://pl.wikipedia.org/wiki?curid=3774946" title="Aleksi Modebadze">
Aleksi Modebadze

Aleksi Modebadze (gruz. ალექსი მოდებაძე; ur. 21 lutego 1978) – gruziński zapaśnik walczący w stylu wolnym. Dwukrotny olimpijczyk. Dziewiąty w Sydney 2000 i czternasty w Atenach 2004. Walczył w kategorii 120–130 kg.
Piąty na mistrzostwach świata w 2009. Trzykrotny medalista mistrzostw Europy; srebrny w 2001. Szósty w Pucharze Świata w 2009. Wicemistrz świata i Europy juniorów w 2008 roku.

</doc>
<doc id="3774947" url="https://pl.wikipedia.org/wiki?curid=3774947" title="Jenkins Cooper">
Jenkins Cooper

 
Jenkins Cooper (ur. 15 kwietnia 1975) – liberyjski piłkarz występujący na pozycji obrońcy.
Kariera klubowa.
W swojej karierze Cooper występował między innymi w liberyjskim zespole Mighty Barolle.
Kariera reprezentacyjna.
W reprezentacji Liberii Jenkins zadebiutował w 1996 roku. W tym samym roku został powołany do kadry na Puchar Narodów Afryki. Zagrał na nim w meczach z Gabonem (2:1) i Zairem (0:2), a Liberia zakończyła turniej na fazie grupowej.

</doc>
<doc id="3774948" url="https://pl.wikipedia.org/wiki?curid=3774948" title="Alexander Theo">
Alexander Theo

Alexander Theo (ur. 11 lutego 1969) – liberyjski piłkarz występujący na pozycji obrońcy.
Kariera klubowa.
W swojej karierze Theo występował między innymi w południowoafrykańskim zespole Bloemfontein Celtic.
Kariera reprezentacyjna.
W 1996 roku Theo został powołany do reprezentacji Liberii na Puchar Narodów Afryki. Zagrał na nim w meczu z Zairem (0:2), a Liberia zakończyła turniej na fazie grupowej.

</doc>
<doc id="3774949" url="https://pl.wikipedia.org/wiki?curid=3774949" title="Mirian Giorgadze">
Mirian Giorgadze

Mirian Giorgadze (gruz. მირიან გიორგაძე; ur. 15 marca 1976) – gruziński zapaśnik walczący w stylu klasycznym. Dwukrotny olimpijczyk. Dwudziesty w Sydney 2000 i piętnasty w Atenach 2004. Walczył w kategorii 120–130 kg.
Czwarty na mistrzostwach świata w 1998. Zajął trzecie miejsce na mistrzostwach Europy w 2005. Trzeci w Pucharze Świata w 2003. Brązowy medalista akademickich MŚ w 1998 i mistrzostw Europy juniorów w 2003 roku.

</doc>
<doc id="3774955" url="https://pl.wikipedia.org/wiki?curid=3774955" title="Allocyclops chappuisi">
Allocyclops chappuisi

Allocyclops chappuisi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1932 roku przez niemieckiego zoologa Friedricha Kiefera.

</doc>
<doc id="3774965" url="https://pl.wikipedia.org/wiki?curid=3774965" title="Allocyclops excellens">
Allocyclops excellens

Allocyclops excellens – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1955 roku przez niemieckiego zoologa Friedricha Kiefera.

</doc>
<doc id="3774966" url="https://pl.wikipedia.org/wiki?curid=3774966" title="Säästla">
Säästla

Säästla – wieś w Estonii, w prowincji Parnawa, w gminie Vändra.

</doc>
<doc id="3774969" url="https://pl.wikipedia.org/wiki?curid=3774969" title="Allocyclops minutissimus">
Allocyclops minutissimus

Allocyclops minutissimus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1933 roku przez niemieckiego zoologa Friedricha Kiefera.

</doc>
<doc id="3774974" url="https://pl.wikipedia.org/wiki?curid=3774974" title="Tracz auklandzki">
Tracz auklandzki



</doc>
<doc id="3774976" url="https://pl.wikipedia.org/wiki?curid=3774976" title="Plac Zgody we Wrocławiu">
Plac Zgody we Wrocławiu

Plac Zgody (dawniej niem.: "Webskyplatz") – plac położony we Wrocławiu na osiedlu Przedmieście Oławskie (dawniej niem.:"Ohlauer Vorstadt").. Tu mieści się dawny tzw. Letni Pałac Biskupów Wrocławskich, w którym obecnie ma swoją siedzibę Muzeum Etnograficzne.
Historia.
Obszar w obrębie którego położony jest plac Zgody został włączony do miasta w 1808 roku. Plan zabudowy tych obszarów położony na lewym brzegu rzeki Odry został sporządzony w 1856 roku i zabudowę realizowano sukcesywnie w XIX i XX wieku.
Główną ulicą Przedmieścia Oławskiego, która wcześniej stanowiła fragment średniowiecznej drogi do Oławy, była współczesna ulica Generała Romualda Traugutta, przebiegająca bezpośrednio przy terenie placu. Natomiast w miejscu samego placu położony był tzw. Biały Folwark ("Parschner Vorwerk", "Allodium Album", "Weisses Vorwerk"), w obrębie majątku ziemskiego należącego do biskupów wrocławskich na gruntach lokacyjnych dawnej wsi "Parschowici", który wzmiankowany jest od około 1360 roku, oraz letni Pałac Biskupów Wrocławskich, zbudowany około 1732–1737, z fundacji kardynała Philippa Ludwiga von Sinzendorf, prawdopodobnie wg projektu Chistopha Hacknera. Obiekt nie był użytkowany przez biskupów od 1751 roku, odzyskany został w 1795 roku, a następnie w 1880 roku sprzedany Egmontowi Websky. Został wówczas – po przejęciu obiekt przez rodzinę Websky – rozbudowany wg projektu firmy Brost&amp;Grosser. Pozostawał w ich władaniu do 1905 roku. W pałacu od 1907 roku mieścił się urząd stanu cywilnego. Budynek zniszczony w 1945 roku podczas II wojny światowej został odbudowany, z uproszczeniami, w latach 1962–1965. Użytkowany był jako dom aktora, następnie od 2004 roku swoją siedzibę znalazło tu Muzeum Etnograficzne – oddział Muzeum Miejskiego, a następnie Muzeum Narodowego założonego 1.01.2000 rok.
Sam plac natomiast, wraz z ulicą Zgodną, został wytyczony w ramach parcelacji działki na której położone były wyżej opisane obiekty w 1908 roku, po rozebraniu w 1906 roku budynków gospodarczych dawnego folwarku i funkcjonujących w tych budynkach w latach 1803–1880 fabryki cykorii. Wokół placu, w miejscu otaczającego pałac założenia parkowego, powstała zabudowa w postaci kamienic czynszowych w zabudowie ciągłej z lat 1898–1910. Budynki te zostały częściowo zniszczone podczas oblężenia Wrocławia w 1945 roku. Zabudowa została uzupełniona częściowo budynkami plombowymi z lat 1980–1990. Wybudowano między innymi budynek nr 3-7 w latach 1986–1992 według projektu A. Boryska. Plac położony jest w obszarze zalanym podczas powodzi w 1997 roku.
Nazwy placu.
Plac w swojej historii nosił następujące nazwy:
Nazwa wcześniejsza placu – "Webskyplatz" – upamiętnia mieszkającego przy tym placu właściciela tzw. "Białego Folwarku", Egmonta Websky, (urodzony 17.06.1827 roku w Głuszycy, zmarły 26.02.1906 roku we Wrocławiu). Był on również przemysłowcem działającym w branży tekstylnej oraz tajnym, komunalnym radcą państwowym. Założył przy placu Muzeum Sztuki w pałacu biskupa Schaffgotscha.
Nazwa Plac Zgody nawiązuje do nazwy przyległej ulicy – ulica Zgodna.
Ulice.
Do placu Zgody przypisana jest ulica od długości 155 m, biegnąca od ulicy Generała Romualda Traugutta, skręcająca pod kątem zbliżonym do prostego i dalej biegnąca do ulicy Zgodnej. Należy ona do kategorii drogowej – droga gminna, oraz klasy drogowej – D (droga dojazdowa).
Ulice w najbliższym sąsiedztwie placu:
W ulicy Generała Romualda Traugutta przy placu znajduje się torowisko tramwajowe. Położony w pobliżu przystanek nosi nazwę zaczerpniętą od tego placu – "Plac Zgody".
Zabudowa i zagospodarowanie.
Plac ma kształt trapezoidalny, o wymiarach około 100 na 50-70 m. Jego zagospodarowanie otwiera przestrzeń palcu ku ulicy Generała Romualda Traugutta, poprzez zieleniec, w obrębie którego położony jest dawny letni pałac biskupów wrocławskich.
Przy placu położone są budynki w zabudowie ciągłej pierzei północno-zachodniej i południowo-zachodniej o numerach 3, 5, 7, 9, 11, 13, obejmujące zachowane kamienice oraz uzupełniającą zabudowę plombową. Kolejne kamienice tej zabudowy położone już przy ulicy Zgodnej mają nadane kolejne numery (od numeru 15 i dalej). Południowo-wschodnią pierzeję stanowi współczesna zabudowa mieszkalno-usługowa przy ul. Zgodnej 2, 4, 6.
W obrębie placu położony jest dawny letni Pałac Biskupów Wrocławskich, w którym od października 2004 roku mieści się Muzeum Etnograficzne, stanowiące oddział Muzeum Narodowego we Wrocławiu. Pierwsza wystawa stała w nowej siedzibie została otwarta w maju 2006 roku. Sam budynek reprezentuje niewielki pałac barokowy (przebudowa w stylu neobarokowym), z okazałym ogrodem w stylu francuskim. Pozostała część obszaru wraz z przypałacowym ogrodem – kwartału placu otoczonego ulicą przynależną do placu oraz ulicą Zgodną i ulicą Generała Romualda Traugutta o powierzchni 0,23 ha – przeznaczona jest na tereny zieleni z możliwością lokalizacji obiektu szczególnego, takiego jak np. fontanny, pomniki, rzeźby lub podobne.
Po przeciwnej do placu stronie ulicy Generała Romualda Traugutta, na północny wschód od placu, znajduje się kompleks budynków szpitalnych zajmujących teren o powierzchni około półtora hektara (współcześnie około 2,34 ha). Powstał w latach 1852–1913 jako Szpital "Bethanien". Tu mieścił się po wojnie Dolnośląski Szpital Specjalistyczny im. T. Marciniaka – Centrum Medycyny Ratunkowej (obecnie przeniesiony do nowego kompleksu na Stabłowicach). W ramach tego kompleksu zachowały się także ruiny kaplicy ewangelickiej "Bethanien" (z 1873 roku), przylegające do ulicy Żabia Ścieżka.
Ochrona i zabytki.
Obszar Przedmieścia Oławskiego podlega ochronie konserwatorskiej, między innymi w zakresie historycznego, urbanistycznego układu przestrzennego z XIII-XIX wieku i wpisany jest do rejestru zabytków decyzją nr 538/A/05 z dnia 20.06.2005 roku. Sam obszar placu (wraz z fragmentem ulicy Zgodnej) objęty został strefą ochrony konserwatorskiej
Ochronie i wpisowi do ewidencji zabytków podlega Letni Pałac Biskupów z lat 1732–1737 wpisany pod nr A/2793/182 z dnia 15.02.1962 roku, a wcześniej pon nr rej. Z/4 z 24.04.1958 roku. Ponadto w wojewódzkiej i gminnej ewidencji zabytków wymienne są kamienice przy placu Zgody numery: 9, 11, 13. W ewidencjach tych figuruje także kamienica położone na rogu placu i ulicy Generała Romualda Traugutta, numery 107/109. W gminnej ewidencji wymieniono także budynki kompleksu szpitalnego. Za zabytek została uznana także kaplica "Bethanien" i budynek mieszkalny, wpisane pod numerem A/2357/435/Wm z 30.12.1987 roku.

</doc>
<doc id="3774977" url="https://pl.wikipedia.org/wiki?curid=3774977" title="Irakli Czoczua">
Irakli Czoczua

Irakli Czoczua (gruz. ირაკლი ჭოჭუა; ur. 15 września 1979) – gruziński zapaśnik walczący w stylu klasycznym. Olimpijczyk z Aten 2004, gdzie zajął szóste miejsce w kategorii 55 kg.
Ósmy na mistrzostwach świata w 2005. Brązowy medalista mistrzostw Europy w 2001. Trzeci w Pucharze Świata w 2003 i siódmy w 2007. Mistrz Europy i wicemistrz świata juniorów w 1999 roku.

</doc>
<doc id="3774980" url="https://pl.wikipedia.org/wiki?curid=3774980" title="Smok Wawelski">
Smok Wawelski



</doc>
<doc id="3774986" url="https://pl.wikipedia.org/wiki?curid=3774986" title="Thor Delta L">
Thor Delta L

Thor Delta L (bądź Delta L) – amerykańska rakieta nośna serii Delta. Od poprzednich konstrukcji wyróżnia się pierwszym stopniem Thor LT, wydłużoną wersją pocisku Thor oraz trzema dopalaczami Castor 2 w miejsce wcześniejszego modelu Castor 1. Startowała dwukrotnie. Jest podobna do rakiet Delta M oraz Delta N, wyróżnia się jedynie obecnością silnika FW-4D jako stopnia trzeciego.

</doc>
<doc id="3774992" url="https://pl.wikipedia.org/wiki?curid=3774992" title="Valeska hrabina Berthusy-Huc">
Valeska hrabina Berthusy-Huc



</doc>
<doc id="3775006" url="https://pl.wikipedia.org/wiki?curid=3775006" title="Munising (Michigan)">
Munising (Michigan)

Munising – miasto w Stanach Zjednoczonych, w stanie Michigan, na Półwyspie Górnym, administracyjna siedziba władz hrabstwa Alger. W 2010 r. miasto zamieszkiwało 2355 osób, a w przeciągu dziesięciu lat liczba ludności zmniejszyła się o 3,96.
Miasto leży nad zatoką South Bay, najbardziej na południe wysuniętą częścią jeziora Górnego. Na wprost znajduje się największa wyspa na jeziorze Górnym – Grand Island. W Munising znajduje się port i marina. W pobliżu miasta jest wiele atrakcji turystycznych jak wodospady, czy też interesująco ukształtowane skały wybrzeża klifowego.
Klimat Munising w klasyfikacji klimatów Köppena należy do klimatów kontynentalnych z ciepłym latem ("Dfb"). Średnia temperatura roczna wynosi 3,9 °C, a suma opadów 858,5 mm, w tym 352 cm śniegu.

</doc>
<doc id="3775007" url="https://pl.wikipedia.org/wiki?curid=3775007" title="Menduh Thaçi">
Menduh Thaçi

Menduh Thaçi (cyryl. Мендух Тачи; ur. 3 marca 1965 w Tetowie) – macedoński polityk pochodzenia albańskiego, przewodniczący Demokratycznej Partii Albańczyków od 2007.
Życiorys.
Ukończył studia stomatologiczne na Wydziale Medycznym Uniwersytetu w Prisztinie. Karierę polityczną rozpoczął w Partii Demokratycznego Dobrobytu Albańczyków, w której awansował do stanowiska wiceprzewodniczącego partii. Od 1997 związany z grupą rozłamową w partii, która przyjęła nazwę Demokratycznej Partii Albańczyków (PDSh). W 2006 po rezygnacji Arbëna Xhaferiego, Thaçi został nowym przewodniczącym PDSh. W październiku 2014 został ponownie (jednogłośnie) wybrany przewodniczącym partii na czteroletnią kadencję.
Jest żonaty, ma dwoje dzieci.

</doc>
<doc id="3775009" url="https://pl.wikipedia.org/wiki?curid=3775009" title="Armand Samuel de Marescot">
Armand Samuel de Marescot

Armand Samuel de Marescot (ur. 1 marca 1758, Tours, zm. 5 listopada 1832 na zamku Chaslay koło Montoire Loir-et-Cher) – francuski generał i inżynier.
Życiorys.
Brał udział w wojnach prowadzonych przez Francję w czasie Wielkiej Rewolucji Burżuazyjnej i za panowania cesarza Napoleona I. Przez Napoleona został mianowany inspektorem wojsk inżynieryjnych. Jako pierwszy dowódca na świecie skorzystał z nowo wynalezionego telegrafu optycznego do przekazania rządowi informacji o oswobodzeniu z rąk austriackich po rocznej okupacji miasta Le Quesnoy, leżącego około dwustu kilometrów na północ od Paryża. Wiadomość dotarła do władz francuskich w zaledwie godzinę od zakończenia bitwy, co było wydarzeniem bezprecedensowym w historii wojskowości.

</doc>
<doc id="3775011" url="https://pl.wikipedia.org/wiki?curid=3775011" title="Gela Papaszwili">
Gela Papaszwili

Gela Papaszwili (gruz. გელა პაპაშვილი ; ur. 14 kwietnia 1969) – gruziński zapaśnik walczący w stylu klasycznym. Olimpijczyk z Atlanty 1996, gdzie zajął szóste miejsce w kategorii 48 kg.
Brązowy medalista mistrzostw świata w 1994 i mistrzostw Europy w 1993 roku.

</doc>
<doc id="3775012" url="https://pl.wikipedia.org/wiki?curid=3775012" title="Zatoka Wołchowska">
Zatoka Wołchowska

Zatoka Wołchowska (ros. "Волховская губа") – zatoka jeziora Ładoga w Rosji.
Charakterystyka.
Zatoka znajduje się w południowo-wschodniej części jeziora, posiada kształt płytkiej litery "U" i głębokość do 8 metrów. Zasilają ją dwie rzeki: Wołchow i Siaś. Równolegle do brzegu poprowadzony jest Kanał Nowoładoski (łączący Newę, Wołchow i Świr), a nad nim leżą dwa miasta: Nowa Ładoga i Siaśstroj. 
Gospodarka.
Nad rzeką Wołchow zbudowano w latach 20. XX wieku elektrownię wodną, a nieco później hutę aluminium i fabrykę nawozów fosforowych, co spowodowało zanieczyszczenie zatoki. W latach 80. XX wieku liczba fosforu odprowadzanego w ściekach do zatoki wynosiła 5 ton na dobę (ponad 2000 ton rocznie).
Geologia.
Przez zatokę przechodzi granica pomiędzy podłożem prekambryjskim (część północno-zachodnia) i paleozoicznym.

</doc>
<doc id="3775015" url="https://pl.wikipedia.org/wiki?curid=3775015" title="Reprezentacja Estonii w piłce nożnej plażowej mężczyzn">
Reprezentacja Estonii w piłce nożnej plażowej mężczyzn

Reprezentacja Estonii w piłce nożnej plażowej to oficjalna drużyna reprezentująca Estonię w rozgrywkach piłce nożnej plażowej. Reprezentacja należy do Estońskiego Związku Piłki Nożnej oraz do UEFA.
Skład.
Stan na 28 sierpnia 2016:
 (kapitan)

</doc>
<doc id="3775016" url="https://pl.wikipedia.org/wiki?curid=3775016" title="Lemanea">
Lemanea

Lemanea ("Lemanea" Bory) – rodzaj krasnorostu z rodziny "Lemaneaceae". Rośliny te mają plechy w postaci widocznych gołym okiem nici.
Morfologia.
Pokrój.
Plecha gametofitu nitkowata, o niciach długości od 1-40 cm i szerokości 0,2-2,0 mm. Twarda, przypominająca chrząstkę. Krzaczkowata i przytwierdzona do podłoża. Na niciach co kilka milimetrów znajdują się kolankowate zgrubienia. Plecha stadium szantransji nitkowata i rozgałęziona.
Barwa młodych osobników zielona – od wpadającej w niebieskawą po oliwkową. Z wiekiem staje się rdzawa do czarnej.
Spermatangia (gametangia męskie) wyglądają jak żółtawe plamy, nie tworzą pierścieni. W pobliżu nich kiełkują karposporofity. Są one nieduże, mniej więcej kuliste, złożone z nici i umieszczone wewnątrz plechy tak, ze jedynie cienki włostek wystaje z zewnętrznej warstwy plechy. W centralnej jamie karposporofitów tworzą się duże karpospory.
Anatomia.
Plecha gametofitu zbudowana jest z dwóch warstw komórek – rdzenia i okorowania. Warstwy te mogą do siebie nie przylegać. Okorowanie nie tworzy jednak włókien wokół rdzenia. Komórki tworzą pseudoparenchymę. W wewnętrznej części okorowania obecne duże komórki promieniste rozgałęziające się na kształt litery Y, T lub L i przyczepiające się do zewnętrznej warstwy. Chloroplasty występują po kilka tylko w komórkach położonych w zewnętrznej warstwie. Dyskowate. W komórkach rdzenia brak chloroplastów, obecne natomiast wakuole.
Plecha szantransji jest jednowarstwowa. 
Wśród metabolitów są substancje takie jak florydozyd, trehaloza, sacharoza i mannitol. Karpogonia są bogate w skrobię. 
Ekologia.
Występowanie i siedlisko.
Rodzaj rozpowszechniony głównie w rzekach strefy umiarkowanej i borealnej. Także w górach. Reofilny – osobniki znoszą prąd wody, przyczepiając się do kamieni. Rośliny z tego rodzaju nie asymilują HCO3-, jednak mają mechanizmy ułatwiające pobieranie i transport gazowego . Często w wodach o niskiej trofii. Szantransje niektórych gatunków preferują wody chłodne.
W Polsce w XX wieku odnotowano występowanie następujących gatunków: "L. catenata" (obecnie "Paralemanea catenata"), "L. ciliata", "L. fluviatilis" (w największej liczbie zbiorów), "L. nodosa" (obecnie "Paralemanea catenata"), "L. subtilis", "L. sudetica" i "L. torulosa" (obecnie "Paralemanea torulosa"). 
Interakcje międzygatunkowe.
Plechy lemanei rzadko są pokarmem wodnych bezkręgowców, m.in. larw chruścików z rodzaju "Dibusa", które mogą je wykorzystywać również do budowy domków.
Cykl życiowy.
Lemanea, jak inne krasnorosty, przechodzi przemianę pokoleń. W cyklu występuje jedno pokolenie haploidalnego gametofitu (zwykle opisywane jako właściwy osobnik lemanei) i dwa pokolenia diploidalnych sporofitów – karposporofit i szantransja (pseudoszantransja).
Spermacja są uwalniane przez szczelinę w ścianie komórkowej. Gamety żeńskie – karpogonia – są w zasadzie tożsame z lęgnią. Niewielkie, kuliste karpoposporofity kiełkują wewnątrz plechy gametofitu. Karpospory są uwalniane po zniszczeniu plechy. Kiełkują z nich szantransje. Z szantransji po podziale mejotycznym kiełkują gametofity.
Przez wiele lat dokładny cykl życiowy lemanei i pokrewnych rodzajów nie był znany. Nieporozumienia wynikały między innymi z faktu, że po mejozie u szantransji (lub pseudoszantransji) tylko jedna komórka (mejospora) daje początek nowemu osobnikowi, a pozostałe degenerują, co jest nietypowe u glonów. Ponadto mejospora nie jest uwalniana, lecz kiełkuje na roślinie macierzystej. Dopiero na przełomie lat 60. i 70. XX w. udowodniono, że jądra gametofitów "Batrachospermum" i "Lemanea" zawierają połowę DNA jąder osobników z rzekomego rodzaju "Pesudochantransia".
Systematyka i zmienność.
Rodzaj "Lemanea" na początku XIX w. wyodrębnił Jean-Baptiste Bory de Saint-Vincent. Wcześniej botanicy glony te opisywali jako gatunki z rodzajów "Conferva" (obecnie niewyróżniany) oraz "Chantransia". Bory wyróżnił następujące gatunki "L. incurvata", "L. corallina", "L. fuccina", "L. sertularina", "L. dillenii", "L. batrachospermosa setacea" ("L. batrachosperma α") i "L. batrachospermosa capillina" ("L. batrachosperma β"). Gatunkiem typowym została "Lemanea corallina", ale ponieważ wcześniej Karol Linneusz opisał ją jako "Conferva fluviatilis", to ta nazwa stała się bazonimem, a gatunek typowy przemianowano na "Lemanea fluviatilis". Czasem w publikacjach podawano również pisownię "Lemania".
W dawnych systemach (np. systemie Englera) rodzaj "Lemanea" umieszczany był z rodziną "Lemaneaceae" w rzędzie "Nemalionales". Obecnie natomiast rodzina ta umieszczana jest w rzędzie "Batrachospermales". 
W drugiej połowie XIX wieku Simon Sirodot doszedł do wniosku, że ówcześnie ujmowany rodzaj "Lemanea" można podzielić na dwa rodzaje: "Lemanea" z osiowym okorowaniem w postaci włókien i nowy "Sacheria" – bez takiego okorowania. "Sacheria" była przez kolejnych fykologów uważana za podrodzaj siostrzany wobec podrodzaju "Eulemanea". Ten ostatni został następnie przemianowany na "Paralemanea", gdyż gatunek typowy rodzaju "Lemanea" (wówczas pod nazwą "Lemanea corallina") nie ma osiowego okorowania. Kolejne badania anatomiczne wykazały, że rodzaj "Lemanea" odróżnia się od "Paralemanea" nie tylko wewnętrzną budową rdzenia z włóknistym okorowaniem lub bez niego, ale też położeniem spermatangiów. Do podniesionego w 1992 roku do rangi rodzaju "Paralemanea" przeniesiono zatem takie gatunki, jak dawna "L. annulata", "L. catenata", "L. mexicana" czy "L. nodosa".
Rozwój filogenetyki molekularnej sprawia, że dotychczasowa systematyka oparta głównie na morfologii i anatomii jest podważana. Według tych badań rodzaj "Lemanea" należy do kladu obejmującego m.in. przedstawicieli rodzajów "Batrachospermum", "Nothocladus", "Paralemanea", "Petrohua", "Psilosiphon", "Sirodotia" i "Tuomeya". Wymagałoby to uznania, że rodziny takie jak "Lemaneaceae" powinny być utożsamione z rodziną "Batrachospermaceae", co uczyniłoby rząd "Batrachospermales" monotypowym. 
W zależności od ujęcia systematycznego wyróżnia się w obrębie rodzaju od kilkunastu do kilkudziesięciu gatunków. W systemie serwisu AlgaeBase oprócz wyżej wymienionych jako zweryfikowane latem 2016 r. określono następujące gatunki (pozostałe występujące w publikacjach są albo uznane za synonimy innych lub jeszcze niezweryfikowane):
Zastosowanie.
Lemanea pod nazwą "nungham" ('włosy kamieni') bywa spożywana w Indiach.
Ze względu na wymagania środowiskowe występujący w Polsce przedstawiciele tego rodzaju brani są pod uwagę przy wyznaczaniu Makrofitowego Indeksu Rzecznego, przyjmując wartości W=9 (oznaczającą preferencję wód silnie oligotroficznych) i L=2 (oznaczającą przeciętny zakres tolerancji ekologicznej).

</doc>
<doc id="3775017" url="https://pl.wikipedia.org/wiki?curid=3775017" title="Jamal Murray">
Jamal Murray

Jamal Murray (ur. 23 lutego 1997 w Kitchener) – kanadyjski koszykarz, występujący na pozycjach rozgrywającego oraz rzucającego obrońcy, obecnie zawodnik Denver Nuggets.
W 2014 i 2015 wystąpił w meczu wschodzących gwiazd - Nike Hoop Summit.

</doc>
<doc id="3775028" url="https://pl.wikipedia.org/wiki?curid=3775028" title="Allocyclops orcinus">
Allocyclops orcinus

Allocyclops orcinus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1937 roku przez niemieckiego zoologa Friedricha Kiefera.

</doc>
<doc id="3775029" url="https://pl.wikipedia.org/wiki?curid=3775029" title="Delta 0100">
Delta 0100

Delta 0100 – seria amerykańskich rakiet nośnych z rodziny Delta, a także pierwsza wykorzystująca wprowadzony w 1968 4-cyfrowy system oznakowania danego modelu rakiety. Konstrukcyjnie zbliżona do Delty M, w odróżnieniu od niej mogła startować maksymalnie z dziewięcioma silnikami pomocniczymi "Castor 2". Na 5 startów aż 4 zakończyły się pomyślnie.

</doc>
<doc id="3775033" url="https://pl.wikipedia.org/wiki?curid=3775033" title="Krzysztof brunszwicki (arcybiskup Bremy)">
Krzysztof brunszwicki (arcybiskup Bremy)

Krzysztof (ur. w 1487 r., zm. 22 stycznia 1558 r.) – biskup Verden od 1502 r., arcybiskup Bremy od 1511 r. z dynastii Welfów.
Życiorys.
Krzysztof był najstarszym synem księcia Brunszwiku-Wolfenbüttel Henryka I Starszego oraz Katarzyny, córki księcia zachodniopomorskiego Eryka II. W 1500 r. w zamian za pomoc wojskową Henryka I dla arcybiskupa Bremy Jana Rode ten ostatni zapewnił 13-letniemu wówczas Krzysztofowi stanowisko koadiutora. W 1502 r. Krzysztof został biskupem Verden (faktyczne rządy objął w 1508 r.), a po śmierci Jana Rode w 1511 r. został arcybiskupem Bremy (początkowo zatwierdzony przez papieża tylko jako administrator diecezji).
Jego ekstrawagancki tryb życia, bezkompromisowość w zaspokajaniu swoich zachcianek, chciwość i okrucieństwo doprowadziły do ruiny gospodarczej jego biskupstwa. Prześladowanie protestantów skłóciło go z mieszczanami Bremy i Verden; podczas wojny szmalkaldzkiej Krzysztof dwukrotnie oblegał Bremę.
Następcą Krzysztofa na stanowisku arcybiskupa Bremy został jego najmłodszy brat, Jerzy. 

</doc>
<doc id="3775034" url="https://pl.wikipedia.org/wiki?curid=3775034" title="Ké">
Ké

Ké, właśc. Kevin Grivois (ur. w Nowym Jorku) – amerykański wokalista, kompozytor i autor tekstów.
Życiorys.
Ké swoje dzieciństwo spędził w rezerwacie indiańskiego plemienia Cherokee w Oklahomie, gdzie był samotnie wychowywany przez matkę. W wieku ośmiu lat rozpoczął swoją karierę muzyczną, koncertując razem z chórem chłopięcym. Następnie mieszkał w schronisku dla młodzieży w Londynie. Będąc nastolatkiem, miał okazję poznać Madonnę, Sheryl Crow i Bruce’a Robertsa.
W 1995 roku wydał debiutancki album "I Am". Pierwszym singlem promującym wydawnictwo został utwór „Strange World”. Piosenka znalazła się na radiowych listach przebojów we Włoszech, Kanadzie, Hiszpanii, Portugalii, Szwajcarii, Francji, Grecji i Holandii. Utwór dotarł także do 89. miejsca w zestawieniu singli prowadzonym przez GfK Entertainment w Niemczech. W tym samym roku wokalista wydał również swój minialbum "Ké", zawierający cztery utwory pochodzące z albumu "I Am".
Drugi album Ké zatytułowany "Shiny" ukazał się w 1998, a trzeci – "Better Way of Living" – w 2001 roku.
Dyskografia.
Opracowano na podstawie materiału źródłowego.

</doc>
<doc id="3775035" url="https://pl.wikipedia.org/wiki?curid=3775035" title="Roman Trechciński">
Roman Trechciński

Trechciński Roman (ur. 3 lipca 1882 r. w Warszawie, zm. 19 sierpnia 1944 r. w Warszawie) – polski inżynier, elektrotechnik, profesor Politechniki Warszawskiej, członek Akademii Nauk Technicznych i Towarzystwa Naukowego Warszawskiego.
Życiorys.
W latach 1904-1907 studiował w Petersburskim Instytucie Elektrotechnicznym, i pracował w Wojenno-Topograficznym Zarządzie Sztabu Generalnego w Petersburgu jako kierownik techniczny warsztatów elektrochemicznych. Jednocześnie zajmował stanowisko asystenta w Katedrze Chemii Instytutu Elektrotechnicznego.
Po ukończeniu studiów rozpoczął pracę w Rosyjskim Towarzystwie L.M. Ericsson w Petersburgu, gdzie objął stanowisko głównego inżyniera produkcji. W 1916 r. został mianowany na dyrektora fabryki telefonów w Moskwie.
W 1918 r. powrócił do Warszawy, a rok później objął stanowisko dyrektora fabryki elektrotechnicznej S.A. Stanrej w Warszawie, funkcję tę sprawował do 1924 r.
W 1920 r. rozpoczął pracę w Politechnice Warszawskiej, jako wykładowca techniki prądów słabych na Wydziale Budowy Maszyn i Elektrotechniki. 22 września 1924 r. otrzymał tytuł profesora nadzwyczajnego i równocześnie objął kierownictwo Katedry Prądów Słabych na Wydziale Elektrycznym PW. 1 września 1929 r. uzyskał nominację na profesora zwyczajnego. W latach akad. 1925/26-1927/28 sprawował funkcję dziekana Wydziału Elektrycznego Politechniki Warszawskiej.
Był również konsultantem firmy L.M. Ericsson, a także Państwowych Zakładów Tele- oraz Radiotechnicznych w Warszawie.
W czasie obrony Warszawy w 1939 wraz z inż. S. Ryżko zbudował na terenie Politechniki Warszawskiej stację nadawczą Polskiego Radia, która działała aż do chwili kapitulacji stolicy.
Podczas zajmowania przez okupantów terenu Politechniki 19 sierpnia 1944 r. został rozstrzelany przez Niemców przed swoim domem na ul. Koszykowej 75.
Spoczywa na cmentarzu Powązkowskim (kwatera 72-5-25/26).

</doc>
<doc id="3775038" url="https://pl.wikipedia.org/wiki?curid=3775038" title="Ryan Held">
Ryan Held

Ryan Held (ur. 27 czerwca 1995 w Springfield) – amerykański pływak specjalizujący się w stylu dowolnym, mistrz olimpijski z 2016 roku i mistrz Letniej Uniwersjady 2017, mistrz świata.
Kariera pływacka.
Held podczas kwalifikacji olimpijskich z czasem 48,26 zajął trzecie miejsce na dystansie 100 m stylem dowolnym, co spowodowało, że nie mógł wystartować na igrzyskach olimpijskich w tej konkurencji indywidualnie. Jednakże, wynik, który osiągnął pozwolił mu na udział w sztafecie 4 × 100 m stylem dowolnym. W Rio de Janeiro razem z Caelebem Dresselem, Michaelem Phelpsem i Nathanem Adrianem zdobył złoty medal w konkurencji sztafet kraulowych 4 × 100 m, kiedy wyprzedzili reprezentację Francji o 0,61 s.
W 2017 roku podczas letniej uniwersjady w Tajpej wywalczył dwa złote medale: indywidualnie na 100 metrów stylem dowolnym i w sztafecie 4 × 100 m stylem dowolnym.
Życie prywatne.
Studiował na Uniwersytecie stanowym Karoliny Północnej.

</doc>
<doc id="3775042" url="https://pl.wikipedia.org/wiki?curid=3775042" title="Teofil Iwanowski">
Teofil Iwanowski

 
Teofil Iwanowski (ur. jako "Teofil Reich", także w Argentynie: "Teófilo Iwanowsky", ur. 1827 w Poznaniu, zm. 24 września 1874 w San Luis w Argentynie) – polski powstaniec 1846, generał armii argentyńskiej.
Życiorys.
Ojciec Teofila Iwanowskiego był Niemcem, a matka Polką. Sam Iwanowski deklarował zawsze narodowość polską. W Poznaniu ukończył gimnazjum. W 1846 walczył podczas powstania wielkopolskiego pod dowództwem Ludwika Mierosławskiego.
Zagrożony represjami uciekł do Hamburga i zmienił nazwisko na Iwanowski (po matce). W 1848, nadal zagrożony przez Prusaków, zgłosił się do brazylijskiego legionu cudzoziemskiego, celem wsparcia Montevideo, obleganej przez Argentyńczyków stolicy Urugwaju. W 1850 przyłączył się do argentyńskich federalistów. Pod rozkazami generała Bartolomé Mitre wsławił się w rozstrzygającej bitwie z secesjonistami pod Pavon (1861). Otrzymał wówczas awans na kapitana armii argentyńskiej. Po zwycięstwie tłumił powstania secesjonistów w prowincji Entre Ríos oraz Mendoza. Brał też udział w krwawych wojnach Argentyny z Urugwajem i Paragwajem. 1 maja 1869 został mianowany rzeczywistym pułkownikiem.
W 1873 otrzymał tytuł generała z rąk prezydenta Domingo Faustino Sarmiento, pod którego rozkazami wcześniej walczył (była to pierwsza lista awansów generalskich po zaprzysiężeniu Sarmiento). W tym czasie otrzymał również nominację na dowódcę okręgu wojskowego ciągnącego się przy granicy z Chile. Zginął w trakcie tłumienia jednego z ostatnich buntów secesjonistów w San Luis.
Upamiętnienie.
Jeden ze szczytów w Cordillera de Santa Clara, o wysokości 5.070 m n.p.m. nazwano Generał Teofil Iwanowski. W mieście Merlo stoi pomnik Iwanowskiego w formie popiersia.

</doc>
<doc id="3775043" url="https://pl.wikipedia.org/wiki?curid=3775043" title="Rannajalgpalli Meistriliiga">
Rannajalgpalli Meistriliiga

Rannajalgpalli Meistriliiga (nazwa sponsorska: Optibet Rannajalgpalli Meistriliiga) najwyższa klasa męskich ligowych rozgrywek piłkarskich w Estonii. Zmagania w jej ramach toczą się cyklicznie (co sezon, z wyjątkiem lat 2010–2011).

</doc>
<doc id="3775046" url="https://pl.wikipedia.org/wiki?curid=3775046" title="Carlos Núñez">
Carlos Núñez

Carlos Rodrigo Núñez Techera (ur. 22 czerwca 1992 w Canelones) – urugwajski piłkarz występujący na pozycji napastnika, obecnie zawodnik meksykańskiego Chiapas.
Kariera klubowa.
Núñez pochodzi z miasta Canelones i jest wychowankiem tamtejszej amatorskiej ekipy o nazwie Liverpool CDS. Jako szesnastolatek przeniósł się do klubu Liverpool FC ze stołecznego Montevideo, do którego seniorskiej drużyny został włączony kilka miesięcy później przez szkoleniowca Eduardo Favaro. W urugwajskiej Primera División zadebiutował 14 lutego 2010 w przegranym 0:2 spotkaniu z Nacionalem, zaś premierowego gola w najwyższej klasie rozgrywkowej strzelił 27 lutego 2011 w wygranej 3:0 konfrontacji z Tacuarembó. Niedługo potem został jednym z podstawowych graczy Liverpoolu, w 2012 roku docierając z nim do 1/8 finału drugich co do ważności rozgrywek Ameryki Południowej – Copa Sudamericana, sam zostając jednym z króli strzelców tamtego turnieju (z pięcioma golami na koncie). Ogółem w Liverpoolu grał trzy lata, nie odnosząc jednak większych osiągnięć zespołowych.
Wiosną 2013 Núñez przeniósł się do krajowego giganta – stołecznego CA Peñarol, który za sumę miliona dolarów wykupił 25% jego karty zawodniczej. Tam już w pierwszym sezonie – 2012/2013 – zdobył z drużyną prowadzoną przez Jorge da Silvę tytuł mistrza Urugwaju. Przez cały, dwuletni pobyt w Peñarolu był jednak regularnie trapiony kontuzjami, które skutecznie uniemożliwiły mu podjęcie walki o miejsca w wyjściowym składzie. W lutym 2015 udał się na wypożyczenie do ówczesnego mistrza Argentyny – zespołu Racing Club de Avellaneda (kwota transferu wyniosła 480 tysięcy dolarów, z opcją pierwokupu za cztery miliony), w którego barwach 22 lutego 2015 w zremisowanym 0:0 meczu z Olimpo, zadebiutował w argentyńskiej Primera División. Pierwszą bramkę zdobył natomiast 13 marca tego samego roku w wygranym 4:1 pojedynku z Colónem. Mimo udanego początku, już miesiąc później zerwał więzadła krzyżowe w kolanie, co poskutkowało siedmiomiesięczną przerwą w grze. Po rekonwalescencji nie potrafił już powrócić w Racingu do formy prezentowanej poprzednio.
W sierpniu 2016 Núñez – również na zasadzie wypożyczenia – zasilił meksykańską ekipę Chiapas FC z siedzibą w Tuxtla Gutiérrez. W tamtejszej Liga MX zadebiutował 28 sierpnia 2016 w przegranym 0:3 spotkaniu z Pueblą.

</doc>
<doc id="3775049" url="https://pl.wikipedia.org/wiki?curid=3775049" title="Stanisław Odrowąż-Wysocki">
Stanisław Odrowąż-Wysocki

Stanisław Odrowąż Wysocki (ur. 11 maja 1876 w Warszawie, zm. 31 grudnia 1931 w Warszawie) – polski inżynier, specjalista z zakresu elektrotechniki, profesor zwyczajny Politechniki Warszawskiej.
Życiorys.
Pochodził z rodziny o głębokich tradycjach patriotycznych. Został wydalony ze szkoły za udział w obchodach rocznicy uchwalenia Konstytucji 3 Maja. Naukę kontynuował w Darmstadcie, gdzie zdał maturę, a następnie ukończył studia z dyplomem inżyniera elektryka. Po studiach wrócił do Warszawy, gdzie pracował w zawodzie, m.in. jako zastępca kierownika (a od 1920 kierownik) elektrowni tramwajowej.
Zarówno w czasie pobytu w Darmstadcie, jak i po powrocie do kraju angażował się w działalność polityczną - najpierw w szeregach Związku Zagranicznego Socjalistów Polskich, a potem PPS (później PPS – Frakcji Rewolucyjnej). Za swoją działalność był więziony w cytadeli.
Od 1918 roku związał się z Politechniką Warszawską, gdzie prowadził wykłady z urządzeń elektrycznych na Wydziale Budowy Maszyn i Elektrotechniki. W 1919 został profesorem zwyczajnym i objął Katedrę Urządzeń Elektrycznych. W kolejnych latach wykładał elektroenergetykę, instalacje elektrycznych, przyrządy rozdzielcze i zabezpieczające oraz oświetlenie elektryczne.
Stanisław Odrowąż-Wysocki był inicjatorem i współautorem prac z zakresu norm, przepisów i słownictwa elektrycznego, a także redaktorem Przeglądu Technicznego i Przeglądu Elektrotechnicznego. Opiekował się Kołem Elektryków Studentów Politechniki Warszawskiej, był organizatorem wycieczek naukowych, a także członkiem licznych komisji i rzeczoznawcą, powoływanym przez władze i instytucje państwowe.
Zmarł 31 grudnia 1931 w Warszawie, został pochowany został na cmentarzu Powązkowskim w Warszawie (kwatera 43-4-21).

</doc>
<doc id="3775051" url="https://pl.wikipedia.org/wiki?curid=3775051" title="Kataster Karoliński">
Kataster Karoliński

Kataster Karoliński – kataster podatkowy sporządzony na zarządzenie cesarza Karola VI (1685-1740) celem zastąpienia nim starego katastru podatkowego z roku 1527. 
Geneza.
W 1705 roku podjęto próbę reformy przestarzałego systemu podatkowego na Śląsku i zastąpienie podatku od nieruchomości akcyzami (podatek pośredni nakładany na niektóre wyroby konsumpcyjne). Gdy to się w 1721 r. nie powiodło, zdecydowano się w Wiedniu na sporządzenie dokładnego spisu sytuacji i warunków do wprowadzenia nowego systemu podatkowego na Śląsku.
Zawartość rejestru.
Komisje rektyfikacyjne założyły w pojedynczych śląskich księstwach nowe rejestry i tabele podatkowe. Dodatkowo dokonywały rewizji gospodarstw i ich zasobności. Tomy Katastru Karolińskiego zawierają tym samym spis poddanych z informacjami dotyczącymi ich sytuacji gospodarczej oraz protokoły rewizyjne dotyczące posiadanych nieruchomości, tabele podatkowe i spis podatników.
Tomy Katastru Karolińskiego, które przetrwały II wojnę światową, są przechowywane głównie w Archiwum Państwowym we Wrocławiu pod nazwą „499. Carolinischer Kataster / Kataster Karoliński 1722-1726“. Zasoby katastru liczą łącznie 194 akty podzielone w następujący sposób:
Do tej pory zostały opublikowane jedynie tomy 29 i 30 (okrąg Głogówek na Górnym Śląsku) przez Komisję Historyczną Powiatu Prudnickiego.

</doc>
<doc id="3775052" url="https://pl.wikipedia.org/wiki?curid=3775052" title="Kosobudy (Żuków)">
Kosobudy (Żuków)

Kosobudy – część wsi Żuków w Polsce, położona w województwie podkarpackim, w powiecie lubaczowskim, w gminie Cieszanów.
W latach 1975–1998 Kosobudy administracyjnie należały do województwa przemyskiego.
Do 1 stycznia 1923 Kosobudy należały do powiatu cieszanowskiego.

</doc>
<doc id="3775063" url="https://pl.wikipedia.org/wiki?curid=3775063" title="Agnotologia">
Agnotologia

Agnotologia – badania kulturalnie uwarunkowanej niewiedzy lub wątpliwości, w szczególności publikowania niedokładnych lub wprowadzających w błąd danych naukowych. Neologizm został utworzony przez Roberta N. Proctora, profesora historii nauki i techniki na Uniwersytecie Stanforda.
Nazwa „agnotologia” pochodzi z greckich słów , "agnōsis" oraz , "-logia". W ogólności termin nawiązuje do stającej się coraz powszechniejszą sytuacji, gdzie uzyskanie przez kogoś więcej wiedzy na temat jakiegoś zagadnienia skutkuje zwiększeniem wątpliwości i niepewności w stosunku do sytuacji sprzed jej poznania.
Niektórymi z przyczyn ignorancji wywołanej czynnikami kulturowymi są: niedbałość mediów, tajemnice i cenzura przemysłowa lub państwowa, niszczenie dokumentów oraz mnóstwo form selekcji polityczno-kulturowej, zaniedbań czy lekceważenia.
Podstawowym przykładem rozmyślnego promowania ignorancji podawanym przez Proctora są kampanie reklamowe przemysłu tytoniowego, których celem jest generowanie wątpliwości na temat nowotworów i innych konsekwencji zdrowotnych używania tytoniu. Pod płaszczykiem nauki przemysł przeprowadzał badania różnych aspektów poza ryzykiem związanym z paleniem papierosów w celu wzbudzania wątpliwości.
Agnotologia skupia się na badaniu dlaczego i w jaki sposób różne formy wiedzy nie stają się powszechnie znane, są ignorowane lub odkładane na bok. Przykładem jest tektonika płyt, której odkrycie i naukowy konsensus potwierdzający hipotezę były opóźnione w czasie przez utajnienie przez wojsko niektórych znanych danych w związku z rozwojem broni podwodnej.

</doc>
<doc id="3775066" url="https://pl.wikipedia.org/wiki?curid=3775066" title="Benedetto Cairoli">
Benedetto Cairoli

Benedetto Cairoli (ur. 28 stycznia 1825 w Pawii, zm. 8 sierpnia 1889 w Capodimonte k. Neapolu) – włoski polityk, trzykrotny premier (1878, 1879 i 1880-1881), dwukrotny minister spraw zagranicznych (1879 i 1880-1881).
Życiorys.
W młodości związał się z ruchem neogwelfów, należał do organizacji Młode Włochy, 1848 walczył ochotniczo w wojnie z Austrią. Działał w ruchu risorgimento, po zamieszkach w Mediolanie 1853 udał się do Szwajcarii, a 1854 wyemigrował do Piemontu, gdzie poznał Garibaldiego. W 1860 brał udział w wyprawie tysiąca na Sycylię, 1861 został deputowanym do włoskiego parlamentu jako jeden z głównych przedstawicieli umiarkowanej lewicy - był związany z Garibaldim, a jednocześnie deklarował lojalność wobec dynastii sabaudzkiej. W 1866 ochotniczo walczył w wojnie prusko-austriackiej, 1878 pełnił urząd premiera, następnie w 1879 i 1880-1881 jednocześnie premiera i ministra spraw zagranicznych. Podjął decyzję o niemieszaniu się Włoch do polityki kolonialnej mocarstw europejskich w Afryce, co wraz z brakiem reakcji na akcję zbrojną Francji w Tunisie spowodowało upadek jego rządu.
W walce o niepodległość Włoch walczyli i zginęli jego czterej bracia: Ernesto, Luigi, Enrico i Giovanni.

</doc>
<doc id="3775069" url="https://pl.wikipedia.org/wiki?curid=3775069" title="Płomiennik czerwonogłowy">
Płomiennik czerwonogłowy

Płomiennik czerwonogłowy ("Spermophaga ruficapilla") – gatunek małego ptaka z rodziny astryldowatych (Estrildidae). Występuje w środkowej i zachodniej Afryce. Nie jest zagrożony wyginięciem.
Taksonomia.
Po raz pierwszy gatunek opisał George Ernest Shelley w 1888 na łamach "Proceedings of the Zoological Society of London". Holotyp, samica, pochodził z lokalizacji o nazwie Bellima w Demokratycznej Republice Konga; został odłowiony 15 czerwca 1883. Autor nadał nowemu gatunkowi nazwę "Spermospiza ruficapilla". Obecnie (2020) Międzynarodowy Komitet Ornitologiczny umieszcza płomiennika czerwonogłowego w rodzaju "Spermophaga". Możliwe, że "S. ruficapilla" tworzy nadgatunek z płomiennikiem czarnogłowym ("S. haematina"); niektórzy autorzy uznają te dwa taksony za jeden gatunek. IOC wyróżnia dwa podgatunki: "Spermophaga ruficapilla ruficapilla" i "Spermophaga ruficapilla cana". Drugi podgatunek opisany został przez Herberta Friedmanna na łamach "Proceedings of the New England Zoölogical Club" w 1927. Holotyp został odłowiony 26 listopada 1926 w Amani w paśmie Usambara (Tanzania).
Podgatunki i zasięg występowania.
IOC wyróżnia następujące podgatunki:
Morfologia.
Długość ciała wynosi około 15 cm; masa ciała 21,3–26 g (dla podgatunku nominatywnego). Wymiary szczegółowe dla nieokreślonej liczby ptaków nieznanego podgatunku: długość skrzydła 66–76 mm u samca, 68–75 mm u samicy; długość ogona samca 53,5–59 mm, samicy 48,5–57,5 mm; długość dzioba: 16–19,5 mm. 
U samca cała głowa aż po kark i tył szyi, boki szyi aż po brodę, gardło, pierś i boki ciała (w górnej części) są jaskrawe i szkarłatne, niekiedy połyskujące. Pokrywy nadogonowe są ciemnoczerwone, ciemniejsze od głowy i piersi. Reszta ciała ma barwę czarną. Samica upierzeniem przypomina samca, wyróżnia się mniejszą intensywnością i domieszką pomarańczu w czerwonych piórach na głowie i spodzie ciała. Dziób płomiennika czerwonogłowego jest duży, wysoki u nasady, niemal trójkątny (jednak górna krawędź dzioba jest wygięta). Ma barwę metalicznoniebieską lub srebrzyścieniebieską z czerwoną lub czerwonoróżową końcówką i krawędziami. Nogi i stopy ciemnobrązowe lub oliwkowobrązowe.
Ptaki podgatunku "S. r. cana" przypominają osobniki podgatunku nominatywnego, jednak są znacznie jaśniejsze, a obszary u reprezentantów "S. r. ruficapilla" czarne u przedstawicieli "S. r. cana" są łupkowoszare. Ponadto ich dzioby mają barwę fioletową z czerwonymi końcówkami i krawędziami. Wymiary dla dwóch osobników, odpowiednio samca i samicy: długość skrzydła 66,5 i 66 mm, długość ogona: 58 i 55 mm, długość dzioba: 15,5 i 14 mm.
Ekologia i zachowanie.
Środowiskiem życia płomienników czerwonogłowych są obrzeża lasów i przecinki, zwykle na terenie lasów wtórnych, oraz zarośla (do 2400 m n.p.m.), również na obszarach podmokłych (ale nie na bagnach). Astryldy te są skryte i płochliwe. Często widywane są w parach lub niewielkich grupach, przeważnie liczących do 5 osobników. Podczas lotu poruszają się w linii prostej, powolnie. Żerują nisko w podszycie lub na ziemi, żywią się nasionami traw z domieszką owadów, w tym termitów.
Lęgi.
Okres lęgowy w Angoli trwa od lutego do maja, w Demokratycznej Republice Konga w paśmie Itombwe od października do marca. Gniazdo ma kształt kopulasty, zbudowane jest z mchów i liści, a wyściełane delikatnymi trawami; niekiedy przykrywają je wiszące liście paproci. W zniesieniu znajdują się 3 albo 4 jaja o białej skorupce.
Status.
IUCN uznaje płomiennika czerwonogłowego za gatunek najmniejszej troski (LC, "Least Concern") nieprzerwanie od 1988 (stan w 2020). BirdLife International uznaje trend populacji za stabilny ze względu na brak widocznych zagrożeń.

</doc>
<doc id="3775074" url="https://pl.wikipedia.org/wiki?curid=3775074" title="Ján Čajak">
Ján Čajak

Ján Čajak (ur. 19 grudnia 1863 w Liptowskim Janie, zm. 29 maja 1944 w Petrovcu w Jugosławii) – słowacki prozaik i publicysta.
Organizował ruch kulturalno-polityczny wśród słowackiej mniejszości w Jugosławii, przewodniczył sekcji literackiej tamtejszej Macierzy Słowackiej. Napisał obszerną powieść społeczną "Rodina Rovesných" (1909) oraz wiele szkiców, opowiadań i nowel inspirowanych zarówno wspomnieniami rodzinnych stron (m.in. "Pred oltárom" 1903, "Z povinnosti" 1905, "Strýc Miško" 1910, "Jožkova svadba" 1913), jak i sytuacją Słowaków na obczyźnie (m.in. "Únos" 1907, "Vohl'ady" 1908, "Ecce homo" 1913, "Cholera" 1914). Dzieła te zapewniły mu wiodącą pozycję w środowisku słowackich pisarzy tworzących w Jugosławii.

</doc>
<doc id="3775109" url="https://pl.wikipedia.org/wiki?curid=3775109" title="Koba Guliaszwili">
Koba Guliaszwili

Koba Guliaszwili (ros. Коба Гулиашвили; gruz. კობა გულიაშვილი; ur. 13 kwietnia 1968) – radziecki, a od 1994 gruziński zapaśnik walczący w stylu klasycznym. Dwukrotny olimpijczyk. Czwarty w Atlancie 1996 i czternasty w Sydney 2000. Walczył w kategorii 58–62 kg.
Szósty na mistrzostwach świata w 1994 i na mistrzostwach Europy w 1996 roku.

</doc>
<doc id="3775111" url="https://pl.wikipedia.org/wiki?curid=3775111" title="Damą być">
Damą być

Damą być (ang. "Ladette to Lady") – brytyjski program rozrywkowy typu reality show nadawany w latach 2005–2010.
W latach 2016–2021 w Polsce emitowana była lokalna wersja programu – "Projekt Lady".
Zasady programu.
W programie bierze udział osiem (w pierwszej edycji: dziesięć) dziewczyn w wieku 18–29 lat, które reprezentują imprezowy styl życia. Uczestniczki trafiają do Eggleston Hall (w piątej edycji: do Hereford Hall), gdzie pod okiem ekspertów oraz mentorek uczone są dobrych manier. Od pierwszego odcinka z programu eliminowana jest co najmniej jedna uczestniczka, która najgorzej rokuje na zmianę oraz najsłabiej radzi sobie z zadaniami. Do finału trafiają trzy (w pierwszej edycji: cztery) uczestniczki, spośród których wybierana jest zwyciężczyni.

</doc>
<doc id="3775115" url="https://pl.wikipedia.org/wiki?curid=3775115" title="Tariel Melelaszwili">
Tariel Melelaszwili

Tariel Melelaszwili (gruz. ტარიელ მელელაშვილი; ur. 28 marca 1976) – gruziński zapaśnik walczący w stylu klasycznym. Dwukrotny olimpijczyk. Ósmy w Sydney 2000 i dwudziesty w Atlancie 1996. Walczył w kategorii 68–76 kg.
Czwarty na mistrzostwach świata w 1999 i na mistrzostwach Europy w 1999. Mistrz Europy juniorów w 1993 i wicemistrz świata w 1994 roku.

</doc>
<doc id="3775125" url="https://pl.wikipedia.org/wiki?curid=3775125" title="Hortense Calisher">
Hortense Calisher

Hortense Calisher (ur. 20 grudnia 1911 w Nowym Jorku, zm. 13 stycznia 2009 tamże) – amerykańska pisarka.
Była córką Amerykanina z Południa i imigrantki z Niemiec. W 1932 ukończyła Barnard College, później pracowała jako wykładowczyni literatury angielskiej i amerykańskiej na wyższych uczelniach, uzyskała rangę adiunkta, 1951 wydała zbiór opowiadań "In the Absence of Angels", a 1975 zbiór "The Collected Stories of Hortense Calisher". Jednym z najbardziej cenionych jej utworów jest "Na krańcach magii" (1964, wyd. pol. utworu tytułowego 1968), ponadto szczególne uznanie krytyki zyskała jej odważna powieść "interwencyjna" "False Entry" (1961) o człowieku, który złożył rozstrzygające o wyroku zeznania w procesie związanym z prześladowaniami na tle rasistowskim w Alabamie. Jest również autorką powieści "Textures of Life" (1963) i dzienników z lat 60. "Herself" (1972).

</doc>
<doc id="3775137" url="https://pl.wikipedia.org/wiki?curid=3775137" title="Edward Calvert">
Edward Calvert

Edward Calvert (ur. 20 września 1799 w Appledore, zm. 14 lipca 1883 w Londynie) – angielski malarz i grafik.
Początkowo kształcił się w Plymouth, później studiował w Royal Academy w Londynie. W 1844 podróżował do Grecji, co zapoczątkowało jego uwielbienie dla antycznego pejzażu. Był zafascynowany sztuką W. Blake'a, w związku z czym założył grupę malarzy Shereham (Ancients) skupiającą artystów o różnych poglądach, jednak o podobnej, panteistycznej postawie wobec natury, którzy tworzyli wspólnotę podobną do niemieckich Nazareńczyków i paryskich Les Primitifs. W latach 1825-1836 wystawiał w Royal Academy swoje prace ("Nimfy", "Pasterka", "Poranek", "Ewa"), którymi zdobył uznanie dzięki idyllicznym pejzażom utrzymywanymi w klasycystycznej konwencji. Jest również autorem dzieł niewielkiego formatu, rycin z pejzażami, cykli miedziorytów, drzeworytów i litografii, które odbijał sam.

</doc>
<doc id="3775146" url="https://pl.wikipedia.org/wiki?curid=3775146" title="Eberhard Gothein">
Eberhard Gothein

Eberhard Gothein (ur. 29 października 1853 w Środzie Śląskiej, zm. 13 listopada 1923 w Berlinie) – niemiecki historyk i ekonomista.
W 1885 został profesorem ekonomii w Karlsruhe, w 1890 w Bonn, a w 1904 uniwersytetu w Heidelbergu. Prowadził badania historyczno-ekonomiczne i nad historią kultury. Jego ważniejsze publikacje to "Politische und religiöse Volksbewegungen vor der Reformation" (1871), "Die Aufgaben der Kulturgeschichte" (1889), "Schriften zur Kulturgesichte der Renaissance, Reformation und Gegenreformation" (t. 1-2 1924).

</doc>
<doc id="3775148" url="https://pl.wikipedia.org/wiki?curid=3775148" title="Problem Hadwigera-Nelsona">
Problem Hadwigera-Nelsona

Problem Hadwigera-Nelsona – nierozwiązany problem matematyczny sformułowany przez Hadwigera i Nelsona. Jeden z najbardziej znanych problemów związanych z kolorowaniem płaszczyzny, obok problemu czterech kolorów.
Problemem tym jest wyznaczenie najmniejszej liczby kolorów potrzebnej do pokolorowania płaszczyzny tak, by dowolne dwa punkty, których odległość od siebie jest równa 1, nie miały tego samego koloru. 
Nie jest znane rozwiązanie problemu, lecz wiadomo, iż rozwiązania należy szukać spośród liczb: 5, 6 lub 7 kolorów. Liczba 4 została wykluczona w pracy opublikowanej 8 kwietnia 2018 roku przez Aubreya de Greya.

</doc>
<doc id="3775157" url="https://pl.wikipedia.org/wiki?curid=3775157" title="Manuel González Prada">
Manuel González Prada

Manuel González Prada, właśc. Jose Manuel de los Reyes González de Prada y Ulloa (ur. 5 stycznia 1848 w Limie, zm. 22 lipca 1918 tamże) – peruwiański eseista, poeta, polityk i działacz anarchistyczny. Jest znany jako krytyk społeczny, który pomógł rozwinąć peruwiańską myśl intelektualną na początku XX wieku, a także styl akademicki znany jako modernismo.
Życiorys.
W 1891 założył małą inteligencką partię Unión Nacional skupiającą liberalną lewicę i anarchistów (sam skłaniał się ku poglądom anarchistycznym). Jako świetny polemista i pamflecista występował przeciwko korupcji, władzy Kościoła katolickiego, niesprawiedliwości społecznej, wpływom Hiszpanii i USA oraz krytykował polityczną i intelektualną stagnację. W swoich pismach domagał się poprawy sytuacji Indian i ich integracji z resztą Peruwiańczyków, był prekursorem indygenizmu w Peru. W 1886 założył Limeńskie Koło Literackie, na czele którego działał na rzecz rozwoju narodowej literatury Peru. Tomy jego esejów politycznych (wydany w 1894 na wygnaniu w Paryżu "Páginas Libres" i "Horas de lucha" (1908) wywarły wpływ na poglądy Haya de la Torre i Mariátegui. Jego poezja była tworzona pod wpływem dzieł Goethego i Schillera i współczesnych mu prądów literackich (impresjonizmu i modernizmu), m.in. "Minúsculas" (1901) i "Exóticas" (1911).

</doc>
<doc id="3775160" url="https://pl.wikipedia.org/wiki?curid=3775160" title="Pedro Marques">
Pedro Marques

Pedro Manuel Dias de Jesus Marques (ur. 1 sierpnia 1976 w Lizbonie) – portugalski polityk i ekonomista, poseł do Zgromadzenia Republiki, od 2015 do 2019 minister planowania i infrastruktury, deputowany do Parlamentu Europejskiego IX kadencji.
Życiorys.
Ukończył w 1997 studia ekonomiczne, w 2001 uzyskał magisterium, pracował początkowo w branży doradczej. Zaangażował się w działalność polityczną w ramach Partii Socjalistycznej. W latach 2001–2002 był doradcą ministra pracy i zabezpieczenia społecznego, a także sekretarza stanu w tym resorcie. Następnie do 2005 wchodził w skład zarządu miasta w Montijo, odpowiadając za sprawy zdrowia, mieszkalnictwa socjalnego, młodzieży i rozwoju gospodarczego. W latach 2005–2011 w rządach José Sócratesa zajmował stanowisko sekretarza stanu do spraw zabezpieczenia społecznego. W 2009 i 2011 wybierany na posła do Zgromadzenia Republiki XI i XII kadencji, był wiceprzewodniczącym frakcji socjalistycznej (2011–2014). Od 2014 wchodził w skład zarządu przedsiębiorstwa konsultingowego Capgemini Portugal.
W listopadzie 2015 objął urząd ministra ds. planowania i infrastruktury w rządzie Antónia Costy. W lutym 2019 został ogłoszony liderem listy wyborczej socjalistów w zaplanowanych na maj wyborach europejskich; w tym samym miesiącu zakończył pełnienie funkcji rządowej. W maju 2019 uzyskał mandat eurodeputowanego IX kadencji.

</doc>
<doc id="3775164" url="https://pl.wikipedia.org/wiki?curid=3775164" title="Receptor 5-HT1D">
Receptor 5-HT1D

Receptor 5-HT1D, receptor serotoninowy 1D – białko transbłonowe kodowane u człowieka genem "HTR1D" w locus 1p36.3-p34.3, należące do rodziny receptorów serotoninowych.
Funkcja.
Gen "HTR1D" koduje wielokrotnie przechodzące przez błonę komórkową białko transbłonowe pełniące funkcję receptora dla serotoniny (5-hydroksytryptaminy) sprzężonego z białkiem G, którego pobudzenie obniża komórkowy poziom cAMP dzięki białkom Gi i Go.

</doc>
<doc id="3775165" url="https://pl.wikipedia.org/wiki?curid=3775165" title="Adalberto Campos Fernandes">
Adalberto Campos Fernandes

Adalberto Campos Fernandes (ur. 25 września 1958 w Lizbonie) – portugalski lekarz, menedżer służby zdrowia i nauczyciel akademicki, od 2015 do 2018 minister zdrowia.
Życiorys.
Ukończył medycynę na Uniwersytecie Lizbońskim. Uzyskał magisterium z zakresu zdrowia publicznego i zarządzania w służbie zdrowia na Universidade Nova de Lisboa, a także doktorat na Uniwersytecie Lizbońskim. Jako nauczyciel akademicki związany z Universidade Nova de Lisboa, gdzie został profesorem w uczelnianej szkole zdrowia publicznego. Pełnił kierownicze funkcje w szpitalach w Lizbonie i Cascais.
W listopadzie 2015 objął urząd ministra zdrowia w rządzie Antónia Costy. Stanowisko to zajmował do października 2018.

</doc>
<doc id="3775167" url="https://pl.wikipedia.org/wiki?curid=3775167" title="Derley">
Derley



</doc>
<doc id="3775168" url="https://pl.wikipedia.org/wiki?curid=3775168" title="Cesar Essayan">
Cesar Essayan

Cesar Essayan OFM Conv. (ur. 27 maja 1962 w Sydonie) – libański duchowny katolicki, wikariusz apostolski Bejrutu od 2016.
Życiorys.
Prezbiterat.
Święcenia kapłańskie otrzymał 17 kwietnia 1993 w zgromadzeniu franciszkanów konwentualnych. Pracował głównie jako gwardia i ekonom klasztorów libańskiej prowincji. W latach 2010–2016 był jej przełożonym.
Episkopat.
2 sierpnia 2016 papież Franciszek mianował go wikariuszem apostolskim Bejrutu z tytularną stolicą "Mareotes". Sakry udzielił mu 8 października 2016 prefekt Kongregacji ds. Kościołów Wschodnich - kardynał Leonardo Sandri.

</doc>
<doc id="3775169" url="https://pl.wikipedia.org/wiki?curid=3775169" title="Delta 2000">
Delta 2000

Delta 2000 – seria amerykańskich rakiet nośnych Delta, oblatanych w latach 1974-1981. Konstrukcyjnie bazowała na serii "Delta 1000". Nowością w stosunku do poprzedniej konstrukcji były człony "Thor ELT" wyposażone w silnik RS-27 (wywodzący się od silnika H-1 używanego w rakietach Saturn IB) oraz "Delta-P" (napędzane silnikiem TRW TR-201, konstrukcyjnie bazującym na silniku członu zniżającego lądownika LM z misji programu Apollo), co pozwoliło na zwiększenie siły nośnej.

</doc>
<doc id="3775170" url="https://pl.wikipedia.org/wiki?curid=3775170" title="Manuel Heitor">
Manuel Heitor

Manuel Frederico Tojal de Valsassina Heitor (ur. 21 września 1958 w Lizbonie) – portugalski inżynier i nauczyciel akademicki, profesor, w latach 2015–2022 minister nauki, technologii i szkolnictwa wyższego.
Życiorys.
Absolwent szkoły inżynierskiej Instituto Superior Técnico (IST) wchodzącej w skład Uniwersytetu Technicznego w Lizbonie. Doktoryzował się w 1985 w Imperial College London w zakresie inżynierii mechanicznej, a rok później ukończył studia podyplomowe na University of California, San Diego. Zawodowo związany z ITS, gdzie doszedł do stanowiska profesora, a także dyrektora centrum innowacji, technologii i rozwoju. W latach 1993–1998 był zastępcą dyrektora Instituto Superior Técnico. Prowadził badania i wykłady również na uczelniach amerykańskich (w tym na Uniwersytecie Harvarda).
W latach 2005–2011 zajmował stanowisko sekretarza stanu w ministerstwie nauki, technologii i szkolnictwa wyższego w gabinetach, którymi kierował José Sócrates. W listopadzie 2015 stanął na czele tego resortu w rządzie Antónia Costy. Utrzymał tę funkcję w utworzonym w październiku 2019 drugim gabinecie dotychczasowego premiera. Zakończył urzędowanie w marcu 2022.

</doc>
<doc id="3775171" url="https://pl.wikipedia.org/wiki?curid=3775171" title="Puchar Pięciu Narodów 1926">
Puchar Pięciu Narodów 1926

Puchar Pięciu Narodów 1926 – dwunasta edycja Pucharu Pięciu Narodów, corocznego turnieju w rugby union rozgrywanego pomiędzy pięcioma najlepszymi zespołami narodowymi półkuli północnej, która odbyła się pomiędzy 2 stycznia a 5 kwietnia 1926 roku. Wliczając turnieje w poprzedniej formie, od czasów Home Nations Championship, była to trzydziesta dziewiąta edycja tych zawodów. W turnieju zwyciężyły wspólnie Szkocja i Irlandia.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="3775176" url="https://pl.wikipedia.org/wiki?curid=3775176" title="Podukład wektorów">
Podukład wektorów



</doc>
<doc id="3775177" url="https://pl.wikipedia.org/wiki?curid=3775177" title="Podukład układu elementów">
Podukład układu elementów



</doc>
<doc id="3775180" url="https://pl.wikipedia.org/wiki?curid=3775180" title="Lekkoatletyka na Igrzyskach Wspólnoty Narodów 2014 – skok w dal kobiet">
Lekkoatletyka na Igrzyskach Wspólnoty Narodów 2014 – skok w dal kobiet

Skok w dal kobiet – jedna z konkurencji lekkoatletycznych rozgrywanych podczas XX Igrzysk Wspólnoty Narodów w Glasgow. Zawody rozegrane zostały na stadionie Hampden Park. Skoki eliminacyjne 30 lipca, zaś finałowe – 31 lipca. Mistrzem w tej konkurencji została Nigeryjka Ese Brume.
Rekordy.
Eliminacje.
Zawodniczki rywalizowały w dwóch grupach: A i B.

</doc>
<doc id="3775186" url="https://pl.wikipedia.org/wiki?curid=3775186" title="Constança Urbano de Sousa">
Constança Urbano de Sousa

Maria Constança Dias Urbano de Sousa (ur. 1 kwietnia 1967 w Coimbrze) – portugalska polityk, prawniczka i nauczyciel akademicki, parlamentarzystka, od 2015 do 2017 minister administracji i spraw wewnętrznych.
Życiorys.
Ukończyła prawo na Uniwersytecie w Coimbrze. Odbyła studia podyplomowe na Uniwersytecie Kraju Saary, gdzie także doktoryzowała się w 1994. Jako nauczyciel akademicki związana z Universidade Autónoma de Lisboa, od 1998 na stanowisku profesorskim, w 2012 objęła stanowisko dziekana wydziału prawa tej uczelni. Została również profesorem w akademii policyjnej ISCPSI oraz na Université Libre de Bruxelles. Wykładała także m.in. na Universidade Nova de Lisboa. Specjalizuje się w prawie europejskim, prawie azylowym i imigracyjnym oraz bezpieczeństwie wewnętrznym.
Udzielała się jako ekspert Komisji Europejskiej i Komitetu Regionów. Był doradcą ministra administracji i spraw wewnętrznych (2000–2002, 2005–2006). W 2012 została doradcą prawnym fundacji Fundação Calouste Gulbenkian, w 2014 uzyskała uprawnienia adwokata.
W listopadzie 2015 objęła urząd ministra administracji i spraw wewnętrznych w gabinecie Antónia Costy. Odeszła z tego stanowiska w październiku 2017 po krytyce działań rządu w związku z trawiącą Portugalię falą pożarów. W tym samym roku przystąpiła do wykonywania mandatu deputowanej do Zgromadzenia Republiki XIII kadencji; w 2019 z powodzeniem ubiegała się o reelekcję.

</doc>
<doc id="3775190" url="https://pl.wikipedia.org/wiki?curid=3775190" title="Casae Nigrae">
Casae Nigrae

Casae Nigrae (łac. "Diocesis Casanigrensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne, które obejmuje Wojciech Skibicki, biskup pomocniczy elbląski.

</doc>
<doc id="3775191" url="https://pl.wikipedia.org/wiki?curid=3775191" title="Kamienista Szczelina">
Kamienista Szczelina

Kamienista Szczelina – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w południowym stoku kotła Zadnie Kamienne, w Lodowej Baszcie, poniżej Jaskini Zawaliskowej w Szerokiem, w pobliżu Jaskini Lodowej w Ciemniaku, na wysokościach 1817 i 1820 metrów n.p.m. Długość jaskini wynosi 10 metrów, a jej deniwelacja 3 metry.
Opis jaskini.
Jaskinię stanowi korytarz zaczynający się w niewielkim dolnym otworze, który po paru metrach staje się ciasny, idzie do góry do 1,5-metrowego progu, a następnie doprowadza do górnego otworu.
Przyroda.
W jaskini brak jest nacieków. Ściany są suche. Flora i fauna nie była badana.
Historia odkryć.
Brak jest danych o odkrywcach jaskini. Jej pierwszy plan i opis R. M. Kardaś przy współpracy A. Gruzy i H. Hercman w 1979 roku.

</doc>
<doc id="3775193" url="https://pl.wikipedia.org/wiki?curid=3775193" title="José Vieira da Silva">
José Vieira da Silva

José António da Fonseca Vieira da Silva (ur. 14 lutego 1953 w Marinha Grande) – portugalski polityk, ekonomista i nauczyciel akademicki, poseł do Zgromadzenia Republiki, sekretarz stanu i minister w różnych resortach.
Życiorys.
Ukończył ekonomię w szkole ekonomii i zarządzania ISEG działającej w ramach Universidade Técnica de Lisboa. Został nauczycielem akademickim m.in. w ISCTE – Instituto Universitário de Lisboa.
Zaangażował się w działalność polityczną w ramach Partii Socjalistycznej. Był doradcą ministra solidarności i zabezpieczenia społecznego (1995), członkiem państwowej rady gospodarczo-społecznej (1996–1999) oraz dyrektorem generalnym departamentu statystyki, studiów i planowania w resorcie pracy (1997–1999). Pełnił funkcję sekretarza stanu ds. zabezpieczenia społecznego (1999–2001) oraz ds. robót publicznych (2001–2002).
W 2002 i 2005 uzyskiwał mandat deputowanego IX i X kadencji. Ponownie wybierany w skład Zgromadzenia Republiki w 2011 i 2015 na XII i XIII kadencję.
Jako minister wchodził w skład obu rządów, którymi kierował José Sócrates. Od marca 2005 do października 2009 był ministrem pracy i solidarności społecznej, następnie do czerwca 2011 zajmował stanowisko ministra gospodarki, innowacji i rozwoju. W listopadzie 2015 objął urząd ministra pracy, solidarności i zabezpieczenia społecznego w rządzie Antónia Costy. Stanowisko to zajmował do października 2019.
Mąż polityk Sónii Fertuzinhos oraz ojciec socjolog i polityk Mariany Vieira da Silva.

</doc>
<doc id="3775197" url="https://pl.wikipedia.org/wiki?curid=3775197" title="Talak (Niger)">
Talak (Niger)

Talak – pustynna niecka w południowej części Sahary, w Nigrze.
Leży na zachód od wyżyny Air, na wysokości 350-500 m n.p.m. Jej powierzchnia jest pocięta wieloma dolinami (wadi) biorącymi początek w Airze i Ahaggarze. Jest pustynią piaszczystą, w środkowej części występują okresowe zabagnienia i nieco bujniejsza roślinność. Na gospodarkę składa się koczownicze pasterstwo wielbłądów, kóz i owiec. W pobliżu Arlit na wschodnie znajdują się złoża rud uranu.

</doc>
<doc id="3775199" url="https://pl.wikipedia.org/wiki?curid=3775199" title="Macomades Rusticiana">
Macomades Rusticiana

Macomades Rusticiana (łac. "Diocesis Macomadensis Rusticianae") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3775200" url="https://pl.wikipedia.org/wiki?curid=3775200" title="Łopatnica żółtawa">
Łopatnica żółtawa

Łopatnica żółtawa ("Spathularia flavida" (Pers.) Fr.) – gatunek grzybów z rodziny "Cudoniaceae".
Systematyka i nazewnictwo.
Pozycja w klasyfikacji według Index Fungorum: "Spathularia, Cudoniaceae, Rhytismatales, Leotiomycetidae, Leotiomycetes, Pezizomycotina, Ascomycota, Fungi".
Ma około 30 synonimów. Niektóre z nich:
Wyróżniono liczne odmiany tego gatunku, jednak według Index Fungorum wszystkie są tylko synonimami "Spathularia flavida".
Nazwa polska według checklist A. Chmiel. 
Morfologia.
Ma wysokość zazwyczaj do 5 cm, maksymalnie do 8 cm i składa się z główki i trzonu. Często trzon ukryty jest w ściółce, tak że wystaje z niej tylko główka.
Okrągława lub łopatkowata, spłaszczona i pofałdowana, o barwie żółtawej, zielonkawożółtawej lub oliwkowobrązowej. Ma wielkość 1–2,5 × 1–2 cm. Jest wyraźnie oddzielona od trzonu, ponadto ma bardziej soczystą barwę, u starszych okazów jednak blaknącą.
Białożółty, cytrynowy lub żółtawy o wysokości 1–4 cm i grubości 0,5–2 cm, dołem zgrubiały. 
Miękki o przyjemnym zapachu i smaku.
Bezbarwne, o rozmiarach 30–50(70) × 2–3 μm. Posiadają przegrody, mają nitkowaty kształt i górą są poszerzone. 
Występowanie i siedlisko.
Opisano występowanie tego gatunku w Ameryce Północnej, Europie oraz Korei i Japonii. W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający, którego przeżycie jest mało prawdopodobne, jeśli nadal będą działać czynniki zagrożenia. 
Rośnie w lasach i na ich obrzeżach, wśród mchów i traw, na opadłych igłach. W górach spotykany jest częściej niż na niżu. 
Saprotrof. Jest grzybem jadalnym, jednak bez praktycznego znaczenia ze względu na niewielkie rozmiary i rzadkość występowania. Ponadto ze względu na rzadkość występowania łopatnica żółtawa nie powinna być zbierana. 

</doc>
<doc id="3775202" url="https://pl.wikipedia.org/wiki?curid=3775202" title="Spathularia flavida">
Spathularia flavida



</doc>
<doc id="3775203" url="https://pl.wikipedia.org/wiki?curid=3775203" title="Choroba Hallervordena-Spatza">
Choroba Hallervordena-Spatza



</doc>
<doc id="3775205" url="https://pl.wikipedia.org/wiki?curid=3775205" title="George Washington Cable">
George Washington Cable

George Washington Cable (ur. 12 października 1844 w Nowym Orleanie, zm. 31 stycznia 1925 w Saint Petersburgu na Florydzie) – amerykański pisarz.
Sławę przyniosła mu powieść "The Grandissimes" (1880) i tom opowiadań "Old Creole Days" (1879) traktujące o życiu Kreolów z dorzecza Missisipi. Obok Marka Twaina był jednym z czołowych pisarzy literatury tzw. kolorytu lokalnego ("local color movement"). Uczestniczył w wojnie secesyjnej 1861-1865 po stronie Konfederacji, później stał się orędownikiem praw Murzynów i zwolennikiem reform społecznych, czemu dał wyraz m.in. w esejach zamieszczonych w tomach "The Silent South" (1885) i "The Negro Question" (1888). Ponadto zapisywał muzykę niewolników i Kreolów, co przyczyniło się do rozwoju jazzu.

</doc>
<doc id="3775210" url="https://pl.wikipedia.org/wiki?curid=3775210" title="Dziura nad Roztoką">
Dziura nad Roztoką

Dziura nad Roztoką – jaskinia, a właściwie schronisko, w Dolinie Roztoki w Tatrach Wysokich. Wejście do niej znajduje się w południowo-wschodnim zboczu Wołoszyna, w pobliżu żlebu Koryto, na wysokości 1450 m n.p.m. Długość jaskini wynosi 10 metrów, a jej deniwelacja 4 metry.
Opis jaskini.
Jaskinię stanowi obszerny, idący do góry korytarz zaczynający się w olbrzymim otworze wejściowym (12 × 7 m), który następnie zwęża się stopniowo i kończy zawaliskiem.
Przyroda.
W jaskini brak jest nacieków. Ściany są mokre, w końcowej części płynie po nich woda. Występuje też deszcz podziemny. W głębi jaskini rosną glony, porosty i mchy. Zamieszkują ją nietoperze.
Historia odkryć.
W związku z tym, że olbrzymi otwór jaskini jest dobrze widoczny ze szlaku turystycznego w pobliżu polany Nowa Roztoka, była ona prawdopodobnie znana od dawna. Jej pierwszy plan i opis sporządził T. Zwijacz-Kozica w 1996 roku.

</doc>
<doc id="3775216" url="https://pl.wikipedia.org/wiki?curid=3775216" title="KF Drenica Srbica">
KF Drenica Srbica

KF Drenica Srbica (alb.: "Klubi Futbollistik Drenica Skënderaj", serb. cyr.: "Фудбалски клуб Дреница Србица") – kosowski klub piłkarski, mający siedzibę w mieście Srbica, w środku kraju.
Historia.
Klub piłkarski KF Drenica został założony miejscowości Srbica w roku 1958. Zespół występował w niższych ligach mistrzostw Jugosławii. W 2001 roku klub po raz pierwszy zdobył awans do Superligi, w której występuje do dziś.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie Bajram Aliu w Srbicy, który może pomieścić 8000 widzów.

</doc>
<doc id="3775217" url="https://pl.wikipedia.org/wiki?curid=3775217" title="Baszszar Ibn Burd">
Baszszar Ibn Burd

Baszszar Ibn Burd, "Baššar Ibn Burd" (arab. بشار بن برد, ur. 714 w Basrze, zm. 783 w Bagdadzie) – arabski poeta w okresie Abbasydów.
Był pochodzenia perskiego. Od urodzenia był niewidomy. Popierał perski ruch narodowy w kalifacie ("szu'ubijja"), był pierwszym przedstawicielem modernizmu w dawnej arabskiej literaturze, który zrywał z dotychczasową tematyką i topiką. W swojej twórczości poruszał aktualne tematy z życia prostych ludzi, był mistrzem satyry, sławę zyskał również dzięki poezji erotycznej. Pozostawił po sobie obszerny dywan wierszy. Został oskarżony o herezję ("zandaka") i skazany na śmierć przez kalifa.

</doc>
<doc id="3775222" url="https://pl.wikipedia.org/wiki?curid=3775222" title="Choroba Siemerlinga-Creutzfeldta">
Choroba Siemerlinga-Creutzfeldta



</doc>
<doc id="3775224" url="https://pl.wikipedia.org/wiki?curid=3775224" title="US Open 2016 (gra pojedyncza mężczyzn)">
US Open 2016 (gra pojedyncza mężczyzn)

US Open 2016 – gra pojedyncza mężczyzn – zawody singlowe mężczyzn, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce pomiędzy 29 sierpnia–11 września na nowojorskich kortach USTA Billie Jean King National Tennis Center.

</doc>
<doc id="3775228" url="https://pl.wikipedia.org/wiki?curid=3775228" title="US Open 2016 (gra podwójna kobiet)">
US Open 2016 (gra podwójna kobiet)

US Open 2016 – gra podwójna kobiet – zawody deblowe kobiet, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce pomiędzy 31 sierpnia–11 września na nowojorskich kortach USTA Billie Jean King National Tennis Center.

</doc>
<doc id="3775230" url="https://pl.wikipedia.org/wiki?curid=3775230" title="Okręg wyborczy nr 10 do Sejmu Rzeczypospolitej Polskiej (1991–1993)">
Okręg wyborczy nr 10 do Sejmu Rzeczypospolitej Polskiej (1991–1993)

Okręg wyborczy nr 10 do Sejmu Rzeczypospolitej Polskiej (1991–1993) obejmował województwo opolskie. W ówczesnym kształcie został utworzony w 1991. Wybieranych było w nim 10 posłów w systemie proporcjonalnym.
Siedzibą okręgowej komisji wyborczej było Opole.
Wybory parlamentarne 1991.
Głosowanie odbyło się 27 października 1991.

</doc>
<doc id="3775231" url="https://pl.wikipedia.org/wiki?curid=3775231" title="Tony Roberts">
Tony Roberts

David Anthony „Tony” Roberts (ur. 22 października 1939 na Manhattanie w Nowym Jorku) – amerykański aktor filmowy, telewizyjny i teatralny. Stał się najbardziej znany z ról w kilku filmach Woody’ego Allena, zwłaszcza "Annie Hall", zwykle w rolach najlepszego przyjaciela Allena. Był dwukrotnie nominowany do Tony Award za występ na Broadwayu jako Charley w komedii "How Now, Dow Jones" (1968) i Dick Christie w komedii "Zagraj to jeszcze raz, Sam" (1969).

</doc>
<doc id="3775232" url="https://pl.wikipedia.org/wiki?curid=3775232" title="KF Drita Gnjilane">
KF Drita Gnjilane

KF Drita Gnjilane (alb. Klubi Futbollistik Drita Gjilan, serb. cyr. Фудбалски клуб Дрита Гњилане) – kosowski klub piłkarski, mający siedzibę w mieście Gnjilane, na wschodzie kraju.
Historia.
Chronologia nazw: 
Klub piłkarski KF Drita został założony miejscowości Gnjilane w roku 1947. W 1952 komunistyczne władze zmieniły nazwę klubu na FK Crvena Zvezda Gnjilane. Zespół występował w niższych ligach mistrzostw Jugosławii. W 1977 przywrócił historyczną nazwę KF Drita. W latach 1978-1987 klub występował w Drugiej Lidze Kosowa, a w 1987 roku debiutował w Pierwszej lidze Kosowa, w której występuje do dziś. W 2003 roku zdobył mistrzostwo kraju. W sezonie 2004/05 zajął przedostatnie miejsce w pierwszej lidze i spadł do drugiej ligi. W sezonie 2006/07 zdobył drugie miejsce i powrócił do najwyższej ligi, która została przemianowana w międzyczasie na Superligę. Jednak już dwa lata później zaliczył kolejny spadek do Liga e Parë. W sezonie 2009/10 zajął 13.miejsce, a w następnym pierwsze i awansował do Superligi. W sezonie 2017/18 powtórzył sukces sprzed 14 lat i zagrał w europejskich pucharach w sezonie 2018/19. W rundzie wstępnej wyeliminował FC Santa Coloma i Lincoln Red Imps F.C. co pozwoliło na awans do pierwszej rundy, w której trafili na Malmö FF. Przegrali 0:3 u siebie i 0:2 na wyjeździe, odpadając z turnieju. Potem jeszcze zagrali z F91 Dudelange w eliminacjach do Ligi Europy, które zakończyły się niepowodzeniem.
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w niebieskich koszulkach z białą linią, niebieskich spodenkach oraz białych getrach.
Piłkarze i trenerzy klubu.
Piłkarze.
"Stan na 18 września 2020"
Struktura klubu.
Stadion.
Klub rozgrywa swoje mecze domowe na stadionie Miejskim w Gnjilane, który może pomieścić 15000 widzów.
Inne sekcje.
Klub prowadzi drużyny dla dzieci i młodzieży w każdym wieku.
Kibice i rywalizacja z innymi klubami.
Kibice.
Kibice Drity są zjednoczeni z Skifterat (kibicami KF Gjilani).
Rywalizacja.
Największymi rywalami klubu są inne zespoły z okolic.

</doc>
<doc id="3775235" url="https://pl.wikipedia.org/wiki?curid=3775235" title="Vanderley Dias Marinho">
Vanderley Dias Marinho

Derley, właśc. Vanderley Dias Marinho (ur. 29 grudnia 1987 w São Luís) – brazylijski piłkarz występujący na pozycji napastnika, obecnie zawodnik meksykańskiego Chiapas.
Kariera klubowa.
Derley pochodzi z miasta São Luís w stanie Maranhão, zaś karierę piłkarską rozpoczynał jako osiemnastolatek w klubie Americano FC z pobliskiej miejscowości Bacabal, grającym w drugiej lidze stanowej. W sezonie 2006 awansował z nim do pierwszej ligi stanowej – Campeonato Maranhense, lecz spadł z niej już podczas kolejnych rozgrywek. Bezpośrednio po tym przeniósł się do Bangu AC z siedzibą w Rio de Janeiro, gdzie spędził kilka miesięcy w drugiej lidze stanu, po czym został zawodnikiem występującego w pierwszej lidze stanowej klubu Americano FC z miasta Campos dos Goytacazes. W późniejszym czasie bez większych sukcesów reprezentował barwy innych zespołów z niższych lig brazylijskich – Campinense Clube (pierwsza liga stanowa) oraz União São João (druga liga stanowa). W 2010 roku udało mu się zadebiutować na szczeblu centralnym – jako zawodnik Madureira EC z siedzibą w Rio, z drugiego miejsca awansował z czwartej do trzeciej ligi ogólnokrajowej.
W styczniu 2011 Derley przeszedł do ekipy Ceará SC z miasta Fortaleza. W tym samym roku triumfował z nią w rozgrywkach ligi stanowej – Campeonato Cearense, lecz nie potrafił wywalczyć sobie miejsca w składzie, wobec czego już po paru miesiącach odszedł do rywala zza miedzy – zespołu Associação Esportiva Tiradentes (pierwsza liga stanowa). Później przez pół roku grał w EC Cruzeiro z siedzibą w Porto Alegre (pierwsza liga stanowa), po czym powrócił do Madureira EC. W jego barwach jako podstawowy piłkarz grał w trzeciej lidze brazylijskiej przez rok. W lipcu 2013 na zasadzie wolnego transferu zasilił portugalski zespół CS Marítimo z miasta Funchal. W tamtejszej Primeira Liga zadebiutował 18 sierpnia 2013 w wygranym 2:1 spotkaniu z Benficą, w którym strzelił również pierwszego gola w nowej drużynie (z rzutu karnego). Z miejsca został największą gwiazdą i najskuteczniejszym graczem Marítimo – w sezonie 2013/2014 zajął ze swoją ekipą szóste miejsce w tabeli, zaś sam z szesnastoma bramkami wywalczył miano wicekróla strzelców ligi portugalskiej (ustępując tylko Jacksonowi Martínezowi).
Latem 2014 Derley za sumę 2,5 miliona euro przeniósł się do ówczesnego mistrza Portugalii – SL Benfica ze stołecznej Lizbony. Tam spędził obfity w sukcesy rok, lecz pozostawał wyłącznie rezerwowym w taktyce Jorge Jesusa, ustępując miejsca w ataku swoim rodakom – Limie oraz Jonasowi. W sezonie 2014/2015 zdobył z Benficą potrójną koronę – mistrzostwo Portugalii, puchar ligi – Taça da Liga oraz superpuchar kraju – Supertaça Cândido de Oliveira. Bezpośrednio po tym został wypożyczony do tureckiego Kayserisporu, który za jego transfer wyłożył 600 tysięcy euro. W tamtejszej Süper Lig zadebiutował 16 sierpnia 2015 w zremisowanym 1:1 meczu z Osmanlısporem, natomiast pierwszą bramkę zdobył 23 października tego samego roku w wygranym 3:1 pojedynku z Eskişehirsporem. W ekipie z Kayseri pełnił głównie rolę podstawowego napastnika, jednak nie potrafił nawiązać do osiągnięć odnoszonych w Benfice – zajął z klubem dopiero piętnaste, ostatnie bezpieczne miejsce w lidze.
W lipcu 2016 Derley wyjechał do Meksyku, gdzie – również na zasadzie wypożyczenia – zasilił klub Chiapas FC z siedzibą w Tuxtla Gutiérrez. W Liga MX zadebiutował 31 lipca 2016 w wygranym 1:0 spotkaniu z Tolucą.

</doc>
<doc id="3775237" url="https://pl.wikipedia.org/wiki?curid=3775237" title="Węzeł (mechanika)">
Węzeł (mechanika)

Węzeł – fragment konstrukcji budowlanej stanowiący połączenie jej elementów.
W konstrukcjach stalowych węzły składają się z blach łączących pręty za pomocą nitów lub spoin. W konstrukcjach żelbetowych węzły utworzone są przez odpowiednie ukształtowanie zbrojenia zapewniające sztywność połączenia.
W zależności od potrzeby węzły mogą być wykonane w wersji przegubowej co wymaga ich odpowiedniego skonstruowania.

</doc>
<doc id="3775238" url="https://pl.wikipedia.org/wiki?curid=3775238" title="Spawn (film)">
Spawn (film)

Spawn – amerykański film z 1997 oparty na komiksie o tym samym tytule autorstwa Todda McFarlane'a. Został wyreżyserowany przez Marka A.Z. Dippé, a autorem scenariusza jest Alan B. McElroy.
Fabuła.
Agent służb specjalnych, Al Simmons, otrzymał ściśle tajne zadanie zniszczenia fabryki broni biologicznej w Korei Północnej. Jednak w czasie wykonywania misji zostaje zdradzony przez przełożonego i zamordowany w fabryce. Jednak później został przywrócony do życia jako Spawn, który ma dowodzić armią ciemności podczas inwazji na Ziemię. Mimo to Spawn nie zamierza służyć nikomu i chce walczyć z władcą ciemności.
Linki zewnętrzne.
[[Kategoria:Amerykańskie filmy akcji]]
[[Kategoria:Amerykańskie filmy fantastycznonaukowe]]
[[Kategoria:Amerykańskie filmy fantasy]]
[[Kategoria:Amerykańskie filmy z 1997 roku]]
[[Kategoria:Filmy fantastyczne z 1997 roku]]
[[Kategoria:Filmy w reżyserii Marka A.Z. Dippé’a]]

</doc>
<doc id="3775242" url="https://pl.wikipedia.org/wiki?curid=3775242" title="Lions (Super Rugby)">
Lions (Super Rugby)

Lions profesjonalny zespół ligi Super Rugby z siedzibą w Johannesburgu na stadionie Ellis Park. Klub występował przez 2 pierwsze sezony w Super 12 jako Transvaal/Gauteng Lions po czym został zastąpiony franczyzą The Cats korzystającą z zawodników z innych regionów (Lions było wówczas samodzielnym klubem który wywalczył awans na podstawie miejsca zajętego w mistrzostwach Południowej Afryki). Cats zostało znowu zastąpione przez Lions w sezonie 2006. W roku 2016 klub doszedł do finału rozgrywek Super Rugby.

</doc>
<doc id="3775244" url="https://pl.wikipedia.org/wiki?curid=3775244" title="Bakur Gogitidze">
Bakur Gogitidze

Bakur Gogitidze (gruz. ბაკურ გოგიტიძე; ur. 9 października 1973) – gruziński zapaśnik walczący w stylu klasycznym. Olimpijczyk z Atlanty 1996, gdzie zajął czternaste miejsce w kategorii 100 kg.
Srebrny medalista mistrzostw świata w 1994. Szósty na mistrzostwach Europy w 1996 i 1997 roku.

</doc>
<doc id="3775247" url="https://pl.wikipedia.org/wiki?curid=3775247" title="Samaresh Basu">
Samaresh Basu

Samaresh Basu pseud. "Kalkut" (ur. 1924 w Radźnogor, zm. 1988) – indyjski pisarz.
Pisał w języku bengalskim. We wczesnym okresie twórczości, m.in. "Ganga" (1957), zajmował się tematyką związaną z życiem wiejskim, później problemami miasta i jego mieszkańców, szczególnie klasy średniej. Pisał utwory zawierające ciekawą intrygę i żywą fabułę, śmiało podejmował w nich temat seksu. Publikował (pod pseudonimem Kalkut) popularne powieści podróżnicze i zbiory opowiadań, m.in. "Bi Ti roder dhare" ("Na skraju B.T. Road", 1953), "Akal bryszti" ("Deszcz nie w porę", 1954"), "Amrytakumbher sandhane" ("W poszukiwaniu nektaru", 1954), "Mahakaler rather ghora" ("Koń rydwanu wieczności", 1977), "Baghini" ("Tygrysica, 1983) i "Samba" (1980), za którą otrzymał nagrodę indyjskiej Akademii Literatury.

</doc>
<doc id="3775248" url="https://pl.wikipedia.org/wiki?curid=3775248" title="Spathularia">
Spathularia

Spathularia Pers. (łopatnica) – rodzaj grzybów z rodziny hełmikowatych ("Cudoniaceae").
Systematyka i nazewnictwo.
Pozycja w klasyfikacji według Index Fungorum: "Cudoniaceae", "Rhytismatales", "Leotiomycetidae", "Leotiomycetes", "Pezizomycotina", "Ascomycota", "Fungi".
Synonimy nazwy naukowej: "Mitruliopsis" Peck, "Spathulea" Fr.

</doc>
<doc id="3775249" url="https://pl.wikipedia.org/wiki?curid=3775249" title="Łopatnica">
Łopatnica



</doc>
<doc id="3775251" url="https://pl.wikipedia.org/wiki?curid=3775251" title="KF Gjilani">
KF Gjilani

KF Gjilani (alb.: "Klubi Futbollistik Gjilani", serb. cyr.: "Фудбалски клуб Гнилане") – kosowski klub piłkarski, mający siedzibę w mieście Gnjilane, na wschodzie kraju.
Historia.
Klub piłkarski KF Gjilani został założony miejscowości Gnjilane w roku 1995. W 1999 roku debiutował w Superlidze Kosowa, w której występuje do dziś.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie miejskim w Gnjilane, który może pomieścić 15000 widzów.
Piłkarze.
Obecny skład.
Stan na 18 stycznia 2020:

</doc>
<doc id="3775253" url="https://pl.wikipedia.org/wiki?curid=3775253" title="Manuel Caldeira Cabral">
Manuel Caldeira Cabral

Manuel de Herédia Caldeira Cabral (ur. 28 kwietnia 1968 w Lizbonie) – portugalski polityk, ekonomista i nauczyciel akademicki, profesor, poseł do Zgromadzenia Republiki, od 2015 do 2018 minister gospodarki.
Życiorys.
Uzyskał magisterium z ekonomii na Universidade Nova de Lisboa, doktoryzował się na University of Nottingham. Jako nauczyciel akademicki związany z Universidade do Minho, od 2004 na stanowisku profesora. Był doradcą ds. ekonomicznych ministra gospodarki (2009) oraz ministra finansów (2009–2011). Publikował w czasopiśmie ekonomicznym „Jornal de Negócios”.
W wyborach w 2015 z ramienia Partii Socjalistycznej uzyskał mandat deputowanego do Zgromadzenia Republiki XIII kadencji. W listopadzie tegoż roku objął urząd ministra gospodarki w rządzie Antónia Costy. Zakończył urzędowanie w październiku 2018.

</doc>
