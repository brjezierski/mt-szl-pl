<doc id="3787535" url="https://pl.wikipedia.org/wiki?curid=3787535" title="Franco Migliacci">
Franco Migliacci

Franco Migliacci (ur. 1 maja 1930 w Mantui) – włoski tekściarz, także aktor (w latach 50.), pisarz i producent muzyczny. Autor tekstów do najsłynniejszych piosenek Domenica Modugna i Gianniego Morandiego. W latach 60. tworzył z Brunem Zambrinim znany duet autorsko-kompozytorski.
Należy do czołowych włoskich tekściarzy, obok takich nazwisk jak: Giorgio Calabrese, Mogol, Sergio Bardotti czy Alberto Testa, którzy od końca lat 50. do początku 80. przyczynili się do popularyzacji włoskiej muzyki pop.
Biografia i twórczość.
Lata 50..
Franco Migliacci w młodości studiował we Florencji. Zainteresował się z czasem sztuką: literaturą, muzyką i teatrem. Brał udział w spektaklach teatralnych, organizowanych przez studentów w Giardini dei Boboli we Florencji. W 1952 roku wygrał konkurs filmowy dla młodych talentów i zadebiutował niewielką rolą w filmie u boku Nina Taranta. Potem przeniósł się do Rzymu, gdzie pisał teksty do czasopism dziecięcych ozdabiając je swoimi rysunkami.
Karierę autora tekstów rozpoczął w 1957 roku, gdy w jednym z teatrów spotkał Domenica Modugna i wkrótce napisał tekst do jego piosenki „Nel blu dipinto di blu”. Piosenka wygrała w 1958 roku Festiwal Piosenki Włoskiej w San Remo, zdobyła 2 Nagrody Grammy i została sprzedana w 22 milionach egzemplarzy na całym swiecie. W roku 1959 napisał tekst piosenki „Tintarella di luna” (muzyka: Bruno De Filippi), która stała się pierwszym znaczącym przebojem Miny i początkiem jej kariery w show-businessie. Kontynuował współpracę z Modugnem pisząc teksty do jego kolejnych przebojów: „Notte lunga notte”, „Libero” i „Addio, addio” (zwycięzca Festiwalu Piosenki Włoskiej w San Remo 1962).
Lata 60. Współpraca z Zambrinim.
Na początku lat 60. Migliacci zadebiutował jako producent muzyczny; pierwszym jego dokonaniem na tym polu stał się wydany w listopadzie 1960 roku singiel Gianniego Mecci „Il Pullover” (muzyka: Gianni Meccia, tekst: Franco Migliacci, aranżacja Ennio Morricone). Odkrył talent Gianniego Morandiego. W 1962 roku wyprodukował jego debiutancki singiel „Andavo cento all'ora”/„Loredana”, a do pierwszej z zawartych na nim piosenek napisał tekst (pod pseudonimem Camucia). Napisał również teksty do kilku piosenek z debiutanckiego albumu tego artysty, wydanego w 1963 roku i zatytułowanego jego imieniem i nazwiskiem: „Andavo a cento all'ora”, „È colpa mia”, „Fatti mandare dalla mamma a prendere il latte”, „Il meglio di Madison”.
Lata 60. w karierze artystycznej Migliacciego, to przede wszystkim współpraca z kompozytorem Brunem Zambrinim. Ich pierwszym, znaczącym sukces stała się skomponowana dla Gianniego Morandiego piosenka „In ginocchio da te”, która doszła do 1. miejsca na włoskiej liście przebojów oraz zajęła 1. miejsce na liście najlepiej sprzedawanych singli roku 1964. W listopadzie tego samego roku kolejna piosenka spółki Migliacci-Zambrini, „Non son degno di te” (również wykonana przez Morandiego) doszła do 1. miejsca na liście przebojów oraz do 2. na liście najlepiej sprzedawanych singli roku 1965. Kolejnym ich wspólnym sukcesem okazała się piosenka „La fisarmonica” (1966; współkompozytor Luis Bacalov), która dokładnie powtórzyła sukces swej poprzedniczki. W tym samym roku 1. miejsce na liście przebojów zajęła również jeszcze jedna piosenka ich autorstwa, „Notte di Ferragosto”. W 1967 roku kolejna piosenka spółki Migliacci-Zambrini doszła do 1. miejsca na liście przebojów, tym razem „Un mondo d’amore” (współkompozytor: Sante Maria Romitelli). Kolejnym rokiem sukcesów spółki Migliacci-Zambrini był również 1968; piosenka „Bambola”, napisana dla Patty Pravo doszła w maju do 1. miejsca na liście przebojów, a na liście najlepiej sprzedawanych singli uplasowała się na 2. miejscu.
Oprócz tego Migliacci napisał teksty do przebojów Rity Pavone („Come te non c’è nessuno”) i Freda Bongusta („Una rotonda sul mare”). W 1969 roku napisał tekst do piosenki „Ma che freddo fa” Nady.
Lata 70..
W 1971 roku napisał tekst do kolejnej piosenki Nady, „Il cuore è uno zingaro”, która (wykonana również przez Nicolę Di Bari) w tym samym wygrała Festiwal Piosenki Włoskiej w San Remo. W tej samej edycji Festiwalu została zaprezentowana jeszcze jedna piosenka z jego tekstem, „Che sarà” (muzyka: Jimmy Fontana, wykonawcy: Ricchi e Poveri i José Feliciano). W 1973 roku wyprodukował debiutancki album Renata Zera, "No, mamma, no!".
Lata 80..
W latach 80. napisał teksty do piosenek „Ancora”, zaprezentowanej w 1981 roku przez Eduarda De Crescenza na Festiwalu Piosenki Włoskiej w San Remo oraz do „Uno su mille” Gianniego Morandiego. Zajmował się również odkrywaniem młodych talentów.
Późniejsza działalność.
W 1991 roku założył z Modugnem i Frankiem Micalizzim związek Sindacato Nazionale Autori e Compositori (SNAC) inicjując batalię o ochronę praw autorskich, dzięki której zdobył znaczącą pozycję we włoskim związku autorów i wydawców Società Italiana degli Autori ed Editori (SIAE) zostając w latach 2003–2005 jego prezesem.

</doc>
<doc id="3787542" url="https://pl.wikipedia.org/wiki?curid=3787542" title="Borysewicz &amp; Brzozowski">
Borysewicz &amp; Brzozowski

Borysewicz &amp; Brzozowski – album studyjny gitarzysty Jana Borysewicza oraz piosenkarza Rafała Brzozowskiego. Wydawnictwo ukazało się 27 listopada 2015 roku nakładem wytwórni muzycznej Universal Music Polska. Nagrania były promowane teledyskiem do utworu „Słowa na otarcie łez”, który wyreżyserowała Anna Powierża. Płyta spotkała się z komercyjnym niepowodzeniem oraz negatywnym odbiorem wśród recenzentów.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3787552" url="https://pl.wikipedia.org/wiki?curid=3787552" title="Sevilla FC w europejskich pucharach">
Sevilla FC w europejskich pucharach

Występy w europejskich pucharach hiszpańskiego klubu piłkarskiego Sevilla FC.

</doc>
<doc id="3787566" url="https://pl.wikipedia.org/wiki?curid=3787566" title="Idrissa Traoré">
Idrissa Traoré

Idrissa Traoré (ur. 27 grudnia 1947) – burkiński trener piłkarski.
Kariera.
Traoré dwukrotnie prowadził reprezentację Burkina Faso, najpierw w latach 1992-1996, a potem w latach od 2006 do 2007. W 1996 roku wzięła ona udział w Pucharze Narodów Afryki. Rozegrała na nim trzy mecze: ze Sierra Leone (1:2), Zambią (1:5) i Algierią (1:2), po czym odpadła z turnieju po fazie grupowej.

</doc>
<doc id="3787575" url="https://pl.wikipedia.org/wiki?curid=3787575" title="Calixte Zagre">
Calixte Zagre

Calixte Zagre (ur. w XX wieku) – burkiński trener piłkarski.
Kariera.
W 1996 roku Zagre poprowadził reprezentację Burkina Faso na Pucharze Narodów Afryki. Rozegrała na nim trzy mecze: ze Sierra Leone (1:2), Zambią (1:5) i Algierią (1:2), po czym odpadła z turnieju po fazie grupowej.

</doc>
<doc id="3787578" url="https://pl.wikipedia.org/wiki?curid=3787578" title="Patočiny">
Patočiny

Patočiny – dolina potoku Patočiny w Niżnych Tatrach na Słowacji. Jest prawym odgałęzieniem Doliny Korytnickiej ("Korytnická dolina"). orograficznie lewe zbocza Patočin tworzy grzbiet Fedorki (1304 m), prawe Čierny vrch (1181 m) i bezimienny szczyt 1103 m.
Dolina Patočiny zaczyna się na północno-zachodnich stokach Małej Chochuli ("Malá Chochuľa") w miejscu ujścia dwóch źródłowych cieków potoku Patočiny. Ma jedno odgałęzienie – dolinę Skorušovskiego potoku. Dolina Patočiny jest kręta, jej dno w wielu miejscach jest trawiaste, obydwa zbocza porasta las. Uchodzi do Doliny Korytnickiej na wysokości około 720 m. 
Doliną Patočiny prowadzi szlak rowerowy. Zaczyna się przy drodze nr 59 w miejscu ujścia potoku Patočiny do Korytnicy. Przy osadzie z domkami rozgałęzia się na dwie odnogi; jedna prowadzi do miejscowości Liptovská Lúžna, druga poprzez Korytnica-kúpele do rozdroża przy drodze nr 59 

</doc>
<doc id="3787579" url="https://pl.wikipedia.org/wiki?curid=3787579" title="Maria Jarosz">
Maria Jarosz



</doc>
<doc id="3787583" url="https://pl.wikipedia.org/wiki?curid=3787583" title="ORGMASZ">
ORGMASZ



</doc>
<doc id="3787585" url="https://pl.wikipedia.org/wiki?curid=3787585" title="KGHM Euromaster Chrobry Głogów">
KGHM Euromaster Chrobry Głogów



</doc>
<doc id="3787592" url="https://pl.wikipedia.org/wiki?curid=3787592" title="Australoeucyclops">
Australoeucyclops

Australoeucyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 2006 przez serbskiego hydrobiologa Tomislava Karanovica.

</doc>
<doc id="3787603" url="https://pl.wikipedia.org/wiki?curid=3787603" title="Koncept (archiwistyka)">
Koncept (archiwistyka)

Koncept "(również brulion)" – termin w archiwistyce określający projekt pisma sporządzony przez referenta, które nie uzyskało jeszcze akceptacji przełożonego.

</doc>
<doc id="3787622" url="https://pl.wikipedia.org/wiki?curid=3787622" title="Góry John Crow">
Góry John Crow

Góry John Crow (ang. "John Crow Mountains") – pasmo górskie na Jamajce rozciągające się równolegle do północno-wschodniego wybrzeża wyspy. Z zachodniej strony graniczy z Rio Grande, a od południowego wschodu łączy się z Górami Błękitnymi. Najwyższy szczyt pasma liczy nieco ponad 1140 metrów. W 2015 roku razem z Górami Błękitnymi zostały wpisane na listę światowego dziedzictwa UNESCO jako obiekt mieszany przyrodniczo-kulturowy. 
Użycie nazwy "John Crow" po raz pierwszy zostało zarejestrowane w latach 20. XIX wieku i oznaczało jamajską nazwę sępnika różowogłowego występującego na obszarze obu Ameryk. Do tego czasu pasmo nazywane było "Carrion Crow Ridge" od wcześniejszej nazwy tego ptaka ("Carrion Crow"). W 1885 roku inspektor Herbert T. Thomas z lokalnej policji zdobył najwyższy szczyt pasma. Zasugerował też zmianę jego nazwy na "Blake Mountains", by uhonorować ówczesnego gubernatora Jamajki Henry'ego Blake'a. Propozycja spotkała się ze sprzeciwem i oburzeniem, część nazywała ten pomysł „likwidacją dawnych punktów orientacyjnych” na wyspie. Pomysł został zablokowany a nazwa pasma górskiego wciąż brzmiała "John Crow Mountains". Thomas zawarł tę informację w swojej książce "Untrodden Jamaica" opublikowanej w 1890 roku.
W 1920 roku odkrywca Scoresby Routledge ogłosił się pierwszym człowiekiem, który przekroczył Góry John Crow, co doprowadziło do wymiany listów między Thomasem i Routlege'em na łamach "The Times". Spór został rozstrzygnięty przez gubernatora Jamajki który stwierdził, że Thomas faktycznie był pierwszym, który wspiął się na najwyższy szczyt i eksplorował pasmo w kierunku z północy na południe, ale to Routledge był pierwszym, który przebył drogę z zachodu na wschód.

</doc>
<doc id="3787627" url="https://pl.wikipedia.org/wiki?curid=3787627" title="Jewgienija Szwied">
Jewgienija Szwied



</doc>
<doc id="3787644" url="https://pl.wikipedia.org/wiki?curid=3787644" title="Nyetimber">
Nyetimber

Nyetimber – osada w Anglii, w West Sussex. Leży 4,3 km od miasta Bognor Regis, 6,9 km od miasta Chichester i 93,1 km od Londynu. Nyetimber jest wspomniana w Domesday Book (1086) jako "Nitinbreham".

</doc>
<doc id="3787645" url="https://pl.wikipedia.org/wiki?curid=3787645" title="Herb gminy Jaśliska">
Herb gminy Jaśliska

Herb gminy Jaśliska stanowi: tarcza późnogotycka typu hiszpańskiego. W polu błękitnym, dwa skrzyżowane obuchowe młotki kamieniarskie złote, między trzonkami takież trzy złote trójliścia (trefle) w roztrój.
Dwa skrzyżowane młotki kamieniarskie odwołują się do wielowiekowych tradycji kamieniarskich miasteczka Jaśliska. Rzemieślnicy cechu kamieniarskiego od średniowiecza, korzystając z surowca pozyskiwanego w górze Kamień, wykonywali kamienie młyńskie i przede wszystkim kamienie żarnowe. Tradycje kamieniarskie w Jaśliskach przetrwały do początków XX wieku. Wspomniane narzędzia kamieniarskie widnieją na wszystkich zachowanych pieczęciach miejskich od XVI do XVIII wieku.
W roku 1559 miasto Jaśliska otrzymało przywilej królewski na prawo składu win węgierskich na okres 30 dni. Do połowy XVII wieku miasto Jaśliska czerpało duże zyski, korzystającz tego przywileju. Wino węgierskie nie tylko było składowane, lecz również butelkowane, oraz prowadzono jego wyszynk. Dlatego też w herbie widnieją trzy złote trójliście (trefle). Najprawdopodobniej to trójliście jako symbol winorośli widnieją na dawnych pieczęciach miejskich.
Błękitna barwa tarczy herbowej nawiązuje do kultu maryjnego.
Herb, flagę i pieczęć gminy ustanowiono uchwałą Rady Gminy nr XXIII/129/16 z 30 czerwca 2016.
Wcześniej gmina używała dawnego herbu miasta Jaśliska, o rysunku niezgodnym z zasadami heraldyki, bez formalnej uchwały.

</doc>
<doc id="3787647" url="https://pl.wikipedia.org/wiki?curid=3787647" title="Rahsaan Roland Kirk">
Rahsaan Roland Kirk

Rahsaan Roland Kirk, właśc. Ronald Theodore Kirk (ur. 7 sierpnia 1935 w Columbus, zm. 5 grudnia 1977 w Bloomington) – amerykański multiinstrumentalista jazzowy, który posiadł umiejętność gry na kilku instrumentach jednocześnie. Był niewidomy. Zaliczany jest w poczet najbardziej oryginalnych, ekscytujących i pełnych inwencji solistów w dziejach jazzu, nader efektownie a ekscentrycznie prezentujących się na scenie, w ciemnych okularach i zmiętym kapeluszu, z trzema saksofonami u szyi, na których grał symultanicznie.
Wybrana dyskografia.
Opracowano na podstawie materiału źródłowego.
Jako lider.
King Records:
Argo/Cadet/Chess Records:
Prestige Records:
Mercury Records:
Limelight Records:
Verve Records:
Atlantic Records:
Warner Bros. Records:
Pośmiertne wydania premierowych nagrań:
Jako sideman.
Jaki Byard:
Tubby Hayes:
Roy Haynes:
Quincy Jones:
Les McCann:
Charles Mingus:
Tommy Peltier:

</doc>
<doc id="3787648" url="https://pl.wikipedia.org/wiki?curid=3787648" title="Monastyr Świętego Tadeusza">
Monastyr Świętego Tadeusza

Monastyr Świętego Tadeusza (orm. Սուրբ Թադէոսի վանք, "Surp Tadesi wank"; pers. کلیسای تادئوس مقدس, "Kelisa-je Tade'us-e Moghaddas"), także Czarny Kościół – ormiański monastyr położony niedaleko miasta Sija Czeszme w Iranie. Jego patronem jest św. Juda Tadeusz Apostoł. Ze względu na trzęsienia ziemi, wielokrotnie był odbudowywany. Jego teraźniejsza forma architektoniczna pochodzi z 1811 roku, gdy w jego odbudowie z pomocą przyszedł Abbas Mirza.

</doc>
<doc id="3787649" url="https://pl.wikipedia.org/wiki?curid=3787649" title="Jang Hyun-sung">
Jang Hyun-sung

Jang Hyun-sung (kor. 장현성, hancha: 張鉉誠; ur. 17 lipca 1970) – południowokoreański aktor. Należy do agencji YG Entertainment. Zaczął swoją karierę aktorską jako członek Hakyeon Theatre Company, zanim zaczął grać w produkcjach filmowych i telewizyjnych.
Jest absolwentem Seoul Institute of the Arts, wydziału Teatr. Ze swoją żoną ma dwoje dzieci: Jang Joon-woo i Jang Joon-seo.

</doc>
<doc id="3787651" url="https://pl.wikipedia.org/wiki?curid=3787651" title="Wesoły świat Richarda Scarry'ego">
Wesoły świat Richarda Scarry'ego



</doc>
<doc id="3787655" url="https://pl.wikipedia.org/wiki?curid=3787655" title="Minworth">
Minworth

Minworth – osada w Anglii, w West Midlands, w dystrykcie (unitary authority) Birmingham. Leży 3,6 km od miasta Royal Sutton Coldfield, 9,8 km od miasta Birmingham i 161,7 km od Londynu. W 1921 roku civil parish liczyła 977 mieszkańców. Minworth jest wspomniana w Domesday Book (1086) jako "Meneworde".

</doc>
<doc id="3787659" url="https://pl.wikipedia.org/wiki?curid=3787659" title="Admaston (Staffordshire)">
Admaston (Staffordshire)

Admaston – przysiółek w Anglii, w Staffordshire. Leży 5,2 km od miasta Rugeley, 13 km od miasta Stafford, 28,4 km od miasta Stoke-on-Trent i 191 km od Londynu. W latach 1870–1872 miejscowość liczyła 59 mieszkańców.

</doc>
<doc id="3787660" url="https://pl.wikipedia.org/wiki?curid=3787660" title="Marcin Mucha">
Marcin Mucha

Marcin Ireneusz Mucha (ur. 8 czerwca 1976) – polski informatyk, doktor habilitowany nauk matematycznych. Specjalizuje się w analizie algorytmów. Adiunkt Instytutu Informatyki Wydziału Matematyki, Informatyki i Mechaniki Uniwersytetu Warszawskiego.
Absolwent informatyki oraz matematyki (2001). Stopień doktorski uzyskał na Wydziale Matematyki, Informatyki i Mechaniki UW w 2005 na podstawie pracy pt. "Znajdowanie najliczniejszych skojarzeń za pomocą eliminacji Gaussa", przygotowanej pod kierunkiem Krzysztofa Diksa. Habilitował się w 2013 na podstawie oceny dorobku naukowego i rozprawy pt. "Algorytmy aproksymacyjne dla problemu komiwojażera i problemów pokrewnych".
Swoje prace publikował w takich czasopismach jak m.in. „Theoretical Computer Science”, „Theory of Computing Systems”, „Mathematics of Operations Research” oraz „Algorithmica”.

</doc>
<doc id="3787661" url="https://pl.wikipedia.org/wiki?curid=3787661" title="Opowieść o „Dziadach” Adama Mickiewicza. Lawa">
Opowieść o „Dziadach” Adama Mickiewicza. Lawa



</doc>
<doc id="3787670" url="https://pl.wikipedia.org/wiki?curid=3787670" title="Amfora (grusza)">
Amfora (grusza)

Grusza 'Amfora' – odmiana uprawna (kultywar) gruszy należąca do grupy grusz zachodnich. Zimowa odmiana wyselekcjonowana w Czechach w 1987 roku przez J. Boumę. Krzyżówka odmian 'Konferencja' i 'Pstrągówka' (. "Holenicka"). W Polsce uprawiana, lecz nie znajduje się w Rejestrze Odmian prowadzonym przez Centralny Ośrodek Badania Odmian Roślin Uprawnych .
Zastosowanie.
Roślina uprawna. Zimowa odmiana deserowa. Polecana zarówno do uprawy towarowej, jak i amatorskiej. 
Uprawa.
Bardzo wcześnie wchodzi w okres owocowania (na pigwie w 2 roku po posadzeniu), owocuje bardzo obficie, regularnie. Kwitnie średnio wcześnie, a kwiaty w niewielkim stopniu uszkadzane są przez przymrozki. Zawiązuje często po kilka owoców w jednym kwiatostanie, co sprawia, że zachodzi potrzeba przerzedzania zawiązków, co pozwala uzyskać większe owoce. Część owoców jest partenokarpiczna, a w latach, kiedy ostra zima lub przymrozki wiosenne uszkodzą kwiaty, udział owoców partenokarpicznych może wynieść powyżej 80%, co jest bardzo rzadkie wśród roślin sadowniczych. Bardzo dobrymi zapylaczami dla Amfory są odmiany: Bonkreta Williamsa, Radana, Konferencja, Dicolor.
Podkładka i stanowisko.
Do gęstych nasadzeń nadają się drzewa szczepione na pigwie, jednak 'Amfora' nie zawsze się z tą podkładką dobrze zrasta, dlatego wymaga użycia pośredniej. Szczepiona na pigwie rodzi większe i lepszej jakości owoce. W uprawie amatorskiej można jako podkładkę stosować siewki gruszy kaukaskiej.
Zdrowotność.
Na mróz odporna, na parcha i zarazę ogniową mało wrażliwa.
Zbiór i przechowywanie.
W warunkach polskich w zależności od rejonu i typu gleby dojrzałość zbiorczą osiąga na przełomie września i października. Przechowuje się bardzo dobrze – w zwykłej chłodni można ją przechować do końca stycznia, a w chłodni z kontrolowaną atmosferą marca a czasem nawet do maja. Owoce do konsumpcji nadają się po miesiącu od zbioru.

</doc>
<doc id="3787676" url="https://pl.wikipedia.org/wiki?curid=3787676" title="Dissochaetus napoensis">
Dissochaetus napoensis

Dissochaetus napoensis – gatunek chrząszcza z rodziny grzybinkowatych i podrodziny zyzkowatych.
Gatunek ten opisał naukowo w 2005 roku José M. Salgado na podstawie dwóch samców i samicy złowionych do pułapek z padliną w 1976 roku.
Chrząszcz o podłużnie owalnym ciele długości od 3,6 do 3,8 mm, ubarwionym jednolicie ciemnobrązowo i delikatnie, żółtawo owłosionym. Czułki o silnie nabrzmiałym członie siódmym i wyraźnie asymetrycznym członie ósmym. Na głowie liczne silne punkty oraz nieco nierówne nakłucia. Oczy i skrzydła silnie rozwinięte. Samiec odznacza się dużymi, zakrzywionymi do wewnątrz w części wierzchołkowej paramerami. Środkowy płat edeagusa jest krótszy od paramer i tak długi jak "lamina basalis" i opatrzony pojedynczą szczecinką brzegową. W woreczku wewnętrznym obecne 2 zesklerotyzowane elementy, oraz jeden nerkowaty na dnie, u nasady. Samica ma duże, silnie zesklerotyzowane płaty spermateki z długim, błoniastym przewodem łączącym.
Owad znany tylko z dwóch stanowisk w ekwadorskiej prowincji Napo.

</doc>
<doc id="3787688" url="https://pl.wikipedia.org/wiki?curid=3787688" title="Tetiana Łazariewa">
Tetiana Łazariewa



</doc>
<doc id="3787695" url="https://pl.wikipedia.org/wiki?curid=3787695" title="Melissa Dalembert">
Melissa Dalembert

Melissa Dalembert (ur. 10 kwietnia 1987 w Montrealu) – kanadyjska koszykarka, haitańskiego pochodzenia, występująca na pozycji silnej skrzydłowej.
Jest siostrą gracza NBA – Samuela Dalemberta.

</doc>
<doc id="3787697" url="https://pl.wikipedia.org/wiki?curid=3787697" title="Piotr Krupski">
Piotr Krupski

Piotr Krupski – cymbalista, kompozytor, producent, wykonawca muzyki elektronicznej w latach 1994-2011.
Muzyka elektroniczna.
Debiutem fonograficznym Piotra Krupskiego była kaseta "Kombimus" wydana przez OLD-SKOOL w 2005 roku. Do jej nagrania zostali zaproszeni: Tomasz Łosowski - jeden z najlepszych polskich perkusistów, Dariusz Knitter - gitarzysta oraz Bartosz Turkowski - basista. Kompozycje zostały nagrane we własnym studiu. Poza wspomnianą kasetą, Piotr Krupski nagrał trzy autorskie płyty: "Światło prawdy", "Planeta RX" i "Elbing 1904".
Muzyka elektroniczna Piotra Krupskiego kilkakrotnie zagościła w Programie 3 Polskiego Radia w audycji Jerzego Kordowicza "Studio el-muzyki". W 2008 roku doszło do osobistego udziału Piotra Krupskiego w tej audycji. W tym samym roku pojawił się on w "El-Stacji" Marka Kwiatkowskiego.
Piotr Krupski, wykonując własne kompozycje elektroniczne, koncertował wraz z Bartoszem Turkowskim (gitara basowa, perkusja elektroniczna Simmons) z materiałem z płyt "Kombimus" i "Elbing 1904". Wspólnie wystąpili oni na "Elektronicznych Pejzażach Muzycznych" w Olsztynie i Elblągu w 2008 r., "World Electronic Music Festival" w Słubicach w 2009 r. i "The Day Of Electronic Music" w Cekcynie w 2011 r. W 2017 r. została wydana ostatnia elektroniczna płyta Piotra Krupskiego, zatytułowana „Piotr Krupski &amp; Friends – Electronic Worlds”. W nagraniach udział wzięli zaprzyjaźnieni muzycy: Władysław 'Gudonis' Komendarek, Sławomir Łosowski, Tomasz Łosowski, Andrzej 'Andymian' Mierzyński, Christian Rössle, Sebastian Orda-Sztark i Dariusz Wilk 'DaWi', a mastering wykonał Dieter Werner.
Cymbały wileńskie.
Od 2012 roku Piotr Krupski nie wykonuje muzyki elektronicznej. Obecnie koncertuje na cymbałach wileńskich. Jest wnukiem słynnego cymbalisty Józefa Krupskiego. W 2012 roku na zamówienie Piotra Krupskiego lutnik wykonał replikę cymbałów jego dziadka. Powstały one jedynie na podstawie zdjęć, ponieważ sam instrument nie zachował się. Obecnie Piotr Krupski gra repertuar swojego dziadka. Ważniejsze wydarzenia z udziałem Piotra Krupskiego: Koncert Cymbalistów w Stradunach w 2012 r., 37 Międzynarodowy Jarmark Folkloru w Węgorzewie w 2014 r, 49 Ogólnopolski Festiwal Kapel i Śpiewaków Ludowych w Kazimierzu Dolnym w 2015 r. (II nagroda w kategorii folklor-kontynuacja), Turniej Muzyków Prawdziwych w Szczecinie w 2015 r. (III miejsce w kategorii solistów instrumentalistów), VI Edycja Konkursu Stara Tradycja w ramach Festiwalu Wszystkie Mazurki Świata (laureat).
W 2019 r. Piotr Krupski został nagrodzony Basztą - najwyższą nagrodą na 53. Ogólnopolskim Festiwalu Kapel i Śpiewaków Ludowych w Kazimierzu Dolnym w kategorii solistów instrumentalistów.

</doc>
<doc id="3787700" url="https://pl.wikipedia.org/wiki?curid=3787700" title="Trzy Strzały">
Trzy Strzały

Trzy Strzały () – symbol zaprojektowany w 1931 roku przez Rosjanina Siergieja Czachotina i Niemca Karla Mierendorffa dla niemieckiej socjaldemokratycznej organizacji antyfaszystowskiej Front Żelazny. Jest jednym z symboli światowego ruchu antyfaszystowskiego.
Symbolika.
Pierwotnie Trzy Strzały miały symbolizować polityczną, ekonomiczną i fizyczną siłę robotników, jednak według najpopularniejszej wersji oznaczają one trzy wrogie socjaldemokracji idee:
Według interpretacji stosowanej przez Akcję Antyfaszystowską oznaczają one sprzeciw wobec:
W zamyśle autorów i zgodnie z pierwotną wykładnią miały one symbolizować socjaldemokratyczny ruch sprzeciwu wobec reakcji, kapitalizmu i faszyzmu. Miały też symbolizować jedność, aktywność i dyscyplinę, czyli to, co powinno charakteryzować przeciwników faszyzmu. W czasach kampanii wyborczych przed wojną kojarzono je np. ze zbiorem: pokój, wolność i chleb, symbolem jedności, karności i aktywności proletariatu albo sprzeciwem wobec Hitlera, arystokracji i kapitalizmu. W listopadzie 1932 r., produkowano nawet paczki papierosów z nadrukiem trzech strzał.
Kiedy faszyści próbowali ośmieszyć trzy strzały, przemieniali je w znak trzech parasoli, w odpowiedzi antyfaszyści zaczęli strzały rysować bliżej siebie, tak, aby się nic nie zmieściło wewnątrz. W odpowiedzi hitlerowcy rysowali na plakatach trzy strzały przełamane pośrodku i umieszczali nad nimi swastykę. W kontrze dorabiano ostrza w miejscu przełamania strzał, a swastykę przebijano na wylot.
Historia.
W 1931 roku Czachotkin, wspólnie z działaczem Niemieckiej Partii Socjaldemokratycznej Karolem Mierendorfem, postanowili wykorzystać naukowe analizy nazistowskiej propagandy do stworzenia symbolu dla niemieckiego ruchu socjaldemokratycznego. Uruchomili kampanię zatytułowaną „Trzy strzały przeciw swastyce”, w ramach której po raz pierwszy zaczęto powszechnie używać symbolu trzech strzał.
Czachotkin twierdził, że bezpośrednią inspiracją dla symbolu był obraz, który zobaczył w Heidelbergu: namalowana na murze swastyka, którą ktoś przekreślił za pomocą kredy – świadectwo wizualnej walki partyzanckiej toczącej się w przestrzeni publicznej. Czachotkin uważał też, że trzy strzały jako znak zawsze będą silniejsze od symbolu nazistowskiego, niezależnie od tego czy zostaną umieszczone nad czy pod nim: nawet gdyby ktoś próbował zamalować trzy strzały za pomocą swastyki to ta wciąż wyglądałaby ona na przebitą liniami logotypu.
W czerwcu 1932 roku trzy strzały stały się oficjalnym znakiem Frontu Żelaznego. Z symbolu szybko zaczęła korzystać także sam Socjaldemokratyczna Partia Niemiec, która użyła na plakacie wyborczym z listopada 1932 roku. W tej wersji trzy strzały przebijały symbole Niemieckiej Partii Komunistycznej, monarchistycznej frakcji Niemieckiej Partii Centrum oraz Narodowosocjalistycznej Niemieckiej Partii Robotników atakując ich liderów: odpowiednio Ernsta Thälmanna, Franza Papena oraz Adolfa Hitlera.
W latach 30. używały go liczne socjaldemokratyczne organizacje i partie polityczne, m.in. Francuska Sekcja Międzynarodówki Robotniczej, francuska Partia Socjalistyczna Robotników i Chłopów, Socjaldemokratyczna Partia Austrii czy Ogólno-Żydowski Związek Robotniczy “Bund” w Polsce. Większość z nich w okresie powojennym przestała istnieć albo zaniechała używania trzech strzał jako oficjalnego symbolu w czasie przemian jakie przeszły one w drugiej połowie XX wieku.
We wrześniu 1932 r., na zjeździe w Liège, znak ten przyjęła Socjalistyczna Międzynarodówka Sportowa, zrzeszająca robotnicze stowarzyszenia sportowe. Piłkarski zespół robotników z Warszawy, który w listopadzie 1933 r. rozegrał towarzyski mecz w Gdańsku miał w klapy wpięty symbol, "ku nienawiści band hitlerowskich".
Trzy Strzały są powszechnie używane przez ugrupowania lewicowe i antyfaszystowskie np. Socjaldemokratyczną Partię Austrii, są elementem logotypu portugalskiej Partii Socjaldemokratycznej. Przestały być jednak oficjalnym symbolem części partii m.in. SPÖ i francuskiej Partii Socjalistycznej. W Polsce używają ich m.in. Polska Partia Socjalistyczna i Akcja Socjalistyczna.
Symbole podobne.
Socjaldemokratyczna Republikańska Partia Ludowa w Turcji od początku swojego istnienia używa jako symbolu Sześć Strzał symbolizujących idee kemalizmu: republikanizm, równość, laicyzm, reformizm, nacjonalizm i etatyzm.

</doc>
<doc id="3787708" url="https://pl.wikipedia.org/wiki?curid=3787708" title="Pokój w Brömsebro">
Pokój w Brömsebro

Pokój w Brömsebro – traktat pokojowy podpisany 13 sierpnia 1645 w Brömsebro na południu dzisiejszej Szwecji, kończący wojnę duńsko-szwedzką z lat 1643–1645, zwaną również wojną Torstensona.
Geneza.
Wojna pomiędzy Królestwem Danii i Norwegii a Królestwem Szwecji, tocząca się w latach 1643–1645, jest zazwyczaj uznawana za fragment znacznie większego konfliktu zbrojnego – wojny trzydziestoletniej. Bezpośrednią przyczyną jej wybuchu był atak szwedzki na Danię, wywołany dążeniem do zmniejszenia wpływów duńskich na Półwyspie Skandynawskim, a także podniesienie ceł sundzkich przez duńskiego króla Chrystiana IV. Szwedzi szybko opanowali Jutlandię i Skanię. Ze względu na dwie porażki w bitwach morskich w Zatoce List oraz w Zatoce Kilońskiej Szwedom nie udało się jednak przeprawić na Wyspy Duńskie.
Ze względu na brak możliwości dalszej walki i znaczną przewagę floty szwedzkiej, która została wsparta przez Holendrów, król duński zwrócił się do strony szwedzkiej z prośbą o zakończenie konfliktu. Wcześniej, w sierpniu 1644 roku odrzucił propozycję przeprowadzenia rozmów pokojowych w Westfalii przy udziale mediatorów francuskich i holenderskich. Później jednak zgodził się na pertraktacje na granicy duńsko-szwedzkiej. Jako miejsce prowadzenia rozmów wybrano wieś Brömsebro, położoną w pobliżu Kalmaru, na granicy należącej wówczas do Danii prowincji Blekinge i szwedzkiej prowincji Smalandia. Negocjacje rozpoczęły się w lutym 1645 roku. Stronę szwedzką reprezentowali kanclerz Axel Oxenstierna, Mattias Soop, Johan Skytte oraz Ture Bielke. Johana Skytte, który zmarł w marcu 1645 roku zastąpił Ture Sparre. Na czele duńskiej delegacji stał natomiast Corfitz Ulfeldt.
Postanowienia.
Na mocy traktatu pokojowego, podpisanego 13 sierpnia 1645 roku, król duński zobowiązał się do przekazania Szwecji prowincji Jämtland i Härjedalen, a także wysp Gotlandii i Ozylii. Pod zarząd szwedzki na 30 lat trafić też miała prowincja Halland. W praktyce jednak Szwedzi ziem tych nigdy Danii nie zwrócili. Ponadto wszystkie szwedzkie statki zostały zwolnione z ceł sundzkich. Zarówno Duńczycy, jak i Szwedzi zostali natomiast zwolnieni z ceł na Łabie. Pokój w Brömsebro zezwalał również szwedzkiemu królowi na transport żołnierzy przez cieśninę Sund. Zastrzeżono jednak, że ich liczba nie może przekraczać 1200, zaś strona duńska musi zostać o takim transporcie poinformowana na trzy tygodnie przed jego przeprowadzeniem.
Ze względu na wsparcie dyplomatyczne, jakiego podczas wojny udzieliły Szwecji hanzeatyckie miasta Hamburg, Lubeka i Brema, one również zostały uznane za strony traktatu pokojowego. Podczas osobnych rozmów zobowiązano duńską administrację do zwolnienia z ceł miasta Glückstadt oraz uznania autonomii Hamburga. Niemniej duńscy królowie zachowali jednak pretensje do przejęcia kontroli nad niemieckim miastem aż do 1768 roku.
Znaczenie.
Pokój w Brömsebro był pierwszym z serii traktatów, które stopniowo ograniczały wpływy Królestwa Danii i Norwegii w regionie. Na jego mocy Korona duńska utraciła rozległe obszary na Półwyspie Skandynawskim o dużym znaczeniu strategicznym. Jednocześnie duńska administracja utraciła istotne źródła dochodów. Dochody z pobierania ceł sundzkich w krótkim czasie spadły z 400 tysięcy do 140 tysięcy rigsdalerów. Przyczyniło się to do znacznego wzrostu zadłużenia państwa. Sytuację pogorszył dodatkowo traktat zawarty w Kristianopel pomiędzy Danią a Holandią. Na mocy tego dokumentu zmniejszono wysokość ceł pobieranych od statków holenderskich.

</doc>
<doc id="3787720" url="https://pl.wikipedia.org/wiki?curid=3787720" title="Traktat w Brömsebro">
Traktat w Brömsebro



</doc>
<doc id="3787727" url="https://pl.wikipedia.org/wiki?curid=3787727" title="Jack Conger">
Jack Conger

John "Jack" Conger (ur. 26 września 1994 w Rockville) – amerykański pływak specjalizujący się w stylu dowolnym, grzbietowym i motylkowym. Mistrz olimpijski w sztafecie 4 × 200 m stylem dowolnym.
Kariera pływacka.
W 2012 roku nie udało mu się zakwalifikować na igrzyska olimpijskie w Londynie, kiedy podczas kwalifikacji olimpijskich uzyskał piąty czas na dystansie 200 m stylem grzbietowym (1:58,97 min) i zajął ósme miejsce na 100 m tym samym stylem (54,63 s).
Rok później, na uniwersjadzie w Kazaniu z czasem 1:55,47 min zdobył złoty medal na dystansie 200 m grzbietem. W sztafecie 4 x 100 m stylem zmiennym wywalczył brąz.
Z kolejnej uniwersjady wrócił z czterema medalami. W konkurencjach indywidualnych zdobył srebro na 100 m stylem dowolnym i brąz w konkurencji 100 m stylem grzbietowym. W sztafecie kraulowej 4 × 100 m wywalczył złoto, a w sztafecie zmiennej 4 × 100 m – srebrny medal. 
Podczas igrzyskach olimpijskich w Rio de Janeiro w 2016 roku płynął na drugiej zmianie w eliminacjach sztafet 4 x 200 m stylem dowolnym. Zdobył złoty medal po zajęciu przez Amerykanów w finale pierwszego miejsca.

</doc>
<doc id="3787731" url="https://pl.wikipedia.org/wiki?curid=3787731" title="Mój czas (album Rafała Brzozowskiego)">
Mój czas (album Rafała Brzozowskiego)

Mój czas – drugi album studyjny polskiego wokalisty Rafała Brzozowskiego. Wydawnictwo ukazało się 30 września 2014 roku nakładem wytwórni muzycznej Universal Music Polska.
Nagrania dotarły do 30. miejsca polskiej listy przebojów – OLiS. 23 marca 2016 roku płyta uzyskała w Polsce status złotej znalazłszy 15 tys. nabywców.
Lista utworów.
Opracowano na podstawie materiału źródłowego.

</doc>
<doc id="3787740" url="https://pl.wikipedia.org/wiki?curid=3787740" title="Ilja Tiapkin">
Ilja Tiapkin

Ilja Tiapkin (ur. 2 sierpnia 1991 roku w Karabałcie) – kirgiski lekkoatleta specjalizujący się w maratonie.
Kariera sportowa.
W Pradze 8 maja 2016 roku osiągnął wynik 2:19:19, dzięki któremu otrzymał prawo występu w Letnich Igrzyskach Olimpijskie w 2016 roku - do minimum kwalifikacyjnego brakowało mu 19 sekund, jednakże Federacja Lekkoatletyczna postanowiła pozwolić mu na start. W czasie Igrzysk osiągnął wynik 2:23:19 i zajął 86. miejsce.
13 maja 2017 roku zajął pierwsze miejsce w szóstej edycji maratonu Run the Silk Road z czasem 2:35:26. Podczas igrzysk azjatyckich w 2018 roku z czasem 2:32:06 zdobył jedenaste miejsce.

</doc>
<doc id="3787744" url="https://pl.wikipedia.org/wiki?curid=3787744" title="Walker-on-Tyne">
Walker-on-Tyne



</doc>
<doc id="3787751" url="https://pl.wikipedia.org/wiki?curid=3787751" title="Marcin Kamiński (informatyk)">
Marcin Kamiński (informatyk)

Marcin Jakub Kamiński – polski informatyk, doktor habilitowany nauk matematycznych. Specjalizuje się w algorytmice oraz teorii grafów. 
Studia informatyczne ukończył na Politechnice Gdańskiej w 2001 roku. Stopień doktorski uzyskał na amerykańskim Uniwersytecie Rutgersa w 2007 na podstawie pracy pt. "New algorithmic and hardness results on graph partitioning problems", przygotowanej pod kierunkiem Vadima Lozina. Habilitował się w 2013 na Wydziale Matematyki, Informatyki i Mechaniki UW na podstawie pracy pt. "Grafy w grafach. Algorytmiczne aspekty relacji zawierania się w grafach". Pracował jako adiunkt Instytutu Informatyki Wydziału Matematyki, Informatyki i Mechaniki Uniwersytetu Warszawskiego.
Swoje prace publikował w takich czasopismach jak m.in. „Theoretical Computer Science”, „Discrete Applied Mathematics”, „Journal of Graph Theory”, „Algorithmica”, „CoRR” oraz „Applied Mathematics and Computer Science”.

</doc>
<doc id="3787763" url="https://pl.wikipedia.org/wiki?curid=3787763" title="Zunkul">
Zunkul

Zunkul (arab. زونقل) – miejscowość w Syrii, w muhafazie Aleppo. W 2004 roku liczyła 1966 mieszkańców.

</doc>
<doc id="3787764" url="https://pl.wikipedia.org/wiki?curid=3787764" title="Dandanijja">
Dandanijja

Dandanijja (arab. دندنية) – wieś w Syrii, w muhafazie Aleppo. W 2004 roku liczyła 683 mieszkańców.

</doc>
<doc id="3787768" url="https://pl.wikipedia.org/wiki?curid=3787768" title="Barefoot (film)">
Barefoot (film)

Barefoot to amerykański niezależny film fabularny z 2014 roku, napisany przez Stephena Zotnowskiego oraz wyreżyserowany przez Andrew Fleminga. Opowiada historię nietypowej więzi, jaka połączyła hedonistycznego Jaya (w tej roli Scott Speedman) i pacjentkę szpitala psychiatrycznego Daisy (Evan Rachel Wood). Światowa premiera projektu odbyła się 2 lutego 2014 w trakcie Santa Barbara International Film Festival. Reżyser Andrew Fleming nominowany był wówczas do nagrody Panavision Spirit. 21 lutego 2014 nastąpiła premiera komercyjna filmu.
Obsada.
i inni.

</doc>
<doc id="3787769" url="https://pl.wikipedia.org/wiki?curid=3787769" title="Polsko-Amerykańska Fundacja Edukacji i Rozwoju Ekonomicznego (PAFERE)">
Polsko-Amerykańska Fundacja Edukacji i Rozwoju Ekonomicznego (PAFERE)



</doc>
<doc id="3787771" url="https://pl.wikipedia.org/wiki?curid=3787771" title="Al-Wakf (Syria)">
Al-Wakf (Syria)

Al-Wakf (arab. الوقف) – wieś w Syrii, w muhafazie Aleppo. W 2004 roku liczyła 902 mieszkańców.

</doc>
<doc id="3787778" url="https://pl.wikipedia.org/wiki?curid=3787778" title="Al-Amirijja (Al-Bab)">
Al-Amirijja (Al-Bab)

Al-Amirijja (arab. العامرية) – wieś w Syrii, w muhafazie Aleppo. W 2004 roku liczyła 881 mieszkańców.

</doc>
<doc id="3787789" url="https://pl.wikipedia.org/wiki?curid=3787789" title="Zerowa Maria i puste pudełko">
Zerowa Maria i puste pudełko

 – siedmiotomowa seria powieści ilustrowanych napisanych przez Mikage Eiji, oraz zilustrowanych przez Tetsuo. Kolejne tomy były wydawane przez wydawnictwo ASCII Media Works.
W Polsce seria ta wydawana jest przez wydawnictwo Waneko.

</doc>
<doc id="3787795" url="https://pl.wikipedia.org/wiki?curid=3787795" title="Wemurafenib">
Wemurafenib

Wemurafenib – celowany lek przeciwnowotworowy będący wysoce selektywnym inhibitorem kinazy seroninowo-treoninowej BRAF stosowany w leczeniu zaawansowanego czerniaka z obecną mutacją genu BRAF.
Mechanizm działania.
BRAF stawi część szlaku transdukcji sygnałów RAS-RAF-MEK-ERK, który reguluje wzrost komórki, proliferację, różnicowanie i zdolność do przeżycia komórki w odpowiedzi na sygnały zewnątrzkomórkowe takie jak czynniki wzrostowe, hormony i cytokiny. Mutacje aktywujące genu BRAF są obserwowane u 50–60% chorych na uogólnionego czerniaka. Większość mutacji dotyczy kodonów aminokwasów, które stabilizują interakcję pomiędzy pętlą bogatą w glicynę a częścią aktywującą, co ostatecznie prowadzi do stałej aktywacji i 500-krotnego wzrostu aktywności kinazy. Najczęściej stwierdza się mutację w kodonie V600E (75% mutacji), również mutacja w kodonie V600E dotyczy pętli aktywującej kinazy BRAF kontrolującej jej aktywność. W wyniku mutacji genu BRAF prowadzi do konstytutywnej (stałej) aktywności kinazy i jednoczesnej niewrażliwości na mechanizmy sprzężenia zwrotnego hamujące jej aktywność. W konsekwencji w komórkach czerniaka dochodzi do unikania apoptozy, zwiększenia potencjału replikacyjnego, zdolności do nacieku tkanek i do tworzenia przerzutów, nasilenia angiogenezy, a także unikania odpowiedzi immunologicznej.
Wemurafenib jest wysoko selektywnym inhibitorem kinazy seroninowo-treoninowej BRAF pełniącej istotną rolę w patogenezie czerniaka. Lek w komórkach nowotworowych czerniaka wykazuje znaczną selektywność wobec zmutowanej kinazy BRAF V600E, ale również wykazuje w niewielkim stopniu zdolność do hamowania CRAF i BRAF typu dzikiego (bez mutacji). Wemurafenib poprzez zablokowanie kinazy BRAF V600E prowadzi do zahamowania fosforylacji ERK, tłumienia supresji cykliny D1, indukcji ekspresji inhibitora cyklu komórkowego p27 i ostatecznie do zatrzymania cyklu komórkowego.
Oporność na lek.
U większości chorych mimo początkowej skuteczności leku w trakcie leczenia rozwija się oporność, która prowadzi do progresji choroby lub jej klinicznego nawrotu. U niewielkiej części chorych z mutacją V600 obserwuje się pierwotną oporność na lek. Do rozwoju oporności nie dochodzi w wyniku powstania nowych mutacji genu BRAF, a u podstaw oporności leżą różnorodne, złożone mechanizmy klasyfikowane na zależne od MAPK i niezależne od MAPK.
Wskazania.
Wemurafenib jest stosowany u chorych na nieresekcyjnego lub przerzutowego (uogólnionego) czerniaka skóry wykazującego mutację V600.
W badaniu II fazy BRIM2 na 132 chorych z przerzutowym czerniakiem zaobserwowano 53% odsetek odpowiedzi obiektywnych, przy czym 6% chorych uzyskało całkowitą odpowiedź (CR), a 47% częściową odpowiedź (PR). W tym badaniu mediana przeżycia wolnego od progresji (PFS) wynosiła 6,8 miesiąca, a mediana przeżycia całkowitego 15,9 miesiąca.
W badaniu klinicznym III fazy BRIM3 na 2107 nieleczonych wcześniej chorych losowo przydzielonych do leczenia za pomocą wemurafenibu lub dakarbazyny zaobserwowano poprawę odsetka sześciomiesięcznego przeżycia całkowitego (OS), który dla wemurafenibu wynosił 84%, a dla dakarbazyny 64% oraz poprawę u leczonych wemurafenibem mediany przeżycia całkowitego, która dla wemurafenibu wynosiła 13,2 miesiąca, a dla dakarbazyny 9,6 miesiąca. Wemurafenib również wykazał znacznie lepszy odsetek odpowiedzi obiektywnych (ORR) wynoszący 48% w porównaniu do 5% dla dakarbazyny. Ponadto mediana przeżycia wolnego od progresji choroby (PFS) była wyższa u chorych leczonych wemurafenibem niż dakarbazyną i wynosiła odpowiednio 5,3 miesiąca i 1,6 miesiąca.
W obu badaniach oceniano chorych z mutacją V600E. W badaniu opartym na BRIM3 porównano skuteczność leczenia wemurafenibem u chorych z mutacją V600E i V600K do leczenia dakarbazyną, chorzy z mutacją V600E osiągnęli medianę przeżycia całkowitego wynoszącą 13,3 miesiąca w porównaniu do mediany przeżycia leczonych dakarbazyną wynoszącą 10,0 miesięcy, z kolei chorzy z mutacją V600K osiągnęli medianę przeżycia całkowitego wynoszącą 14,5 miesiąca w porównaniu do 7,6 miesiąca leczonych dakarbazyną, zatem wemurafenib poprawia przeżycie całkowite zarówno u chorych z mutacją V600E, jak i mutacją V600K.
W badaniach BRIM2 i BRIM3 wykluczono chorych z przerzutami do ośrodkowego układu nerwowego. Istnieją wstępne przesłanki sugerujące możliwość zastosowania leku również w przypadku obecności przerzutów do mózgu. W małym badaniu na 24 chorych zaobserwowano pewne korzyści ze stosowania leku u chorych z przerzutami do OUN.
Dawkowanie.
Wemurafenib jest podawany doustnie w dawce 960 mg (4 tabletki po 240 mg) dwa razy na dobę. Lek może być przyjmowany z pokarmem lub na czczo, przy czym należy unikać stałego przyjmowania wemurafenibu na czczo. W przypadku pominięcia dawki można ją przyjąć 4 godziny przed kolejną w celu zachowaniu schematu dawkowania, jednak nie zaleca się przyjęcia obu dawek w tym samym czasie. W przypadku wymiotów nie podaje się dodatkowej dawki i leczenie jest kontynuowane bez jego modyfikacji.
Wydłużenie odstępu QTc lub wystąpienie działań niepożądanych może wymagać indywidualnego dostosowania dawki, czasowego przerwania leczenia lub jego zakończenia.
U pacjentów z łagodnym lub umiarkowanymi zaburzeniami czynności nerek nie ma konieczności modyfikacji wstępnej dawki leku, jednak dane dotyczące bezpieczeństwa stosowania leku u chorych z ciężkimi zaburzeniami funkcji nerek są ograniczone. U chorych z zaburzeniami czynności wątroby nie ma potrzeby modyfikacji dawkowania, choć dane dotyczące bezpieczeństwa stosowania przy umiarkowanych i ciężkich zaburzenia czynności wątroby są ograniczone.
Przeciwwskazania.
Lek jest przeciwwskazany w przypadku nadwrażliwości na lek lub substancję pomocniczą.
Specjalne środki ostrożności.
Podczas stosowania leku należy zachować ostrożność:
Podczas leczenia wemurafenibem mogą wystąpić ciężkie reakcje nadwrażliwości obejmujące zespół Stevensa-Johnsona, uogólnioną wysypkę, rumień lub hipotensję. W przypadku pojawienia się ciężkiej reakcji nadwrażliwości leczenie wemurafenibem należy zakończyć.
W przypadku wystąpienia ciężkiej reakcji skórnej leczenie należy zakończyć.
Podczas leczenia wemurafenibem obserwuje się zależne od ekspozycji wydłużenie odstępu QT zwiększające ryzyko wystąpienia komorowych zaburzeń rytmu. Nie zaleca się rozpoczynania leczenia lekiem u chorych z niemożliwymi do wyrównania zaburzeniami elektrolitowymi oraz u chorych z zespołem długiego QT. Nie zaleca się rozpoczynania leczenia wemurafenibem u pacjentów z odstępem QTc powyżej 500 ms, a w przypadku wydłużenia QTc powyżej 500 ms podczas leczenia zaleca się wyrównanie zaburzeń elektrolitowych oraz kontrolę sercowych przyczyn wydłużenia QTc. Jeśli QTc osiągnie długość poniżej 500 ms to można wznowić leczenie wemurafenibem w zredukowanej dawce. Zaleca się zakończenie leczenia wemurafenibem gdy odstęp QTc wydłuży się ponad 60 ms w stosunku do odstępu wyjściowego. Zaleca się ocenę QTc przed rozpoczęciem leczenia, kontrolę po 1 miesiącu leczenia, co miesiąc przez pierwsze 3 miesiące, następnie co 3 miesiące.
Podczas leczenia wemurafenibem może wystąpić zapalenie błony naczyniowej, zapalenie tęczówki oraz niedrożność żył siatkówki.
U leczonych wemurafenibem może rozwinąć się rak kolczystokomórkowy skóry. Zaleca się ocenę dermatologiczną przed rozpoczęciem leczenia, w jego trakcie oraz przez sześć miesięcy po jego zakończeniu. Ponadto mogą występować przypadki raka płaskonabłonkowego w innej lokalizacji niż skóra. Przed rozpoczęciem leczenia i po jego zakończeniu zaleca się badanie odbytu, a u kobiet badanie ginekologiczne. Ponadto zaleca się okresową ocenę błony śluzowej jamy ustnej oraz ocenę węzłów chłonnych, a także wykonanie tomografii komputerowej klatki piersiowej przed rozpoczęciem leczenia oraz co 6 miesięcy w trakcie leczenia.
U leczonych wemurafenibem może wystąpić uszkodzenie wątroby. Zaleca się ocenę enzymów wątrobowych przed rozpoczęciem leczenia oraz okresową w jego trakcie. W sytuacji stwierdzenia nieprawidłowych wyników należy zmniejszyć dawkę leku, leczenie czasowo przerwać lub zakończyć.
U leczonych wemurafenibem może wystąpić uszkodzenie nerek przejawiające się od zwiększenia stężenia kreatyniny do ostrego śródmiąższowego zapalenia nerek i ostrej martwicy cewek nerkowych.
Działania niepożądane.
Do działań niepożądanych leku należą:
Farmakokinetyka.
Wemurafenib po podaniu doustnym osiąga maksymalne stężenie po około 4 godzinach. Pożywienie, szczególnie bogate w tłuszcze, zwiększa biodostępność leku. Lek w ponad 99% wiąże się z białkami osocza. Wemurafenib ulega metabolizmowi przede wszystkim za pomocą cytochromu CYP3A4, wydalany jest głównie z kałem.
Wemurafenib może zwiększać ekspozycję na leki metabolizowane głównie przez CYP1A2 i zmniejszać ekspozycję na leki metabolizowane głównie przez CYP3A4, a także zwiększać ekspozycję na leki, które są substratami glikoproteiny P. Zaleca się unikania jednoczesnego stosowania z silnymi induktorami cytochromu CYP3A4 oraz glikoproteiny P.

</doc>
<doc id="3787796" url="https://pl.wikipedia.org/wiki?curid=3787796" title="Hadabat">
Hadabat

Hadabat (arab. هضبات) – wieś w Syrii, w muhafazie Aleppo. W 2004 roku liczyła 387 mieszkańców.

</doc>
<doc id="3787802" url="https://pl.wikipedia.org/wiki?curid=3787802" title="Kozarczanka">
Kozarczanka

Kozarczanka (srb.-chorw. "Kozarčanka", cyrylica: Козарчанка, co oznacza "kobieta z Kozary") – czarno-biała fotografia Žorža Skrigina przedstawiająca jugosłowiańską kobietę-żołnierza titowskiej partyzantki w czapce titowce na głowie i z karabinem przewieszonym przez ramię.
Zdjęcie wykonano zimą 1943/44 w północnej Bośni. Sportretowana na nim uśmiechnięta dziewczyna to Milja Marin (z domu Tomoran), pochodząca z wioski u podnóża góry Kozara.
Milja Marin urodziła się w 1926 roku. Wkrótce po wojnie wyszła za mąż za Peru Marina. Zmarła 10 listopada 2007.
Kozarczanka była szeroko znana w całej Jugosławii. Zdjęcie to wykorzystywano w podręcznikach szkolnych, na plakatach, w książkach o drugiej wojnie światowej, a nawet na okładkach płyt.

</doc>
<doc id="3787809" url="https://pl.wikipedia.org/wiki?curid=3787809" title="Kazimierz Ślączka">
Kazimierz Ślączka

Kazimierz Ślączka (ur. 26 października 1885 w Buczaczu, zm. 18 września 1971) – polski inżynier, urzędnik, podporucznik piechoty Legionów Polskich, kapitan rezerwy piechoty Wojska Polskiego RP.
Życiorys.
Kazimierz Ślączka urodził się 26 października 1885 w Buczaczu. Syn Wojciecha Ślączki (1851–1925, adwokat, działacz niepodległościowy) i Bronisławy z domu Mysłowskiej (1856–1903). Jego rodzeństwem byli: Zofia Klara (1887-1890), Janina Aleksandra (1889-1979, nauczycielka), Sylwia Klementyna (1891-1893), Aleksander Wojciech (1893–1940, lekarz, jeden z twórców neurochirurgii polskiej, kapitan Wojska Polskiego, ofiara zbrodni katyńskiej, Roman (1895–1967, doktor praw, adwokat i radca prawny, przed 1939 także osiadły w Gdyni). Rodzina Ślączków zamieszkiwała w kamienicy przy ulicy Tadeusza Kościuszki, gdzie obecnie pod numerem 26 mieści się główny oddział sanockiej poczty (po zakończeniu II wojny światowej gmach został przejęty od dr. Romana Ślączki).
W 1903 zdał egzamin dojrzałości w C. K. Gimnazjum w Sanoku (w jego klasie byli m.in. Leopold Dręgiewicz, Józef Ekkert, Ksawery Jaruzelski, Ludwik Jus, Feliks Młynarski). W 1910 ukończył studia na Wydziale Inżynierii Lądowej Politechniki Lwowskiej wraz z kursem wiertnictwa naftowego. Studia specjalizacji w zakresie budownictwa wodnego odbył na Politechnice w Zurychu. Był zatrudniony w biurze inżynierskim profesora tej uczelni Gabriela Narutowicza oraz prowadził biuro hydrotechniczne inż. Jaggi w Arlesheim k. Bazylei. Jako inżynier uchwałą Rady Miejskiej w Sanoku z 1912 został uznany przynależnym do gminy Sanok. Reprezentując Sanok w 1912 uczestniczył w VI Zjeździe Techników Polskich w Krakowie. W 1913 powrócił na ziemie polskie i od tego czasu pracował w biurze hydrotechnicznym prof. Romana Ingardena w Krakowie. Pod koniec 1913 podjął pracę w kopalnictwie naftowym w Borysławiu, jako praktykant, następnie na stanowisku asystenta ruchu.
Po wybuchu I wojny światowej został żołnierzem Legionów Polskich we wrześniu 1914. Od 10 września do 23 października 1914 był dowódcą plutonu w 3 kompanii V batalionu 1 pułku piechoty w składzie I Brygady. 9 października 1914 w Jakubowicach Józef Piłsudski mianował go podporucznikiem. W połowie 1915 przebywał na leczeniu w Krakowie i pod koniec 1915 został zwolniony ze służby w Legionach. Podczas służby legionowej nosił pseudonim „Kazek”. Po odzyskaniu przez Polskę niepodległości w 1918 został przyjęty do Wojska Polskiego. Brał udział w wojnie polsko-bolszewickiej. W stopniu podporucznika piechoty został przydzielony do Departamentu VIII (Sanitarnego) Ministerstwa Spraw Wojskowych 25 listopada 1920. 27 lutego 1921 został przeniesiony do rezerwy jako kapitana rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym 6 pułku Strzelców Podhalańskich w Stryju. W 1934 jako kapitan rezerwy piechoty z tytułem inżyniera, przydzielony do Powiatowej Komendy Uzupełnień Kielce. Pełnił funkcję prezesa oddziału Związku Legionistów Polskich w Kielcach.
Po wojnie nadal był zatrudniony na stanowisku kierownika kopalni „Glinik” w ramach Karpackiego Towarzystwa Naftowego. Jako przyjaciel Prezydenta RP Gabriela Narutowicza został jego doradcą ds. przemysłu naftowego. Od 1925 był zastępcą dyrektora technicznego spółki akcyjnej „Gazolina” dla spraw wiertniczych wszystkich szybów przedsiębiorstwa. W 1926 objął kierownictwo szybów w firmie „Premier”. Działał w Związku Techników Wiertniczych i Naftowych w Borysławiu. Był członkiem wydziału oddziału Polskiego Towarzystwa Politechnicznego we Lwowie w Borysławiu. W 1925 był współzałożycielem Stowarzyszenia Polskich Inżynierów Przemysłu Naftowego (późniejsze Stowarzyszenie Naukowo-Techniczne Inżynierów i Techników Przemysłu Naftowego i Gazowniczego), a w 1926 i do września 1927 pełnił funkcję zastępcy przewodniczącego SPIPN (prezesem był prof. inż. Zygmunt Bielski). Publikował w czasopiśmie „Przemysł Naftowy” (artykuł pt. "O powiększaniu produkcji szybów naftowych", nr 6/1926. Decyzją Wyższego Urzędu Górniczego w Krakowie został członkiem komisji egzaminacyjnej dla wiertaczy. W 1926 został dyrektorem rozbudowy Zakładów Żwirowych przy budowie wytwórni i linii kolejowej w Kielcach. Prowadził także prace geologiczne w zakresie poszukiwań złóż kwarcytowych. Następnie tamże został dyrektorem Wojewódzkiego Funduszu Pracy. W marcu 1933 podczas kursu przysposobienia obywatelstwo-państwowego w Sandomierzu wygłosił wykład pt. "Organizacja młodzieży wiejskiej". W latach 30. zamieszkiwał przy ulicy Żytniej 6 w Kielcach. W randze starszego inspektora był zatrudniony w Zarządzie Głównym Funduszu Pracy w Warszawie od 1933, a później w Gdyni. Do 1939 zamieszkiwał przy ul. Pomorskiej 12/2 w Gdyni.
Po wybuchu II wojny światowej i wkroczeniu Niemców został wzięty przez okupantów za zakładnika. Następnie został zwolniony i po nastaniu okupacji niemieckiej trafił do Krakowa, gdzie został aresztowany i osadzony w więzieniu Montelupich, skąd został skierowany do robót drogowych w Rożnowie. Po zakończeniu wojny w 1945 został zatrudniony w Zarządzie Miejskim miasta Gdańska, gdzie pełnił funkcję inspektora odbudowy obiektów na wybrzeżu. Później był starszym inspektorem Banku Inwestycyjnego. Od 1954 pracował w Przedsiębiorstwie Geologicznym Gospodarki Komunalnej, jako kierownik grupy maszynowych wierceń, następnie jako główny wiertnik. Po scaleniu i utworzeniu Przedsiębiorstwa Hydrogeologicznego z siedzibą w Gdańsku był starszym inspektorem w zakresie wiertnictwa hydrogeologicznego. Był jednym z założycieli i organizatorów powołanego 30 listopada 1964 oddziału w Gdańsku Stowarzyszenia Inżynierów i Techników Przemysłu Naftowego.
Zamieszkiwał przy ulicy Artura Grottgera 8 w Gdańsku-Oliwie. Zmarł 18 września 1971. Został pochowany na Cmentarzu Oliwskim w Gdańsku.
Jego żoną była Anna z domu Walter (1888–1977).

</doc>
<doc id="3787810" url="https://pl.wikipedia.org/wiki?curid=3787810" title="Moschus chrysogaster">
Moschus chrysogaster



</doc>
<doc id="3787815" url="https://pl.wikipedia.org/wiki?curid=3787815" title="Vítězslav Pech">
Vítězslav Pech

Vítězslav Pech – czechosłowacki skoczek narciarski. Dwukrotny uczestnik mistrzostw świata.
Pech w swojej karierze dwukrotnie brał udział w rywalizacji skoczków narciarskich podczas mistrzostw świata seniorów – w 1929 w Zakopanem, po skokach na odległość 43 i 47 metrów zajął 26. pozycję, a dwa lata później w Oberhofie uplasował się na 14. miejscu (51 i 46,5 m).

</doc>
<doc id="3787835" url="https://pl.wikipedia.org/wiki?curid=3787835" title="Kościół św. Józefa Oblubieńca w Olszynie">
Kościół św. Józefa Oblubieńca w Olszynie

Kościół świętego Józefa Oblubieńca – rzymskokatolicki kościół parafialny należący do dekanatu Lubań diecezji legnickiej.
Historia.
Jest to dawna świątynia ewangelicka wzniesiona w latach 1895-1897 w stylu neogotyckim. Poświęcono ją w dniu 23 września 1897 roku. Od lipca 1946 roku pełni funkcję rzymskokatolickiej świątyni parafialnej pod wezwaniem świętego Józefa Oblubieńca. 
Wyposażenie.
Kościół posiada zabytkowe ołtarze wykonane w XVII i XIX wieku oraz organy wykonane przez świdnicką firmę Schlag &amp; Söhne, posiadające 24 tony (głosy), 2 manualne napędy, jeden pedał i 49 piszczałek. Oprócz tego zachowały się trzy dzwony, poświęcone w 1924 roku i wykonane w zakładzie metalurgicznym w Torgau oraz dwa świeczniki wykonane z żelaza odkuwanego znajdujące się przy ławkach na emporach bocznych.

</doc>
<doc id="3787837" url="https://pl.wikipedia.org/wiki?curid=3787837" title="Paolo Ferrari (aktor)">
Paolo Ferrari (aktor)

Paolo Ferrari (ur. 26 lutego 1929 w Brukseli, zm. 6 maja 2018 w Rzymie) – włoski aktor filmowy, radiowy i telewizyjny. Występował także jako Tao Ferrari.
Urodził się w Brukseli, gdzie jego ojciec w tym czasie pełnił funkcję włoskiego konsula w Kongo Belgijskim i był w Belgii członkiem misji dyplomatycznej. Jego matka, Giulietta, była pianistką. W wieku dziewięciu lat zadebiutował jako syn kuriera w historycznym filmie Alessandra Blasettiego "Ettore Fieramosca" (1938). Stał się znany jako Balilla Paolo, postać grana w licznych programach radiowych dla dzieci i młodzieży w czasach faszystowskich. Po wojnie studiował na Accademia Nazionale di Arte Drammatica Silvio D'Amico. 
W 1956 ożenił się z aktorką Mariną Bonfigli (ur. 1930, zm. 2015), z którą miał dwóch synów: Fabio (ur. 14 października 1959 w Rzymie) i Daniela. Z czasem doszło do rozwodu, a w 1970 poślubił Laurę Tavanti, z którą miał syna Stephena.

</doc>
<doc id="3787840" url="https://pl.wikipedia.org/wiki?curid=3787840" title="SM UC-6">
SM UC-6

SM UC-6 – niemiecki podwodny stawiacz min z okresu I wojny światowej, szósty w kolejności okręt podwodny typu "UC I". Zwodowany 20 czerwca 1915 roku w stoczni Vulcan w Hamburgu, został przyjęty do służby w Kaiserliche Marine 24 czerwca 1915 roku. W czasie służby operacyjnej SM UC-6 odbył 89 patroli bojowych, podczas których postawił zagrody minowe, na których zatonęły 54 statki o łącznej pojemności BRT i jeden okręt o wyporności ton. Skutkiem wpłynięcia na postawione przez UC-6 miny uszkodzenia odniosło osiem statków o łącznej pojemności BRT oraz jeden okręt o wyporności ton. SM UC-6 zatonął 27 września 1917 roku, prawdopodobnie po wejściu na minę w estuarium Tamizy.
Projekt i dane taktyczno-techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-6 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych typu UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-6 zamówiony został 23 listopada 1914 roku jako szósty z serii 15 okrętów typu "UC I" (numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty . Pierwsze 10 jednostek typu, w tym UC-6, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-6 otrzymał numer stoczniowy 50 ("Werk 50"). Okręt został zwodowany 20 czerwca 1915 roku, zaś do służby w Cesarskiej Marynarce Wojennej przyjęty już 24 czerwca 1915 roku.
Przebieg służby.
1915 rok.
24 czerwca 1915 roku por. mar. Matthias Graf von Schmettow został mianowany pierwszym dowódcą UC-6, a okręt włączono do Flotylli Flandria w dniu 31 lipca. Pierwszą ofiarą postawionych przez okręt min był brytyjski uzbrojony trawler HMT „Worsley” (309 ts), który zatonął 14 sierpnia w okolicy Aldeburgh ze stratą jednego członka załogi. Identyczny los spotkał dwa dni później inny uzbrojony trawler HMT „Japan” (205 ts), który został zniszczony w estuarium Tamizy (śmierć poniosło pięciu marynarzy). 25 sierpnia na pozycji zatonął zbudowany w 1903 roku szwedzki parowiec „Disa” (788 BRT), płynący z ładunkiem soli z Londynu do Härnösand. Kolejny uzbrojony trawler zatonął na pochodzącej z UC-6 minie 28 sierpnia, a był nim wypierający 295 ts HMT „Dane” (w okolicy Aldeburgh, zginęło 5 marynarzy). Następnego dnia w okolicy Yarmouth ze stratą 2 ludzi zatonął brytyjski parowiec „Sir William Stephenson” (1540 BRT), transportujący drobnicę z Tyne do Londynu. Druga połowa września była dla UC-6 jeszcze bardziej udana, gdyż na miny postawione przez okręt weszło aż 7 jednostek, z czego 5 zatonęło. 16 września w okolicy Kingsdown zatonął brytyjski parowiec „Africa” (1038 BRT), wiozący drobnicę z Londynu do Boulogne (zginęło 2 marynarzy); dwa dni później na wschód od Dover zniszczony został uzbrojony trawler HMT „Lydian” (244 ts) – śmierć poniosło 8 osób. Więcej szczęścia miał nowy brytyjski tankowiec „San Zeferino” (6430 BRT), płynący z Puerto Mexico do Sheerness z ładunkiem ropy naftowej, który w tym samym dniu został uszkodzony na minie u ujścia Tamizy (ze stratą 2 członków załogi). 20 września bez strat w ludziach w okolicy Aldeburgh zatonął natomiast zbudowany w 1906 roku brytyjski parowiec „Horden” (1434 BRT), płynący pod balastem z Londynu do Hartlepool, zaś 3 dni później w estuarium Tamizy identyczny los spotkał brytyjski parowiec „Groningen” (988 BRT), przewożący drobnicę na trasie Harlingen – Londyn (zginął 1 marynarz). 24 września na tym samym akwenie zatonął zbudowany w 1911 roku kuter HMD „Great Heart” (78 ts), na którym życie straciło 8 osób, natomiast 27 września w tej samej okolicy na minę wszedł brytyjski parowiec „Nigretia” (3187 BRT), płynący z ładunkiem węgla z Hull do Rouen, który jednak uratowano osadzając na mieliźnie. Pierwszym październikowym sukcesem UC-6 było zatonięcie na wschód od Harwich francuskiego uzbrojonego trawlera „Alose” (214 ts), na którym poległo 12 marynarzy (5 października). 18 października uszkodzeń na minie doznał w tym samym miejscu brytyjski parowiec „Aleppo” (3870 BRT), przewożący zboże i drobnicę z Aleksandrii do Hull – statek osiadł na mieliźnie, skąd go później ściągnięto (nikt nie zginął). Mniej szczęścia miał tego samego dnia nowy norweski parowiec „Salerno” (2431 BRT), przewożący drobnicę, pocztę i pasażerów z Tyne do Santos – statek zatonął u ujścia Tamizy bez strat w ludziach. Trzy dni później, na wschód od Clacton-on-Sea (na pozycji ), zatonął zbudowany w 1909 roku brytyjski parowiec „Monitoria” (1904 BRT), płynący z ładunkiem węgla z Humber do Londynu (cała załoga została uratowana). Szczęśliwym dla załogi okrętu podwodnego dniem był ostatni dzień października 1915 roku, kiedy to na postawionych przez niego minach zatonęły 4 jednostki: zbudowany w 1880 roku jacht HMY „Aries” (268 ts), na pozycji (śmierć poniosło 22 członków załogi); przewożący węgiel z Shields do Rouen norweski parowiec „Eidsiva” (1092 BRT), na wschód od Dover (bez strat w ludziach); zbudowany w 1907 roku uzbrojony trawler HMT „Othello II” (206 ts), także na wschód od Dover (zginęło 9 członków załogi) oraz – w tym samym miejscu – brytyjski parowiec „Toward” (1218 BRT), przewożący drobnicę z Londynu do Belfastu (bez strat w ludziach). 3 listopada, 4 mile na wschód od latarni Orfordness, ze stratą 2 ludzi zatonął na minie mały brytyjski parowiec „Friargate” (264 BRT), przewożący ił z Londynu do Middlesbrough. 12 listopada kolejną ofiarą postawionych przez UC-6 min stał się nieopodal Boulogne mały brytyjski parowiec „Moorside” (311 BRT), płynący z ładunkiem węgla z Leith do Francji (na pokładzie poległo 8 członków załogi wraz z kapitanem). Tego dnia zatonął też (w tym samym miejscu) zbudowany w 1903 roku brytyjski parowiec „Nigel” (1400 BRT), płynący z Newhaven do Boulogne (ze stratą 5 ludzi). Były to ostatnie sukcesy załogi UC-6 w 1915 roku.
1916 rok.
Pierwsze zatopienie spowodowane minami postawionymi przez UC-6 w 1916 roku miało miejsce 12 stycznia, kiedy to w Cieśninie Kaletańskiej zatonął nowy brytyjski parowiec „Traquair” (1067 BRT), przewożący węgiel z Leith do Dunkierki (bez strat w ludziach). Na kolejny sukces trzeba było czekać miesiąc: 12 lutego zatonął zbudowany w 1891 roku „Leicester” (1001 BRT), płynący z ładunkiem drobnicy z Portsmouth do Cromarty (Szkocja), na którym zginęło 17 członków załogi (na pozycji ). 21 lutego los ten spotkał uzbrojony trawler HMT „Carlton” (267 ts), który ze stratą 9 ludzi zatonął na pozycji . Trzy dni później na wschód od Grimsby zatonął francuski parowiec „Trignac” (2375 BRT), płynący pod balastem z Nantes do Newcastle(cała załoga została uratowana). W ostatnich dwóch dniach lutego na minach postawionych przez okręt zatonęły 4 brytyjskie jednostki: parowiec „Empress Of Fort William” (2181 BRT), płynący z ładunkiem węgla z South Shields do Dunkierki (na pozycji ); duży, zbudowany w 1911 roku statek pasażerski „Maloja” (12 431 BRT), płynący z Londynu do Bombaju, na pozycji (w katastrofie zginęło 122 osoby); uzbrojony trawler HMT „Angelus” (304 ts), który ze stratą 2 ludzi zatonął na pozycji oraz uzbrojony trawler HMT „Weigelia” (262 ts), który został zniszczony na pozycji (ze stratą 1 członka załogi). 4 marca nieopodal Dover na minę wszedł uzbrojony trawler HMT „Flicker” (192 ts) – wraz z okrętem zginęło 14 marynarzy. Identyczny los spotkał 23 marca uzbrojony trawler HMT „Corona” (212 ts), który zatonął na wschód od Ramsgate ze stratą 13 ludzi (na pozycji ). W tym samym dniu na pozycji na minę wszedł i zatonął brytyjski parowiec „Sea Serpent” (902 BRT), płynący z ładunkiem galwanizowanych płyt falistych z Liverpoolu do Dunkierki (na pokładzie poniosło śmierć 14 członków załogi wraz z kapitanem). 24 marca szczęście miała załoga pływającego na trasie Falmouth – Kopenhaga z ładunkiem drobnicy, soli i tytoniu duńskiego parowca „Christianssund” (1017 BRT), który zatonął na minie nieopodal Folkestone (na pozycji ) – wszyscy zostali uratowani. Także bez strat w ludziach i w tym samym miejscu 26 marca zatonął zbudowany w 1913 roku brytyjski parowiec „Saint Cecilia” (4411 BRT), płynący z ładunkiem drobnicy z Portland do Londynu. Kolejny sukces załoga UC-6 odniosła 7 kwietnia, kiedy to na pozycji na minie zatonął brytyjski parowiec „Halcyon” (1319 BRT), przewożący drobnicę na trasie Bordeaux – Londyn (nikt nie zginął). Tydzień później (14.04) nieopodal Folkestone ze stratą 2 ludzi zatonął brytyjski parowiec „Shenandoah” (3886 BRT), płynący z ładunkiem drobnicy z Halifax do Londynu (na pozycji ). Następnymi ofiarami postawionych przez UC-6 nieopodal Dunkierki min były dwa francuskie uzbrojone trawlery: „Estafette” (267 ts), który ze stratą 8 członków załogi zatonął 21 kwietnia na pozycji oraz „Saint Corentin” (216 ts), który zatonął 29 kwietnia 900 m od portu w Dunkierce na pozycji (zginęło 11 marynarzy).
5 maja 1916 roku nastąpiła zmiana dowódcy okrętu – Matthias Graf von Schmettow został zastąpiony przez por. mar. Ottona Ehrentrauta. W międzyczasie, 16 maja na minę postawioną podczas wcześniejszych misji wszedł zbudowany w 1902 roku holenderski parowiec pasażerski „Batavier V” (1569 BRT), kursujący na trasie Londyn – Rotterdam, który zatonął na wschód od Felixstowe na pozycji . Pierwszy sukces pod nowym dowódcą UC-6 miał miejsce 26 maja, kiedy to u wybrzeży Holandii zatonęła duża belgijska barka „Volharding” (1000 BRT). 1 czerwca nieopodal Winterton bez strat w ludziach zatonął niewielki norweski parowiec „Excellenz Mehnert” (646 BRT), płynący z ładunkiem drewna z Drammen do Gravesend (na pozycji ), a 8 czerwca na tym samym akwenie mina zniszczyła uzbrojony trawler HMT „Kaphreda” (245 ts), który zatonął na wschód od Corton ze stratą 6 ludzi (na pozycji ). 19 czerwca ofiarą min UC-6 padły dwie jednostki: brytyjski latarniowiec „Corton”, który zatonął na pozycji na wschód od Corton (zginęło 5 członków załogi) oraz francuski trawler „Saint Jacques” (72 ts), który zatonął na postawionym jeszcze w maju polu minowym nieopodal Hawru. 21 czerwca na pozycji zatonął bez strat w załodze stary (zbudowany w 1884 roku) holenderski parowiec „Otis Tarda” (759 BRT), płynący z ładunkiem drobnicy z Rotterdamu do Goole, a dwa dni później jego los podzielił brytyjski parowiec „Burma” (706 BRT), płynący pod balastem z Londynu do Goole, na pokładzie którego zginęło 7 marynarzy (na pozycji ). 27 czerwca na wschód od Aldeburgh (na pozycji ) zatonął na minie zbudowany w 1913 roku holenderski parowiec „Waalstroom” (1441 BRT), płynący z ładunkiem drobnicy na trasie Swansea – Amsterdam. Ostatnim czerwcowym sukcesem załogi okrętu było zniszczenie nowego uzbrojonego trawlera HMT „Hirose” (275 ts), który ze stratą 10 marynarzy zatonął nieopodal Aldeburgh (na pozycji ). Kolejne zatopienie UC-6 miało miejsce 7 lipca, kiedy to na tym samym akwenie (na pozycji ) wszedł na minę brytyjski parowiec „Gannet” (1127 BRT), płynący z ładunkiem drobnicy z Rotterdamu do Londynu (w katastrofie zginęło 8 członków załogi). Trzy dni później nieopodal Pakefield w ten sam sposób zakończył swoją służbę brytyjski parowiec „Kara” (2338 BRT), płynący pod balastem z Rouen do South Shields (obyło się bez strat w ludziach). Jedynym wrześniowym sukcesem (3.09) było zatopienie w okolicy Southwold (na pozycji ) brytyjskiego parowca „Mascotte” (1097 BRT), przewożącego drobnicę z Rotterdamu do Leith, na którego pokładzie śmierć poniósł 1 marynarz.
6 września 1916 roku doszło do kolejnej zmiany dowódcy okrętu, którym został por. mar. Paul Günther. Jedynym sukcesem nowego dowódcy było zatonięcie na Morzu Północnym 2 października niewielkiego kutra HMD „Girl Eva” (76 ts), na którym straciło życie 7 osób.
5 listopada 1916 roku nowym dowódcą okrętu został por. mar. Werner von Zerboni di Sposetti. Na pierwszy sukces nowy dowódca musiał czekać do 29 grudnia, kiedy to na postawione przez UC-6 miny weszły trzy brytyjskie jednostki, z których dwie zatonęły: zbudowany w 1912 roku parowiec „Lonada” (1286 BRT), płynący z ładunkiem węgla na trasie Tyne – Londyn (zatonął w estuarium Tamizy ze stratą 6 ludzi) oraz dwa bocznokołowe trałowce typu "Ascot", o wyporności 810 ts: HMS „Ludlow” (zatonął na pozycji , tracąc 6 członków załogi) i HMS „Totnes”, który doznał uszkodzeń na tej samej pozycji (nikt nie zginął).
1917 rok.
Pierwszy sukces w 1917 roku został odniesiony 10 lutego, a było nim zestrzelenie z karabinu maszynowego francuskiego samolotu (oznaczonego E.B.H. 412), którego załogę wzięto do niewoli. 22 lutego na minie postawionej przez UC-6 został uszkodzony duży brytyjski tankowiec „Ashtabula” (7025 BRT), płynący z Port Arthur do Londynu (obyło się bez strat w ludziach). 31 marca na wschód od Felixstowe (na pozycji ) postawiona przez UC-6 mina zniszczyła kuter HMD „Forward III” (89 ts), na którym straciło życie 10 osób. Więcej szczęścia miał zbudowany w 1912 roku brytyjski tankowiec „Lumina” (5856 BRT), płynący pod balastem z Thames Haven do Cardiff, który 19 kwietnia został uszkodzony po wejściu na minę w estuarium Tamizy (nikt nie zginął).
1 maja 1917 roku nastąpiła zmiana dowódcy okrętu – Werner von Zerboni di Sposetti został zastąpiony przez por. mar. Wernera Löwe. W międzyczasie, 12 maja na minę postawioną podczas wcześniejszych misji w estuarium Tamizy wszedł brytyjski parowiec „Waterville” (1968 BRT), płynący z ładunkiem koksu z Dunston do Hawru, który uratowano osadzając na mieliźnie (bez ofiar śmiertelnych). 7 czerwca podobny los spotkał pomocniczy trałowiec HMS „Mercury” (378 ts), który doznał uszkodzeń na pozycji (zginęło 2 ludzi). Ocalał również zbudowany w 1891 roku norweski parowiec „Roald Amundsen” (4390 BRT), płynący pod balastem z Londynu do Filadelfii, który 16 czerwca po wejściu na minę na pozycji osadzono na mieliźnie, a następnie naprawiono (śmierć poniosło 3 marynarzy). Dwa dni później UC-6 osiągnął ostatni w swojej wojennej działalności sukces, kiedy to na pozycji na minę wszedł i zatonął bez strat w załodze duński parowiec „Dorte Jensen” (2086 BRT), transportujący węgiel z Tyne do Rouen.
2 września 1917 roku nowym dowódcą okrętu został por. mar. Gottfried Reichenbach.
27 września 1917 roku okręt zatonął wraz z całą załogą, prawdopodobnie po wejściu na minę na północny wschód od North Foreland, na pozycji . Inne opracowania podają, że UC-6 został zbombardowany i zatopiony przez brytyjskie wodnosamoloty.
Wrak okrętu.
Wrak okrętu został odkryty przez członków klubu płetwonurków z Canterbury w 2005 roku, jednak nie było wiadomo, czy nie jest to UC-21, również zatopiony w tej okolicy. W roku 2014 został zbadany przez brytyjskich archeologów, którzy potwierdzili, że jest to UC-6.
Lista załogi.
Lista załogi w ostatnim rejsie (zginęło łącznie 16 osób):
por. mar. Gottfried Reichenbach – kapitan;
st. mat maszynista Binz; 
palacz Brase; 
st. mat maszynista Bruckner; 
st. mar. Detloff; 
st. mat maszynista rez. Gorke; 
st. mat Jepsen; 
st. palacz Kraft;
aspirant-maszynista Kunkel; 
? Lange;
mat maszynista Lehmann;
mar. Nabrotzki; 
aspirant-maszynista Nachtigal;
mar. Schubert; 
mar. Schwarz;
sternik Wunderlich.

</doc>
<doc id="3787849" url="https://pl.wikipedia.org/wiki?curid=3787849" title="Flaga gminy Osieck">
Flaga gminy Osieck



</doc>
<doc id="3787850" url="https://pl.wikipedia.org/wiki?curid=3787850" title="SM U-11 (1915)">
SM U-11 (1915)



</doc>
<doc id="3787852" url="https://pl.wikipedia.org/wiki?curid=3787852" title="Cécile Monnier">
Cécile Monnier

Cécile Monnier, z domu Thuret (1866-1956) – matka Pierre Monnier, była francuskim medium, która twierdziła, że otrzymywała przekazy od 5 sierpnia 1918 do 19 stycznia 1937 przez pismo automatyczne od syna który zginął w bitwie w 1915 roku.
Pierre Monnier, urodzony w 1891 roku, wnuk marszałka Gabriel Jean Joseph Molitor i stryjeczny wnuk marszałka Neya, ukończył drugi rok służby wojskowej od wypowiedzenia wojny. Na jego prośbę, wyjechał na front 6 sierpnia, jako porucznik rezerwy 46 pułku piechoty. Brał udział w wielu walkach w Belgii, Stenay.
Zginął na froncie w Argonny, w wąwozie Meurissons, 8 stycznia 1915 w wieku 23 lat, "wyrusza na spotkanie wrogów, którzy forsują pierwszą linię okopów, zostając trafiony kulą w serce".
W poniedziałek, 5 sierpnia 1918, pani Monnier wewnętrznie postrzega komunikat, który jej syn daje jej :
Ona szuka ołówka, bierze mały notatnik i notuje :
Wyjątkowość przekazów (Pierre'a Monnier) w porównaniu do przekazów od innych synów do ich matek (do Jeanne Morrannier, Marcelle de Jouvenel) lub do ojca (Paul Gourvennec) polega na tym, że mają miejsce w środowisku protestanckim, w którym kwestię życia po śmierci postrzega się z ogromną nieufnością, która wynika ze zbyt dosłownego rozumienia treści biblijnych, jak np. komunikacji Saula z duszą proroka Samuela. (1 Sm 28)
Treść wiadomości.
W swoich przekazach rzekomo pochodzących z zaświatów, Pierre Monnier rozwija wiele pomysłów teologicznych.
Sakramenty.
Przekazy przypisywane Pierre Monnier bronią tezy, że spowiedź jest « jednym z najbardziej niezbędnych obrzędów oczyszczających. » Mówi też istnieje duża luka w protestanckim kulcie : niedobór komunii. Według Pierre, to nie jest symbolem.
Według przekazów, Zgodnie z przekazami, ten odłam protestancki chrześcijaństwa, z którego wywodzi się Pierre Monnier, pomija tę zasadniczą i nieodzowną powinność/prawdę, nie jest jej świadomy.
Materia i duch.
Według przekazów przypisywanych Pierre :
Wykup na Ziemi.
Miłość może wymagać od niektórych udziału w cierpieniu w perspektywie zbawienia, jednak nie wolno godzić się na cierpienie, ani też jego szukać w życiu, jedynie w przypadku, kiedy to sam Bóg wyrazi taką wolę. Cierpienie przyjęte na skutek (w wyniku, poprzez) miłość nie zawsze jest z woli Boga, jednak Bóg na nie pozwala w celu zbawienia grzeszników. Pierre przywołuje dusze dotknięte przez « Palec Boży : Chrystusa. [...] Ten Palec wnika w największą głębię duchową stworzenia, przecina ją jak skalpel w rękach uzdrowiciela nie troskającego się cierpieniem, jakie zadał, jeśli to cierpienie ma na celu przywrócenie gasnącego życia. W zbawczym zranieniu, możliwe jest, aby dostrzec zło dotychczas ukryte... ukrytą gangrenę, która zjada i niszczy śmiertelne ; ale natychmiast pielęgnuje czule i stale wywierane – powiedziałem czule, choć zdaje się jest bezwzględne ! Cierpienie dyskutuje, cierpienie krzyczy a rana jest delikatnie niepohamowana, ponieważ nic niej jest ważniejsze niż zbawienie, które wymaga miłosiernego okrucieństwa. »
Wykup w zaświatach.
Przekazy potwierdzają zstąpienie Chrystusa/Miłości do « mroków zewnętrza » jeszcze zanim pocieszył apostołów, w celu ofiarowania strapionym duszom chwalebnej pewności, że istnieje dla nich światło na ich ciemnej drodze łez i żalów. » Według przekazów, w ojczyźnie duchowej, gdzie aniołowie wieczności zajmują się odkupieniem tych skazańców, którzy nie stracili nadziei, zmiana jest możliwa.. Zstąpienie Jezusa po własnej śmierci, aby zatrzymać tych, którzy zmarli przed Nim, nie jest mitem, ale odpowiada rzeczywistości opisanej przez świętego Piotra w Nowym Testamencie.
Pochodzenie człowieka.
Według przekazów byli ludzie przed tym, którego Biblia nazywa Adamem ; Ludzkość, w porównaniu do świata zwierzęcego, ewoluowała bardzo powoli. Jednak człowiek zwany Adamem, jak tylko napełnił się duchowym tchnieniem Boga, stał się rzeczywiście Pierwszym Człowiekiem, mimo iż jego przodkowie istnieli na długu zanim Adam pojawił się na świecie. Jednakże te pierwotne istoty bardzo słabo zdawały sobie sprawę z wszechmogącej Siły, która nad nimi panowała: Boga. Pewność istnienia Boga to były jednak duchowe narodziny człowieka w Adamie. [...] Adam, to symboliczne imię ludzkości, która dotarła na szczyt ewolucji fizycznej swojego zwierzęcego ciała zgodnie z wolą Boga, w związku z czym stała się zdolna przyjąć duchowe tchnienie. Bóg przygotował dla duchowego człowieka, który zbuntował się w sferach niebiańskich, ciało, które musiał przyjąć i które rozwijało się powoli i stopniowo, tak samo jak formował się sam świat ziemski. »
Każdy człowiek ma duszę, zawierającą w niej tchnienie Boga ; będąc Bogiem w człowieku, pozwala mu powiedzieć jak Bóg : "Ja jestem". Ta cząstka człowieka, tchnienie Boga, jest osobowość, która pozostaje i jest powołany do wieczności. Dusze w perspektywie substancji duchowych uformowanych przez Boga, byłyby 'możliwościami dusz' pochodzącymi bezpośrednio z myśli twórczej Boga i które działania małżeńskie przywołują do definitywnego narodzenia się. Bóg pozostawia niezależną tę maleńką cząstkę siebie samego (człowieka) tylko po to, żeby umożliwić jej samodzielne uszlachetnienie się. Gdyż On lubi każdą walkę, którą wieńczy i uświęca zwycięstwo duchowe.
Grzech pierworodny.
Według przekazów, człowiek wcześniej pojawił się na ziemi jak duch niedaleko Boga. To jego sprzeciw (niezgoda) poprowadził go do dobrowolnego 'wygnania' na Ziemi, która jest miejscem podnoszenia się i pojednania, a nie kary, polem doświadczeń. Na ziemi, dusze pracują dla ich rodzin. Cierpienia, które wydają się być nieusprawiedliwione odpowiadają ostrzeżeniu lub karze, ale nie osobistej a solidarnej (w sensie – dotyczącej całego rodzaju ludzkiego). Jeśli grzechy ojców mogą działać na synów, tak samo jest z próbami czynienia dobra. Postać ciała jest wynikiem pychy i buntu ludzkości. Nieuzasadnione jest w tej perspektywie mówić, że teoria grzechu pierworodnego implikuje takie posunięcie Boga, że stworzył ludzkość, która nie ma możliwości uniknąć grzechu, gdyż ten grzech pierworodny został popełniony przez ludzkość, zanim dostała materialne ciało.
Poza.
Przekazy potwierdzają, że dusze mogą mieć poprawę i test, który można porównać do czyśćca teologii katolickiej : « nie są naprawdę inne kary niż wyrzuty sumienia i wstyd że otrzymali tak dużo a tak mało odpowiedzieli na hojność Boga. Boże miłosierdzie z taką samą radością, delikatnością co i powagą obejmuje wszystkich skruszonych winowajców, kiedy gorliwie poszukują zapomnianej na Ziemi doskonałości ».
Przekazy wspominają drugą śmierć, która wiedzie ku końcowi duszy niepokornej wobec woli Boga : « dusza, która niszczy samą siebie, rozproszy się, wytracając stopniowo i nieustannie drobiny swojego jestestwa ; Bóg jest zawsze gotowy do ożywienia przez Swoją miłość niezrównanie jeśli chcesz, ale bez tego pragnienia dusza wraca do nicości. [...] nic nie ginie, kiedy dusza odmawia żywienia się miłością, Chlebem życia. Ponownie, ta dusza umiera jako osobowość, lecz nie jako siła immanentnie: zwraca się do dyspozycji Boga. [...] Dusze, które odmawiają poddania swojej woli Bogu, z miłości i w miłości, wracają do nicości. Cierpliwość Boga ma ograniczenie, jest niebezpiecznie o tym nie pamiętać. [...] Jeśli nasz upór prowadzi nas do drugiej śmierci, niszcząc nasze jestestwo indywidualne, substancja spirytualna zgodnie z wolą Boga powraca i zasila najróżnorodniejsze i liczne inne energie (służy im), rozproszone bądź konkretne. »
Pierre Monnier mówi że nieświadomość nie wystarczy, aby doprowadzić dusze do drugiej śmierci, czyli do piekła ale uzasadniona decyzja o odmowie kochania. Pierre Monnier jednak twierdzi że cierpliwość Boża poczeka na nawrócenie się Szatana.
Zgodnie z przekazami, po śmierci, ludzie tracą ciało materialne ale zachowują ciało duchowe mającą taki sam wygląd jak ciało fizyczne, mniej niedomagające, nawet przed ich zjednoczeniem z Bogiem, które jest ostatnim etapem ewolucji duchowej w zaświatach, zjednoczenie a nie rozpuszczenie się, pozostawiając duszy własną tożsamość.
Ouvrages.
Aux éditions Fischbacher :
Aux éditions F. Lanore :

</doc>
<doc id="3787853" url="https://pl.wikipedia.org/wiki?curid=3787853" title="Absolute Championship Akhmat">
Absolute Championship Akhmat

Absolute Championship Akhmat, ACA (ros. Абсолютный Чемпионат Ахмат – Absolutnyj Czempionat Achmat) – rosyjska organizacja promująca walki MMA (mixed martial arts")" powstała w grudniu 2018 roku w wyniku fuzji organizacji Absolute Championship Berkut oraz World Fighting Championship Akhmat.
Historia.
W latach 2014 i 2015 organizacja zrobiła dwa turnieje Grand Prix, których zwycięzcy walczyli o pas organizacji. Pierwsza gala zorganizowana poza Groznym – siedzibą ACB, odbyła się w Polsce. 31 stycznia 2015 odbyła się gala ACB 13 w Płockiej Orlen Arenie. Rok później, rosyjska organizacja ponownie wróciła do Polski. 6 lutego na warszawskim Torwarze, odbyła się druga gala ACB w Polsce. Pod koniec 2015 roku, portal fightmatrix.com umieścił organizacje na 4 miejscu w rankingu organizacji robiących najwięcej eventów w roku za UFC, Bellator MMA i WSOF.
W grudniu 2018 właściciel organizacji poinformował o zakupie dwóch rosyjskich organizacji TECH-Krep FC oraz WFCA zwaną Akhmat, której właścicielem był czeczeński przywódca Ramzan Kadyrow. Według oświadczenia transakcja ta nie wpływa na strukturę organizacyjną i właścicielską organizacji.
Reguły.
Walki toczą się w klatce o średnicy 9,5 metra.
Zakończenie walki.
Wygrana następowała przez:
Kategorie wagowe.
Aktualnie ACA posiada 8 kategorii wagowych, wszystkie męskie.

</doc>
<doc id="3787854" url="https://pl.wikipedia.org/wiki?curid=3787854" title="Kanczyl afrykański">
Kanczyl afrykański



</doc>
<doc id="3787856" url="https://pl.wikipedia.org/wiki?curid=3787856" title="Wodnokanczyl">
Wodnokanczyl



</doc>
<doc id="3787857" url="https://pl.wikipedia.org/wiki?curid=3787857" title="Mistrzostwa Europy Juniorów w Piłce Siatkowej 2016">
Mistrzostwa Europy Juniorów w Piłce Siatkowej 2016

Mistrzostwa Europy Juniorów w Piłce Siatkowej 2016 zostały rozegrane w Bułgarii w dniach od 2 do 10 września 2016 roku. Drużyny rywalizowały w Płowdiwie oraz w Warnie. W mistrzostwach udział wzięło 12 drużyn podzielonych na dwie grupy. Była to 25. edycja tego turnieju.
Eliminacje i uczestnicy.
Bezpośredni awans na Mistrzostwa Europy Juniorów 2016 uzyskała Bułgaria (gospodarz turnieju).
Pozostałych uczestników wyłonił turniej kwalifikacyjny.
Faza finałowa.
Mecze o miejsca 5–8.
Mecze o miejsca 5–8
Mecz o 7. miejsce
Mecz o 5. miejsce
Finał.
Półfinał
Mecz o 3. miejsce
Finał

</doc>
<doc id="3787858" url="https://pl.wikipedia.org/wiki?curid=3787858" title="Čierny vrch">
Čierny vrch



</doc>
<doc id="3787860" url="https://pl.wikipedia.org/wiki?curid=3787860" title="Joseph Yapo Aké">
Joseph Yapo Aké

Joseph Yapo Aké (ur. 11 kwietnia 1951 w Memni) – duchowny katolicki z Wybrzeża Kości Słoniowej, arcybiskup Gagnoa od 2008.
Życiorys.
Święcenia kapłańskie przyjął 9 lipca 1978 roku. Był m.in. profesorem niższego seminarium w Bingerville (1978-1985), proboszczem parafii św. Teresy w Abidżanie (1990-1994), wykładowcą Pisma Świętego (1991-1994) i języków biblijnych (1998-2001) w Katolickim Instytucie Afryki Zachodniej w tymże mieście, a także sekretarzem generalnym Konferencji Episkopatu Wybrzeża Kości Słoniowej (1994-1997).
Episkopat.
15 maja 2001 roku został mianowany przez papieża Jana Pawła II biskupem pomocniczym Abidżanu z tytularną stolicą Castellum Tatroportus. Sakry biskupiej udzielił mu w dniu 2 września 2001 roku ówczesny arcybiskup Abidżanu - Bernard Agré. W dniu 21 lipca 2006 roku został mianowany przez papieża Benedykta XVI biskupem Jamusukro. Urząd objął w dniu 23 września 2006 roku. W dniu 22 listopada 2008 roku ten sam papież mianował go arcybiskupem Gagnoa.
W latach 2008-2011 pełnił funkcję przewodniczącego Konferencji Episkopatu Wybrzeża Kości Słoniowej.

</doc>
<doc id="3787861" url="https://pl.wikipedia.org/wiki?curid=3787861" title="Zabit Magomiedszaripow">
Zabit Magomiedszaripow

Zabit Achmedowicz Magomiedszaripow, ros. Забит Ахме́дович Магомедшарипов (ur. 1 marca 1991 w Chasawiurt, Czeczeńsko-Inguska ASRR) – rosyjski zawodnik mieszanych sztuk walki (MMA) pochodzący z Dagestanu. Walczył dla takich organizacji jak ProFC i ACB. Były mistrz ACB w wadze piórkowej oraz były zawodnik najlepszej federacji UFC.
Życiorys.
Zabit Magomedsharipov urodził się 1 marca 1991 roku w Chasawiurt, w ówczesnej Dagestańskiej ASRR, z pochodzenia Achwach. Zabit ma młodszego brata, Khasana, który również jest profesjonalnym zawodnikiem mieszanych sztuk walki. W wieku 10 lat zaczął trenować zapasy w stylu wolnym, a następnie sanda. W 2003 roku wstąpił do szkoły Wushu z internatem "Pyat Storon Sveta" (ros. Пять сторон света, pol. "Pięć Kierunków Świata"), jednego z krajowych ośrodków akademickich, gdzie mieszkał przez 10-12 lat w celach edukacyjnych i trenował sztuki walki trzy razy dziennie, trenując pod kierunkiem Gusiejna Magomajewa. W 2012 roku zadebiutował w zawodowym MMA. W grudniu 2019 roku, jego brat poszedł w jego ślady, debiutując w zawodowym MMA, od tego czasu notując doskonały rekord 5-0. W czerwcu 2022 Magomiedszaripow poinformował UFC o zakończeniu kariery sportowej.

</doc>
<doc id="3787865" url="https://pl.wikipedia.org/wiki?curid=3787865" title="U-36">
U-36



</doc>
<doc id="3787867" url="https://pl.wikipedia.org/wiki?curid=3787867" title="Paul-Siméon Ahouanan Djro">
Paul-Siméon Ahouanan Djro

Paul-Siméon Ahouanan Djro OFM (ur. 19 grudnia 1952 roku w Bingerville) – duchowny katolicki z Wybrzeża Kości Słoniowej, arcybiskup Bouaké od 2006.
Życiorys.
Święcenia kapłańskie przyjął 19 lipca 1981 roku w Zakonie Braci Mniejszych. 
Episkopat.
6 grudnia 1995 roku został mianowany przez papieża Jana Pawła II biskupem Jamusukro. Sakry biskupiej udzielił mu w dniu 16 marca 1996 roku ówczesny kardynał prezbiter San Crisogono - Bernard Yago. W dniu 12 stycznia 2006 roku został mianowany przez papieża Benedykta XVI arcybiskupem koadiutorem Bouaké. W dniu 22 września 2006 roku został mianowany ordynariuszem tej archidiecezji.

</doc>
<doc id="3787868" url="https://pl.wikipedia.org/wiki?curid=3787868" title="Čierny vrch (1181 m)">
Čierny vrch (1181 m)

Čierny vrch (1181 m) – szczyt w zachodniej części Niżnych Tatr na Słowacji. Wznosi się po południowej stronie zabudowań miejscowości Liptovská Lúžna. Jego południowe i zachodnie stoki opadają do doliny potoku Patočiny, południowe do doliny Lúžňanki, wschodnie do potoku Banské (dopływ Lúžňanki).
Čierny vrch jest porośnięty lasem, ale na jego szczycie i podnóżach są polany – pozostałości dawnych hal i pól uprawnych miejscowości Liptovská Lúžna. W stokach północnych są duże skaliste partie, a na szczycie zamontowano przekaźnik telekomunikacyjny. Przez szczyt przebiega granica Parku Narodowego Niżne Tatry, w obrębie tego parku znajdują się północne zbocza Čiernego vrchu. 
Wschodnimi stokami Čiernego vrchu prowadzi szlak rowerowy od drogi nr 59 przez uzdrowisko Korytnica-kúpele do miejscowości Liptovská Lúžna.

</doc>
<doc id="3787869" url="https://pl.wikipedia.org/wiki?curid=3787869" title="National Rugby Championship (2016)">
National Rugby Championship (2016)

National Rugby Championship 2016 (od nazwy sponsora Buildcorp National Rugby Championship) – trzecia edycja National Rugby Championship, ogólnokrajowych męskich rozgrywek rugby union w Australii organizowanych przez Australian Rugby Union. Zawody, w zmniejszonej w porównaniu do poprzednich edycji, ośmiozespołowej obsadzie, odbywały się pomiędzy 27 sierpnia a 22 października 2016 roku.
ARU po każdej kolejce prezentował jej podsumowanie. Z półfinałów zwycięsko wyszły zespoły Spirit i Eagles. W rozegranym w Tamworth decydującym pojedynku lepsi okazali się zawodnicy z zachodniej Australii, a najlepszym zawodnikiem finału został uznany przedstawiciel triumfatorów, Richard Hardwick, który otrzymał nowo ustanowione wyróżnienie "Phil Waugh Medal". Został także wybrany zawodnik (Irae Simone) i zespół roku, a spośród pięciu zawodników wskazanych przez "Rugby Union Players' Association" najlepszym według samych graczy został uznany Jake Gordon.
Informacje ogólne.
W porównaniu do poprzednich dwóch edycji nastąpiły zmiany w obsadzie zawodów. Dwuletnia licencja Sydney Stars nie została odnowiona i zespół został rozwiązany, a jeden z tworzących go klubów, Sydney Uni, połączył swe siły z Country Eagles. Do rozgrywek przystąpiło zatem osiem drużyn, dwie z nich dodatkowo ze zmienionymi nazwami – North Harbour Rays i Greater Sydney Rams przemianowane zostały odpowiednio na Sydney Rays i Western Sydney Rams. W grudniu 2015 roku pojawiły się także prasowe doniesienia o złożeniu do Australian Rugby Union przez Brumbies wniosku o wycofanie z rozgrywek zespołu Canberra Vikings i zastąpieniu go nową drużyną reprezentującą stołeczne terytorium. Na początku czerwca 2016 roku ogłoszono jednak, że trójstronna umowa franczyzowa została przedłużona jeszcze na jeden sezon, po którym miał nastąpić rebranding zespołu na Canberra Kookaburras.
Pod koniec czerwca 2016 roku został opublikowany szczegółowy rozkład meczów. Rozgrywki w pierwszej fazie prowadzone były systemem kołowym w ciągu siedmiu tygodni. Każda z drużyn spotkała się raz z każdym przeciwnikiem, łącznie rozgrywając siedem spotkań – cztery u siebie i trzy na wyjeździe, bądź odwrotnie. Druga część rozgrywek składała się z dwurundowej fazy pucharowej – cztery czołowe zespoły awansowały do półfinałów, których zwycięzcy spotkali się w meczu finałowym rozegranym na boisku drużyny wyżej sklasyfikowanej po fazie grupowej. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio cztery, dwa i zero punktów, możliwe do zdobycia były także punkty bonusowe za porażkę maksymalnie siedmioma punktami oraz za zdobycie trzech przyłożeń więcej od rywali. W przypadku remisu w półfinale organizowana była dogrywka składająca się z dwóch dziesięciominutowych części, a jeśli i ona nie przyniosła rozstrzygnięcia, zwycięzcą zostawał zespół, który zdobył więcej przyłożeń w tym meczu, zaś w przypadku tej samej liczby przyłożeń do finału przechodziła drużyna, która w fazie grupowej zajmowała wyższą lokatę.
Sponsor tytularny – Buildcorp – przedłużył swoje zaangażowanie o kolejny rok. Liczba transmisji na żywo w Fox Sports zwiększyła się natomiast z jednego do dwóch spotkań z każdej rundy sezonu zasadniczego, w telewizji dostępne były także wszystkie trzy mecze fazy pucharowej, dodatkowo pozostałe dwa mecze każdej kolejki były transmitowane w Internecie na oficjalnej stronie tej stacji.
Zobowiązani do gry w rozgrywkach byli wszyscy zawodnicy zakontraktowani w zespołach Super Rugby nie powołani do reprezentacji narodowej, którzy zostali relatywnie równomiernie przydzieleni do poszczególnych drużyn. Ich składy zostały uzupełnione przez graczy wyłonionych z lokalnych rozgrywek klubowych. Reprezentanci kraju także zostali przydzieleni do poszczególnych zespołów, przede wszystkim ze względów promocyjnych, choć w miarę możliwości mogli uczestniczyć także w spotkaniach, gdyby pozwoliły na to obowiązki reprezentacyjne.
Podobnie jak w poprzednich dwóch edycjach w rozgrywkach obowiązywały zmiany w zasadach gry i ich interpretacjach, spośród których najważniejsze to: przywrócenie uprawnień sędziego telewizyjnego do stanu sprzed 2013 roku; przyznawanie punktu bonusowego nie za cztery przyłożenia, lecz za trzy więcej od rywali; zmniejszenie limitów czasowych na wykonywanie kopów oraz ustawienie młyna; zezwolenie na kontynuowanie gry z autu następującego po karnym, nawet gdy upłynął czas gry; zastosowanie prawa korzyści, gdy przeciwnicy nie walczą o piłkę w aucie, do którego nie nastąpił prosty wrzut oraz zmiana punktacji za poszczególne zagrania będąca modyfikacją także reguł z lat 2014–2015 (zwiększenie wartości punktowej przyłożenia z pięciu do sześciu punktów, a zarazem zmniejszenie do dwóch za wszystkie kopy).

</doc>
<doc id="3787870" url="https://pl.wikipedia.org/wiki?curid=3787870" title="Moschiola">
Moschiola



</doc>
<doc id="3787873" url="https://pl.wikipedia.org/wiki?curid=3787873" title="ISU Junior Grand Prix w łyżwiarstwie figurowym 2016/2017">
ISU Junior Grand Prix w łyżwiarstwie figurowym 2016/2017

ISU Junior Grand Prix w łyżwiarstwie figurowym 2016/2017 – 20. edycja zawodów w łyżwiarstwie figurowym w kategorii juniorów. Zawodnicy podczas tego sezonu wystąpili w siedmiu zawodach tego cyklu rozgrywek. Rywalizacja rozpoczęła się w Saint-Gervais-les-Bains 24 sierpnia, a zakończyła się finałem JGP w Marsylii, który odbył się w dniach 8–11 grudnia 2016 roku.
Klasyfikacje punktowe.
Awans do finału Junior Grand Prix zdobywa 6 najlepszych zawodników/par w każdej z konkurencji. 
Pomimo uzyskania kwalifikacji do finału Junior Grand Prix, z zawodów finałowych wycofała się Rosjanka Polina Curska i rosyjska para sportowa Jekaterina Borisowa / Dmitrij Sopot. Zostali zastąpieni przez zawodników zajmujących 7. miejsce w klasyfikacji punktowej: Rosjankę Jelizawietę Nugumanową i australijską parę sportową Jekatierina Aleksandrowska / Harley Windsor.

</doc>
<doc id="3787875" url="https://pl.wikipedia.org/wiki?curid=3787875" title="Kanczyl indyjski">
Kanczyl indyjski



</doc>
<doc id="3787876" url="https://pl.wikipedia.org/wiki?curid=3787876" title="Marie-Daniel Dadiet">
Marie-Daniel Dadiet

Marie-Daniel Dadiet (ur. 9 września 1952 roku w Bolilié) – duchowny katolicki z Wybrzeża Kości Słoniowej, arcybiskup Korhogo w latach 2004-2017.
Życiorys.
Święcenia kapłańskie przyjął 8 lipca 1979 roku. 
Episkopat.
22 maja 1998 roku został mianowany przez papieża Jana Pawła II biskupem pomocniczym Korhogo z tytularną stolicą Sitipa. Sakry biskupiej udzielił mu w dniu 11 października 1998 roku ówczesny arcybiskup Korhogo - Auguste Nobou. W dniu 10 października 2002 roku został mianowany przez tego samego papieża biskupem Katiola. W dniu 12 maja 2004 roku został mianowany arcybiskupem Korhogo. Urząd objął w dniu 11 lipca 2004 roku.

</doc>
<doc id="3787877" url="https://pl.wikipedia.org/wiki?curid=3787877" title="Superliga polska w piłce ręcznej mężczyzn (2016/2017) – wyniki rundy zasadniczej">
Superliga polska w piłce ręcznej mężczyzn (2016/2017) – wyniki rundy zasadniczej



</doc>
<doc id="3787893" url="https://pl.wikipedia.org/wiki?curid=3787893" title="Gunnar Bentz">
Gunnar Bentz

Joseph „Gunnar” Bentz (ur. 3 stycznia 1996 w Atlancie) – amerykański pływak specjalizujący się w stylu dowolnym i zmiennym, mistrz olimpijski w sztafecie 4 × 200 m stylem dowolnym.
Kariera pływacka.
W 2013 roku został mistrzem świata juniorów na dystansie 200 i 400 m stylem zmiennym. W tych konkurencjach ustanowił także nowe rekordy świata juniorów. Oprócz tego zdobył dwa brązowe medale w sztafecie mężczyzn 4 x 200 m stylem dowolnym i sztafecie mieszanej 4 × 100 m stylem zmiennym.
Dwa lata później, na igrzyskach panamerykańskich odbywających się w Toronto, Bentz wywalczył brąz na 200 m stylem zmiennym. Płynął także w sztafecie kraulowej 4 x 200 m, która uplasowała się tuż za zwycięską reprezentacją Brazylii.
Podczas igrzyskach olimpijskich w Rio de Janeiro w 2016 roku płynął w wyścigu eliminacyjnym sztafet 4 × 200 m stylem dowolnym. Otrzymał złoty medal po tym jak Amerykanie zajęli w finale pierwsze miejsce.

</doc>
<doc id="3787897" url="https://pl.wikipedia.org/wiki?curid=3787897" title="ISU Challenger Series 2016/2017">
ISU Challenger Series 2016/2017

ISU Challenger Series 2016/2017 – 3. edycja cyklu zawodów Challenger Series w łyżwiarstwie figurowym. Zawodnicy podczas sezonu wystąpili w dziewięciu zawodach tego cyklu. Rywalizacja rozpoczęła się w Bergamo 8 września, a zakończyła w chorwackim Zagrzebiu turniejem Golden Spin of Zagreb, który odbył się w dniach 7 – 10 grudnia 2016 roku.

</doc>
<doc id="3787899" url="https://pl.wikipedia.org/wiki?curid=3787899" title="Delta-P">
Delta-P

Delta-P – górny człon rakiet nośnych serii "Delta", wykorzystywany w latach 1972-1988 w serii rakiet "Delta 1000", "Delta 2000" oraz "Delta 3000", jako konstrukcję zastępującą człon "Delta-F". Był to pierwszy człon górny rakiet "Delta" zasilany hipergolową mieszanką Aerozine 50 oraz N2O4 (używaną dotychczas w stopniu "Transtage" dla rakiet "Titan 3C"), głównie za sprawą silnika TRW TR-201, konstrukcyjnie wywodzącego się z silnika członu zniżania lądownika księżycowego z programu Apollo.
Po wyczerpaniu zapasu silników TR-201 firma McDonnell Douglas wprowadziła dla rakiet "Delta 3000" człon "Delta-K", zasilany takim samym paliwem, ale wyposażony w zmodernizowaną wersję silnika AJ-10. Człon ten z kolei znalazł później zastosowanie w rakietach "Delta 4000", "Delta 5000" oraz "Delta II."

</doc>
<doc id="3787903" url="https://pl.wikipedia.org/wiki?curid=3787903" title="G-Dragon">
G-Dragon

Kwon Ji-yong (Hangul: ; ur. 18 sierpnia 1988), lepiej znany pod pseudonimem G-Dragon – południowokoreański raper, piosenkarz, tekściarz, producent muzyczny i ikona mody. Po sześciu latach jako stażysta pod wytwórnią YG Entertainment G-Dragon oficjalnie zadebiutował jako członek zespołu Big Bang. G-Dragon brał udział w pisaniu, komponowaniu i produkcji wielu przebojów zespołu, w tym m.in. „Geojitmal”, „Majimak Insa (Last Farewell)” oraz „Haru Haru”. G-Dragon został drugim członkiem Big Bang, który zadebiutował solo w Japonii, po solowej trasie koncertowej Daesunga.
Jego debiutancki album solowy, "Heartbreaker" (2009), przyniósł singel numer jeden o tym samym tytule i został jednym z najbardziej udanych albumów 2009 roku, uzyskując sprzedaż ponad 200 tys. egzemplarzy i zdobywając nagrodę „Album Roku” podczas Mnet Asian Music Awards. "Heartbreaker" wywołał również poważne kontrowersje, w tym oskarżenie o plagiat. Po prawie rocznej przerwie G-Dragon i jego kolega z zespołu, T.O.P, wspólnie nagrali i wydali płytę "GD &amp; TOP" (2010). Album promowały trzy single: „High High”, „Oh Yeah” oraz „Knock Out”, z których wszystkie uplasowały się szczycie listy Gaon Chart. W 2012 roku ukazał się jego pierwszy minialbum "One of a Kind", na którym ukazały się hitowe single „One of a Kind”, „Crayon” oraz „That XX”. Album został pozytywnie oceniony przez krytyków, zdobył nagrodę „Record of the Year” podczas 22. Seoul Music Awards. Jego drugi album studyjny, "Coup D'Etat" (2013), odniósł podobny sukces, co jego poprzednie wydawnictwo, a muzyk zdobył nagrodę „Artysta roku” podczas 15. Mnet Asian Music Awards. Zdobył również nagrody „World's Best Entertainer” i „World's Best Album” podczas 2014 World Music Awards.
Jest uznawany za jednego z najbardziej wpływowych liderów muzyki i mody w swoim kraju i określony mianem „ikony K-popu”. G-Dragon został nazwany przez "Forbes Asia" najbardziej wpływową osobą poniżej 30 roku życia we Wschodnim przemyśle rozrywkowym i sporcie.
Życiorys.
1988–2009: Wczesne życie i debiut z Big Bang.
Kwon Ji-yong urodził się i wychował w Seulu, w Korei Południowej, rozpoczął karierę w wieku pięciu lat w ramach grupy Little Roo'Ra. Po wydaniu albumu świątecznego, kontraktu zespołu został rozwiązany przez ich wytwórnię płytową, co Kwon opisał jako „szokujące”. Choć obiecał swojej matce, że „nie zostanie piosenkarzem ponownie”, został zwerbowany przez SM Entertainment, podczas rodzinnego wyjazdu na narty. Był stażystą pod wytwórnią przez pięć lat (w wieku 8-13 lat), specjalizując się w tańcu, zanim odszedł, gdyż był niepewny tego, co chciał robić.
W trzeciej klasie znajomy Kwona zaznajomił go z amerykańskim zespołem rapowym Wu-Tang Clan. Zainspirowany ich muzyką zainteresował się rapem i zaczął brać lekcje. Pod wpływem People Crew wziął udział w nagraniu koreańskiego albumu hip-hopowego "Flex" w 2001 roku, stając się najmłodszym koreańskim raperem, mając jedynie 13 lat.
Choć pisał własne teksty do piosenek, przyznał, że jego angielski był słaby, a historia tekstów była typową „jestem młody, ale najlepszy”. Kwon zwrócił uwagę Seana z duetu hip-hopowego Jinusean z wytwórni YG Entertainment, który później polecił go dyrektorowi generalnemu wytwórni – Yang Hyun-sukowi. Po podpisaniu kontraktu z wytwórnią, Kwon spędził pierwsze lata czyszcząc studio dla innych artystów z wytwórni i przynosząc im butelki podczas treningu tanecznego. On i inny stażysta Dong Young-bae pierwotnie planowali zadebiutować jako hip-hopowy duet GDYB, wtedy to wybrał sobie pseudonim G-Dragon („Ji” jest wymawiane jak angielska litera „G”, a Yong w jęz. koreańskim znaczy „smok”). Po sześciu latach treningu Kwon kilkukrotnie wystąpił gościnnie na płytach innych artystów, a nawet wydał kilka singli z Dongiem pod nazwą „GDYB”. G-Dragon oficjalnie zadebiutował jako lider zespołu Big Bang w 2006 roku, po sześciu latach treningu pod YG Entertainment, razem z Dong Young-bae (który wybrał pseudonim Taeyang) i trzema innymi członkami (T.O.P, Daesung i Seungri).
Powstanie grupy zostało udokumentowane w telewizji, i chociaż początkowo było sześciu członków, Jang Hyun-seung został odsunięty przed oficjalnym debiutem grupy. Debiut grupy był dość udany, ich pierwszy album sprzedał się w liczbie ok. 110 tys. egzemplarzy. Na płycie znalazły się takie single, jak „La La La”, „We Belong Together” i „Forever with You” z gościnnym udziałem Park Bom. Album zawierał również pierwszy utwór solowy G-Dragona – cover singla „This Love” amerykańskiego zespołu Maroon 5.
Po wydaniu minialbumu "Always" w 2007 roku, G-Dragon zaczął angażować się bardziej w produkcje albumów zespołu. Na płycie "Always" znalazło się kilka piosenek skomponowanych przez niego, w tym główny singel „Geojitmal” (kor. 거짓말), który stał się pierwszym hitem numer jeden zespołu. Ich następne minialbumy podążały śladami swojego poprzednika: "Hot Issue" przyniósł singel „Majimak Insa (Last Farewell)” (kor. 마지막 인사(Last Farewell), podczas gdy "Stand Up" zaprezentował singel „Haru Haru” (kor. 하루하루, ang. "Day by Day"); oba single zostały skomponowane przez niego i znalazły się na szczytach list.
2009–2011: Rozwój kariery solowej, "Heartbreaker" i "GD &amp; TOP".
Oprócz Big Bangu, G-Dragon wystąpił kilkukrotnie solo. Po pomocy w wyprodukowaniu debiutanckiego albumu Taeyanga, nagrał własną wersję głównego singla z albumu – „Naman Barabwa (Only Look at Me)” (kor. 나만바라봐), zatytułowaną „Only Look At Me Part 2”. Singel został wydany cyfrowo. Wraz z Taeyangiem i T.O.P, G-Dragon wystąpił gościnnie w utworze „Super Fly” piosenkarki Lexy z jej albumu "Rush". W maju 2009 roku współpracował z japońskim boysbandem W-inds. przy ich singlu "Rain Is Fallin'/HYBRID DREAM".
Po tym jak Taeyang wydał swój album, G-Dragon wydał swój solowy album – "Heartbreaker", na którym gościnnie wystąpiło wiele artystów, w tym z Teddy z 1TYM, Taeyang, Kush, CL oraz Sandara Park z 2NE1. Początkowo miał ukazać się w kwietniu, ale premiera płyty została przesunięta na sierpień, aby data pokryła się z jego 21 urodzinami. Album przyniósł zmianę wyglądu G-Dragona, gdy ten zafarbował włosy na blond, aby dopasować wizerunek do koncepcji płyty. Promowany przez główny singel o tym samym tytule, elektroniczną popową piosenkę, album sprzedał się w liczbie ponad 280 tys. egzemplarzy i zdobył nagrodę „Album Roku” podczas 2009 Mnet Asian Music Awards. Wkrótce po premierze "Heartbreaker", G-Dragon został oskarżony o plagiat przez Sony Music, według którego jego utwory „Heartbreaker” i „Butterfly” miały być podobne do utworów „Right Round” Flo Ridy oraz „She's Electric” zespołu Oasis. Jednak EMI, wytwórnia dystrybuująca „Right round” oznajmiła, że nie widzi podobieństwa między tymi dwoma utworami. 6 marca 2010 roku YG Entertainment ogłosiło, że osobiście skontaktowali się z przedstawicielami Flo Ridy prosząc, by wystąpił na koncertowym albumie G-Dragona, "Shine a Light", na co piosenkarz przystał. W celu promocji swojego albumu, G-Dragon wystąpił na pierwszym solowym koncercie w Parku Olimpijskim w grudniu 2009 roku. Zatytułowany „Shine a Light”, nazwa koncertu pochodzi od słów jego piosenki „A Boy”. Koncert następnie wywołał kontrowersje ze skargami na nieprzyzwoitość i sugestywne treści. Koreańskie Ministerstwo Zdrowia i Opieki Społecznej później poprosiło prokuratorów rządowych, aby zbadali, czy G-Dragon lub YG Entertainment naruszyli przepisy dotyczące obscenicznych występów podczas jego koncertu. Został uniewinniony i oczyszczony ze wszystkich zarzutów 15 marca 2010 roku.
W listopadzie 2010 roku YG Entertainment zapowiedziało wspólny album powstały przy współpracy z T.O.P. Przed premierą płyty muzycy, jako duet GD &amp; TOP, wystąpili na Times Square w Yeongdeungpo-gu w Seulu, showcase ten był również transmitowany na żywo na YouTube. Aby promować album, duet wydał trzy single: „High High”, „Oh Yeah” oraz „Knock Out”. Wszystkie trzy single zostały wydane przed premierą albumu. Single osiągnęły sukces komercyjny: „High High” był numerem jeden w kilku programach muzycznych, a „Oh Yeah” zadebiutował na drugim miejscu na liście Digital Gaon Chart. Album został wydany w Wigilię i zadebiutował na pierwszej pozycji listy Gaon Album Chart, w przedsprzedaży zamówiono 200 tys. egzemplarzy.
Przy współpracy z Park Myeong-su i Mr. Potato stworzył duet o nazwie GG i 2 czerwca 2011 roku wystąpił w programie "Infinite Challenge" z piosenką „Fired Up” (kor. 바람났어) z gościnnym udziałem Park Bom z 2NE1.
5 października 2011 roku poinformowano, że badania na obecność marihuany u G-Dragona dały wynik pozytywny. Jego badanie moczu dało wynik negatywny, ale z badania zawartości włosa wykryto śladowe ilości. Testy zostały wykonane na początku czerwca, a wyniki otrzymano w sierpniu. Jako że było to jego pierwsze wykroczenie z niewielką szkodliwością, poskutkowało to pouczeniem i nie został oskarżony. Rzekomo w maju przyjął on oferowanego papierosa od fana w Japonii podczas przyjęcia. Był jedyną osobą z przyjęcia, która później została ostrzeżona przez koreańskie władze. Wyznał, że zapalił oferowanego papierosa, ale gdy spostrzegł, że nie był to zwykły papieros, wyrzucił go.
Skandal spowodował wstrzymanie jego promocji i YG Entertainment wydał oświadczenie, że dostał czas na zastanowienie się nad swoją pomyłką. Ponieważ nie został oskarżony, że nie stracił żadnych sponsorów, a później wystąpił po raz pierwszy po skandalu podczas MTV Europe Music Awards 2011 wraz ze swoim zespołem Big Bang.
2012–2013: "One of a Kind", światowa trasa oraz "Coup D'Etat".
W marcu 2012 roku ogłoszono, że solowy comeback G-Dragona zaplanowano na drugą połowę roku, aby pokrył się z jego urodzinami. W dalszym ciągu współpracował z innymi artystami podczas nagrywania materiałów do swojego albumu, w tym wystąpił z T.O.P na nadchodzącym japońskim albumie Pixie Lott.
G-Dragon 24 sierpnia 2012 roku wydał teledysk do piosenki „One of a Kind” z minialbumu o tym samym tytule na YouTube. Piosenka przyniosła mu kilka nagród, w tym „Best Rap/Hip-hop Song” z Korean Music Awards. Jego mini album ukazał się 15 września 2012 roku.
Album został pozytywnie odebrany, plasując się na pierwszym miejscu listy "Billboard" World Album Chart i na 161. listy Billboard 200. Do końca roku 2012 minialbum sprzedał się w liczbie ponad 204 tys. egzemplarzy, był czwartą najlepiej sprzedającą się płytą w tym roku. Za swoje dokonania zdobył nagrodę „Najlepszy Artysta Solowy” podczas 14. Mnet Asian Music Awards oraz „Płyta Roku” za album "One of a Kind" podczas 22. Seoul Music Awards.
W styczniu 2013 roku, aby wesprzeć promocję G-Dragon udał się w trasę 2013 1st World Tour, zostając pierwszym koreańskim artystą solowym, który wystąpił na czterech obiektach: Fukuoka Dome, Seibu Dome, Osaka Dome oraz Nagoya Dome. Po zakończeniu światowej trasy G-Dragon wrócił do studia, aby nagrać drugi album studyjny. YG Entertainment ogłosił później, że na płycie pojawi się nagradzana Grammy artystka – Missy Elliott. Elliott ogłosiła wcześniej w styczniu 2013 roku za pośrednictwem Twittera, że nagrała z piosenkarzem dwa utwory („Chugalug”, „Niliria”), z których oba zostały wyprodukowane przez Teddy’ego Park.
Jego drugi album, "Coup D'Etat", został wydany w dwóch częściach: pierwsza 2, a druga – 5 września. Pełny album ukazał się 13 września. Do produkcji albumu nawiązano współpracę z wieloma artystami i producentami, w tym Missy Elliott, Diplo, Baauer, Boys Noize, Sky Ferreira, Siriusmo, Zion.T, Lydia Paek oraz Jennie Kim. G-Dragon i Missy Elliott wykonali piosenkę „Niliria” na KCON 2013 w Los Angeles. Sześć utworów z "Coup D'Etat" znalazło się w top 10 listy Gaon Digital Chart, z „Who You?” jako numer jeden. Teledysk do utworu tytułowego z albumu ukazał się na YouTube 1 września, a teledysk do „Crooked” został wydany niedługo później, 4 września. Sukces "Coup D'Etat" przyniósł G-Dragonowi łącznie cztery nagrody podczas 15. Mnet Asian Music Awards: „Best Male Solo Artist”, „Best Music Video” za „Coup D'Etat”, „Best Dance Performance” za „Crooked” oraz najwyższe wyróżnienie – „Artysta Roku”. Następnie otrzymał również nagrody „World's Best Entertainer” i „World's Best Album” podczas World Music Awards. 17 września G-Dragon wziął udział w programie muzycznym "Infinite Challenge" w Imjingak, wykonując utwór „Going to Try” (kor. 해볼라고 "Haebolago") w duecie z komikiem Jeong Hyeong-donem. Pracował również z Skrillexem przy utworze „Dirty Vibe” z albumu "Recess".
2014–2016: Trasy koncertowe, współpraca i sztuka współczesna.
G-Dragon odbył azjatycką trasę, podczas której spotykał się ze swoimi fanami, odwiedził Japonię, Hongkong, Tajwan, Singapur, Malezję oraz Chiny. Piosenkarz dołączył też do trasy YG Entertainment „YG Power Tour”, która zgromadziła łącznie ponad 400 tys. publiczności w siedmiu miastach w Azji.
21 listopada G-Dragon z Taeyangiem wydał singel „Good Boy”. Piosenka uplasowała się na pierwszej pozycji listy "Billboard" World Digital Songs, zostając trzecią piosenką koreańskiego artysty (po PSYu i 2NE1). Singel został pobrany 1,1 miliona razy w Korei Południowej. 15 grudnia G-Dragon wydał kolejny utwór we współpracy, „Dirty Vibe”, z Skrillexem, Diplo oraz CL. Utwór znalazł się na 19 pozycji listy "Billboard" Hot Dance/Electronic Song. We wrześniu 2014 roku G-Dragon nawiązał współpracę z Chow Tai Fook Enterprises i zaprojektował własną kolekcję biżuterii.
W 2015 roku G-Dragon otworzył wystawę sztuki współczesnej pod nazwą "PEACEMINUSONE: Beyond the Stage". Na wystawie można było obejrzeć 200 dzieł sztuki 12 artystów krajowych i zagranicznych, w tym Michaela Scogginsa, Sophie Clements i Jamesa Clara. G-Dragon poinformował, że nad wystawą pracował przez ponad rok, jego celem było połączenie nowoczesnej sztuki i popkultury. Wystawa została otwarta w Seulu, w Korei Południowej 6 czerwca i można było ją oglądać do 23 sierpnia; wystawę można było też oglądać w Szanghaju i Singapurze. Artysta został twarzą marki Airbnb na rynku w Azji w sierpniu 2015 roku.
W 2015 roku, po raz trzeci z rzędu, wziął udział konkursie muzycznym "Infinite Challenge", tym razem z Taeyangiem. Duet wystąpił z Hwang Kwang-hee zespołu .
Od 2017: "Kwon Ji-yong", druga trasa koncertowa i służba wojskowa.
W styczniu 2017 roku YG Entertainment ogłosiła, że G-Dragon pracuje nad nowym albumem solowym, który ma zostać wydany w 2017 roku, a także zapowiedziano trasę koncertową. G-Dragon wystąpił w piosence „Complex” z albumu Zion.T "OO", który ukazał się 1 lutego 2017 roku.
Nowy album solowy, pt. "Kwon Ji-yong", ukazał się 8 czerwca, na dwa dni przed rozpoczęciem drugiej solowej trasy koncertowej "Act III, M.O.T.T.E."
G-Dragon rozpoczął swoją dwuletnią obowiązkową służbę wojskową 27 lutego 2018 roku jako żołnierz służby czynnej. Służbę zakończył 26 października 2019 roku.
Image i twórczość.
Wizerunek publiczny.
Określany mianem najmodniejszego w zespole. G-Dragon jest znany z ciągle zmieniającego się image'u i ścisłej kontroli nad swoją sztuką, jest zdecydowanie przeciwny idei piosenkarzy będących „produktem” przemysłu rozrywkowego.
Podczas promowania albumu "Heartbreaker", zmienił fryzury przez zafarbowanie na blond, co zyskało popularność wśród jego fanów i została jedną z najlepszych fryzur roku. Piosenkarz wielokrotnie zmieniał style uczesania przez lata, począwszy od różnych odcieni kolorów po różne stylizacje. Dodatkowo, jego częste noszenie trójkątnych chust stało się trendem wśród nastolatków, a później nazywane „szalikami Big Bang”.
G-Dragon jest znany z androgynicznego wyglądu. Współpracował z włoskim projektantem obuwia Giuseppe Zanottim, wypuścił kolekcję limitowanej edycji butów dla mężczyzn i kobiet, powiedział, że „to nie tylko dziewczęta lub kobiety ekscytują się na widok pięknych butów. (...) faceci także mogą się czuć w ten sposób”. Styl G-Dragona został opisany przez Rushali Pawar z International Business Times jako „ekscentryczny i eksperymentalny”, podczas gdy Taylor Glasby z brytyjskiego magazynu „Dazed and Confused” charakteryzuje styl GD jako „płynny i daleko idący” nazywając go „naturalnym modowym kameleonem”.
Ze względu na ciągłe zmiany wizerunku, G-Dragon zdobył wiele nagród, w tym „Ikona Stylu” w 2013 i 2016 roku. W 2015 roku został wybrany przez "GQ Korea" „Mężczyzną Roku”. Zdobył też nagrodę „Fashionista” w 2015 roku. G-Dragon przyciąga uwagę innych modowych celebrytów. Ikona mody Kang Dong-won podczas jednego z wywiadów przyznał wpływ G-Dragona na jego styl, nazywając wokalistę „fashionistą”. Osobowość telewizyjna Kim Jun-hee wyraziła swój podziw dla artysty mówiąc, że „G-Dragon nie tylko ma wspaniałe wyczucie w modzie, ale też potrafi pisać i komponować muzykę jak geniusz”. Kanadyjska piosenkarka Grimes stwierdziła również, że k-pop wpłynął na jej styl muzyczny „bardziej wizualnie niż cokolwiek innego”, w szczególności G-Dragon. Znalazł się też na okładkach różnych magazynów, m.in. „W”, „Dazed”, „Vogue” i „Hypebeast”.
Początkowo G-Dragon przyznał się do bycia świadomym swojej roli jako muzyka, zauważając, że „zmieniłem wiele rzeczy, w tym ton mojego głosu, gdyż byłem świadomy swojej pracy będąc w obecności innych”. Zdając sobie sprawę, że jego wizerunek publiczny odgrywa ważną rolę przy promocji jego płyt, G-Dragon wspomniał, że „to, co ludzie postrzegają za mój wygląd zewnętrzny jest moim dziełem, więc jest to moją winą, gdy sprawiam złe wrażenie”. W ostatnich latach stał się bardziej zrelaksowany mówiąc, że teraz już nie „tworzy muzyki lub ubiera się, aby zaimponować ludziom” wokół siebie. Pomimo swojego sukcesu jako solista i lider Big Bangu, G-Dragon przyznał, że nie zdawał sobie sprawy z wielkości swojej sławy, dopóki nie udał się w trasę Big Bang Alive Galaxy Tour 2012. Raper wykorzystał swój wizerunek w celu podniesienia świadomości wielu spraw, w tym UN Refugee Agency i Projektu Red na rzecz walki z AIDS.
Został wyróżniony jako jeden z „50 powodów, dla których Seul jest najlepszym miastem” według CNN w 2011 roku, podczas gdy w 2015 roku został wybrany jako jeden z „500 światowych liderów branży modowej”, będąc jednym z pięciu Koreańczyków na liście, a także jedynym artystą K-popowym. W 2016 roku G-Dragon został wybrany jako jeden z 10 najbardziej wpływowych osobistości w Chinach przez Sina Entertainment, został pierwszym międzynarodowym artystą, który tego dokonał.
Muzyczny styl, teksty I kompozycja.
Zainspirowany muzyką Wu-Tang Clanu i nazywając amerykańskiego piosenkarza Pharrella Williamsa swoim „muzycznym bohaterem” G-Dragon wziął udział w nagraniu hip-hopowego albumu "Flex" alumu w 2001 roku w wieku 13 lat, ustanawiając swoją karierę jako artysta. W pierwszych dniach kariery Big Bangu, zespół został wprowadzony na rynek głównie jako grupa hip-hopowa, choć jej członkowie dalej eksperymentowali z muzyką elektroniczną i lansowali ją jako nowy nurt muzyczny w Korei. Dzięki wcześniejszemu kontaktowi z różnymi gatunkami muzycznymi w zespole Big Bang, G-Dragon zawarł na albumie "Heartbreaker" mieszankę piosenek z gatunku dance, hip-hopu i R&amp;B. Podczas produkcji wspólnego albumu, "GD &amp; TOP", G-Dragon zdecydował się na brzmienie bardziej hip-hopowe, choć przyznał też, że duży wpływ miały także R&amp;B, muzyka akustyczna i elektroniczna.
Od czasu solowego debiutu G-Dragon utrzymuje ścisłą kontrolę nad swoją muzyką, wykorzystuje swoje emocje zmieniając je w słowa i kompozycję jego piosenek. Słowa w piosence „A Boy” były odpowiedzią na negatywną krytykę towarzyszącą kontrowersji z plagiatem z 2009 roku – muzyk odmówił zakończenia swojej kariery, pomimo niepowodzeń. Inspiracją piosenki Big Bangu, „If You”, był czas, gdy artysta był zakochany, podczas gdy utwór „Loser” został napisany w próbie uczłowieczenia grupy. Aby odróżnić się od innych artystów i kompozytorów, G-Dragon przyznał, że „Chcę, aby wszystkie części mojego utworu zapadły w pamięć. To jest mój sposób komponowania utworu, aby mógł być zapamiętany w całości, dzięki zakrętom na każdym rogu i przywołaniu innej historii.”. Przed swoim solowym debiutem, artysta był także zaangażowany w produkcję albumów Big Bangu, pisał i redagował większość ich piosenek. Oprócz produkcji utworów dla własnego zespołu G-Dragon tworzy również dla innych artystów, w tym dla kolegów z zespołu – Taeyanga i Seungriego, a także zespołu iKON.
Wkład G-Dragona w jego muzykę przyniósł zarówno mu pochwały, jak i krytykę. Preferował tworzyć teksty, które „brzmią jak rzeczywista historia”, jest określany jako „genialny piosenkarz i tekściarz”, choć raper wyraził swoją niechęć wobec „etykiet”. Jego starania, aby stworzyć melodie przyniosły mu pochwały oraz opinię jednego z najlepszych kompozytorów 2008 roku. Raper zwieńczył również listę „najbardziej pracowitych idoli” magazynu "Forbes", a także znalazł się la liście „Korea 2030 Power Leaders”. Piosenkarz Lee Seung-chul wymienia G-Dragona jako jednego z młodych artystów, którzy zwrócili jego uwagę. Producent i raper Cho PD wyraził swoje uznanie dla Big Bangu, stwierdzając, że muzycy z Big Bangu rozwinęli się jako idole posiadając też zdolności muzyków. Korea Music Copyright Association wymienia ponad 147 utworów autorstwa G-Dragona, a w 2015 roku tantiema artysty została oszacowany na ponad 700 tys. dolarów rocznie. Jest najlepiej opłacanym piosenkarzem odbywającym trasy koncertowe w Korei, a także został wymieniony na liście południowokoreańskich kompozytorów najwięcej zarabiających w 2012 roku, jako najlepiej zarabiający z pisania piosenek.
Życie prywatne.
W 2012 roku G-Dragon zbudował pensjonat jako dar dla jego rodziny; fani również mogą zatrzymywać się w tym hotelu, który jest teraz prowadzony jako firma przez jego rodziców. 20 października 2015 roku G-Dragon oficjalnie otworzył swoją pierwszą kawiarnię pod nazwą „Monsant Cafe”, na wyspie Czedżu. Południowokoreański zespół muzyki niezależnej Hyukoh był pierwszym artystą występującym w kawiarni we wrześniu 2015 roku.

</doc>
<doc id="3787917" url="https://pl.wikipedia.org/wiki?curid=3787917" title="Tragulus">
Tragulus



</doc>
<doc id="3787918" url="https://pl.wikipedia.org/wiki?curid=3787918" title="Grand Prix Cycliste de Québec 2016">
Grand Prix Cycliste de Québec 2016

7. edycja wyścigu kolarskiego Grand Prix Cycliste de Québec odbyła się 9 września 2016 roku i liczyła 201,6 km. Start i meta wyścigu znajdowały się w Québecu. Wyścig ten figurował w rankingu światowym UCI World Tour 2016.
Uczestnicy.
Na starcie wyścigu stanęło 21 ekip, osiemnaście drużyn jeżdżących w UCI World Tour 2016 i trzy zespoły zaproszone przez organizatorów z tzw. "dziką kartą".
Lista drużyn uczestniczących w wyścigu:

</doc>
<doc id="3787921" url="https://pl.wikipedia.org/wiki?curid=3787921" title="Małgorzata Sochacka">
Małgorzata Sochacka



</doc>
<doc id="3787922" url="https://pl.wikipedia.org/wiki?curid=3787922" title="Monsters 7">
Monsters 7

Monsters 7 – dziewiąte wydawnictwo z serii "Monsters" producenta muzycznego Figure'a, wydane 7 października 2016 roku przez DOOM Music.

</doc>
<doc id="3787923" url="https://pl.wikipedia.org/wiki?curid=3787923" title="Grand Prix Cycliste de Montréal 2016">
Grand Prix Cycliste de Montréal 2016

7. edycja wyścigu kolarskiego Grand Prix Cycliste de Montréal odbyła się w dniu 11 września 2016 roku i liczyła 205,7 km. Start i meta wyścigu znajdowały się w Montrealu. Wyścig ten figurował w rankingu światowym UCI World Tour 2016.
Uczestnicy.
Na starcie tego klasycznego wyścigu stanęło 21 ekip, osiemnaście drużyn jeżdżących w UCI World Tour 2016 i trzy zespoły zaproszone przez organizatorów z tzw. "dziką kartą".
Lista drużyn uczestniczących w wyścigu:

</doc>
<doc id="3787924" url="https://pl.wikipedia.org/wiki?curid=3787924" title="Eutelsat Hot Bird 13A">
Eutelsat Hot Bird 13A



</doc>
<doc id="3787925" url="https://pl.wikipedia.org/wiki?curid=3787925" title="Latvijas Virslīga (2016/2017)">
Latvijas Virslīga (2016/2017)

Sezon Latvijas Virslīga rozegrany został na przełomie 2016 i 2017 roku jako 36. sezon rozgrywek o mistrzostwo Łotwy w hokeju na lodzie. Do rozgrywek przystąpiło 7 drużyn. 
Obrońcą tytułu była drużyna HK Liepāja, która w finale poprzednich rozgrywek pokonała HK Kurbads.
Sezon zasadniczy.
Sezon zasadniczy rozpoczął się 6 września 2016 roku, a zakończył 1 marca 2017 roku. Uczestniczyło w nim 7 drużyn, które rozegrały po 30 spotkań.
Legenda: 
Play-off.
Faza play-off w rozgrywkach łotewskiej ligi hokejowej w sezonie 2016/2017 rozpoczęła się 4 marca 2017 roku, a zakończyła 5 kwietnia 2017 roku. 2 najlepsze drużyny po rundzie zasadniczej zapewniło sobie bezpośredni awans do półfinałów. Drużyny z miejsc 3–6 rozegrały ćwierćfinały do trzech zwycięstw. Drużyna, która zajmie wyższe miejsce w sezonie zasadniczym w nagrodę zostaje gospodarzem ewentualnego piątego meczu. Z tym, że zdobywca sezonu zasadniczego zawsze jest gospodarzem piątego meczu. Mecz finałowy rozgrywany jest do czterech zwycięstw – drużyna, która zajęła wyższe miejsce w sezonie zasadniczym jest gospodarzem ewentualnego siódmego meczu.

</doc>
<doc id="3787926" url="https://pl.wikipedia.org/wiki?curid=3787926" title="Kanczyl malajski">
Kanczyl malajski



</doc>
<doc id="3787935" url="https://pl.wikipedia.org/wiki?curid=3787935" title="Kanczyl filipiński">
Kanczyl filipiński



</doc>
<doc id="3787936" url="https://pl.wikipedia.org/wiki?curid=3787936" title="Tragulus nigricans">
Tragulus nigricans



</doc>
<doc id="3787937" url="https://pl.wikipedia.org/wiki?curid=3787937" title="Tomasz z Villanueva">
Tomasz z Villanueva



</doc>
<doc id="3787941" url="https://pl.wikipedia.org/wiki?curid=3787941" title="Anicent Adolf">
Anicent Adolf



</doc>
<doc id="3787944" url="https://pl.wikipedia.org/wiki?curid=3787944" title="Rajmund z Penyafort">
Rajmund z Penyafort



</doc>
<doc id="3787961" url="https://pl.wikipedia.org/wiki?curid=3787961" title="Hadżdżi Kusa">
Hadżdżi Kusa

Hadżdżi Kusa (arab. حاجي كوسة) – miejscowość w Syrii, w muhafazie Aleppo. W 2004 roku liczyła 1011 mieszkańców.

</doc>
<doc id="3787963" url="https://pl.wikipedia.org/wiki?curid=3787963" title="Hadżi Kusa">
Hadżi Kusa



</doc>
<doc id="3787968" url="https://pl.wikipedia.org/wiki?curid=3787968" title="Hazwan">
Hazwan

Hazwan (arab. حزوان) – miejscowość w Syrii, w muhafazie Aleppo. W 2004 roku liczyła 1579 mieszkańców.

</doc>
<doc id="3787969" url="https://pl.wikipedia.org/wiki?curid=3787969" title="Susijan">
Susijan

Susijan () – miejscowość w Syrii, w muhafazie Aleppo. W 2004 roku liczyła 1452 mieszkańców.
Historia.
24 lutego 2017 terroryści ISIS przeprowadzili we wsi Susijan dwa zamachy bombowe, w których zginęło łącznie 68 osób.

</doc>
<doc id="3787975" url="https://pl.wikipedia.org/wiki?curid=3787975" title="Colloredo">
Colloredo



</doc>
<doc id="3787989" url="https://pl.wikipedia.org/wiki?curid=3787989" title="Krzysztof Kozłowski (ur. 1983)">
Krzysztof Kozłowski (ur. 1983)

Krzysztof Stanisław Kozłowski (ur. 26 kwietnia 1983 w Szczecinie) – polski prawnik i polityk. W latach 2015–2016 podsekretarz stanu w Ministerstwie Gospodarki Morskiej i Żeglugi Śródlądowej, w latach 2016–2018 wojewoda zachodniopomorski, w latach 2018–2020 sekretarz stanu w Ministerstwie Spraw Wewnętrznych i Administracji oraz pełnomocnik rządu do spraw repatriacji.
Życiorys.
Syn Stanisława i Krystyny. Z wykształcenia prawnik, doktoryzował się w zakresie nauk prawnych w 2011 na Wydziale Prawa i Administracji Uniwersytetu Jagiellońskiego na podstawie pracy pt. "Prawo łaski Prezydenta RP" napisanej pod kierunkiem Piotra Tulei. Został zatrudniony jako asystent w Katedrze Prawa Konstytucyjnego UJ. W latach 2007–2010 odbył aplikację sądową w Sądzie Okręgowym w Szczecinie, zakończoną egzaminem sędziowskim, a także uzyskał wpis na listę adwokatów. Pracował również w biurze poselskim posła Joachima Brudzińskiego z Prawa i Sprawiedliwości. Był członkiem rady nadzorczej spółki działającej w branży mieszkaniowo-budowlanej, a także współpracownikiem kancelarii prawnych.
1 grudnia 2015 powołany na wiceministra gospodarki morskiej i żeglugi śródlądowej w randze podsekretarza stanu w rządzie Beaty Szydło. 7 września 2016 został nowym wojewodą zachodniopomorskim, zastępując zmarłego Piotra Janię. 23 stycznia 2018 w rządzie Mateusza Morawieckiego został sekretarzem stanu w Ministerstwie Spraw Wewnętrznych i Administracji, obejmując jednocześnie funkcję pełnomocnika rządu do spraw repatriacji. Zrezygnował z tych funkcji na początku marca 2020 w związku z zamiarem skoncentrowania się na działalności naukowej.
W kwietniu 2020 objął stanowisko wiceprezesa zarządu Banku Polska Kasa Opieki. W lipcu 2021 zrezygnował z tej funkcji, w tym samym miesiącu powołany w skład zarządu PZU (rezygnacja i powołanie ze skutkiem od sierpnia tegoż roku)

</doc>
<doc id="3788009" url="https://pl.wikipedia.org/wiki?curid=3788009" title="Floren aragoński">
Floren aragoński

Floren aragoński (hiszp. "florín aragonés") – złota moneta średniowieczna władców Aragonii.
Moneta z kruszcu szlachetnego wprowadzona w 1346 przez Piotra IV na wzór oryginalnej monety florenckiej. Na stronie licowej nosiła przedstawienie św. Jana Chrzciciela, a na odwrocie – stylizowanego kwiatu lilii, będąc w istocie wiernym naśladownictwem florena, ale z inskrypcją ARAGO REX. Bita z 16-karatowego złota, średnią wagą 3,42 g prawie odpowiadała pierwowzorowi (3,35 g). Miała pełnić rolę wartościowej monety kruszcowej wspólnej dla wszystkich ziem korony aragońskiej. W tej zasadniczej postaci (z nieznacznymi modyfikacjami) emitowano ją za Jana I i następców, aż do panowania Ferdynanda II Katolickiego, choć wymieniana jest jeszcze w dokumentach XVIII-wiecznych.
Wytwarzana była w mennicach poza Aragonią (z wyjątkiem Saragossy): najważniejsze emisje pochodzą z Perpignan, gdzie bito ją na podstawie dokumentu królewskiego wydanego 7 sierpnia 1346. Poza tym w Barcelonie, Gironie, Tortosie i Walencji. Oznaczane są one hełmem (dla Perpignan), rozetą (dla Barcelony), wieżą (Tortosa), koroną (Walencja), literą M (Majorka), a także R, K, znakiem miecza, półksiężyca, orła dwugłowego, barana, wież (nieokreślone); wyjątkowe emisje z Saragossy oznaczano literą Ç[aragoça].

</doc>
<doc id="3788011" url="https://pl.wikipedia.org/wiki?curid=3788011" title="Geoffrey Hosking">
Geoffrey Hosking

Geoffrey Hosking (ur. 28 kwietnia 1942) – brytyjski historyk, sowietolog. 
Życiorys.
Absolwent King’s College w Cambridge, doktorat tamże. W latach 1966-1984 wykładowca w University of Essex, w okresie 1984-2007 zatrudniony w School of Slavonic and East European Studies. Członek British Academy, Royal Historical Society, kawaler Orderu Imperium Brytyjskiego. Zajmuje się dwudziestowieczną historią Rosji i ZSRR i polityką narodowościową dawnej Rosji carskiej. 

</doc>
<doc id="3788016" url="https://pl.wikipedia.org/wiki?curid=3788016" title="Mary Mapes Dodge">
Mary Mapes Dodge

Mary Mapes Dodge (ur. 26 stycznia 1831, Nowy Jork, zm. 21 sierpnia 1905, Onteora Park w stanie Nowy Jork) – amerykańska pisarka i poetka, znana jako autorka książek i redaktorka czasopism dla dzieci.
Życiorys.
Mary Mapes Dodge urodziła się jako Mary Elizabeth Mapes w Nowym Jorku w roku 1831. Wychowywała się w artystycznym środowisku. Jej ojciec, James Jay Mapes był uczonym. Otrzymała prywatne wykształcenie. W roku 1851 poślubiła prawnika Williama Dodge'a. Miała z nim dwóch synów, Jamesa i Harringtona. W 1857 roku mąż autorki znalazł się w trudnej sytuacji finansowej. W rok później porzucił rodzinę. Wkrótce potem utonął. Owdowiała poetka stanęła wobec konieczności zapewnienia bytu sobie i dzieciom. W 1859 roku zaczęła pisać i wspólnie z ojcem wydawać magazyny "Working Farmer" i "United States Journal". Później Mary Mapes Dodge była wydawcą pomocniczym pisma "Hearth and Home", prowadzonego przez Harriet Beecher Stowe i Donalda Granta Mitchella. Następnie została redaktor naczelną pisma dla dzieci "St. Nicholas", w którym publikowali między innymi Mark Twain, Louisa May Alcott, Bret Harte, Lucretia Peabody Hale, Frances Hodgson Burnett i Robert Louis Stevenson. Autorka zmarła w 1905 roku w wieku siedemdziesięciu czterech lat w Onteora Park w stanie Nowy Jork. Została pochowana na Evergreen Cemetery w miejscowości Hillside w stanie New Jersey.
Twórczość.
Mary Mapes Dodge wydała między innymi zbiór opowiadań "Irvington Stories" (1864) i powieść "Hans Brinker, or the Silver Skates" (1865), która z miejsca stała się bestsellerem. Akcja tej powieści dzieje się w Holandii, której autorka nigdy nie odwiedziła, i opowiada o losach zubożałej rodziny Brinkerów. Dobre czyny głównego bohatera Hansa i jego siostry Gretel pomagają ich ojcu dojść do zdrowia, a rodzinie do szczęścia. Powieść zawiera też dużo informacji o Holandii, przez co przypomina szerzej znaną w Polsce, będącą baśniowym podręcznikiem szwedzkiej geografii, "Cudowną podróż" Selmy Lagerlöf. Do jej najbardziej znanych wierszy należą utwory "The Two Mysteries", "Death in Life" i "The Easter Morn".

</doc>
<doc id="3788023" url="https://pl.wikipedia.org/wiki?curid=3788023" title="D’Artagnan (zespół muzyczny)">
D’Artagnan (zespół muzyczny)

 dArtagnan – niemiecki zespół folk rockowy z Norymbergi. Nazwa zespołu pochodzi od francuskiego muszkietera D’Artagnan, znanego dzięki powieści Alexandra Dumasa "Trzej muszkieterowie."
Historia.
Grupa została założona w Norymberdze przez wokalistę Bena Metznera, grającego w zespole również na dudach, mandolinie i flecie oraz przez Felixa Fischera będącego gitarzystą i śpiewakiem. Metzner i Fischer grali również w średniowiecznym zespole rockowym Feuerschwanz. Do duetu dołączył trzeci muzyk, Tim Bernard – gitarzysta oraz wokalista, który prywatnie jest wieloletnim przyjacielem Bena Metznera.
Podpisali oni następnie kontrakt z wytwórnią płytową Sony Music Entertainment. Produkcją płyty zajął się producent Thomas Heimann-Trosien, który odpowiedzialny jest za produkcję płyt dla takich zespołów jak Schandmaul, Nightwish czy In Extremo. W dniu 26 lutego 2016 roku wydana została debiutancka płyta zespołu, która uplasowała się na 7 miejscu niemieckiej listy przebojów. Zespół odniósł również sukces w Austrii i Szwajcarii .
16 kwietnia 2016 roku trio zagrało na festiwalu muzyki ludowej w Halle an der Saale, który był transmitowany przez ARD i ORF. Od 11 do 28 maja 2016 roku zespół był headlinerem w czasie trzynastokoncertowej trasy przez Niemcy. Uzupełnienie tria stanowili Hans Platz (który również był członkiem Feuerschwanz) jako gitarzysta, Sebastian Baumann na basie i Matthias Böhm na perkusji w trakcie trwania Live-Touru. W 2017 roku Hans Platz został zastąpiony przez Haiko Heinza.
W grudniu 2017 roku za pomocą mediów społecznościowych poinformowano o odejściu z zespołu Felixa Fischera. W lutym 2018 roku w serwisie Youtube został opublikowanym film przedstawiający nowego członka zespołu. Został nim, grający na skrzypcach, Gustavo Strauss. 
Styl.
Muzyka stylem podobna jest do zespołów Schandmaul i Santiano, porównywalnie od strony rytmicznej oraz nawiązaniami do muzyki ludowej.

</doc>
<doc id="3788024" url="https://pl.wikipedia.org/wiki?curid=3788024" title="Dominic Lieven">
Dominic Lieven

Dominic Lieven (ur. 19 stycznia 1952) – brytyjski historyk. 
Życiorys.
Pochodzi z arystokratycznej rodziny wywodzącej się z Niemców Bałtyckich von Lieven. Jest profesorem w Cambridge University. Członek British Academy i Royal Historical Society. Zajmuje się imperialną historią Rosji carskiej XIX i początków XX wieku. 

</doc>
<doc id="3788026" url="https://pl.wikipedia.org/wiki?curid=3788026" title="Lilianne Ploumen">
Lilianne Ploumen

Elisabeth Maria Josepha (Lilianne) Ploumen (ur. 12 lipca 1962 w Maastricht) – holenderska polityk i menedżer, w latach 2007–2012 przewodnicząca Partii Pracy, a od 2021 do 2022 lider tego ugrupowania, w latach 2012–2017 minister.
Życiorys.
Absolwentka historii społecznej (1988) i zarządzania (1992). Studiowała na Uniwersytecie Erazma w Rotterdamie. Pracowała jako menedżer projektów związanych z badaniami marketingowymi. Była koordynatorką, a w latach 1996–2001 dyrektorem Mama Cash, funduszu wspierającego inicjatywy kobiet. Od 2001 do 2007 zatrudniona w katolickiej organizacji rozwojowej Cordaid, od 2004 jako dyrektor programowy.
W latach 2007–2012 pełniła organizacyjną i techniczną funkcję przewodniczącej Partii Pracy, do której wstąpiła w 2003. 5 listopada 2012 powołana na stanowisko ministra bez teki ds. handlu zagranicznego i współpracy na rzecz rozwoju w drugim rządzie Marka Rutte. W wyborach w 2017 dzięki głosom preferencyjnym uzyskała mandat posłanki do Tweede Kamer. 26 października tegoż roku zakończyła pełnienie funkcji rządowej.
W styczniu 2017 zainicjowała utworzenie funduszu SheDecides zajmującego się propagowaniem dopuszczalności aborcji.
W 2021 została wyznaczona na lijsttrekkera Partii Pracy (kandydata z pierwszego miejsca listy wyborczej) w miejsce Lodewijka Asschera, stając się liderem swojego ugrupowania. W wyborach w tymże roku utrzymała mandat deputowanej na kolejną kadencję. W kwietniu 2022 ustąpiła z funkcji partyjnej, zrezygnowała też z zasiadania w parlamencie.
Odznaczenia i wyróżnienia.
W 2014 została odznaczona Krzyżem Wielkim Orderu Zasługi RP przez prezydenta Bronisława Komorowskiego. W 2017 została odznaczona Orderem Świętego Grzegorza Wielkiego w klasie komandora przez papieża Franciszka.
W 2018 nagrodzona przez organizację Stichting Machiavelli za kampanię SheDecides na rzecz bezpiecznej aborcji.

</doc>
<doc id="3788036" url="https://pl.wikipedia.org/wiki?curid=3788036" title="Stef Blok">
Stef Blok

Stephanus Abraham (Stef) Blok (ur. 10 grudnia 1964 w Emmeloord) – holenderski polityk i samorządowiec, poseł do Tweede Kamer, w latach 2012–2017 i 2018–2022 minister, członek Europejskiego Trybunału Obrachunkowego.
Życiorys.
Ukończył naukę w szkole średniej w Lejdzie (1983), a w 1988 zarządzanie przedsiębiorstwem na Uniwersytecie w Groningen. W latach 1988–1998 pracował w banku ABN AMRO, dochodząc do stanowiska dyrektora departamentu bankowości korporacyjnej.
Zaangażował się w działalność polityczną w ramach Partii Ludowej na rzecz Wolności i Demokracji (VVD), do której wstąpił w 1988. W latach 1994–1998 był radnym miejscowości Nieuwkoop. W 1998 po raz pierwszy uzyskał mandat posła do Tweede Kamer, do niższej izby Stanów Generalnych wybierany także w 2002, 2003, 2006, 2010 i 2012. W latach 2010–2012 kierował frakcją poselską liberałów. Zastąpił na tej funkcji lidera tej partii, Marka Rutte, który został premierem. W listopadzie 2012 Stef Blok dołączył do jego drugiego rządu jako minister bez teki ds. mieszkalnictwa i służb publicznych. W marcu 2015 czasowo kierował resortem sprawiedliwości. Od czerwca do września 2016 zarządzał ministerstwem spraw wewnętrznych w okresie zwolnienia lekarskiego ministra Ronalda Plasterka. W styczniu 2017 zastąpił Arda van der Steura na stanowisku ministra sprawiedliwości. Funkcję tę pełnił do października 2017.
W marcu 2018 powrócił w skład holenderskiego rządu, obejmując w nim stanowisko ministra spraw zagranicznych. W maju 2021 przejął kierownictwo resortu spraw gospodarczych i polityki klimatycznej (gdy Bas van ’t Wout udał się na urlop zdrowotny); obowiązki ministra spraw zagranicznych objęła wówczas Sigrid Kaag. Początkowo miało to być zastępstwo czasowe, jednak w lipcu tegoż roku ogłoszono, że Bas van ’t Wout nie powróci do pracy w rządzie. Stef Blok pozostał w związku z tym na funkcji ministra spraw gospodarczych i polityki klimatycznej, kończąc urzędowanie wraz z całym gabinetem w styczniu 2022.
W tym samym roku powołany w skład Europejskiego Trybunału Obrachunkowego na okres sześcioletniej kadencji.

</doc>
<doc id="3788038" url="https://pl.wikipedia.org/wiki?curid=3788038" title="Peder Belgum">
Peder Belgum

Peder Belgum (ur. 17 lub 18 lipca 1903, zm. 24 września 1996 w Oslo) – norweski narciarz uprawiający zarówno kombinację norweską, jak i skoki narciarskie. Uczestnik mistrzostw świata w narciarstwie klasycznym.
W swojej karierze raz wystartował w rywalizacji skoczków narciarskich na mistrzostwach świata seniorów – w 1929 w Zakopanem, gdzie, po skokach na odległość 40,5 i 47,5 metrów, zajął 22. pozycję.
Dwukrotnie zajmował miejsca w czołowej „szóstce” w rywalizacji kombinatorów norweskich na mistrzostwach świata seniorów – w 1929 w Zakopanem był 6., a rok później w Oslo uplasował się na 4. miejscu.

</doc>
<doc id="3788040" url="https://pl.wikipedia.org/wiki?curid=3788040" title="Sungai Brunei">
Sungai Brunei

Sungai Brunei – rzeka w zachodniej części Brunei uchodząca do zatoki Teluk Brunei. Nad rzeką, około 14 km od ujścia do zatoki, położona jest stolica sułtanatu – Bandar Seri Begawan.

</doc>
<doc id="3788041" url="https://pl.wikipedia.org/wiki?curid=3788041" title="Andreas Kappeler">
Andreas Kappeler

Andreas Kappeler (ur. 20 września 1943) – szwajcarski historyk, badacz dziejów Europy Wschodniej. 
Życiorys.
Absolwent uniwersytetów w Zurychu i Wiedniu. Doktorat w 1969 ("Ivan Groznyj im Spiegel der ausländischen Druckschriften seiner Zeit. Ein Beitrag zur Geschichte des westlichen Rußlandbildes") na Uniwersytecie w Zurychu. Habilitacja w 1979 dotyczyła grup narodowych i etnicznych żyjących nad Wołgą ("Rußlands erste Nationalitäten. Das Zarenreich und die Völker der Mittleren Wolga vom 16. bis 19. Jahrhundert"). Od 1982 roku profesor na Uniwersytecie w Kolonii, od 1998 do 2011 na Uniwersytecie w Wiedniu. Członek Ukraińskiej Akademii Nauk i Austriackiej Akademii Nauk. Zajmuje się różnymi aspektami dziejów imperialnej Rosji carskiej. Swoje badania skupia głównie na historii narodowościowej i etnicznej. Jest uznanym specjalistą od historii muzułmanów w Rosji i Azji Środkowej. Jako jeden z pierwszych niemieckojęzycznych historyków zajął się historią Ukrainy. 

</doc>
<doc id="3788046" url="https://pl.wikipedia.org/wiki?curid=3788046" title="Brunei (rzeka)">
Brunei (rzeka)



</doc>
<doc id="3788048" url="https://pl.wikipedia.org/wiki?curid=3788048" title="Maria Sągajłło">
Maria Sągajłło

Maria Sągajłło "(z domu Kucharska)" (ur. 29 listopada 1890 w Beresku, zm. 21 stycznia 1971 w Londynie) – polska chemik.
Życiorys.
W 1905 ukończyła gimnazjum w Żytomierzu i wyjechała do Warszawy, gdzie przez cztery lata uczęszczała na Wyższe Kursy Pedagogiczne Jana Miłkowskiego. W 1909 rozpoczęła studia na Wydziale Chemicznym Uniwersytetu Kijowskiego, pięć lat później uzyskała stopień inżyniera summa cum laude. Po wybuchu I wojny światowej otrzymała pracę w laboratorium chemicznym w kijowskiej fabryce gazów bojowych, po dojściu do władzy bolszewików ukrywała się, w listopadzie 1919 wyjechała do Polski. Od stycznia 1920 przebywała w Warszawie, gdzie została wykładowcą w Wolnej Wszechnicy Polskiej. Po wybuchu wojny polsko-bolszewickiej wstąpiła do Armii Ochotniczej i z ramienia działu propagandy Generalnego Inspektoratu Armii Ochotniczej wyjechała na front, awansowała do stopnia porucznika. Od 1921 była eksperymentatorem w Wojskowym Instytucie Przeciwgazowym, równocześnie pracowała jako asystentka w dziale chemii ogólnej na Wydziale Matematyczno-Przyrodniczym Wolnej Wszechnicy Polskiej. W 1927 stanęła na czele działu gumowego Wojskowego Instytutu Przeciwgazowego, w 1928 przebywała w Waszyngtonie, gdzie odbywała staż w National Bureau of Standards. Od 1929 była wykładowczynią technologii kauczuku na Oddziale Broni Chemicznej, który istniał przy Sekcji Wojskowej Politechniki Warszawskiej. Należała do Polskiego Towarzystwa Chemicznego i Związku Inżynierów RP, gdzie wygłaszała referaty naukowe. Publikowała głównie na tematy związane z technologią gumy i kauczuku, prowadziła utajnione badania dla Ministerstwa Spraw Wojskowych, których wyniki zostały zniszczone po wybuchu II wojny światowej. We wrześniu 1939 razem z personelem naukowym została ewakuowana do Lwowa, skąd przez Węgry w 1940 przedostała się do Jugosławii, gdzie pracowała w Zakładach Wojskowych w Kruševacu. Zorganizowała tam pracownię badawczą nad gumą oraz skonstruowała i uruchomiła aparaturę doświadczalną pozwalającą na jej regenerację. Pod koniec 1940 przybyła do Mandatu Palestyny, zamieszkała w Jerozolimie i wykładała na polskich Wyższych Kursach Naukowych, wykładała technologię na Kursie Naukowym oraz wykłady i ćwiczenia z chemii na Kursie Ogrodniczo-Rolnym. W 1942 należała do organizatorów jerozolimskiego oddziału Polskiego Towarzystwa Przyrodników im. Kopernika, w latach 1944-1947 była jego przewodniczącą. W grudniu 1947 razem z ewakuowanymi wojskami alianckimi wyjechała do Wielkiej Brytanii, gdzie w kwietniu 1948 rozpoczęła prowadzenie wykładów z chemii nieorganicznej na Polish University College w Londynie. Ze względu na pogarszający się stan zdrowia w marcu 1949 zmuszona była przerwać pracę wykładowcy, należała do członków Wydziału Przyrodniczego Polskiego Towarzystwa Naukowego na Obczyźnie, Koła Przyrodników im. M. Kopernika w Londynie oraz Zrzeszenia Polskich Profesorów i Wykładowców Szkół Akademickich. Pod koniec życia w dużym stopniu utraciła zdolność widzenia, zmarła w Londynie, jej ciało spopielono w South London Crematorium.

</doc>
<doc id="3788061" url="https://pl.wikipedia.org/wiki?curid=3788061" title="Poplista plus">
Poplista plus



</doc>
<doc id="3788077" url="https://pl.wikipedia.org/wiki?curid=3788077" title="Fryderyk Andrzej Zoll">
Fryderyk Andrzej Zoll



</doc>
<doc id="3788085" url="https://pl.wikipedia.org/wiki?curid=3788085" title="Anna Maria z Meklemburgii-Schwerinu">
Anna Maria z Meklemburgii-Schwerinu

Anna Maria (ur. 1 lipca 1627 w Schwerinie, zm. 11 grudnia 1669 w Halle) – księżniczka Meklemburgii-Schwerin, poprzez małżeństwo księżna Saksonii-Weißenfels (od 1657). 
Urodziła się jako druga córka (czwarte dziecko) księcia Meklemburgii-Schwerin Adolfa Fryderyka I i jego pierwszej żony księżnej Anny Marii z Fryzji Wschodniej. 
23 listopada 1647 w Schwerinie poślubiła przyszłego księcia Saksonii-Weißenfels Augusta (tron objął w 1657). Para miała dwanaścioro dzieci:

</doc>
<doc id="3788092" url="https://pl.wikipedia.org/wiki?curid=3788092" title="Bronisław Obfidowicz">
Bronisław Obfidowicz

Bronisław Obfidowicz herbu Podkowa (ur. 26 lipca 1862 w Krakowie, zm. 9 grudnia 1919 w Drohobyczu) – polski lekarz chirurg, doktora wszech nauk lekarskich, lekarz sztabowy C. K. Armii, podpułkownik lekarz Wojska Polskiego, hodowca zwierząt.
Życiorys.
Urodził się 26 lipca 1862 w Krakowie. W 1882 zdał egzamin dojrzałości w tamtejszym C. K. Gimnazjum św. Jacka. Ukończył studia medycyny, po czym 17 lutego 1889 w Collegium Medicum Uniwersytetu Jagiellońskiego uzyskał stopień doktora wszech nauk lekarskich. Specjalizował się w chirurgii. Publikował w piśmie fachowym „Nowiny Lekarskie”.
W C. K. Armii został mianowany nadlekarzem ("Oberarzt") od 1 czerwca 1889. W tej funkcji od końca lat 80. służył w 38 pułku piechoty w Budapeszcie. Następnie został awansowany na stopień lekarza pułkowego II klasy ("Regiments-Arzt zweiter Classe") od 1 listopada 1892. Od tego czasu służył w 15 pułku piechoty w Tarnopolu. Od około 1895 był lekarzem w 8 pułku ułanów w Stanisławowie. W maju 1895 został mianowany lekarzem pułkowym I klasy od 1 listopada 1892 przy 8 pułku ułanów. Wkrótce potem został lekarzem 10 pułku piechoty w Jarosławiu i służył tam w drugiej połowie lat 90. XIX wieku. W początkowych latach XIX wieku był lekarzem 45 pułku piechoty z Przemyśla i służył wówczas w Sanoku, gdzie stacjonował III batalion tej jednostki. Został awansowany na stopień lekarza sztabowego ("Stabsarzt") od 1 listopada 1906 i objął stanowisko szefa lekarzy garnizonu ("Garnchefarzt") w Tarnopolu, które pełnił w kolejnych latach. W 1913 został przeniesiony w stan spoczynku
W 1905 jako lekarz z Sanoka był sygnatariuszem odezwy lekarzy polskich o charakterze antyalkoholowym. Prywatnie zajmował się hodowlą zwierząt. Zasiadł w komitecie wystawy drobiu w Jarosławiu w 1899 i podczas niej otrzymał dyplom honorowy za polskie gołębie olbrzymie oraz medal srebrny za rysie i śląskie gołębie. W 1899 jako pierwszy wyszukał i opisał rasę dawnych kur polskich pod nazwą zielononóżka kuropatwiana (tzw. „polska zielononóżka”) w czasopiśmie „Hodowca Drobiu” w 1899 roku (w większości współczesnych publikacji podano datę 1879)), wspomagając tym samym starania C. K. Towarzystwa Rolniczego z Krakowa ukierunkowane na odnalezienie jednolitego typu kury krajowej. Na początku XX wieku, jako członek Galicyjskiego Towarzystwa Chowu Drobiu i Królików hodował kaczki Peking i kury włoskie kuropatwie i minorki czarne. Na łamach „Hodowcy Drobiu” w 1904 opublikował artykuł pt. "Polskie gołębie rasowe i ich chów" (przebywał wówczas w Krakowie); . Publikował we lwowskim piśmie „Przewodnik Kółek Rolniczych”, wydawanym przez Zarząd Główny Towarzystwa Kółek Rolniczych i był członkiem wydziału I Galicyjskiego Towarzystwa Chowu Drobiu i Królików (później I Galicyjskie Towarzystwo Chowu Drobiu, Gołębi i Królików). Wspólnie z Władysławem Dukietem był inicjatorem założenia 11 stycznia 1903 w Sanoku pierwszej filii lwowskiego Towarzystwa Chowu Drobiu, Gołębi i Królików oraz został jego członkiem. Otrzymał tytuł członka honorowego Towarzystwa Chowu Drobiu, Gołębi i Królików. Był inicjatorem połączenia wystawy ogrodniczo-pszczelniczej w Sanoku z wystawą tamtejszego oddziału Towarzystwa Chowu Drobiu i Królików na przełomie września i października 1904. 16 kwietnia 1905 został wydziałowym Towarzystwa Pszczelniczo-Ogrodniczego w Sanoku. Służąc w Tarnopolu w 1908 był członkiem jury podczas wystawy drobiu. W 1912 nadal przebywając w tym mieście pozostawał członkiem wspierającym Towarzystwo Kółek Rolniczych we Lwowie. W tym czasie był członkiem oddziału lwowskiego C. K. Galicyjskiego Towarzystwa Gospodarskiego.
Po wybuchu I wojny światowej od 15 lipca 1914 przebywał w Grazu przy Elisabethstrasse 2/4. Był autorem artykułów i korespondencji publikowanych na łamach tygodnika „Rodak”, organu prasowego Centralnego Komitetu Opieki Moralnej dla wychodźców z Galicyi (CKOM), wydawanego od 20 lutego do 11 września 1915. W 1916 ukazał się jego artykuł pt. "Polskie kury" w piśmie „Ziemianin”.
Po odzyskaniu przez Polskę niepodległości został zatwierdzony w stopniu podpułkownika lekarza Wojska Polskiego. Zmarł w Drohobyczu 9 grudnia 1919. Został pochowany na Cmentarzu Obrońców Lwowa (kwatera V, miejsce 265). Był żonaty. Jego żoną była Antonina z domu Tapkowska, z którą miał syna Karola Bronisława Obfidowicza (ur. 1900 w Jarosławiu, prawnik, podporucznik Wojska Polskiego, ofiara zbrodni katyńskiej w Katyniu; według innego źródła zmarły w obozie jeńców wojennych w 1940).
Odznaczenia.
austro-węgierskie

</doc>
<doc id="3788097" url="https://pl.wikipedia.org/wiki?curid=3788097" title="Hans Hillen">
Hans Hillen

Johannes Stefanus Joseph (Hans) Hillen (ur. 17 czerwca 1947 w Hadze) – holenderski polityk, dziennikarz i urzędnik państwowy, parlamentarzysta, od 2010 do 2012 minister obrony.
Życiorys.
W latach 1966–1967 kształcił się w szkole dziennikarskiej, a następnie do 1974 studiował socjologię na Uniwersytecie w Utrechcie. Od 1969 do 1983 związany z redakcją publicznego nadawcy Nederlandse Omroep Stichting, pracował w redakcji sportowej, redaktor wiadomości zagranicznych i reporter politycznych. W międzyczasie, od 1972 do 1977, był zatrudniony jako nauczyciel w szkołach średnich w Hilversum i Bussum. Publikował m.in. w tygodniku „Katholiek Nieuwsblad”.
Zaangażował się w działalność polityczną w ramach Apelu Chrześcijańsko-Demokratycznego (CDA). W 1983 objął stanowisko dyrektora centrum informacyjnego ministerstwa finansów. W 1990 po raz pierwszy wybrany do Tweede Kamer, w niższej izbie Stanów Generalnych zasiadał do 2002. W latach 2003–2007 był przewodniczącym holenderskiej rady do spraw ubezpieczeń zdrowotnych (CVZ). Powrócił następnie do parlamentu jako członek Eerste Kamer – mandat senatora wykonywał do 2010. 14 października 2010 objął urząd ministra obrony w rządzie premiera Marka Rutte. Sprawował go do końca funkcjonowania tego gabinetu, tj. do 5 listopada 2012. W 2013 wybrany na przewodniczącego NRTO, powołanej przez prywatne instytucje rady do spraw szkoleń i edukacji.
Oficer Orderu Oranje-Nassau (2012).

</doc>
<doc id="3788103" url="https://pl.wikipedia.org/wiki?curid=3788103" title="Same Suki">
Same Suki

Same Suki – polska grupa muzyczna założona w 2012 roku. Wykonuje muzykę folk. Członkinie nazywają swój zespół „rewolucyjna kobieca formacja folkowa”, słuchacze natomiast określają muzykę grupy jako „pornofolk”.
Nazwa zespołu pochodzi od instrumentu muzycznego – suki biłgorajskiej, a jej pomysłodawczynią jest matka grającej w zespole na suce Heleny Matuszewskiej.
Teksty utworów są w zdecydowanej większości autorskie, muzyka oparta na motywach ludowych i grana na tradycyjnych instrumentach. Teksty poruszają problemy społeczne. Nazwa zespołu, otwarte poruszanie tematu kobiecej seksualności czy antyklerykalizmu w tekstach wywołują kontrowersje.
Historia zespołu.
Początek grupie dały Helena Matuszewska i Magdalena Wieczorek-Duchewicz, pozostałe członkinie dołączyły później.
Po niecałym roku działalności zespół zdecydował się wystąpić na festiwalu Nowa Tradycja, mimo że cały repertuar grupy liczył wówczas dopiero cztery utwory, a skład zespołu ustalił się miesiąc przed festiwalem. Same Suki zdobyły w swym debiucie nagrodę specjalną – sesje nagraniowe w studiu Polskiego Radia.
W czerwcu 2013 Same Suki zdobyły Złotą Fujarę na IV Dragon Folk Fest w Poznaniu.
W październiku 2013 ukazała się debiutancka płyta zespołu: "Niewierne". W grudniu 2013 Same Suki zdobyły II nagrodę i nagrodę publiczności na 23. Mikołajkach Folkowych. Teledysk do utworu „VillageAnka” został wybrany najlepszym teledyskiem folkowym 2014 roku.
Ostatni utwór na płycie "Niewierne" to bonus track wykonywany A Cappella z racji tytułu „BiczBox”.
W 2018 roku z zespołu odeszły Marta Sołek i Justyna Meliszek, zaś dołączyła Kamila Borowiak.
Skład zespołu.
Byłe członkinie:

</doc>
<doc id="3788110" url="https://pl.wikipedia.org/wiki?curid=3788110" title="Andrzej Sowa (dziennikarz)">
Andrzej Sowa (dziennikarz)

Andrzej Sowa (ur. 19 października 1945 w Tończy) – polski historyk i popularyzator historii, dziennikarz naukowy Polskiego Radia specjalizujący się w tematyce historycznej, autor audycji (w tym słuchowisk) radiowych oraz książek o tematyce historycznej. Wykładowca szkół dziennikarskich.
Wychował się w Tończy. Jest absolwentem Liceum Ogólnokształcącego w Węgrowie (1963) oraz historii na Uniwersytecie Warszawskim (1968).
Związany z ogólnopolskimi antenami Polskiego Radia: z Radiem Bis, Programem 1 oraz Programem 2, autor słuchowisk produkowanych przez Teatr Polskiego Radia. Pracował w redakcjach czasopism: „Zarzewie” (jako redaktor naczelny), „Gromada Rolnik Polski”, „Wiadomości Sportowe” oraz „Kurier Węgrowski”.

</doc>
<doc id="3788130" url="https://pl.wikipedia.org/wiki?curid=3788130" title="Zuzanna Smykała">
Zuzanna Smykała

Zuzanna Smykała (ur. 10 stycznia 1990 w Chorzowie) – polska snowboardzistka, reprezentantka Kadry Narodowej w konkurencji Snowboardcross. Wielokrotna Mistrzyni Polski. W 2009 r. została zawodniczką klubu AZS AWF Katowice, olimpijka z Pjongczangu (2018).

</doc>
<doc id="3788131" url="https://pl.wikipedia.org/wiki?curid=3788131" title="Boris Zworykin">
Boris Zworykin

Boris Wasiliewicz Zworykin (ros. Бори́с Васи́льевич Зворы́кин ur. 1 października 1872, zm. 1942) – rosyjski malarz, ilustrator, ikonograf oraz tłumacz. 

</doc>
<doc id="3788138" url="https://pl.wikipedia.org/wiki?curid=3788138" title="Gastón Fernández">
Gastón Fernández

Gastón Nicolás Fernández (ur. 12 października 1983 w Lanús, Buenos Aires) – argentyński piłkarz występujący najczęściej na pozycji lewego Napastnik. Od 2016 roku zawodnik Universidad de Chile, grającego w Primera División de Chile.

</doc>
<doc id="3788140" url="https://pl.wikipedia.org/wiki?curid=3788140" title="Reprezentacja Chile U-20 w piłce nożnej mężczyzn">
Reprezentacja Chile U-20 w piłce nożnej mężczyzn

Reprezentacja Chile U–20 w piłce nożnej – młodzieżowa reprezentacja Chile sterowana przez Chile Związek Piłki Nożnej. Jej największym sukcesem jest trzecie miejsce na świecie w 2003 roku.

</doc>
<doc id="3788146" url="https://pl.wikipedia.org/wiki?curid=3788146" title="Biochemia piwa">
Biochemia piwa

Biochemia piwa obejmuje przemiany chemiczne w produkcji i starzeniu się piwa, przebiegające z udziałem enzymów wytworzonych przez organizmy. Szczególne znaczenie w tych przemianach ma działalność drożdży piwowarskich oraz enzymy słodu.
W artykule przedstawiono związki chemiczne wpływające na cechy sensoryczne współczesnego piwa oraz biochemiczne aspekty ich przemian.
W piwie występuje ponad 800 związków, które tworzą jego smak i aromat. Podstawowymi składnikami piwa są woda, etanol oraz węglowodany. Wiele substancji silnie wpływających na cechy sensoryczne piwa występuje jedynie w śladowych ilościach. Mają one jednak kluczowe znaczenie dla jego ogólnej jakości z powodu niskich progów wyczuwalności. Związki te wykazują również liczne interakcje między sobą. Można wyróżnić efekt synergistyczny, kiedy jeden związek wzmaga percepcję drugiego, oraz antagonistyczny, kiedy jeden związek zmniejsza percepcję drugiego. Złożoność składu piwa, liczne interakcje oraz znaczenie nawet subtelnych różnic w stężeniu różnych związków powoduje spore trudności w uzyskaniu założonego profilu sensorycznego gotowego piwa.
Rys historyczny.
Z historycznego punktu widzenia "piwo" to fermentowany napój wytworzony ze zbóż. Współcześnie termin "piwo" jest zawężony do chmielonego napoju uzyskanego z upłynnionej skrobi, który uległ fermentacji specyficznymi szczepami drożdży "Saccharomyces".
Wiedzę na temat piwa produkowanego przed wiekami pozyskuje się na podstawie archeologicznych artefaktów i pisanych dokumentów. W przeciwieństwie jednak do wina istnieje niewiele chemicznych znalezisk archeologicznych potwierdzających obecność piwa w neolitycznej Mezopotamii. Obecność piwa w dawnych naczyniach można stwierdzić przez wykrycie szczawianów, głównie szczawianów wapnia, które są głównym składnikiem gromadzącego się osadu z piwa, tzw. „kamienia piwnego”.
Trudności nastręcza również interpretacja starych dokumentów. Współcześnie w procesie produkcji piwa wyróżnia się trzy główne etapy: słodowanie (kiełkowanie zboża i suszenie), zacieranie (enzymatyczny rozkład naturalnych polimerów) i fermentację (mikrobiologiczną transformację różnych związków). Niekoniecznie na takiej koncepcji opierała się produkcja piwa przed wiekami, co może prowadzić do nieporozumień. Kolejną trudnością jest fakt, że dawne terminy etymologicznie związane z piwem (np. staroangielskie „beor”) nie zawsze były używane w kontekście napojów opartych na zbożu; mogły również oznaczać np. miód pitny bądź fermentowane soki owocowe.
Historyczne dodatki roślinne.
Od tysięcy lat różne zioła były dodawane do piwa w celu nadania aromatu i wydłużenia trwałości. Mieszanka ziół do produkcji piwa w północno-zachodniej Europie i Skandynawii nosiła nazwę "gruit" lub "grut". Pierwszy raz słowo "gruit" w zapiskach pojawia się w 999. Cesarz Otton III używa go w podwójnym znaczeniu – zarówno jako składnik do produkcji piwa, jak i nazwa prawa do jego produkcji, bowiem od 811 wraz z edyktem "Capitulare de villis" Karola Wielkiego prawo to zostało ograniczone (poza produkcją na użytek własny). Najprawdopodobniej "gruit" wnosił do piwa również drożdże i początkowo mógł przypominać chleb. "Gruit" kupowało się u lokalnych władz miasta lub biskupów. Stanowiło to wczesną formę opodatkowania piwa. Przykładowo w miejscowości Dordrecht piwowarzy musieli udawać się do specjalnego budynku ze swoim słodem, aby domieszano do niego "gruit". Kościół przestał pobierać za niego opłaty w XV w.
Skład mieszanki ziół różnił się w zależności od regionu, jednak kluczowym składnikiem była woskownica europejska. Poza tym mogła zawierać m.in. kolendrę, krwawnik pospolity i chmiel, a nawet rośliny zawierające substancje psychoaktywne.
Z czasem wytworzyła się duża konkurencja między piwem z dodatkiem woskownicy a piwem z dodatkiem chmielu. W literaturze spotyka się wiele sprzecznych informacji odnośnie do pierwszego użycia chmielu w piwie. Pierwsza wzmianka o dodaniu chmielu do piwa pochodzi z 822, kiedy opat Adelhar z Korbei wydał instrukcje dla swojego klasztoru "Consuetudines Corbeienses". W Polsce, krajach Bałtyckich i w Rosji chmiel zaczął dominować już XIII w.; w północno-zachodniej Europie popularność woskownicy stopniowo zmniejszała się od XIV w. (poza Wyspami Brytyjskimi, gdzie jej popularność nie spadała) aż w XVIII w. powszechnie przeważał chmiel. Do zaniku użycia woskownicy przyczyniły się pogłoski, że jest trująca, choć współczesne badania temu zaprzeczają.
Drożdże.
Niegdyś nie zdawano sobie sprawy z udziału drożdży w produkcji piwa. Do XV-XVI w. brzeczka po gotowaniu była infekowana przez drożdże zawieszone w powietrzu. Metoda ta była bardzo zawodna i niosła duże ryzyko infekcji przez niepożądane mikroorganizmy. Pierwsza wzmianka o udziale drożdży z powietrza w produkcji piwa pochodzi z 1551 z Monachium, choć najprawdopodobniej już przed 1300 browarnicy używali części piany fermentującego piwa, by rozpocząć fermentację kolejnego. Następnie browarnicy zaczęli hodować drożdże osobno i dodawać je później do brzeczki. Problematyczne były jednak infekcje i nadmierna temperatura, zwłaszcza latem.
Czasami suszono osad z beczki po piwie zawierający drożdże i mieszano to z mąką, aby wyrobić ciasto, które po dodaniu wody mogło rozpocząć fermentację. Osad zamiast suszenia mógł zostać też dodany bezpośrednio do nowej brzeczki, podobnie w przypadku gotowego piwa czy chleba. Poza tym, na skutek niedokładnego czyszczenia naczyń o chropowatej powierzchni, zawsze znajdowały się na nich jakieś komórki drożdży. Użycie czystych kultur drożdży, a przez to pewna kontrola tego procesu stała się możliwa dopiero pod koniec XIX w. Jako pierwszy czysty szczep drożdży wyizolował w 1883 Emil Christian Hansen, nazywając go "Saccharomyces carlsbergensis".
Do XVI w. w całej Europie do produkcji piwa typowo używano drożdży górnej fermentacji. Fermentacja dolna pojawiła się po raz pierwszy prawdopodobnie w bawarskich klasztorach, a pierwsze wzmianki o niej pochodzą z XV w. Bawarczycy zauważyli, że jakość piwa wyprodukowanego w porze letniej jest znacznie niższa, piwo jest bardzo podatne na infekcje, kwaśnienie, dlatego w 1533 książę Maksymilian I Bawarski zakazał warzenia piwa w okresie od 23 kwietnia do 29 września bez specjalnego zezwolenia. W związku z produkcją piwa w niższych temperaturach wyselekcjonowany został szczep drożdży, który lepiej radził sobie z fermentacją w takich warunkach i miał tendencję do opadania na dno naczynia. Ze względu na letnią przerwę należało wyprodukować więcej piwa i przechowywać je aż do kolejnej jesieni, stąd nazywano je „lager” (z niem. skład, magazyn). Piwo charakteryzowało się trwałością, a do tego wyróżniało się swoim smakiem na tle innych piw w tym czasie.
W XIX w. pojawiły się nowe technologie i możliwości. Chłodzenie brzeczki, kadzie fermentacyjne, zbiorniki do leżakowania, dostępność naturalnego lodu do chłodzenia piwa w podziemnych piwnicach sprawiły, że w 1850 zniesiono zakaz warzenia w lecie. Pojawienie się lodówki w 1875 umożliwiło produkcję lagerów wszędzie i niezależnie od pory roku. Piwa dolnej fermentacji stawały się coraz bardziej popularne i zaczęły wypierać piwa górnej fermentacji. Nowe style piw stawały się modne, zwłaszcza pilzner opracowany przez Josefa Grolla w 1842.
Istotne odkrycia naukowe.
W 1762 Michael Combrune opublikował "Essay on Brewing", w którym podkreślał konieczność używania termometru podczas warzenia i słodowania. Do odkrycia mechanizmów procesu fermentacji przyczynili się Antoine Lavoisier (1789) i Joseph Gay-Lussac (1815), dzięki którym zostało ustalone chemiczne równanie utleniania glukozy do i etanolu. W 1833 Anselme Payen odkrył i wyizolował pierwszy enzym – diastazę. W 1835 Szwed Jöns Jacob Berzelius sformułował zasady katalizy, a Justus von Liebig zastosował je do fermentacji cukrów, uzyskując jej dość dokładny opis. W 1837 trzech naukowców Charles Cagniard de la Tour, Friedrich Traugott Kützing i Theodor Schwann niezależnie odkryli, że drożdże są organizmami żywymi. Karl Josef Napoleon Balling w 1843 opracował niezawodną metodę pomiaru i kontroli przemiany cukrów z brzeczki w etanol podczas fermentacji. Ostatecznie Louis Pasteur w latach 1855–1875 ustalił jednoznacznie rolę drożdży w fermentacji alkoholowej, jej fizjologiczne aspekty i różnice między metabolizmem tlenowym a beztlenowym.
Choć istnieje sporo źródeł sprzed połowy XIX w. o warzeniu piwa, możliwość wykorzystania tych wskazówek przez innych była ograniczona, ponieważ brakowało bardzo istotnych informacji jak cechy sprzętu użytego do produkcji czy wiarygodnych pomiarów. Naukowe teorie dotyczące tych procesów mogły powstać dopiero po wprowadzeniu do piwowarstwa termometrów, cukromierzy, jednolitych miar i porównywalnego sprzętu.
Woda.
Nowoczesne browary zużywają od ok. 2 l do 5,7 l wody na wyprodukowanie 1 l piwa. Woda służąca bezpośrednio jako surowiec w produkcji piwa (średnio ok. 2 l na 1 l gotowego piwa) stanowi ok. 90% jego składu i musi odpowiadać nie tylko jakości wody pitnej, ale i spełniać dodatkowe wymagania. Związane są one z procesem technologicznym i pożądaną jakością piwa.
Sole rozpuszczone w wodzie.
Do najważniejszych parametrów wody w piwowarstwie należy twardość i alkaliczność resztkowa. Niewęglanowa (trwała) twardość wody jest limitowana pożądanym stężeniem związków wapnia. Nie wpływa na nią gotowanie, bo wapń występuje w formie soli mocnych kwasów jak chlorek wapnia czy siarczan wapnia. Natomiast twardość węglanowa (przemijająca) tworzona przez wodorowęglan wapnia obniża się podczas gotowania – rozpada się, tworząc nierozpuszczalny węglan wapnia. Jony wodorowęglanowe podwyższają jednak pH, co wywiera wpływ na procesy enzymatyczne i zjawiska koloidalne – tworzy niekorzystne mętnienie. Tymczasem w produkcji piwa pożądane jest osiągnięcie niskiego pH w zacierze i brzeczce (ok. 5,5) dla lepszej aktywności enzymów i osiągnięcia większej wydajności. Poza tym wyższe pH może prowadzić do większego wyługowania garbników i substancji goryczkowych z łuski słodu, co może nadawać piwu cierpką, nieprzyjemną goryczkę.
Dla określenia dopuszczalnych właściwości alkalizujących wody w piwowarstwie stosuje się parametr alkaliczności resztkowej. Stanowi ona różnicę między właściwościami alkalizującymi anionów wodorowęglanowych a właściwościami zakwaszających kationów (głównie wapnia i magnezu, które reagując z fosforanami wypłukiwanymi ze słodu, wyzwalają protony). Alkaliczność resztkową można wyrazić wzorem:
formula_2 – alkaliczność resztkowa w °n (stopniach niemieckich)
formula_3 – zasadowość ogólna w °n
formula_4 – twardość wapniowa w °n
formula_5 – twardość magnezowa w °n
formula_6 i formula_7 – współczynniki pozwalające na uwzględnienie mniejszych właściwości zakwaszających kationów i w stosunku do właściwości alkalizujących .
Większa alkaliczność resztkowa oznacza wyższy odczyn pH zacieru i brzeczki. W zacierze wyższa wartość pH może dodatkowo wiązać się z wydłużeniem procesu filtrowania.
Zmiękczanie wody do produkcji piwa polega przede wszystkim na dekarbonizacji. Najczęściej stosuje się w tym celu: dekarbonizację wapniową (dodanie i tworzenie nierozpuszczalnego ), technologię jonitową, technologię membranową (odwrócona osmoza, nanofiltracja), filtracja (węgiel aktywny, filtry odżelaziające). W dawnych czasach, kiedy nie znano metod uzdatniania wody, twardość wody występującej w danym regionie wpływała na charakter okolicznego piwa. Piwowarzy warzący piwo pilzneńskie dysponowali bardzo miękką wodą, do piwa monachijskiego używana była twarda woda, a w przypadku piwa dortmundzkiego – bardzo twarda.
Na ogół do produkcji jasnych lagerów najlepiej sprawdza się miękka woda, podczas gdy do ciemnych ale, np. stoutów najlepsza jest woda twardsza. Większa alkaliczność służy takim piwom ze względu na to, że ciemne, prażone słody wprowadzają generalnie kwasowość, którą ona równoważy, a poza tym zapewnia ona lepszą ekstrakcję związków barwiących i aromatycznych. Zaleca się, aby alkaliczność resztkowa wody do zacierania słodu nie przekraczała 2 °n dla pilznera, 5 °n dla innych jasnych piw i 10 °n dla piw ciemnych.
Woda zawierająca jony żelaza jest niekorzystna do produkcji piwa ze względu na udział w tworzeniu szlamów, zmętnień, przyczynianie się do ciemnienia brzeczki i piwa, hamowanie aktywności drożdży i nadawanie metalicznego posmaku. Jony miedzi są toksyczne i mutagenne dla drożdży, ale odkąd kadzie i systemy rur wykonuje się z nierdzewnej stali, rzadko spotyka się związane z nimi problemy. Mangan może mieć niekorzystny wpływ na smak i stabilność koloidalną piwa (sprzyja zmętnieniom). Jednakże śladowe ilości zarówno manganu, jak i żelaza oraz miedzi są potrzebne dla prawidłowej aktywności drożdży.
Jony siarczanowe przyczyniają się do nadawania piwu bardziej wytrawnego, gorzkiego smaku, który powinien być zrównoważony odpowiednią ilością jonów chlorkowych. Poza tym drożdże potrafią przyswajać siarczany i tworzyć aromaty siarkowe, m.in. i . Jony chlorkowe poprawiają klarowanie się piwa i jego stabilność koloidalną, biorą udział w nadawaniu treściwości piwu. Stosunek ich stężenia do stężenia siarczanów ma wpływ na odczucie goryczki piwa. Stężenie nie powinno przekraczać 150 mg/l. Azotany () są niepożądanymi anionami; ich ilość w wodzie pitnej nie powinna przekraczać 50 mg/l, jednak w wodzie do produkcji piwa ich stężenie powinno być jeszcze niższe ze względu na to, że pewne ilości wprowadzane są również z chmielem. Mogą się przekształcać w piwie do azotynów (), które są toksyczne dla drożdży.
Stabilność mikrobiologiczna.
Mikroorganizmy patogenne dla człowieka nie są w stanie przetrwać w piwie z wielu powodów: piwo zawiera etanol (zwykle 3,5–5% objętościowo), substancje goryczkowe z chmielu, niskie pH (3,4–4,8), niewielką ilość tlenu (poniżej 0,1 ppm), podwyższoną zawartość , niedobór substancji odżywczych dla mikroorganizmów, a kolejną barierą może być ewentualna refermentacja w butelce. Poza tym wiele etapów produkcji piwa zmniejsza ryzyko zakażenia, np. gotowanie brzeczki, pasteryzacja, filtracja, aseptyczny rozlew. Mimo to w piwie mogą rozwijać się mikroorganizmy odpowiedzialne za jego psucie, zarówno bakterie (np. bakterie kwasu octowego, "Lactobacillus" sp., "Pediococcus" sp., "Z. mobilis", "Klebsiella" sp.), jak i drożdże (np. "Saccharomyces" sp., "Pichia" sp.). Psucie piwa objawia się mętnieniem, nieprzyjemnymi aromatami i smakiem, choć generalnie nie stanowi to zagrożenia dla zdrowia.
Efektywność pasteryzacji w zwalczaniu bakterii zależy od temperatury i czasu, w którym piwo było przetrzymywane w tej temperaturze. Do jej określania stosuje się tzw. jednostkę pasteryzacyjną (JP; ) o następującym wzorze:
Przy zastosowaniu temperatury 60 °C przez minutę otrzymuje się 1 JP; przy temperaturze 70 °C będzie to już 27,5 JP. Dla utrwalenia piwa zazwyczaj stosuje się dawkę 8–30 JP. Unika się niepotrzebnie dużych dawek ze względu na możliwe niekorzystne zmiany organoleptyczne, a także zbędny wydatek energii.
Na ogół świeże pasteryzowane piwo nie odróżnia się w smaku od niepasteryzowanego, natomiast w przypadku kilkutygodniowego piwa niepasteryzowanego (i nieutrwalanego) występuje znaczne ryzyko jego zepsucia. Z tego względu w latach 80 XX w. nierzadko zdarzały się w sklepach skwaśniałe piwa, a pasteryzowane piwa utożsamiane były z wyższą jakością. Współcześnie przedłużoną trwałość niepasteryzowanych piw osiąga się przez mikrofiltrację, która wyjaławia piwa nie tylko z mikroorganizmów, ale i cennych białek oraz polifenoli.
Reakcje enzymatyczne podczas zacierania.
Celem zacierania jest produkcja brzeczki zawierającej odpowiednią ilość cukrów fermentujących, substancji odżywczych dla drożdży oraz związków (lub prekursorów) zapachowo-smakowych. Podczas zacierania zachodzi rozkład węglowodanów, β-glukanów i białek pod wpływem odpowiednio amylaz, β-glukanaz i proteaz.
Węglowodany.
Węglowodany stanową około 90% ekstraktu brzeczki podstawowej, z czego zwykle 67–77% to cukry fermentujące. Najważniejszym cukrem fermentującym jest maltoza.
Słodowany jęczmień jest głównym źródłem węglowodanów w procesie produkcji piwa, ale wprowadzać je mogą również inne zboża w różnej formie, np. pszenica, ryż, kukurydza, a także syropy cukrowe. Słód zawiera enzymy amylolityczne, które rozkładają rozpuszczoną (skleikowaną) skrobię na cukry, które następnie są wykorzystywane przez drożdże do produkcji alkoholu.
Zawartość węglowodanów w gotowym piwie zwykle mieści się w przedziale od 3 do 61 g/l. Lagery charakteryzuje na ogół wyższy stopień odfermentowania niż piw górnej fermentacji, a więc niższe stężenia węglowodanów.
Rozkład skrobi.
Skrobia składa się z dwóch polimerów glukozowych: amylozy (zwykle 20–25%) i amylopektyny (75–80%). Amyloza jest liniowym polimerem złożonym z nawet 6000 jednostek glukozowych połączonych wiązaniem α-1,4-glikozydowym. Amylopektyna składa się z łańcuchów złożonych z cząsteczek glukozy połączonych wiązaniami α-1,4-glikozydowymi oraz z łańcuchów bocznych powstałych przez wiązania α-1,6-glikozydowe. Rozpuszczanie skrobi w wodzie odbywa się w podwyższonej temperaturze i nazywa się kleikowaniem. Temperatura kleikowania zależy od pochodzenia skrobi, ale zwykle wynosi 65–75 °C. Podczas zacierania, dzięki współdziałaniu enzymów oraz dobremu rozluźnieniu słodu, może rozpoczynać się już w niższej. Następuje wtedy pęcznienie i pękanie granulek skrobi zawartej w słodzie i zwiększenie lepkości. Następnie enzymy słodowe przeprowadzają hydrolizę skrobi. Należy do nich α-amylaza, β-amylaza, dekstrynaza graniczna i α-glukozydaza.
α-Amylaza należy do endoamylaz – przecina wiązania α-1,4-glikozydowe wewnątrz cząsteczki skrobi w sposób przypadkowy, poza wiązaniami znajdującymi się w bezpośrednim sąsiedztwie rozgałęzień. Produktem jej działania są różnej wielkości dekstryny oraz w niewielkiej ilości cukry fermentujące (glukoza, maltoza, maltotrioza) – przede wszystkim, gdy działa na już stosunkowo niewielkie cząsteczki. α-Amylaza w wyniku gwałtownego zmniejszania rozmiaru cząsteczek skrobi powoduje silne obniżenie lepkości zacieru, dlatego nazywa się ją „enzymem upłynniającym”. Zwiększa dostępność dużych cząsteczek skrobi dla działania β-amylazy. α-Amylaza toleruje temperatury powyżej 70 °C, w których β-amylaza ulega bardzo szybkiej denaturacji.
β-Amylaza należy do egzoamylaz – atakuje nieredukujące końce amylozy i amylopektyny, hydrolizując co drugie wiązanie α-1,4-glikozydowe. W wyniku jej działania uwalniany jest cukier maltozowy, przez co nazywana jest „enzymem scukrzania”. Aktywność enzymu zatrzymuje się w chwili zbliżenia się do punktu rozgałęzienia, dlatego w odpowiednio długim czasie jest w stanie zhydrolizować całe cząsteczki amylozy, ale jedynie zewnętrzne obszary amylopektyny, zostawiając dekstryny graniczne.
Dekstrynaza graniczna jest enzymem odpowiedzialnym za rozkład wiązania α-1,6-glikozydowego, a przez to usuwanie rozgałęzień w amylopektynie i dekstrynach. Aktywność tego enzymu podczas zacierania jest jednak niewielka, o czym świadczy znaczna ilość rozgałęzionych dekstryn w przefermentowanej brzeczce i piwie.
α-Glukozydaza jest egzoamylazą uwalniającą pojedyncze cząsteczki glukozy z redukującego końca polisacharydów, przecinając wiązania α-1,4-glikozydowe. Enzym ten działa optymalnie w temperaturach 35–40 °C, jest termolabilny i ma przez to niewielkie znaczenie w procesie zacierania.
Węglowodany po procesie zacierania.
W wyniku działania enzymów amylolitycznych otrzymujemy ostatecznie:
β-Glukany i arabinoksylany.
Głównym składnikiem ścian komórkowych bielma jęczmienia są β-glukany – liniowe polimery glukozy, które w opisywanym tutaj przypadku połączone wiązaniami β-1,3-glikozydowymi (około 30%) i β-1,4-glikozydowymi (około 70%). Stopień rozkładu β-glukanów zależy od stopnia namoczenia jęczmienia, ilości enzymów rozkładających ściany komórkowe i struktury ścian. W enzymatycznych reakcjach rozkładu bierze udział:
Głównym składnikiem ścian komórkowych warstwy aleuronowej są arabinoksylany. Arabinoksylany są polimerami częściowo rozpuszczalnymi w wodzie, przechodzą ze słodu do brzeczki zarówno przez fizyczne rozpuszczenie w wodzie, jak i przez działanie hydrolaz arabinoksylanów. Składają się z β-(1,4)-ksylanów, do których przyłączone są reszty arabinozy w pozycji C2 lub C3 ksylozy.
Zarówno niecałkowity rozkład β-glukanów, jak i nadmiar uwolnionych arabinoksylanów może wywołać problemy z filtracją (związki te podwyższają lepkość brzeczki) oraz tworzenie się zmętnień podczas przechowywania piwa. β-Glukany mogą wytrącać się już przy ich stosunkowo niskim stężeniu, ale arabinoksylany są bardziej odporne na rozkład i ich stężenie w gotowym piwie jest kilkakrotnie większe.
Białka.
Najliczniejszymi białkami ziarna jęczmienia są hordeiny (40–50%) należące do prolamin. Poza tym występują w nim m.in. albuminy, gluteliny, globuliny, serpiny i enzymy. Białka są ważne w tworzeniu się i utrzymywaniu się piany, wpływają na teksturę piwa, barwę i wartość odżywczą. Mogą brać udział w tworzeniu zmętnień. Częściowy rozkład białek podczas słodowania i zacierania prowadzi do powstania aminokwasów niezbędnych dla metabolizmu drożdży, a także uczestniczących w reakcjach Maillarda.
Tylko około 20% białek jęczmienia jest rozpuszczalne w wodzie. Do oceny rozluźnienia proteolitycznego i rozpuszczalności słodowych białek używa się specjalnego parametru w postaci liczby Kolbacha.
W polskich warunkach zawartość białka w ziarnie jęczmienia jest zwykle zbyt duża (ponad 11,5%), co prowadzi do nierównomiernego kiełkowania podczas słodowania, obniżenia ekstraktywności słodu i nadmiaru związków azotowych, a przez to do tendencji do tworzenia zmętnień. Zawartość białka poniżej 9% świadczy z kolei o zbyt niskiej aktywności enzymatycznej.
Zawartość wolnego azotu aminowego (FAN), tj. przyswajalnej formy azotu dla drożdży w postaci aminokwasów, krótkich peptydów i jonów amonowych, powinna wynosić w brzeczce co najmniej 200 mg/dm³, a w przypadku stosowania surowców niesłodowanych – nie mniej niż 150 mg/dm³. Jednocześnie brak białek o dużej i średniej masie cząsteczkowej prowadzi do słabego wytwarzania piany i braku odczucia „pełni” w teksturze piwa, dlatego pożądane jest osiągnięcie optymalnego stopnia ich rozkładu. Stabilna, okazała piana w piwie nie tylko jest ważną cechą wizualną. Składniki zapachowe w mniejszym lub większym stopniu kumulują się w pianie. Piana powoduje powolne wydobywanie się składników zapachowych charakterystycznych dla danego stylu piwa, a to sprzyja zachowaniu świeżości podczas konsumowania.
Zawartość białek zmniejsza się nie tylko przez ich enzymatyczny rozkład, ale i w kolejnych etapach produkcji piwa:
Warunki zacierania.
W procesie zacierania ważne jest uzyskanie optymalnego stopnia hydrolizy skrobi, białek i β-glukanów oraz wykorzystanie maksymalnej ilości ekstraktu ze słodu. Zależy to od warunków zacierania, czyli przede wszystkim od:
Optymalne temperatury i pH rozkładu przez enzymy podczas zacierania są następujące:
Enzymy, mimo różnych optymalnych warunków działania, występują w zacierze w tym samym czasie, a ilość ich aktywnych cząsteczek pod wpływem podwyższenia temperatury może się tylko zmniejszyć (ulec inaktywacji), chyba że stosowane są egzogenne enzymy pochodzenia mikrobiologicznego. Przy ustalaniu sposobu zacierania bierze się w praktyce pod uwagę temperatury zbliżone do optimum kilku enzymów:
Długie zacieranie w temperaturach 62–64 °C powoduje powstanie dużej ilości cukrów fermentujących, osiąganie dużego stopnia odfermentowania i dużej zawartości alkoholu. Długie zacieranie w temperaturach 72–75 °C powoduje, że piwie ostatecznie zostaje dużo dekstryn, a stopień odfermentowania jest niski. Dekstryny nie mają smaku, ale wpływają na lepkość i przyczyniają się do odczucia „pełni”, nadają teksturę piwu.
Na koniec temperaturę zacieru podwyższa się do ok. 78 °C (). Choć filtracja przebiega wydajniej w jeszcze wyższych temperaturach z powodu obniżenia lepkości, nie przekracza się jednak tej granicy. Podczas filtracji przechodzi bowiem jeszcze do roztworu nierozłożona skrobia, która może być zhydrolizowana przez aktywną jeszcze α-amylazę. W wyższych temperaturach enzym ten może już wcale nie wykazywać aktywności i skrobia może znaleźć się w gotowym piwie, powodując zmętnienie skrobiowe.
High gravity brewing.
W wielu browarach nacisk na skracanie czasu produkcji i obniżenie kosztów spopularyzował metodę zwaną po angielsku "high gravity brewing" (HGB) w produkcji piwa, która nie wymaga dodatkowych inwestycji. Polega ona na wytwarzaniu brzeczki o znacznie wyższej zawartości ekstraktu niż zakładany ekstrakt piwa gotowego. Po fermentacji piwo takie rozcieńcza się wodą do pożądanej zawartości ekstraktu. Pozwala to nie tylko zwiększyć wydajność warzelni, ale przede wszystkim zaoszczędzić na energii, gdyż dodawana później woda nie musi być podgrzewana i gotowana. Osiągane w ten sposób wyższe stężenie alkoholu (przed rozcieńczeniem) zwiększa wytrącanie się kompleksów białka-polifenole, co sprzyja stabilności koloidalnej. Odpowiednie rozcieńczenie umożliwia łatwe sterowanie końcową zawartością cukrów oraz alkoholu w piwie.
Wymagany wyższy ekstrakt uzyskuje się czasem drogą na skróty, np. przez dodatek cukru lub syropu glukozowo-fruktozowego, co podwyższa potem stopień odfermentowania piwa. Zamienniki słodu wprowadzają do brzeczki tylko węglowodany, nie zawierają związków odżywczych niezbędnych dla drożdży. Jednak piwo wyprodukowane z ich udziałem mogą być bardziej odporne na starzenie się. Możliwe jest wyprodukowanie piwa zupełnie bez słodu, ze 100% niesłodowanego jęczmienia z dodatkiem enzymów egzogennych, którego jakość jest porównywalna z piwem otrzymanym ze słodu.
Metoda HGB, zwłaszcza przy dużych ekstraktach, niekorzystnie oddziałuje na drożdże poprzez stres osmotyczny, zwiększone stężenie etanolu, , co w konsekwencji prowadzi do nadprodukcji estrów (aromaty owocowe, rozpuszczalnikowe), wydłużonej fazy adaptacyjnej we wzroście drożdży, zmniejszonej stabilności piany i zwiększonej ilości cukrów resztkowych w piwie. Poza tym pogarsza się kondycja drożdży, przez co gorsza jest ich wydajność w przypadku zaszczepienia nimi kolejnej brzeczki. Im wyższy ekstrakt brzeczki, tym bardziej wydłuża się wymagany czas fermentacji. Jednym ze sposobów poprawy wydajności fermentacji w takich warunkach jest zwiększenie ilości drożdży dodawanych do zaszczepienia brzeczki. Powoduje to wyższe odfermentowanie (większa zawartość etanolu), nieco większe stężenie alkoholi fuzlowych i większy poziom diacetylu w piwie zielonym. Inną metodą poprawy fermentacji jest suplementacja brzeczki pożywkami dla drożdży (zawierającymi jony cynku, magnezu i lipidy).
Związki karbonylowe.
Do najważniejszych związków karbonylowych w piwie należy aldehyd octowy oraz diketony wicynalne (posiadające grupy karbonylowe w pozycjach sąsiednich), ponieważ mają najniższe progi wyczuwalności.
Aldehyd octowy.
Aldehyd octowy jest prekursorem etanolu i octanów. W niskich stężeniach nadaje przyjemny owocowy aromat; w wyższych natomiast wywołuje nieprzyjemny, drażniący zapach przypominający zielone, niedojrzałe jabłko bądź świeżo ściętą trawę. Jego stężenie jest uznawane za jeden z najważniejszych czynników wpływających na aromat i stabilność piwa. Może ponadto przyczyniać się do obniżania trwałości piwa, dlatego dąży się ograniczania ilości tego związku. W niewadliwym gotowym piwie zawartość aldehydu octowego wynosi zwykle 2 do 10 mg/l i zaleca się, by nie przekraczała 35 mg/l.
Powstawanie aldehydu octowego.
Aldehyd octowy powstaje przy udziale dekarboksylazy pirogronianowej w procesie dekarboksylacji pirogronianu. Najintensywniej tworzy się podczas fazy aktywnego wzrostu drożdży, przy najsilniejszym wydzielaniu . W późnej fazie fermentacji aldehyd octowy jest redukowany do etanolu z udziałem dehydrogenazy alkoholowej Adh1. Reakcja ta zachodzi, gdy obecne są fermentowalne źródła węgla. Jej funkcją biologiczną jest regeneracja NAD+. Kiedy źródła węgla wyczerpią się, do pozyskania energii zaczyna być wykorzystywany wytworzony etanol. Izozym dehydrogenazy alkoholowej – Adh2 utlenia etanol do aldehydu octowego. Ten z kolei może zostać wykorzystany w cyklu Krebsa bądź w glukoneogenezie. Zatem poziom aldehydu octowego jest najwyższy podczas burzliwej fermentacji, spada do niskiego poziomu pod koniec fermentacji i powoli z czasem podwyższa się, m.in. wskutek utleniania etanolu i aktywności drożdży. Zakłócając ekspresję genu "ADH2", można skutecznie ograniczyć ilość aldehydu octowego w piwie. Metodą tradycyjnej mutagenezy udało się uzyskać w ten sposób taki szczep drożdży, który wytwarza o ponad 80% mniej aldehydu octowego niż powszechnie stosowane przemysłowe szczepy.
Wyższe stężenie aldehydu octowego odnotowuje się przy podwyższonej temperaturze fermentacji, ale w takich warunkach szybciej też następuje jego degradacja. Wyższe stężenia osiąga on również przy dużej zawartości związków azotowych w brzeczce, co wzmaga intensywność fermentacji. Ponadto różne szczepy "Saccharomyces cerevisiae" są zdolne go produkować w różnym zakresie stężeń. W gotowym piwie aldehyd octowy łatwo tworzy się z etanolu, jeśli obecny jest tlen. Większość komercyjnych piw jest jednak butelkowana z bardzo niskim stężeniem tlenu (poniżej 0,2 mg/l), co znacznie ogranicza ten proces.
Rola aldehydu octowego w starzeniu się piwa.
W starzejącym się piwie szczególny wpływ na aromat ma wysokie stężenie "trans"-2-nonenalu i aldehydu octowego. Do ich nadmiernego powstawania przyczynia się dostępność reaktywnych form tlenu. Rodnikiem, który w starym piwie występuje w największej ilości jest rodnik 1-hydroksyetylowy, powstały w wyniku reakcji etanolu z rodnikami hydroksylowymi. Głównym produktem jego degradacji jest aldehyd octowy. Aldehyd octowy ulega z czasem reakcjom kondensacji aldolowej, w wyniku których mogą tworzyć się niekorzystne związki. Przez kondensację aldehydu octowego i heptanalu może powstać "trans"-2-nonenal. "trans"-2-Nonenal tworzy niepożądane nuty zapachowe określane jako zapach mokrego kartonu. Inne alifatyczne aldehydy (–) również niekorzystnie wpływają na aromat i mogą przyczyniać się do powstawania nieprzyjemnego bukietu starzejącego się piwa.
Diketony wicynalne.
Do najważniejszych diketonów wicynalnych w piwie należą diacetyl (2,3-butanodion) oraz 2,3-pentanodion. Tworzą się one podczas fermentacji jako produkty uboczne biosyntezy aminokwasów przez drożdże. Aromat diacetylu określany jest jako maślany, przypominający mleczne karmelki, a podobny mu aromat 2,3-pendanodionu przypomina toffi. Są one najsilniej wyczuwalne w lekkich piwach, w których nie są zdominowane przez inne aromaty. Z tego powodu istnieje potrzeba minimalizowania ich ilości, zwłaszcza w lagerach.
Powstawanie diacetylu i 2,3-pentanodionu.
Diacetyl i 2,3-pentanodion powstają przez spontaniczną nieenzymatyczną oksydacyjną dekarboksylację α-acetohydroksykwasów, które są związkami pośrednimi w biosyntezie waliny i izoleucyny. Na zasadzie sprzężenia zwrotnego ujemnego, dostępność waliny w komórce drożdży jest związana z inhibicją zwrotną syntazy acetomleczanowej, która nieodwracalnie przekształca pirogronian do α-acetomleczanu (prekursora diacetylu) oraz α-ketomaślan do α-acetohydroksymaślanu (prekursora 2,3-pentanodionu).
Diacetyl może powstawać również w wyniku działalności infekujących bakterii, przede wszystkim bakterie fermentacji mlekowej, wśród których w browarach największy problem stanowi rodzaj "Pediococcus".
Podczas syntezy waliny w komórkach drożdży etapem ograniczającym szybkość reakcji jest przekształcanie α-acetomleczanu do 2,3-dihydroksyizowalerianianu. Część cząsteczek α-acetomleczanu jest wydzielana poza komórkę drożdży do brzeczki, gdzie ulegają one nieenzymatycznej oksydacyjnej dekarboksylacji do diacetylu lub też nieoksydacyjnej, tworząc acetoinę. Ten drugi, korzystny typ dekarboksylacji można stymulować przez lekkie ogrzanie w warunkach beztlenowych oraz przez utrzymywanie niskiego potencjału oksydacyjno-redukcyjnego w brzeczce. Drożdże browarnicze nie wytwarzają enzymu dekarboksylazy α-acetomleczanowej, który katalizuje tę reakcję.
Wytwarzanie diacetylu zależy zatem od intensywności biosyntezy waliny, a ta z kolei zależy od zapotrzebowania i dostępu komórek do tego aminokwasu. Im więcej waliny w komórce drożdży, tym mniej wytworzy się prekursorów tych związków. Jednak duża dostępność waliny w brzeczce nie zatrzymuje zupełnie biosyntezy tego aminokwasu. Walina nie należy bowiem do aminokwasów szybko przyswajanych przez drożdże (do których należy kwas glutaminowy, kwas asparaginowy, asparagina, glutamina, seryna, treonina, lizyna i arginina) i jej pobór w czasie pierwszych 12 godzin fermentacji jest zwykle bardzo powolny. Dodatek łatwo przyswajalnych aminokwasów, jak również wysokie stężenie wolnego azotu aminowego (który obejmuje te preferowane aminokwasy) prowadzi do zwiększonego wytwarzania diacetylu. Pobór waliny przez komórki jest wtedy zbyt wolny, aminokwasy konkurują o dostęp do permeaz i musi ona być intensywniej biosyntetyzowana, zwiększając stężenie prekursorów diketonów wicynalnych. Zwiększenie stężenia diacetylu występuje także w przypadku zbyt niskiego poziomu wolnego azotu aminowego (poniżej 150 ppm) – w tym wypadku również zachodzi potrzeba biosyntezy waliny. Suplementacja brzeczki samą waliną (100–300 mg/l) może jednak zredukować stężenie diacetylu po fermentacji do 33% w przypadku drożdży "Saccharomyces pastorianus".
Zawartością waliny w brzeczce można też sterować poprzez warunki zacierania. Optymalne warunki dla uwalniania największych ilości waliny ze słodu to temperatura 50 °C, pH 5,4 i czas 60–75 minut. Znaczenie ma również sposób produkcji słodu – niska temperatura jego suszenia sprzyja pozostawaniu większej ilości waliny i innych aminokwasów. Najwięcej waliny zawierają słody owsiane – 5,0–5,7% aminokwasów białek. Dla porównania, słody jęczmienne zawierają średnio 4,7–4,9%, a pszeniczne 4,4%.
Redukcja diketonów wicynalnych.
Drożdże są zdolne pobrać i zredukować diketony wicynalne do alkoholi, które mają bardzo wysoki próg wyczuwalności i praktycznie nie wpływają na aromat. 2,3-pentanodion jest redukowany do 2,3-pentanodiolu, natomiast diacetyl jest redukowany do acetoiny, a ta ostatecznie do 2,3-butanodiolu. Z punktu widzenia biologii drożdży redukcja ta jest również korzystna, ponieważ jej produkty są mniej toksyczne od substratów. W redukcji bierze udział wiele różnych, specyficznych i niespecyficznych reduktaz ketonów zależnych od NADH lub NADPH. Prawdopodobnie jednak największą aktywność w tym procesie wykazuje dehydrogenaza alkoholowa. Dokładne mechanizmy tych procesów nie są jeszcze dobrze poznane.
Redukcja diketonów wicynalnych zaczyna się już podczas fermentacji burzliwej, ale dopiero podczas leżakowania (fermentacji cichej) ich stężenia spadają do poziomów poniżej progu wyczuwalności. Dłuższego czasu potrzebują przede wszystkim lagery. Proces usunięcia diacetylu jest etapem limitującym w dojrzewaniu piwa. Jednocześnie istnieje ekonomiczny nacisk na skracanie długotrwałego i energochłonnego procesu dojrzewania, możliwie bez negatywnego wpływu na jakość piwa.
Na redukcję wpływają parametry związane z przepuszczalnością błon (m.in. temperatura, natlenienie), związane z szybkością namnażania się drożdży (m.in. pH, temperatura) oraz związane z aktywnością enzymów odpowiedzialnych za tę redukcję. Wyższe temperatury fermentacji przyspieszają tworzenie się diacetylu w następstwie szybszego wzrostu drożdży, zwiększają jego maksymalne stężenie osiągane w fermentującym piwie, ale jednocześnie większa biomasa drożdży w tych warunkach szybciej redukuje diacetyl. Najszybsza konwersja α-acetomleczanu do diacetylu, jak również redukcja diacetylu zachodzi przy pH 3,5. Czas dojrzewania może być zatem skrócony przez uzyskiwanie możliwie niskiego pH piwa. Typowe wartości pH są jednak wyższe, wynoszą około 4,5, a ich obniżanie nie zawsze jest korzystne pod względem innych cech sensorycznych.
Doświadczalnie wykazano, że poziom egzogennego diacetylu dodawanego do fermentującej brzeczki szybko spada do poziomu kontrolnej fermentującej brzeczki. Jednak im w późniejszym etapie fermentacji ma to miejsce, tym wolniej spada jego stężenie. Wyniki te sugerują, że to nie redukcja diacetylu, a raczej spontaniczna dekarboksylacja α-acetomleczanu do diacetylu jest etapem limitującym, a ponadto istotna jest dobra kondycja drożdży w tym procesie. Zasadne jest więc dodawanie burzliwie fermentującej brzeczki do dojrzewającego piwa zielonego w objętości 5–10%. Proces ten nazywany jest „krausening” od niemieckiego słowa "", oznaczającego fermentującą brzeczkę w fazie wysokich krążków. Skuteczne usuwa on diacetyl i inne niepożądane aromaty aktywnie przekształcane przez drożdże. Stosowany może być również w zamkniętych zbiornikach w celu naturalnego nasycenia piwa .
Nadmierny poziom diacetylu stanowi spory problem w próbach fermentacji ciągłych z unieruchomionymi komórkami drożdży. Jest to związane m.in. z niewystarczającym czasem fermentacji, by zreasymilować i zredukować ten związek, ze zwiększoną ekspresją genu syntazy acetylomleczanowej (ALS) oraz zmianami w metabolizmie aminokwasów w komórkach immobilizowanych drożdży. Tymczasem problemy te można rozwiązać poprzez użycie genetycznie modyfikowanych drożdży, np. z wprowadzonym bakteryjnym genem dekarboksylazy α-acetomleczanowej. W praktyce w walce z nadmierną ilością diketonów wicynalnych nie używa się jednak modyfikowanych genetycznie szczepów drożdży, egzogennych enzymów ani silnego podgrzewania. W tym ostatnim przypadku do pozbycia się całkowicie α-acetomleczanu trzeba by ogrzewać piwo w temperaturze 90 °C przez 10 minut.
Inne związki karbonylowe.
Wiele innych aldehydów i ketonów niekorzystnie wpływa na aromat piwa. Ich źródłem są reakcje Maillarda podczas suszenia słodu, rozpad kwasów tłuszczowych i reakcje utleniania podczas przechowywania. Do najważniejszych związków karbonylowych w piwie należą:
Alkohole i estry.
Etanol.
Etanol stanowi jeden z głównych produktów metabolizmu drożdży. To przede wszystkim ten związek odpowiada za rozgrzewające właściwości piwa, choć to wrażenie sensoryczne w tym trunku jest redukowane przez obecność . Etanol zwiększa odczuwanie słodyczy oraz wchodzi w reakcje z kwasami, także tymi pochodzenia chmielowego, tworząc estry. Przyczynia się do nadawania treściwości piwu. Etanol, podobnie jak cukry, zmniejsza zdolność wyczuwania niepożądanych aromatów aldehydowych. Tworzy jedną z głównych barier ograniczających rozwój infekujących bakterii.
Alkohole wyższe.
Alkohole wyższe (alkohole fuzlowe) zawierają więcej niż 2 atomy węgla w cząsteczce, mają wyższą masę cząsteczkową i temperaturę wrzenia od etanolu. Powstają jako produkty uboczne fermentacji alkoholowej. Na właściwości sensoryczne największy wpływ mają "n"-propanol, izobutanol oraz izomery alkoholu amylowego: 2-metylobutanol i 3-metylobutanol. Przyczyniają się do tworzenia rozgrzewającego charakteru piw i wzmacniają aromat etanolu. Mogą nadawać aromaty rozpuszczalnikowe, kwiatowe, a ich nadmiar może wywoływać nieprzyjemny ostry zapach i smak.
Alkohole wyższe mogą powstawać na drodze katabolicznej lub anabolicznej. Droga kataboliczna przeważa w brzeczkach bogatych w aminokwasy, gdzie duża zawartość α-ketokwasów hamuje drogę anaboliczną. W przypadku niedoboru aminokwasów w brzeczce, α-ketokwasy powstają " z cukrów i przeważa droga anaboliczna.
Droga kataboliczna, tzw. szlak Ehrlicha, zakłada, iż aminokwas przechodzi reakcję transaminacji do α-ketokwasu, następnie dekarboksylację do aldehydu fuzlowego i redukcję do alkoholu wyższego. Reakcja transaminacji jest odwracalną reakcją regulowaną enzymami katalizującymi przenoszenie grup aminowych między aminokwasami i odpowiadającymi im α-ketokwasami z udziałem dehydrogenazy glutaminianowej. Etap dekarboksylacji przez dekarboksylazy jest nieodwracalny. Do redukcji aldehydów fuzlowych do alkoholi zdolne są dehydrogenazy alkoholowe oraz dehydrogenaza aldehydu octowego.
Te same α-ketokwasy uczestniczące w szlaku Ehrlicha mogą powstawać podczas syntezy aminokwasów " ze związków wytworzonych w wyniku metabolizmu węglowodanów. Odpowiada za to szereg różnych enzymów w zależności od rodziny biosyntetycznej aminokwasu. Na zawartość fuzli w piwie wpływa zatem dostępność aminokwasów w środowisku determinowana m.in. przez skład zasypu i rodzaj pożywek. Istotne są również warunki fermentacji. W brzeczkach natlenionych z niedoborem glukozy przeważa utlenianie aldehydów. Aminokwasy są wtedy przekształcane głównie do kwasów fuzlowych. Wyższe temperatury fermentacji zwiększają ilość alkoholi wyższych, natomiast przeciwny efekt obserwuje się w przypadku fermentacji pod ciśnieniem. Kluczowy jednak dla produkcji alkoholi fuzlowych jest zastosowany szczep drożdży. Generalnie szczepy drożdży górnej fermentacji wytwarzają więcej alkoholi wyższych niż szczepy dolnej fermentacji.
Estry.
Alkohole wyższe są prekursorami estrów. Estry to produkty kondensacji kwasów organicznych i alkoholi. Choć ich stężenie w piwie jest bardzo niskie, już te niewielkie ilości są bardzo dobrze wyczuwalne i mogą wpływać na ostateczny aromat piwa. Co więcej, obecność niewielkiego stężenia różnych estrów może dawać efekt synergistyczny. Mogą nadawać piwu słodkie, owocowe aromaty, jednak w nadmiarze skutkują nieprzyjemną goryczką w smaku. Na ogół estry są niepożądane w większości piw dolnej fermentacji, gdzie oczekuje się czystości charakteru słodowego.
Podczas syntezy estrów, kwasy organiczne łączą się z koenzymem A przy udziale syntetaz acylo-CoA, tworząc acylo-CoA. W drugim etapie cząsteczki acylo-CoA łączą się z alkoholem przy udziale acylotransferaz alkoholowych, tworząc estry. Estry w piwie można podzielić na dwie główne grupy: estry kwasu octowego oraz estry etylowe średniołańcuchowych kwasów tłuszczowych.
Biosynteza estrów kwasu octowego przebiega w następujący sposób. Acetylo-CoA, który po estryfikacji tworzy octany, jest pozyskiwany z oksydacyjnej dekarboksylacji pirogronianu lub w wyniku bezpośredniej aktywacji octanu z udziałem ATP (reakcja acetylowania CoA). W warunkach beztlenowych nie jest wykorzystywany w cyklu Krebsa, więc ulega estryfikacji – łączy się z alkoholami. Katalizatorem reakcji są acylotransferazy alkoholowe (AATases) kodowane przez geny "ATF1" i "ATF2". Nadekspresja tych genów może znacznie podwyższyć stężenie tych estrów w piwie.
Estry etylowe średniołańcuchowych kwasów tłuszczowych powstają w wyniku reakcji estryfikacji dłuższych łańcuchów acylo-CoA z etanolem. Reakcję tę katalizują inne acylotransferazy alkoholowe – acylo-CoA/etanol "O"-acylotransferazy (AEATases) kodowane przez geny "EEB1" i "EHT1". W warunkach tlenowych cząsteczki acylo-CoA mogą jednak ulec β-oksydacji, generując jednostki acetylo-CoA wchodzące do cyklu Krebsa. Synteza estrów w tych warunkach jest zahamowana. Również obecność nienasyconych kwasów tłuszczowych hamuje ich syntezę poprzez inhibicję acylotransferazy alkoholowej.
Choć w piwie możemy wykryć ponad 100 estrów, tylko sześć z nich uznaje się za najbardziej wpływowe dla kształtowania bukietu. Są to: octan etylu (aromat rozpuszczalnikowy), octan izoamylu (bananowy), octan izobutylu (owocowy), octan 2-fenyloetylu (różany, miodowy), heksanian etylu (słodkie jabłko, anyż) oraz oktanian etylu (kwaśne jabłko). W największych ilościach występuje octan etylu, którego stężenia dochodzą do 10–20 ppm. Stężenia innych estrów zazwyczaj nie przekraczają 1 ppm. Drożdże górnej fermentacji produkują na ogół więcej estrów niż drożdże dolnej fermentacji. W piwach górnej fermentacji zwykle zarówno octan etylu, jak i heksanian etylu są wyczuwalne. W specyficznych piwach belgijskich typu lambic uzyskiwanych przez spontaniczną fermentację dzikimi drożdżami i bakteriami (enterobakterie, "Kloeckera", "Pediococcus", bakterie octowe, szczepy drożdży "Saccharomyces", "Dekkera" – wcześniej "Brettanomyces") występują znaczne ilości dekanianu etylu, niewystępującego w innych stylach piw.
Z czasem leżakowania profil estrowy piwa może się znacząco zmieniać, zarówno pod wpływem żywych drożdży (przy nieutrwalonym piwie), jak i przez spontaniczną kondensację kwasów organicznych z etanolem. Kwasy organiczne pochodzące z utlenionych składników chmieli mogą tworzyć estry o winnym, słodkim charakterze, podczas gdy owocowe estry mogą z czasem ulec hydrolizie.
Suplementacja brzeczki może ponad dwukrotnie zwiększyć stężenie niektórych estrów. Podobnie zwiększanie stężenia wolnego azotu aminowego (np. przez dodatek proteaz do brzeczki) skutkuje zwiększeniem finalnego stężenia estrów. Wyższe temperatury sprzyjają tworzeniu się estrów, nie tylko wpływając na kinetykę reakcji, ale również na metabolizm drożdży i skład chemiczny piwa. Zwiększone ciśnienie przy fermentacji powoduje nadmierne stężenie i w konsekwencji rozregulowuje reakcje dekarboksylacji, istotne przy tworzeniu alkoholi oraz prekursora estrów octowych – acetylo-CoA.
Najskuteczniejszym narzędziem sterowania stężeniem alkoholi i estrów są modyfikacje genetyczne szczepów drożdży. Przykładowo szczepy drożdży pozbawione genu "IAH1" kodującego esterazę hydrolizującą octan izoamylu mogą wytworzyć piwo nawet 19 razy bogatsze w ten ester. Szczepy pozbawione genu "BAT2", za to wykazujące nadekspresję genu "ATF1" (kodującego acetylotransferazę alkoholową) skutecznie zmniejszają stężenie niepożądanych alkoholi wyższych i zwiększają stężenie pożądanych estrów.
Z powodzeniem można opracować system kontroli stężenia estrów i alkoholi fuzlowych oparty na powyższych zależnościach. Pozwala to na uzyskanie piw o pożądanych poziomach tych związków nawet przy stosowaniu dużej ilości surowców niesłodowanych lub przy stosowaniu niestandardowych temperatur podczas fermentacji.
Związki fenolowe.
Związki fenolowe pochodzące ze słodu i chmielu wpływają na aromat, cierpkość, treściwość i przejrzystość piwa. Jako antyoksydanty przeciwdziałają niekorzystnym skutkom utlenienia, przedłużając trwałość piwa, a także wpływając korzystnie na jego zdrowotne właściwości. W piwie możemy wyróżnić następujące klasy związków fenolowych:
Większość związków fenolowych występujących w piwie jest słabo wyczuwalna, ale mogą one wykazywać efekt synergistyczny. Do stosunkowo najłatwiej rozpoznawalnych związków fenolowych w piwie można zaliczyć gwajakol, fenol, wanilinę, eugenol, 4-winylogwajakol, 4-winylofenol.
Aromat prostych związków fenolowych może być zarówno przyjemny (przypominający wanilię, wędzonkę, goździki), jak i nieprzyjemny (określany potocznie jako „apteczny”, „szpitalny”). Postrzeganie aromatu 4-winylogwajakolu zmienia się istotnie ze wzrostem jego stężenia: przy poziomach bliskich progowi wyczuwalności jest to wanilia, przy średnich wartościach – goździk, przy bardzo wysokich – mocna wędzonka lub aromaty „apteczne”. Zjawisko to tłumaczy się występowaniem receptorów węchowych uaktywnianych dopiero przy wyższych stężeniach danej substancji.
Przemiany kwasów hydroksycynamonowych.
Spośród wolnych kwasów fenolowych stosunkowo wysokie stężenia w brzeczce osiągają kwas ferulowy (FA) i kwas "p"-kumarowy (pCA). Te kwasy hydroksycynamonowe (HCA) są związane głównie z polisacharydami w ścianie komórkowej roślin. W ziarnach są one zestryfikowane przede wszystkim arabinoksylanami, które obok β-glukanów są najważniejszymi nieskrobiowymi polisacharydami ziaren. Zdrowe ziarno jęczmienia zawiera 4–10% arabinoksylanów, przy czym najwięcej jest ich w ścianie komórek aleuronowych. Kwasy hydroksycynamonowe połączone są z resztami arabinofuranozowymi w pozycji O5, natomiast odłączane są i rozpuszczane w brzeczce dzięki działaniu esterazy cynamonowej (EC 3.1.1.73), występującej naturalnie w jęczmieniu i słodzie jęczmiennym, we współpracy z synergistycznymi hydrolazami arabinoksylanów.
Rozpuszczone enzymatycznie kwasy fenolowe są cenione za swoje właściwości antyoksydacyjne, dzięki czemu sprzyjają stabilności piwa. Mając wysokie progi wyczuwalności, na ogół nie wpływają na aromat. Kwas ferulowy i kwas "p"-kumarowy może jednak ulec dekarboksylacji, tworząc związki silnie wpływające na bukiet piwa – odpowiednio 4-winylogwajakol i 4-winylofenol. Proces ten odbywa się przez:
Termiczna dekarboksylacja kwasu ferulowego do 4-winylogwajakolu zachodzi głównie podczas gotowania brzeczki. Przemiany zaczynają się już w temperaturze 90 °C i ich poziom wzrasta wraz z czasem i intensywnością ogrzewania. Termiczna dekarboksylacja tłumaczy obecność 4-winylogwajakolu w ilości przekraczającej próg wyczuwalności w piwach fermentowanych z użyciem drożdży dolnej fermentacji.
Enzymatyczna dekarboksylacja regulowana jest przez gen "PAD1" kodujący dekarboksylazę kwasu fenyloakrylowego (ang. ""). Jest on aktywny tylko u drożdży górnej fermentacji i u dzikich. Aromaty, które tworzą te związki są niepożądane w jasnych piwach dolnej fermentacji, natomiast w piwach belgijskich i niemieckich weizenach tworzą charakterystyczne, przyjemne bukiety zapachowe.
Szczep drożdży jest najważniejszym czynnikiem determinującym finalną zawartość lotnych fenoli w piwie poprzez udział w dekarboksylacji, ale warunkiem podstawowym jest obecność ich prekursorów. Zawartość, jak i wydajność ekstrakcji kwasów hydroksycynamonowych zależy od warunków zacierania. Maksymalne enzymatyczne uwalnianie kwasu ferulowego zachodzi w temperaturze około 40 °C oraz pH 5,8, a zatrzymuje się niemal całkowicie w temperaturze 65 °C i pH poniżej 4. W przypadku wodnej (nieenzymatycznej) ekstrakcji wartość pH nie wpływa na efektywność tego procesu. Ciągłe mieszanie brzeczki wyzwala go o 45% więcej niż w przypadku niemieszania brzeczki. Duże znaczenie ma też zasyp – wykazano, że brzeczka wyprodukowana z 50% niesłodowanej pszenicy zawiera 15–43% mniej wolnego kwasu ferulowego niż ta z 100% słodowanego jęczmienia.
W piwach poddawanych spontanicznej fermentacji drożdżami dzikimi winylofenole występują w nieznacznych ilościach, natomiast obecne są etylofenole: 4-etylofenol (4EP) i 4-etylogwajakol (4EG). Związki te normalnie nie występują w niezakażonych piwach dolnej i górnej fermentacji. Zapach 4-etylowych pochodnych określany jest jako zapach „zagrody zwierzęcej” i „bandaża”, mają niższe progi wyczuwalności. Powstają w wyniku dekarboksylacji kwasu hydroksycynamonowego do winylofenolowej pochodnej przez enzym analogiczny do enzymu Pad1 drożdży "S. cerevisiae", a następne redukcji do odpowiadającego etylofenolu przez reduktazę winylofenolową drożdży "Dekkera" spp. Redukcja ta nie występuje u "S. cerevisiae".
Właściwości przeciwutleniajace związków fenolowych w piwie.
Oszacowano, że związki fenolowe wraz z melanoidynami i dwutlenkiem siarki tworzą 22–68% aktywności antyoksydacyjnej piwa dolnej fermentacji, ale najważniejszymi przeciwutleniaczami piwa są właśnie związki fenolowe. Przypisuje się im korzystny wpływ na zdrowie, ponieważ przeciwdziałają stresowi oksydacyjnemu komórki, wykazują działanie antykancerogenne i antymutagenne.
Choć całkowita zawartość polifenoli jest znacznie większa w winie białym niż w piwie, piwo posiada większą od niego aktywność przeciwutleniającą. Związane jest to z większą zawartością procyjanidyn, epikatechin i kwasu ferulowego w piwie. Nie wszystkie bowiem polifenole są biologicznie aktywne i biodostępne.
Współcześnie poziom tlenu w piwie często wynosi zaledwie 0,1 mg/dm³, ale nawet taka ilość wystarczy do wywołania z czasem objawów starzenia oksydacyjnego piwa. Antyoksydanty pełnią kluczową rolę w zapewnieniu stabilności fizyko-chemicznej i aromatycznej.
Polifenole pochodzące ze słodu rozpuszczają się w brzeczce podczas zacierania podobnie jak monofenole, ale wolniej. Wiele z nich traci się przez utlenianie, adsorpcję do wysłodzin oraz przez wytrącanie po związaniu w kompleksy z białkami. Stosowanie surowców niesłodowanych w zasypie dodatkowo wpływa niekorzystnie na zawartość fenoli w brzeczce.
Największy wpływ na właściwości antyoksydacyjne jęczmienia mają katechiny – wśród nich procyjanidyna B3 i prodelfinidyna B3. Jednak po procesie słodowania i warzenia drastycznie zmniejsza się ich zawartość. Największy udział w tworzeniu antyoksydacyjnych właściwości piwa spośród składników pochodzenia słodowego mają proste fenole – kwas ferulowy i synapinowy, które ulegają stosunkowo niewielkim utratom podczas procesu produkcyjnego. Po całym procesie technologicznym całkowita zawartość fenoli w piwie jest zredukowana o około połowę, zwłaszcza tanin (o około 90%) i flawonoidów (o około 75%), głównie podczas filtrowania, warzenia (osad gorący, tzw. przełom), chłodzenia brzeczki i leżakowania (zimny osad).
Przeciwutleniające właściwości chmielu są w nowszych publikacjach opisywane jako niezależnie od zawartości w nim polifenoli. Wykazano, że antyoksydacyjne właściwości chmielu zależą przede wszystkim od humulonów (α-kwasów) i lupulonów (β-kwasów). W brzeczkach niechmielonych powstaje znacznie więcej rodników. Jednocześnie izomeryzacja α-kwasów do izo-α-kwasów podczas gotowania brzeczki zmniejsza jej pojemność przeciwutleniającą.
Duży wpływ na zawartość polifenoli ma dojrzewanie piwa w beczkach po winie, stosowane przy niektórych stylach piw rzemieślniczych. Wykazano, że tak produkowane piwa mają do 2,5 razy większą ogólną zawartość polifenoli w porównaniu do innych piw rzemieślniczych i 3,6 razy więcej niż piwa przemysłowe. Aktywność przeciwutleniająca jest z tym ściśle skorelowana.
Odpowiedni poziom siły redukcyjnej zapobiega tworzeniu się niepożądanych substancji zapachowych takich jak "trans"-2-nonenal. Związek ten nie ulega redukującej aktywności drożdży, ponieważ wiąże się do związków azotowych takich jak aminokwasy czy białka. Z czasem zostaje uwalniany przez kwaśną hydrolizę, zwłaszcza gdy pH piwa jest niskie, lub gdy piwo przechowywane jest w nieodpowiedniej temperaturze. Duża zawartość fenoli przez zwiększanie siły redukcyjnej piwa poprawia stabilność organoleptyczną piwa przez hamowanie syntezy "trans"-2-nonenalu i utrudnianie wiązania się ze związkami azotowymi.
Tworzenie osadów i zmętnień przez związki fenolowe.
Polifenole, choć poprawiają właściwości zdrowotne i stabilność oksydacyjną piwa, mogą źle oddziaływać na jego stabilność koloidalną. Duża ich zawartość sprzyja tworzeniu się kompleksów białkowo-polifenolowych, które są przyczyną zmętnień. Białka tworzące takie kompleksy pochodzą głównie z jęczmienia, mają wielkość 10–30 kD, są silnie glikozylowane, bogate w prolinę i kwas glutaminowy, stanowią 3–7% wszystkich białek piwa. Z udziałem proliny tworzone są niekowalencyjne, odwracalne interakcje hydrofobowe i wiązania wodorowe między białkami a polifenolami. Ponadto prolina zapobiega tworzeniu się alfa helisy i sprzyja kształtowaniu się bardziej otwartej struktury. Zmętnienia wywołane przez te kompleksy powstają przy chłodzeniu piwa do temperatur bliskich 0 °C i znikają po ogrzaniu (zimny osad). Z czasem przechowywania piwa powstaje coraz więcej trwałych wiązań kowalencyjnych, co prawdopodobnie jest związane z utlenieniem polifenoli, a następnie ich polimeryzacją. Im więcej monomerów fenolowych w takim spolimeryzowanym związku, tym większa aktywność w tworzeniu zmętnień.
W piwie występuje przewaga białek potencjalnie tworzących zmętnienia (ang. '), mających duży udział proliny w łańcuchu, nad tworzącymi zmętnienia polifenolami (ang. '), do których należą przede wszystkim flawanole, dlatego redukcja zawartości polifenoli wydawałaby się najskuteczniejszą metodą stabilizacji piwa. Usuwa się je przez środki adsorbujące, m.in. poliwinylopolipirolidon (PVPP), związek podobny strukturalnie do poliproliny. Środek ten usuwa jednakże tylko około połowę polifenoli tworzących zmętnienia, ponieważ ich cząsteczki są więzione między łączącymi się z nim białkami. Co więcej, pozbawia to również piwo pożądanych polifenoli nietworzących zmętnień, o antyoksydacyjnych właściwościach. By poprawić efektywność stabilizacji, usuwa się dodatkowo białka. Można to osiągnąć np. przy użyciu silikażelu, do którego grup hydroksylowych adsorbowane są białka bogate w prolinę, pozostawiając niskoprolinowe białka tworzące pianę w piwie. Zawartość białek redukuje również użycie bentonitu, jednak nie zaleca się go stosować, ze względu na pogorszenie pienistości (usuwa wszystkie białka). Inną metodą jest zmiana stosunku białka-polifenole i wytrącanie kompleksów białkowo-polifenolowych w niskich temperaturach przez stosowanie białek bogatych w prolinę jak żelatyna, karuk lub odpowiednik piwnych polifenoli – gallotaninę (kwas taninowy).
Na tworzenie się kompleksów białkowo-fenolowych obok stężenia białek bogatych w prolinę i polifenoli ma wpływ pH i, w mniejszym stopniu, zawartość alkoholu.
Właściwości ściągające związków fenolowych.
Polifenole, zwłaszcza flawonoidy mogą być przyczyną właściwości ściągających, cierpkości. Jest to złożone doznanie sensoryczne dające wrażenie wysuszania, ściągania, szorstkości na błonie śluzowej jamy ustnej. Mechanizm chemiczny jego powstawania jest identyczny jak w przypadku zmętnień. Białka śliny pełniące rolę lubrykanta jamy ustnej, przede wszystkim te bogate w prolinę, wiążą się z polifenolami piwa, tworząc nierozpuszczalne kompleksy, co zmniejsza nawilżający potencjał śliny i wywołuje uczucie ściągania. Powstawanie właściwości ściągających stymuluje tlen (utlenianie sprzyja polimeryzacji) oraz niskie pH piwa, natomiast temperatura przechowywania piwa nie ma większego znaczenia.
Lipidy.
Lipidy wpływają na metabolizm drożdży i jakość piwa. Stężenia długołańcuchowych kwasów tłuszczowych są zwykle bardzo niskie w piwie, jednak mogą one wpływać na właściwości piwa. Zmętnienie brzeczki w dużym stopniu związane jest z obecnością kwasów tłuszczowych. Klarowanie się brzeczki pociąga za sobą zmniejszenie zawartości kwasów tłuszczowych, zwłaszcza długołańcuchowych oraz nienasyconych.
Kwas linolowy i kwas linolenowy tworzy w wyniku rozkładu niekorzystne związki związane ze starzeniem piwa, zwłaszcza przy nieodpowiednich warunkach przechowywania piwa (np. "trans"-2-nonenal). Rozkład ten polega na oksydacji enzymatycznej lub autoksydacji kwasów tłuszczowych. Ma to duży wpływ na tworzenie się związków karbonylowych. W enzymatycznym utlenianiu nienasyconych kwasów tłuszczowych biorą udział lipooksygenazy (LOX), których aktywność zależy od temperatury suszenia słodu, jego przechowywania oraz od warunków zacierania.
Lipidy wpływają niekorzystnie na stabilność piany. Ponadto nasycone kwasy tłuszczowe mogą przyczyniać się do występowania zjawiska gushingu. Jednakże w brzeczce fermentacyjnej lipidy, w tym długołańcuchowe nienasycone kwasy tłuszczowe, korzystnie wpływają na namnażanie się drożdży w warunkach beztlenowych i proces fermentacji.
Drożdże podczas fermentacji produkują średniołańcuchowe kwasy tłuszczowe takie jak kwas kapronowy, kaprylowy i kaprynowy. Są one źródłem nieprzyjemnego aromatu określanego jako zjełczały, kozi. Na ich produkcję wpływa szczep drożdży, ekstrakt początkowy, skład brzeczki i jej stopień napowietrzenia. Kwasy te wykazują efekt synergistyczny, więc ich niekorzystne działanie może ujawnić się nawet wtedy, gdy żaden nie przekroczy progu wyczuwalności. Wyższe stężenia tych związków notuje się w piwach dolnej fermentacji.
Substancje pochodzenia chmielowego.
W piwowarstwie wykorzystuje się żeńskie szyszki chmielu. Ich gruczoły wydzielnicze (lupulina) zawierają gorzkie żywice oraz olejki eteryczne, które wnoszą do piwa goryczkę i aromat. Pogorszenie się z czasem aromatu, jak również pogorszenie się właściwości goryczki jest często głównym czynnikiem ograniczającym czas trwałości piwa i zdatności do jego przechowywania. Tradycyjny podział chmieli wyróżnia chmiele goryczkowe i aromatyczne.
Substancje goryczkowe.
Żywice chmielowe zawierają α-kwasy i β-kwasy. Najważniejsze dla uzyskania goryczki są α-kwasy stanowiące 2–15% suchej masy chmielu, zależnie od odmiany i warunków uprawy. Pochodzi od nich na ogół około 80% goryczki piwa. Najważniejszymi związkami w grupie α-kwasów są humulon, kohumulon, adhumulon, a poza tym prehumulon i posthumulon. Różnią się one między sobą strukturą łańcucha bocznego.
α-kwasy muszą ulec izomeryzacji, aby przekształcić się w związki lepiej rozpuszczalne w wodzie. Termiczna izomeryzacja α-kwasów do izo-α-kwasów (izohumulonu, izokohumulonu, izoadhumulonu) następuje podczas gotowania brzeczki. Tworzą się wówczas izomery "cis" i "trans". Jednakże nie więcej niż 50% α-kwasów zostaje izomeryzowanych i nie więcej niż 25% początkowego potencjału goryczkowego pozostaje w piwie. Izo-α-kwasy oprócz nadawania goryczki zwiększają stabilność mikrobiologiczną piwa, wykazując właściwości przeciwbakteryjne wobec bakterii gramdodatnich.
Podczas przechowywania piwa, spada udział "trans"-izo-α-kwasów, natomiast "cis"-izo-α-kwasy pozostają stabilne. Rozkład jest tym szybszy, im wyższa jest temperatura przechowywania piwa. Poziom goryczki również obniża się z czasem i staje się ona ostrzejsza, „zalegająca”. Substytutem izo-α-kwasów są dostępne na rynku ekstrakty zawierające zredukowane izo-α-kwasy, zapewniające goryczkę i większą stabilność. Mogą to być dihydro-, tetrahydro- lub heksahydroizo-α-kwasy.
β-kwasy to grupa związków, do których zalicza się lupulon, kolupulon, adlupulon, prelupulon i postlupulon. Są słabo rozpuszczalne w wodzie i nie ulegają izomeryzacji w przeciwieństwie do α-kwasów. W efekcie jedynie śladowe ich ilości są obecne w piwie.
Wbrew pozorom smak gorzki i smak słodki w piwie wykazują niską ujemną korelację, co oznacza, że dosładzanie gorzkich piw nie skutkuje zmniejszeniem wrażenia goryczki. Natężenie smaku gorzkiego wtedy się nie zmienia, zwiększa się jedynie wrażenie „pełni smaku”.
Olejki eteryczne.
Chmiel zawiera 0,5–3% olejków eterycznych, których głównymi składnikami są terpeny i ich tlenowe pochodne. W skład olejków wchodzą m.in.:
Większość olejków eterycznych jest bardzo lotna i słabo rozpuszczalna w brzeczce. Ich obecność w piwie zależy od ich chemicznych właściwości i sposobu chmielenia. Przykładowo po 90 minutach gotowania 85–95% olejków wyparowuje, a reszta w dużej mierze polimeryzuje, tworząc żywice. Wiele traci się przez adsorpcję do komórek drożdży i filtrację. W rezultacie niewiele z nich występuje w piwie w niezmienionej formie. W celu zwiększenia zawartości olejków w piwie stosuje się dodatkowo tzw. „chmielenie na zimno”, tj. dodawanie chmielu po fermentacji burzliwej. Należy jednak podkreślić, że zależność między zwiększaniem dawek chmielu a zawartością olejków eterycznych w finalnym piwie nie ma charakteru liniowego.
Związki siarkowe.
Związki siarkowe wytworzone w wyniku metabolicznej aktywności drożdży mogą powstawać z przekształcania związków organicznych zawierających siarkę (aminokwasy siarkowe, witaminy) lub też mogą powstawać z nieorganicznych składników brzeczki (siarczany). Nielotne związki siarkowe mogą ulegać rozpadowi i przekształcać się w związki bardziej lotne, mające wpływ na aromat i jakość piwa. Źródłem niepożądanych związków siarkowych mogą być również infekcje bakteryjne. Aromaty te opisywane są m.in. jako kapusta, czosnek, cebula, zgniłe jaja itp. Poza tym lotnych związków siarkowych dostarczają słody oraz chmiele.
Dokładny mechanizm wytwarzania wielu związków siarkowych nie jest jeszcze dobrze poznany. W dużym stopniu ich synteza wynika z enzymatycznych reakcji metabolizmu drożdży, dlatego istotny jest odpowiedni dobór szczepu drożdży.
Dwutlenek siarki.
Dwutlenek siarki dobrze rozpuszcza się w wodzie i znajduje się tam w równowadze chemicznej pomiędzy , i , która zależy od pH i temperatury. Obecność tych związków w piwie może wynikać z egzogennego dodatku siarczynów lub też mieć przyczynę w metabolizmie drożdży – siarczany obecne w środowisku mogą zostać przez nie zredukowane. ma właściwości antyoksydacyjne i przeciwbakteryjne dzięki czemu jest skutecznym środkiem konserwującym. Co więcej, może wiązać niepożądane związki karbonylowe (np. "trans"-2-nonenal), zmniejszając ich niekorzystny wpływ na właściwości sensoryczne piwa.
Wytwarzanie zarówno siarczynów , jak i siarczków jest zależne od szczepu drożdży, ale dokładne mechanizmy genetyczne tych przemian nie są znane. Zazwyczaj szczepy "S. cerevisiae" produkują siarczyny w ilości 10–30 mg/l, ale niektóre mogą produkować je w stężeniu ponad 100 mg/l.
Siarkowodór.
Siarkowodór jest niepożądanym produktem ubocznym metabolizmu drożdży o bardzo niskim progu wyczuwalności rzędu kilku ppb. Nadaje nieprzyjemny aromat zgniłych jaj. Ponadto jest bardzo reaktywny i bierze udział w tworzeniu innych niepożądanych lotnych związków siarkowych, zatem nawet śladowe ilości tego związku chemicznego mogą mieć znaczny wpływ na jakość piwa. U drożdży "S. cerevisiae" jest produkowany w szlaku SRS (ang. ""). Jest ważnym metabolicznym prekursorem biosyntezy cysteiny i metioniny uruchamianej w warunkach niedoboru tych aminokwasów. Siarkowodór może również powstawać przez rozkład cysteiny bezpośrednio do siarczków przez desulfhydrazę cysteinową () i uwalniać się podczas autolizy komórek. Stężenie wyprodukowanego zależy od dostępności związków siarkowych, szczepu drożdży, warunków fermentacji i dostępności substancji odżywczych w środowisku.
Biosynteza aminokwasów siarkowych pochłania aniony siarczkowe. Kiedy jednak występuje niedobór azotu, zahamowana jest biosynteza aminokwasów, a aniony siarczkowe dyfundują z komórek w postaci siarkowodoru. Na intensywność wytwarzania ma zatem wpływ obecność przyswajalnego azotu oraz w mniejszym stopniu – kwasu pantotenowego w środowisku. Kwas pantotenowy, przez uczestniczenie w syntezie koenzymu A, niezbędny jest do syntezy "O"-acetyloseryny (OAS) i "O"-acetylohomoseryny (OAH) – związków wiążących . Dodatek azotu aminowego dostarcza drożdżom łatwo dostępnego źródła azotu i zmniejsza tworzenie się , jednakże duża ilość dostępnych aminokwasów siarkowych może zwiększać poziomy tego związku. Pośrednio czynniki polepszające stan fizjologiczny drożdży jak wysoka zawartość tlenu, lipidów, zmniejszają produkcję . Nadmiar można usuwać przez umożliwienie kontaktu z miedzią, z którą związek ten tworzy nierozpuszczalny siarczek miedzi(II).
Szlak SRS zapoczątkowuje transport siarczanów z medium do komórek drożdży przez permeazy siarczanowe (ang. ""). Siarczany są redukowane do siarczków przez ATP-sulfurylazę (EC 2.7.7.4) i reduktazę siarczynową. Następnie "O"-acetyloseryna (OAS) i "O"-acetylohomoseryna (OAH) wiąże powstałe siarczki, tworząc odpowiednio cysteinę oraz homocysteinę, która to może dalej zostać przekształcona w metioninę. Enzym katalizujący reakcję wiązania siarczków przez "O"-acetyloserynę i "O"-acetylohomoserynę jest kodowany przez gen "MET17". Inaktywacja tego genu powoduje zwiększenie wydzielania przez drożdże. Nadekspresja tego genu powinna natomiast znacznie ograniczyć ilość uwalnianego , jednak nie we wszystkich szczepach zaobserwowano ten efekt.
Siarczek dimetylu.
Siarczek dimetylu (DMS) to sulfid o zapachu gotowanych warzyw, zwłaszcza gotowanej kukurydzy lub kapusty. Próg wyczuwalności DMS wynosi około 30 µg/l. Czasami jednak jego umiarkowane stężenia (poniżej 100 µg/l) są uznawane za korzystne.
Są dwie główne drogi powstawania DMS w piwie:
Prekursory DMS – SMM i DMSO – pochodzą ze słodu. Niskiej zawartości prekursorów DMS w słodzie sprzyja niski stopień namoczenia, niska wilgotność oraz niska temperatura kiełkowania słodu i jego słabsze rozluźnienie. SMM ulega rozkładowi termicznemu, dlatego jego stężenie jest niższe, kiedy podczas suszenia słodu używane są wyższe temperatury. W lagerach wyprodukowanych z jasnych, nieintensywnie suszonych słodów wada w postaci zbytniej wyczuwalności DMS w aromacie występuje częściej niż w innych rodzajach piw. DMS powstały na etapie suszenia słodu, podobnie jak ten uwalniający się w czasie gotowania brzeczki, ulatnia się. Jeśli jednak DMS nie został do końca usunięty przy suszeniu ani w czasie gotowania brzeczki, lub jeśli w czasie klarowania brzeczki gorącej (w kadzi wirowej) ponownie został wytworzony z SMM, będzie on występował w piwie w stanie wolnym. Część jednak ulotni się jeszcze podczas fermentacji wraz z innymi gazami. Jeśli niedostatecznie usunięto DMS podczas wytwarzania słodu, nadrobienie tego podczas gotowania może okazać się niemożliwe, dlatego wymaga się, by zawartość SMM w słodzie jako prekursora DMS nie przekraczała 5 mg/kg.
Uwalniający się lotny DMS może utleniać się do nielotnego DMSO, który jest dobrze rozpuszczalny w wodzie i przechodzi do brzeczki podczas zacierania. Niektóre drożdże i bakterie są w stanie go potem zredukować z powrotem do DMS. Zwykle drożdże redukują nie więcej niż 25% DMSO podczas fermentacji. Powstawanie DMS z DMSO jest zależne od wielu czynników, m.in. od szczepu drożdży, temperatury fermentacji (wydajniej w 8 °C niż 25 °C), pH (więcej powstaje w wyższym pH) i składu brzeczki. Piwo, które fermentuje w otwartych kadziach ma ostatecznie znacznie mniej DMS niż te fermentowane w zamkniętych tankofermentorach. Wysokie stężenia łatwo przyswajalnego azotu utrzymują aktywność reduktaz DMSO na niskim poziomie. Zakażenia bakteryjne sprzyjają znacznie podwyższonemu poziomowi DMS. Sugeruje się, że enzymatyczne przekształcenie DMSO w DMS przez drożdże może być jego głównym źródłem w gotowym piwie.
Tiole.
Chmiele są głównym źródłem tioli w piwie, ale spore ich ilości tworzą się również podczas gotowania brzeczki i fermentacji. Część występuje w formie związanej w postaci koniugatów cysteinowych, z których mogą uwalniać się lotne tiole przez aktywność β-liazy drożdży. Rodzaj związanych tioli zależy od odmiany chmielu. Może to być m.in. 3-sulfanyloheksan-1-ol przypominający zapachem grejpfrut (występuje m.in. w odmianie Cascade, Amarillo, Citra, Mosaic, Saaz), 3-metylo-2-buten-1-tiol (3-MBT) przypominający zapach wydzieliny gruczołów skunksa (Tomahawk, Nelson Sauvin) oraz 4-metylopentan-2-on-4-tiol (4-metylo-4-merkaptopentan-2-on) (4-MMP), który przypomina koci mocz lub liście czarnej porzeczki.
W wyniku katabolizmu metioniny przez drożdże może powstawać metanotiol. Ma on bardzo niskie progi wyczuwalności i przypomina zapachem zgniłe jaja lub kapustę. W wyniku dekarboksylacji i redukcji metioniny powstaje metionol (3-(metylotio)-propan-1-ol) . Ma on aromat określany jako cebulowy, bulionowy.
Wystawienie piwa na działanie promieniowania świetlnego może prowadzić do fotolizy izo-α-kwasów w obecności ryboflawiny oraz produkcji „skunksowego” aromatu – 3-metylo-2-buten-1-tiolu (3-MBT). Izo-α-kwasy ulegają rozpadowi najsilniej pod wpływem promieniowania UV w zakresie 280–320 nm lub pod wpływem światła niebieskiego (350–500 nm). Wiele polifenoli może ograniczać powstawanie tych niepożądanych związków, jak również częściową ochronę może stanowić brązowa butelka. Ochrony przed ich wytwarzaniem nie zapewnia jednak butelka przezroczysta i zielona. Jeśli jednak butelkuje się piwo do takich butelek, zaleca się używać w produkcji piwa zredukowanych izo-α-kwasów, które nie rozpadają się do związków tworzących nieprzyjemny aromat, bądź usunąć ryboflawinę z piwa. Takie działania mogą zapobiegać powstawaniu 3-MBT, ale nadal pod wpływem światła mogą tworzyć się inne niekorzystne związki, przypominające w aromacie cebulę, m.in. metionol i 2-metylopropanal.
Tiole mogą wpływać zarówno pozytywnie, jak i negatywnie na aromat piwa; zależy to również od ich stężenia. Są jednak niestabilnymi związkami zapachowymi w piwie. Mogą rozkładać się w bardzo dużym stopniu już w pierwszym roku przechowywania. Ich dodatkowymi pozytywnymi właściwościami jest zwiększanie stabilności oksydacyjnej piwa i unieszkodliwianie rodnika hydroksyetylowego.

</doc>
<doc id="3788154" url="https://pl.wikipedia.org/wiki?curid=3788154" title="Katedra św. Sarkisa w Teheranie">
Katedra św. Sarkisa w Teheranie

Katedra św. Sarkisa w Teheranie (per. کلیسای سرکیس مقدس, arm. Սուրբ Սարգիս մայր տաճար) – katedra należąca do Apostolskiego Kościoła Ormiańskiego zlokalizowana w stolicy Iranu, Teheranie. Kościół zbudowano w latach 1964–1970, fundatorem był Markar Sarkissian.

</doc>
<doc id="3788155" url="https://pl.wikipedia.org/wiki?curid=3788155" title="Konwencja o ochronie światowego dziedzictwa kulturowego i naturalnego">
Konwencja o ochronie światowego dziedzictwa kulturowego i naturalnego



</doc>
<doc id="3788160" url="https://pl.wikipedia.org/wiki?curid=3788160" title="Katedra Świętego Zbawiciela w Isfahanie">
Katedra Świętego Zbawiciela w Isfahanie

Katedra Świętego Zbawiciela (per. کلیسای آمنا پرگیچ, arm. Սուրբ Ամենափրկիչ վանք) – katedra należąca do Apostolskiego Kościoła Ormiańskiego zlokalizowana w Isfahanie. Popularnie nazywana "wank" (Վանք), co w języku ormiańskim oznacza monaster. 
Historia.
Od 1501 roku, Iran przeszedł transformację z państwa większościowo sunnickiego na szyickie. Podczas wojny persko-tureckiej, ormiańskie duchowieństwo wystąpiło do szyickiej Persji o ochronę przed sunnickim imperium osmańskim, szach Abbas I Wielki przesiedlił 300 000 chrześcijańskich Ormian w głąb kraju, głównie do stolicy safawidzkiej Persji, Isfahanu. Ormiańscy uchodźcy rozpoczęli budowę katedry w 1606 roku, budowę ukończono w 1655 jednocześnie rozpoczynając gruntowną rozbudowę która trwała do 1664 roku. W 1702 dobudowano dzwonnicę, w 1884 otworzono bibliotekę, kończąc powiększanie kompleksu o muzeum otwarte w 1905 roku.
Zabudowa.
Budowle katedry powstały w różnym czasie. Najstarsze w XVII wieku, a najmłodsze w XX wieku.

</doc>
<doc id="3788166" url="https://pl.wikipedia.org/wiki?curid=3788166" title="Ruprechtia jamesonii">
Ruprechtia jamesonii

Ruprechtia jamesonii Meisn. – gatunek rośliny z rodziny rdestowatych ("Polygonaceae" Juss.). Występuje naturalnie w Ekwadorze oraz Peru. 

</doc>
<doc id="3788172" url="https://pl.wikipedia.org/wiki?curid=3788172" title="Mufulira Wanderers">
Mufulira Wanderers

Mufulira Wanderers Football Club – zambijski klub piłkarski, grający w pierwszej lidze, mający siedzibę w mieście Mufulira.
Historia.
Klub został założony w 1953 roku. Swoje pierwsze sukcesy zaczął osiągać w latach 60. Wtedy też pięciokrotnie sięgał po tytuł mistrza Zambii w latach 1963, 1965, 1966, 1967 i 1969. W latach 70. dwukrotnie zostawał mistrzem kraju (1976 i 1978). Z kolei swój ósmy i dziewiąty tytuł mistrzowski zdobył w latach 1995 i 1996. Mufulira Wanderers w swojej historii dziesięciokrotnie zdobywał Puchar Zambii, a fakt ten miał miejsce w latach 1965, 1966, 1968, 1971, 1973, 1974, 1975, 1976, 1988 i 1995.
Mufulira Wanderers osiągał także sukcesy na arenie międzynarodowej. W 1975 roku awansował do półfinału Pucharu Zdobywców Pucharów, z którego odpadł po dwumeczu z kameruńskim Tonnerre Jaunde (0:1, 2:2). W 1977 roku dotarł do półfinału Pucharu Mistrzów, w którym uległ ghańskiemu Hearts of Oak, dzięki gorszemu bilansowi goli strzelonych na wyjeździe (5:2 u siebie, 0:3 na wyjeździe). W 1978 roku Mufulira Wanderers grał w półfinale Pucharu Zdobywców Pucharów, w którym okazał się gorszy od algierskiego NA Hussein Dey (2:1 u siebie, 0:1 na wyjeździe).
Stadion.
Swoje domowe mecze klub rozgrywa na stadionie o nazwie Shinde Stadium w Mufulirze. Stadion może pomieścić 10000 widzów.

</doc>
<doc id="3788174" url="https://pl.wikipedia.org/wiki?curid=3788174" title="Apocyclops borneoensis">
Apocyclops borneoensis

Apocyclops borneoensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1954 roku przez szwedzkiego zoologa Knuta Lindberga.

</doc>
<doc id="3788177" url="https://pl.wikipedia.org/wiki?curid=3788177" title="Apocyclops buxtoni">
Apocyclops buxtoni

Apocyclops buxtoni – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1921 roku przez brytyjskiego zoologa Roberta Gurneya.

</doc>
<doc id="3788179" url="https://pl.wikipedia.org/wiki?curid=3788179" title="Apocyclops dengizicus">
Apocyclops dengizicus

Apocyclops dengizicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1900 roku przez rosyjskiego botanika Władymira Wasiljewicza Lepieszkina (1876-1956). Gatunek ten został ujęty w [[Catalogue of Life|Katalogu Życia]].
Przypisy.
[[Kategoria:Apocyclops]]
[[Kategoria:Gatunki i podgatunki zwierząt nazwane w 1900 roku]]

</doc>
<doc id="3788181" url="https://pl.wikipedia.org/wiki?curid=3788181" title="Apocyclops dimorphus">
Apocyclops dimorphus

Apocyclops dimorphus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1934 roku przez niemieckiego zoologa Friedricha Kiefera. Gatunek ten został ujęty w Katalogu Życia.

</doc>
<doc id="3788183" url="https://pl.wikipedia.org/wiki?curid=3788183" title="Apocyclops panamensis">
Apocyclops panamensis

Apocyclops panamensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1913 roku przez amerykańskiego zoologa Charlesa Dwighta Marsha. Gatunek ten został ujęty w Katalogu Życia.

</doc>
<doc id="3788185" url="https://pl.wikipedia.org/wiki?curid=3788185" title="Apocyclops spartinus">
Apocyclops spartinus

Apocyclops spartinus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1968 roku przez amerykańskiego botanika Ernesta Rubera. Gatunek ten został ujęty w Katalogu Życia.

</doc>
<doc id="3788191" url="https://pl.wikipedia.org/wiki?curid=3788191" title="Apocyclops diaphanus">
Apocyclops diaphanus

Apocyclops diaphanus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1853 roku przez niemieckiego zoologa Johanna Gustava Fischera.

</doc>
<doc id="3788192" url="https://pl.wikipedia.org/wiki?curid=3788192" title="Obserwatorium Astronomiczne w Quito">
Obserwatorium Astronomiczne w Quito

Obserwatorium Astronomiczne w Quito (hiszp. "Observatorio Astronómico de Quito" – OAQ) – obserwatorium astronomiczne znajdujące się w stolicy Ekwadoru, Quito. Jest jedynym obserwatorium astronomicznym w Ekwadorze oraz jednym z najstarszych w Ameryce Południowej. Należy do Politechniki Narodowej ("Escuela Politécnica Nacional"). Znajduje się w centrum miasta, w trójkątnym parku La Alameda. Zgodnie z nomenklaturą Międzynarodowej Unii Astronomicznej obserwatorium to otrzymało kod 781.
Historia.
Obserwatorium zostało założone w 1873 roku. Powstało z inicjatywy ówczesnego prezydenta Ekwadoru Gabriela Garcíi Moreno, który zdawał sobie sprawę, że zaletą lokalizacji w Quito jest bliskość równika oraz duża wysokość nad poziomem morza. Obserwatorium zaprojektował niemiecki jezuita Juan Bautista Menten (jeden ze współzałożycieli "Escuela Politécnica Nacional"), wzorując się na kilku ówczesnych obserwatoriach europejskich, głównie niemieckim w Bonn. Menten wybrał miejsce pod obserwatorium i zakupił teren, a następnie pokierował budową (prace rozpoczęły się pod koniec 1872 roku). Został też jego pierwszym dyrektorem, funkcję tę sprawował do 1883 roku. Obserwatorium, choć jeszcze nie w pełni ukończone, stało się funkcjonalne w 1877 roku. Jego głównym instrumentem jest zainstalowany w 1875 roku teleskop Merza o montażu równikowym, który działa do tej pory.
W późniejszych latach zakres badań prowadzonych w obserwatorium uległ poszerzeniu – w 1891 roku w przylegającym do obserwatorium ogrodzie uruchomiono stację meteorologiczną, zaś około 1910 roku zainstalowano tu sejsmografy.
Czasy współczesne.
Ze względu na zanieczyszczenie świetlne obserwatorium straciło na znaczeniu naukowym, jednak nadal prowadzi się tu badania nad astrofizyką gwiazd, galaktykami, radioastronomią, fizyką Słońca i atmosfery ziemskiej oraz meteorologią. Obserwatorium prowadzi konferencje, kursy astronomii, a w sprzyjających warunkach także nocne publiczne obserwacje nieba. W 2011 roku w budynku obserwatorium otwarto muzeum astronomiczne, w którym oprócz instrumentów astronomicznych znajdują się sejsmografy i przyrządy meteorologiczne.

</doc>
<doc id="3788193" url="https://pl.wikipedia.org/wiki?curid=3788193" title="Obserwatorium w Quito">
Obserwatorium w Quito



</doc>
<doc id="3788196" url="https://pl.wikipedia.org/wiki?curid=3788196" title="Observatorio Astronómico de Quito">
Observatorio Astronómico de Quito



</doc>
<doc id="3788200" url="https://pl.wikipedia.org/wiki?curid=3788200" title="Sługa (ujednoznacznienie)">
Sługa (ujednoznacznienie)



</doc>
<doc id="3788201" url="https://pl.wikipedia.org/wiki?curid=3788201" title="Apocyclops distans">
Apocyclops distans

Apocyclops distans – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1956 roku przez niemieckiego zoologa Friedricha Kiefera. 

</doc>
<doc id="3788205" url="https://pl.wikipedia.org/wiki?curid=3788205" title="Apocyclops japonensis">
Apocyclops japonensis

Apocyclops japonensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1957 roku przez japońskiego biologa ItoTak.

</doc>
<doc id="3788206" url="https://pl.wikipedia.org/wiki?curid=3788206" title="Dissochaetus monilis">
Dissochaetus monilis

Dissochaetus monilis – gatunek chrząszcza z rodziny grzybinkowatych i podrodziny zyzkowatych.
Gatunek ten opisał naukowo w 1856 roku Murray jako "Catops monilis". Zaliczany jest do grupy gatunków "D. ovalis".
Chrząszcz o ciele długości od 3 do 3,5 mm. Czułki o drugim członie tak długim jak trzeci, siódmym członie niesymetrycznym i ósmym silnie zredukowanym. Głowa punktowana. Przednie odnóża samca o stopie węższej niż największa szerokość przedniej części goleni. Narządy rozrodcze samca o środkowym płacie edeagusa tak długim jak paramery i krótszym niż "lamina basalis". Wierzchołkowa część płata środkowego w widoku bocznym prosta, nieco rozszerzona i zaokrąglona. W woreczku wewnętrznym obecne elementy zesklerotyczowane.
Owad neotropikalny, podawany z Wenezueli, Ekwadoru, Peru i Kostaryki.

</doc>
<doc id="3788208" url="https://pl.wikipedia.org/wiki?curid=3788208" title="Ahmad Abd ar-Rahman">
Ahmad Abd ar-Rahman

Ahmad Abd ar-Rahman, Ahmed Abelrahman (ur. 26 maja 1996 roku) – egipski judoka.
Złoty medalista z Igrzysk Afrykańskich w 2015 roku w kategorii do 60 kg oraz z Mistrzostw Afryki w Judo w 2016 roku w tej samej kategorii wagowej.
Reprezentował Egipt na Igrzyskach olimpijskich w Rio de Janeiro w kategorii do 60 kg, gdzie odpadł w pierwszej walce stoczonej z Otarem Bestajewem.

</doc>
<doc id="3788211" url="https://pl.wikipedia.org/wiki?curid=3788211" title="Apocyclops japonicus">
Apocyclops japonicus

Apocyclops japonicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1957 roku przez japońskiego biologa ItoTak.

</doc>
<doc id="3788212" url="https://pl.wikipedia.org/wiki?curid=3788212" title="Manewry Floty Bałtyckiej w 1908 roku">
Manewry Floty Bałtyckiej w 1908 roku

Manewry Floty Bałtyckiej, które odbyły się w sierpniu 1908 roku, miały na celu weryfikację planu strategicznego Floty Bałtyckiej na wypadek wojny. 
Plany strategiczne na Bałtyckim Teatrze Działań.
Rosyjska klęska w bitwie pod Cuszimą stoczonej 27–28 maja 1905 roku oznaczała katastrofalne osłabienie Floty Bałtyckiej. Po zagładzie II Eskadry Marynarka Wojenna Imperium Rosyjskiego na Bałtyku posiadała już tylko 3 pancerniki, 2 krążowniki pancerne i 4 pancernopokładowe. W skład Floty Bałtyckiej wchodziły jeszcze co prawda o wiele liczniejsze siły lekkie, jednak dysproporcja w stosunku do Kaiserliche Marine została poważnie zachwiana. Podczas gdy Imperium Rosyjskie traciło okręty, Cesarstwo Niemieckie uczestniczyło w morskim wyścigu zbrojeń z Wielką Brytanią, cały czas zwiększając swój stan posiadania. Wybudowany pod koniec XIX wieku Kanał Cesarza Wilhelma umożliwiał bezproblemowe przerzucenie całych flot z atlantyckiego na bałtycki teatr działań. Nie tylko jednak liczba okrętów niepokoiła resort marynarki. Słabo funkcjonował wywiad morski, artyleria okrętowa i nadbrzeżna była przestarzała i rzadko działała, brakowało stoczni do odbudowy floty i remontów. Na domiar złego morale marynarzy było wyjątkowo niskie, co też objawiło się w buntach we flocie w latach 1905–1906. W opisanej sytuacji ambicje cesarza co do silnej floty oceanicznej musiały zostać zweryfikowane. W resorcie marynarki wybuchła panika – zakładano, że Kaiserliche Marine w ciągu trzech dni będzie w stanie zniszczyć całą Flotę Bałtycką, po czym wysadzi desant na przedpolach rosyjskiej stolicy. Obawiano się też, że w przypadku wybuchu wojny dołączy do niej Szwecja, która w sprzyjających okolicznościach będzie chciała odzyskać Finlandię, część nieobeznanej politycznie kadry dowódczej spodziewała się również starcia z siłami Royal Navy. Okoliczności te złożyły się na potrzebę przygotowania nowego planu strategiczno-operacyjnego, którego głównym celem będzie obrona Petersburga.
Plan został opracowany na podstawie podpisanych przez cesarza Mikołaja II roku „Strategicznych założeń do planu wojny na morzu”. Dokument ten zakładał, że Marynarka Wojenna Imperium Rosyjskiego na Bałtyku będzie musiała stawić czoła marynarkom Niemiec i Szwecji. Wobec zdecydowanej przewagi potencjalnych przeciwników Flota Bałtycka miała podejmować jedynie działania obronne w basenie Zatoki Fińskiej. Szczegóły planu strategiczno-operacyjnego opracowanego po przyjęciu dokumentu zakładały, że linią defensywy będzie południk 27° E, przebiegający przez Gogland. Wyspa ta miała stać się centrum obrony i miejscem stoczenia decydującej bitwy, otoczonym pozycjami minowymi. Wejście do zatoki patrolować miały krążowniki, które po kontakcie z nieprzyjacielem wycofałyby się na wschód, naprowadzając wrogie okręty na zagrody minowe. Marsz zespołów przeciwnika swoimi działaniami miały spowalniać okręty podwodne oraz kontrtorpedowce. Ze względu na niedobór krążowników postanowiono zorganizować na wybrzeżach zatoki posterunki obserwacyjne oraz stacje łączności.
Manewry.
Jako metodę weryfikacji planów Sztab Generalny Marynarki Wojennej wybrał przeprowadzenie manewrów morskich w sierpniu 1908 roku. Z Floty Bałtyckiej wyodrębniono dwa zespoły: flotę ofensywną („nieprzyjaciela”) pod dowództwem kontradmirała Nikołaja von Reitzensteina i flotę defensywną („rosyjską”) pod dowództwem kontradmirała Edwarda Szczęsnowicza. Do udziału w ćwiczeniach przydzielono łącznie 97 okrętów, z czego:
Przebieg manewrów obserwowali oficerowie Sztabu Generalnego oraz – z krążownika torpedowego „Pogranicznik” – cesarz Mikołaj II.
Zadania jakie postawiono flocie ofensywnej, to przebycie trasy z Libawy do Zatoki Fińskiej i wysadzenie desantu w jej wschodniej części. Flota defensywna miała jak najszybciej wykryć, a następnie obserwować okręty przeciwnika. W początkowej fazie celem działań było opóźnianie floty ofensywnej, a ostatecznie należało zapobiec wysadzeniu desantu. Flota defensywna stacjonowała w bazach w Kronsztadzie i Sveaborgu – jednym z celów manewrów była weryfikacja sprawności tych baz w zaopatrywaniu floty i zadaniach mobilizacyjnych. 
Przedarcie się do wschodniej części Zatoki Fińskiej zajęło flocie ofensywnej cztery dni – nie napotkała ona w tym czasie poważniejszych przeszkód ze strony floty rosyjskiej. Po skutecznym zablokowaniu floty defensywnej w jej bazach, nieniepokojony zespół floty ofensywnej wysadził dwa desanty – główny na półwyspie Porkkala i pomocniczy w pobliżu Sveaborga.
Wnioski.
Na podstawie zebranych przez oficerów sztabu obserwacji kontradmirał Lew Brusiłow opracował raport końcowy. Jako główną przyczynę niepowodzenia floty defensywnej wskazał on błędy w dowodzeniu. Tłumiona była inicjatywa oddolna, okręty wykorzystywano niezgodnie z ich przeznaczeniem (na przykład stawiacze min przeprowadzały zwiad), nie opracowano szczegółowego planu obrony. Manewry wykazały dodatkowo takie mankamenty jak: niewystarczające wyszkolenie załóg, niezadowalająca służba obserwacyjna, problemy z komunikacją, braki w wyposażeniu bojowym okrętów oraz niskiej jakości węgiel, wydzielający przy spalaniu za dużo dymu. Z uznaniem spotkały się natomiast sprawność i wyszkolenie Dywizji Kontrtorpedowej, która była w stanie manewrować w nocy po szkierach bez pilotów i świateł pozycyjnych. Było to w dużej mierze zasługą dowódcy Dywizji Nikołaja von Essena, który musiał przezwyciężać niechęć dowódców okrętów do niebezpiecznych manewrów. Został on za to doceniony pochwałą carską, a roku zastąpił Szczęsnowicza na stanowisku Naczelnika Sił Morskich na Bałtyku. Jako głównodowodzący Flotą Bałtycką von Essen podjął starania w celu zamiany planu głębokiej obrony biernej na koncepcję obrony aktywnej. Próby te nie zyskały jednak uznania w Sztabie Generalnym Marynarki Wojennej, który przygotował własny, co do idei podobny do poprzedniego „Plan Strategiczny rozwinięcia Floty Bałtyckiej na wypadek wojny powszechnej w Europie”. Został on zatwierdzony przez cara roku i obowiązywał w momencie wybuchu I wojny światowej.

</doc>
<doc id="3788218" url="https://pl.wikipedia.org/wiki?curid=3788218" title="FotoArtFestival">
FotoArtFestival

FotoArtFestival - biennale fotografii światowej – impreza fotograficzna odbywająca się w październiku w Bielsku-Białej, organizowana od roku 2005 przez Fundację Centrum Fotografii. 
FotoArtFestival jest jednym z najważniejszych wydarzeń z dziedziny fotografii w Polsce. 
Podczas każdej edycji festiwalu organizowanych jest kilkanaście indywidualnych wystaw twórców z całego świata. Wystawy trwają dwa tygodnie. Najważniejsze dni to Maraton Autorski (w pierwszy weekend festiwalu), podczas którego większość autorów wystaw osobiście opowiada o swojej pracy i doświadczeniach w dziedzinie fotografii. Wydarzeniami towarzyszącymi festiwalowi są warsztaty i zbiorowa wystawa FotoOpen otwarta dla wszystkich chętnych; zarówno profesjonalistów, jak i amatorów.
Festiwal gościł takich fotografów i ich prace jak m.in.: Eikoh Hosoe (Japonia), Sarah Moon (Francja), Andreas H. Bitesnich (Austria), Jacob Aue Sobol (Dania), Mario Giacomelli (Włochy), Inge Morath (Austria), Erwin Olaf (Holandia), Sara Saudek (Czechy), Franco Fontana (Włochy), Joan Fontcuberta (Hiszpania), Michael Kenna (Wielka Brytania), Luis González Palma (Gwatelmala), Walter Rosenblum (USA), Eberhard Grames (Niemcy), Stefan Bremer (Finlandia), Manuel Alvarez Bravo (Meksyk), Yasumasa Morimura (Japonia), Christer Stromholm (Szwecja), Pedro Luis Raota (Argentyna), Du Shao (Chiny), Sandra Eleta (Panama), Cedric Gerbehaye (Belgia), Ragnar Axelsson (Islandia), Francesco Zizola (Włochy), Michel Vanden Eckhoudt (Belgia), Joyce Tenneson (USA), Ruud van Empel (Holandia), David Burdeney (Kanada), Rafael Navarro (Hiszpania), Franco Zecchin (Włochy), Aaron Huey (USA) i wielu innych.
Od 2017 roku FotoArtFestival nosi imię zmarłego w czerwcu 2017 roku Andrzeja Baturo, artysty fotografika, dyrektora generalnego festiwalu w latach 2005–2017.
Zespół.
Dyrektorem generalnym i programowym festiwalu jest Inez Baturo. W organizacji festiwalu biorą udział pracownicy instytucji kulturalnych miasta Bielsko-Biała oraz około stu wolontariuszy pełniących różnorodne funkcje.

</doc>
<doc id="3788225" url="https://pl.wikipedia.org/wiki?curid=3788225" title="Stefan Dziembowski">
Stefan Dziembowski

Stefan Michał Dziembowski (ur. 1973 w Warszawie) – polski informatyk, profesor nauk ścisłych i przyrodniczych. Specjalizuje się w kryptografii. Profesor Instytutu Informatyki Wydziału Matematyki, Informatyki i Mechaniki Uniwersytetu Warszawskiego.
Życiorys zawodowy.
Studia informatyczne ukończył na Uniwersytecie Warszawskim w 1996 roku. Stopień doktorski uzyskał na duńskim Uniwersytecie Aarhus w 2001 pod kierunkiem Ivana Bjerre Damgårda. Staże podoktorskie odbył na szwajcarskiej Politechnice Federalnej w Zurychu, w CNR we włoskiej Pizie oraz na rzymskim Uniwersytecie La Sapienza, gdzie został zatrudniony w 2008. W 2010 powrócił na Uniwersytet Warszawski, gdzie objął kierownictwo nad grupą badawczą zajmującą się kryptografią i bezpieczeństwem danych. Habilitację otrzymał w 2012 na Uniwersytecie Warszawskim.
Swoje prace publikował na takich konferencjach jak CRYPTO, Eurocrypt, STOC, FOCS, IEEE S&amp;P, oraz CCS, oraz w czasopismach takich jak m.in. „Journal of Cryptology”, „IEEE Transactions on Information Theory”, oraz „Communications of the ACM”.
Jego prace otrzymały nagrody "Best Paper Awards" na konferencjach Eurocrypt'14 i IEEE S&amp;P'14. Laureat stypendium Marie Curie w roku 2006. Otrzymał dwa granty Europejskiej Rady ds. Badań Naukowych (ERC): "Starting Grant" (konkurs z roku 2007) i "Advanced Grant" (konkurs z roku 2019). Kierownik grantów finansowanych przez Fundację na rzecz Nauki Polskiej (FNP) oraz Narodowe Centrum Nauki (NCN). W roku 2016 został wyróżniony Nagrodą im. prof. Kazimierza Bartla przyznawaną przez Fundację im. prof. K. Bartla oraz w roku 2020 Polsko-Niemiecką Nagrodę Naukową "Copernicus" (razem z prof. Sebastianem Faustem z Politechniki w Darmstadt). Członek Rady Narodowego Centrum Nauki w kadencji grudzień 2020 - grudzień 2024.
W pracy naukowej zajmuje się badaniem zagadnień związanych z atakami fizycznymi na urządzenia kryptograficzne oraz walutami kryptograficznymi. 
Życie prywatne.
Syn astrofizyka prof. Wojciecha Dziembowskiego i Anny Dziembowskiej, z domu Jaśkowskiej, brat biologa prof. Andrzeja Dziembowskiego. Wnuk matematyka prof. Stanisława Jaśkowskiego.

</doc>
<doc id="3788250" url="https://pl.wikipedia.org/wiki?curid=3788250" title="Kevin Grevey">
Kevin Grevey

 
Kevin Michael Grevey (ur. 12 maja 1953 w Hamilton) – amerykański koszykarz, występujący na pozycji rzucającego obrońcy, mistrz NBA z 1978 roku.

</doc>
<doc id="3788256" url="https://pl.wikipedia.org/wiki?curid=3788256" title="Prokop Murra">
Prokop Murra

Prokop Murra (ur. 24 listopada 1921 w Tiranie, zm. 9 września 2005 tamże) – albański polityk, minister obrony w latach 1982–1990.
Życiorys.
W 1943 przerwał studia ekonomiczne i wstąpił do Komunistycznej Partii Albanii. Walczył w jednym z oddziałów Armii Wyzwolenia Narodowego, pod koniec wojny pełniąc funkcję zastępcy komisarza. Po przejęciu władzy przez komunistów został skierowany przez partię do pracy w przemyśle petrochemicznym.
W 1956 został członkiem Komitetu Centralnego Albańskiej Partii Pracy, a w 1976 członkiem sekretariatu KC partii. W latach 70. krótko kierował strukturami partii w Szkodrze. W 1980 pełnił funkcję wiceprzewodniczącego Państwowej Komisji Planowania. 26 kwietnia 1980 został powołany na stanowisko ministra przemysłu i górnictwa w rządzie Mehmeta Shehu. W 1981 ministerstwo to zostało zlikwidowane, a Murra stanął na czele Ministerstwa Energetyki. Resortem tym kierował do lipca 1982.
W 1982 przez krótki okres kierował strukturami partii komunistycznej w Tiranie, by w listopadzie stanąć na czele resortu obrony. Był pierwszym cywilem na tym stanowisku od powstania Ludowej Republiki Albanii w 1946. Uznawany za przedstawiciela partyjnego betonu stopniowo tracił wpływy po śmierci Envera Hodży w 1985. W 1990 utracił stanowisko ministra obrony na rzecz Kiço Mustaqiego.
Mandat deputowanego do Zgromadzenia Ludowego uzyskał po raz pierwszy w 1962. Funkcję tę sprawował także w dziewięciu kolejnych legislaturach.
W 1993 stanął przed sądem w Tiranie oskarżony w jednym z procesów dekomunizacyjnych. Murra, podobnie jak dziewięciu innych wysokich funkcjonariuszy państwa komunistycznego został oskarżony o nadużycie władzy i nadużycia finansowe. Podobnie jak Vangjel Çërrava i Muho Asllani został skazany na karę pięciu lat więzienia. W 1996 ponownie stanął przed sądem, oskarżony o „zbrodnie przeciwko ludzkości”. W sierpniu 1996 Sąd Okręgowy w Tiranie skazał Murrę na karę dożywotniego pozbawienia wolności, zamienioną potem na 20 lat więzienia. Po wydarzeniach 1997 opuścił więzienie, a następnie skorzystał z dobrodziejstwa amnestii.
W lutym 2016 Gjergji Murra, syn Prokopa został mianowany szefem instytucji zajmującej się rozdzielaniem funduszy Unii Europejskiej, przeznaczonych dla Bałkanów Zachodnich.

</doc>
<doc id="3788258" url="https://pl.wikipedia.org/wiki?curid=3788258" title="Kościół Podwyższenia Krzyża Świętego w Olszynie">
Kościół Podwyższenia Krzyża Świętego w Olszynie

Kościół Podwyższenia Krzyża Świętego – rzymskokatolicki kościół filialny należący do parafii św. Józefa Oblubieńca NMP w Olszynie.
Historia.
Świątynia była wzmiankowana w 1314. Jest to budowla o cechach późnoromańskich, co uwidacznia się w charakterystycznym ukształtowaniu okien ściany wschodniej prezbiterium. W obecnym kształcie została wybudowana w XVI wieku, przebudowywana była w 1567 i 1675 i w XVIII wieku. Od 1520 do 1654 kościół zagarnęli protestanci. Został im on odebrany przez Ferdynanda III. W latach 1709–1711 dobudowano do korpusu barokową wieżę dzwonniczą pod którą zloaklizowano kryptę z fundacji barona Abrahama Ernsta von Dobschütza. Do 1936 wieża ta wykorzystywana była wyłącznie przez ewangelików. W latach 1936–1938 świątynię poddano renowacji i zamontowano wówczas nowe organy z warsztatu Berschdorfa z Nysy (obecnie w kaplicy Literackiej archikatedry warszawskiej).
Architektura.
Jest to budowla orientowana, murowana, wzniesiona z kamienia, jednonawowa, posiadająca węższe prezbiterium i wieżę od strony południowej. Nawa nakryta jest polichromowanym stropem kasetonowym, wykonanym w 1614. Jest na nim przedstawiony Chrystus, kolegium apostolskie i św. Paweł oraz motywy roślinne. Po drugiej stronie, w zachodniej części nawy i w prezbiterium znajdują się sklepienia krzyżowo-żebrowe. Wieżę nakrywa cebulasty dach hełmowy. przyziemiu wieży znajduje się kruchta. W elewacji wieży jest umieszczony portal ozdobiony herbem kolatorów i figurami świętych z lewej i prawej strony.
Wyposażenie.
Ołtarz w stylu późnobarokowym pochodzi z przełomu XVIII/XIX wieku. Jednym z cenniejszych zabytków znajdujących się w świątyni jest chrzcielnica.

</doc>
<doc id="3788261" url="https://pl.wikipedia.org/wiki?curid=3788261" title="Puzzle (album Honoraty Skarbek)">
Puzzle (album Honoraty Skarbek)

Puzzle – trzeci album studyjny Honoraty „Honey” Skarbek, którego premiera odbyła się 31 lipca 2015 roku. Wydany został nakładem Universal Music Polska oraz Magic Records.
Lista utworów.
Opracowano na podstawie materiału źródłowego.

</doc>
<doc id="3788263" url="https://pl.wikipedia.org/wiki?curid=3788263" title="Matilda the Musical">
Matilda the Musical

Matilda the Musical to musical teatralny na podstawie dziecięcej powieści Roalda Dahla o tym samym tytule. Autorem scenariusza jest Dennis Kelly, natomiast muzykę i teksty napisał Tim Minchin. Akcja musicalu toczy się wokół Matildy, ponadprzeciętnie rozwiniętej pięcioletniej dziewczynki ze zdolnością do telekinezy, uwielbiającej czytać. Matilda pokonuje przeszkody powodowane przez jej rodzinę i szkołę oraz pomaga swojej nauczycielce odzyskać władzę nad swoim życiem.
Sztukę wystawiano przez Royal Shakespeare Company (RSC) w Stratford-upon-Avon od listopada 2010 do stycznia 2011. Premiera na West Endzie miała miejsce 24 listopada 2011 w Cambridge Theatre, a na Broadwayu 11 kwietnia 2013 w Shubert Theatre.
"Matilda" spotkała się z szerokim uznaniem krytyków i dużym zainteresowaniem publiczności, wygrywając siedem Olivier Awards w 2012, włączając w to nagrodę dla najlepszego nowego musicalu. Tym samym pobiła rekord ilości nagród wygranych przez jedną sztukę. Podczas Tony Awards w 2013 roku Broadwayowska produkcja "Matildy" zdobyła 5 nagród.
Aktualnie spektakl wystawiany jest na West Endzie w Londynie, na Broadwayu w Nowym Jorku, w Toronto oraz w trasie w Australii i USA.
Akcja.
Akt I.
Podczas gdy chór dzieci przechwala się byciem „cudeńkami” swoich rodziców, do szpitala trafia pusta, powierzchowna pani Wormwood – ze swoją obsesją na punkcie tańca towarzyskiego i wyraźnie widocznym 9-tym miesiącem ciąży. Rodzi dziewczynkę, której nadają imię Matilda. Lekarz uważa Matildę za najpiękniejsze dziecko, jakie kiedykolwiek widział, ale pani Wormwood martwi się jedynie konkursem tanecznym, w którym z powodu porodu nie mogła wziąć udziału. Pan Wormwood, uzależniony od telewizji sprzedawca używanych samochodów, mając nadzieję, że dziecko będzie chłopcem, odrzuca je, nazywając brzydkim – nie potrafi i nie chce zaakceptować swojej córki jako dziewczynki („Miracle”).
Pięć lat później, Matilda Wormwood, zapalony czytelnik, żyje nieszczęśliwie z rodzicami i starszym bratem o imieniu Michael. Wormwoodowie są nieświadomi jej zdolności i często obrażają ją i wyśmiewają. Pan Wormwood usiłuje sprzedać 155 używanych samochodów rosyjskiemu biznesmenowi, a kiedy chwali się, jak zamierza oszukać przy ich sprzedaży, Matilda skarży się, że to nie w porządku. Matilda idzie do swojego pokoju i zaczyna czytać jedną z wielu swoich książek. Zainspirowana opowieścią, decyduje załatwić porachunki dodając trochę farby do włosów swojej mamy do toniku do włosów ojca. W ten sposób zostawia swojego ojca ze lśniącymi, platynowo zielonymi włosami („Naughty”).
W lokalnej bibliotece Matilda opowiada bibliotekarce, pani Phelps, historię o światowej sławy parze gimnastyczki i kaskadera, którzy przez dłuższy czas nie mogli mieć dziecka. Żeby zapomnieć o smutku, postanowili ogłosić światowej prasie, że przygotowują zupełnie nowy, bardzo niebezpieczny spektakl. Kiedy pani Phelps pyta o ciąg dalszy, Matilda nie potrafi odpowiedzieć, ale obiecuje dowiedzieć się i wrócić.
Następnego dnia Matilda po raz pierwszy idzie do szkoły. Starsze dzieci opowiadają nowym uczniom, że szkoła wcale nie jest fajna i bardziej przypomina więzienie („School Song”). Dzieci spotykają swoją nauczycielkę, panią Honey, która jest pod wielkim wrażeniem zdolności Matildy. Panna Honey decyduje polecić dyrektorce, by Matilda została przeniesiona do wyższej klasy ze starszymi dziećmi. Panna Honey staje się przerażona, stojąc przed gabinetem dyrektora („Pathetic”). Kiedy wchodzi do środka, pani Trunchbull, służbistka, nienawidząca dzieci mistrzyni olimpijska w rzucie młotem, odrzuca sugestię panny Honey, twierdząc, że byłoby to wbrew zasadom, a w jej szkole nie ma miejsca dla wyjątków od zasad („The Hammer”).
W domu Wormwoodów, pan Wormwood jest sfrustrowany, ponieważ stracił możliwość sprzedaży zużytych samochodów grupie bogatych Rosjan. Przenosi wściekłość na Matildę i niszczy jedną z książek, które wypożyczyła z biblioteki („Naughty (Reprise)”). Dziewczynka odwdzięcza mu się posmarowaniem jego kapelusza od wewnątrz bardzo mocnym klejem.
W szkole Matilda zaprzyjaźnia się z koleżanką z klasy o imieniu Lavender. Dziewczynki dowiadują się o okrutnych karach stosowanych przez panią Trunchbull, między innymi o Chokey, maleńkiej szafie z ostrymi obiektami, w której dyrektorka zamyka niegrzeczne dzieci („The Chokey Chant”).
Oskarżony o wylanie syropu na krzesło dyrektorki Nigel ostrzega inne dzieci, że ona zaraz po niego przyjdzie. Matilda, widząc, że to nie w porządku, postanawia pomóc Nigelowi. Gdy słyszą nadchodzącą panią Trunchbull, Matilda mówi innym dzieciom, by rzuciły na Nigela swoje mundurki. Pani Trunchbull wchodzi do klasy i pyta, gdzie jest Nigel. Matilda wyjaśnia jej, że Nigel ma narkolepsję i zasnął, dlatego dzieci przykryły go swoimi mundurkami, i że śpi tak już od ponad godziny, więc z całą pewnością nie mógł wylać syropu na krzesło pani dyrektor. Wierząc w tę historię, pani Trunchbull kieruje swój gniew na inną uczennicę, Amandę. Łapie dziewczynkę za warkoczyki i rzuca nią jak młotem aż na podwórko.
W międzyczasie panna Honey postanawia odwiedzić państwa Wormwoodów, by wyrazić swoje zdanie, że Matilda powinna zostać przeniesiona do bardziej zaawansowanej klasy. Spotyka panią Wormwood i jej partnera tanecznego, Rudolpho. Szybko staje się jasne, że pani Wormwood nie obchodzi inteligencja jej córki i wyśmiewa pannę Honey z jej wiarą w intelekt („Loud”). Po opuszczeniu domu Wormwoodów panna Honey jest zdesperowana, by pomóc Matildzie, ale czuje się bezradna („This Little Girl”).
Matilda wraca do biblioteki i opowiada pani Phelps więcej o gimnastyczce i kaskaderze. Siostra gimnastyczki, mistrzyni świata w rzucie młotem, uwielbiająca straszyć małe dzieci, zorganizowała ich występ. Kaskader ogłasza jednak, że nie odbędzie się ono, gdyż jego żona jest w ciąży i spodziewa się córki. Publiczność jest zachwycona, jednak siostra gimnastyczki wścieka się na myśl o zwróceniu ludziom pieniędzy za bilety. Tworzy umowę, która zmusza parę do wystąpienia – w przeciwnym razie musieliby pójść do więzienia. Matilda nie wie co dzieje się dalej, obiecuje więc wrócić później i opowiedzieć pani Phelps dalszy ciąg historii.
W szkole Bruce Bogtrotter, chłopiec z klasy Matildy, kradnie kawałek ciasta należącego do pani Trunchbull. Ta postanawia ukarać go poprzez zmuszenie do zjedzenia reszty tego wielkiego ciasta przed całą klasą. Wszyscy wspierają go i dopingują („Bruce”). Kiedy kończy jeść ciasto, klasa świętuje jego sukces, ale pani Trunchbull zabiera go do Chokey. Akt pierwszy kończy się słowami Matildy „Ale to nie w porządku!”.
Akt II.
Akt drugi rozpoczyna pan Wormwood, radząc publiczności, by zamiast czytać książki oglądali telewizję („Telly”). Następnie, Lavender obwieszcza swój plan włożenia traszki do dzbanka z wodą pani Trunchbull. Na placu zabaw dzieci śpiewają o tym, jakie będzie ich życie kiedy dorosną („When I Grow Up”).
Matilda wraca do biblioteki i opowiada pani Phelps ciąg dalszy historii kaskadera i gimnastyczki. Zobowiązani przez kontrakt, wykonują swoje przedstawienie. Wszystko idzie dobrze, dopóki gimnastyczka nie odnosi śmiertelnej kontuzji, żyje jednak jeszcze na tyle długo, by urodzić dziecko. Kaskader zaprasza siostrę swojej żony, by zamieszkała z nim i pomogła mu zajmować się córką. Jednak ta bez jego wiedzy znęca się nad dziewczynką, zmuszając ją do ciężkiej pracy i wyzywając ją. Matilda, która nadal nie wie, jak historia się kończy, obiecuje pani Phelps wrócić i opowiedzieć dalej.
Pan Wormwood wraca do domu z pracy zadowolony ze swojego sukcesu – udało mu się sprzedać samochód dzięki kolejnemu oszustwu. Matilda denerwuje się tym i strofuje go, a on złości się na nią i zamyka ją w pokoju. Tej nocy Matilda kontynuuje opowieść o gimnastyczce i kaskaderze. Po latach okrucieństwa, wściekłość ciotki wzrosła. Pewnego dnia pobiła dziewczynkę, zamknęła ją w ciemnej piwnicy i zostawiła. Tego wieczoru kaskader wrócił do domu wcześniej i odkrył, jak ciotka znęcała się nad jego córką. Pociesza dziewczynkę i obiecuje jej już zawsze być przy niej („I’m Here”). Kiedy jego córka zasypia, kaskader w przypływie wściekłości postanawia zmierzyć się z ciotką i już nigdy nie wraca do domu.
Następnego dnia pani Trunchbull zmusza klasę panny Honey do wzięcia udziału w wyczerpującej lekcji wychowania fizycznego, podczas której próbuje znaleźć uczniów, którzy mogliby się przeciwko niej buntować („The Smell of Rebellion”). Następnie pani Trunchbull odkrywa traszkę, którą Lavender włożyła do dzbanka z wodą. Oskarża o to chłopca imieniem Eric, który już wcześniej podpadł jej na lekcji i zaczyna go karać. Matilda, nie zgadzając się na to, upomina panią Trunchbull. Ta, rozwścieczona, zaczyna obrażać Matildę. Gdy to robi, Matilda staje się naprawdę wściekła i wyjaśnia publiczności uczucia, które ciągle jej towarzyszą („Quiet”). Po chwili odkrywa, że potrafi przesuwać przedmioty siłą woli i w ten sposób udaje jej się przewrócić dzbanek. Traszka ląduje na pani Trunchbull, która, przerażona, wychodzi. Panna Honey radzi dzieciom, by poszły do domu, zanim pani Trunchbull wróci. Kiedy wychodzą, Matilda prezentuje swoją moc pannie Honey, która jest zaskoczona i zaprasza dziewczynkę do swojego domu na herbatę.
W domu, panna Honey opowiada Matildzie o swoim dzieciństwie, które było okrutne, i o znęcającej się nad niej ciotką, która zajmowała się nią po śmierci rodziców. Zdesperowana by uciec, panna Honey znajduje schronienie na starej farmie. Przeprowadza się tam i żyje w skrajnej biedzie. Pomimo tego jest teraz znacznie bardziej szczęśliwa i widzi piękno w tych skrajnych warunkach („My House”). Podczas gdy opowiada swoją historię, Matilda zauważa szal, który rozpoznaje ze swojej historii o gimnastyczce i kaskaderze. Dociera do niej, że opowieść, która wydawała jej się tylko fikcją stworzoną przez nią samą, jest tak naprawdę historią dzieciństwa panny Honey. Uświadamia sobie, że kaskader Magnus był ojcem panny Honey, a jej okropna ciotka to tak naprawdę pani Trunchbull. Domyśla się, że pani Trunchbull zabiła Magnusa.
Następnego dnia w szkole pani Trunchbull zmusza dzieci do testu z literowania, zapowiadając, że każdy, kto zrobi błąd, zostanie wysłany do Chokey. Dzieci zaczynają literować wszystkie słowa poprawnie, więc pani Trunchbull podaje wymyślone słowa, żeby ukarać Lavander. Kiedy ta źle literuje słowo, a dyrektorka wysyła ją do Chokey, pozostałe dzieci celowo źle literują proste słowa, mówiąc pani Trunchbull, że nie może wysłać ich wszystkich do Chokey. Niewzruszona dyrektorka odpowiada im, że zbudowała mnóstwo takich Chokey. Podczas gdy upomina dzieci, Matilda używa swojej mocy, by napisać na tablicy i przekonać panią Trunchbull, że to duch Magnusa, żądający by natychmiast zwróciła dom jego córce, w przeciwnym razie dopadnie ją. Pani Trunchbull, śmiertelnie wystraszona, ucieka ze szkoły i już nigdy nie wraca, a słuch po niej ginie. Dzieci świętują wolność („Revolting Children”).
W bibliotece panna Honey i pani Phelps rozmawiają o następstwach wydarzeń. Kilka dni po ucieczce pani Trunchbull, testament państwa Honey zostaje odnaleziony – wszystko co mieli, zapisali swojej córce. Poza obowiązkami nauczycielskimi, panna Honey pełni teraz funkcje dyrektora szkoły, która teraz staje się przyjaznym miejscem dla dzieci. Matilda nie może już używać swojej mocy, prawdopodobnie dlatego, że nie ma potrzeby, by to robić. Panna Honey jest wciąż smutna z powodu tego dziecka, które pomogło wszystkim na około, samemu nadal będąc uwięzione w niekochającym domu.
Wormwoodowie w panice przychodzą do biblioteki i mówią Matildzie, że musi iść z nimi, ponieważ przeprowadzają się do Hiszpanii. Sytuacja spowodowana jest oszustwami pana Wormwooda, które właśnie wyszły na jaw. Matilda nie chce lecieć, a panna Honey proponuje jej ojcu, że dziewczynka może zostać z nią. Jej rodzice zgadzają się i zostawiają córkę.
Matilda i panna Honey przytulają się, nie zauważając nawet odejścia Wormwoodów. Musical kończy się sceną z ludźmi na hulajnogach, którzy wciąż zastanawiają się, jak to będzie, gdy dorosną („When I Grow Up (Reprise)”).

</doc>
<doc id="3788264" url="https://pl.wikipedia.org/wiki?curid=3788264" title="Cam Clarke">
Cam Clarke

Cameron Arthur Clarke (ur. 6 listopada 1957 w Los Angeles) – amerykański aktor głosowy, okazjonalnie wokalista.

</doc>
<doc id="3788266" url="https://pl.wikipedia.org/wiki?curid=3788266" title="Greg Ballard">
Greg Ballard

 
Gregory Ballard (ur. 29 stycznia 1955 w Los Angeles, zm. 9 listopada 2016) – amerykański koszykarz, występujący na pozycji silnego skrzydłowego, mistrz NBA z 1978 roku, po zakończeniu kariery zawodniczej trener koszykarski.
W młodości grał także w baseball na pozycji pitchera. Został wybrany przez zespół Montreal Expos w 15 rundzie draftu 1973 dla wolnych agentów.

</doc>
<doc id="3788269" url="https://pl.wikipedia.org/wiki?curid=3788269" title="Enver Hoxhaj">
Enver Hoxhaj

Enver Hoxhaj (ur. 13 stycznia 1969 w Suvej Rece) – kosowski polityk, historyk i politolog, działacz Demokratycznej Partii Kosowa, minister spraw zagranicznych Kosowa w latach 2016-2017.
Życiorys.
W dzieciństwie wyemigrował wraz z rodzicami do Szwajcarii. Studiował na Uniwersytecie Wiedeńskim. Tam też w 2000 uzyskał doktorat z historii na podstawie rozprawy: "Untersuchungen zur Geschichte des Kosova in der Römerzeit: Militär, Städte, Gesellschaft und Bevölkerung". Był wykładowcą nauk politycznych i historii na Uniwersytecie w Prisztinie. Należał do grona założycieli Kosovar Research and Documentation Institute. W marcu 2004 wstąpił do Demokratycznej Partii Kosowa. W latach 2005–2007 uczestniczył w negocjacjach dotyczących przyszłego statusu Kosowa, prowadzonych przez Marttiego Ahtisaariego. W 2007 objął stanowisko ministra edukacji, nauki i technologii. W latach 2011–2014 po raz pierwszy pełnił funkcję ministra spraw zagranicznych w rządzie Hashima Thaçiego. Ponownie objął tę funkcję w czerwcu 2016, jako minister w rządzie Isy Mustafy.
Mieszka w Prisztinie. Jest żonaty (żona Remzie), ma dwoje dzieci.

</doc>
<doc id="3788275" url="https://pl.wikipedia.org/wiki?curid=3788275" title="Michael Simões Domingues">
Michael Simões Domingues

Michael Simões Domingues (ur. 8 marca 1991 w Yverdon-les-Bains) – portugalski piłkarz szwajcarskiego pochodzenia występujący na pozycji bramkarza w angielskim klubie Sunderland. Wychowanek Pombal, w swojej karierze grał także w takich zespołach jak União Leiria, SL Benfica B, Atlético CP oraz Boavista FC. Były młodzieżowy reprezentant Portugalii.

</doc>
<doc id="3788279" url="https://pl.wikipedia.org/wiki?curid=3788279" title="Mistrzostwa Polski w Biathlonie Letnim 2016">
Mistrzostwa Polski w Biathlonie Letnim 2016

Mistrzostwa Polski w biathlonie letnim 2016 odbyły się w Czarnym Borze w dniach 1 – 4 lipca 2016 roku. O tytuł Mistrza Polski biathloniści rywalizowali w trzech konkurencjach sprincie, biegu masowym i biegu indywidualnym.
Kobiety.
Bieg indywidualny 6 km.
Czarny Bór, 2 lipca 2016 roku, godz. 11:01
Bieg masowy 5 km.
Czarny Bór, 3 lipca 2016 roku, godz. 11:15
Bieg sprinterski 3 km.
Czarny Bór, 4 lipca 2016 roku, godz. 10:15
Mężczyźni.
Bieg indywidualny 7 km.
Czarny Bór, 2 lipca 2016 roku, godz. 9:57
Bieg masowy 6 km.
Czarny Bór, 3 lipca 2016 roku, godz. 10:30
Bieg sprinterski 4 km.
Czarny Bór, 4 lipca 2016 roku, godz. 9:30

</doc>
<doc id="3788283" url="https://pl.wikipedia.org/wiki?curid=3788283" title="Me’iraw Ben Ari">
Me’iraw Ben Ari



</doc>
<doc id="3788289" url="https://pl.wikipedia.org/wiki?curid=3788289" title="Zakład opiekuńczo-leczniczy">
Zakład opiekuńczo-leczniczy

Zakład opiekuńczo-leczniczy – przedsiębiorstwo podmiotu leczniczego, albo jednostka organizacyjna przedsiębiorstwa, która udziela stacjonarnie i całodobowo usług medycznych obejmujących długoterminową opiekę medyczną oraz pielęgnację pacjentów, którzy nie wymagają hospitalizacji. Zakłady opiekuńczo-lecznicze powinny dysponować pomieszczeniami dostosowanymi do potrzeb osób niepełnosprawnych, oferować rozwiązania dietetyczne zgodne z zapotrzebowaniem i stanem zdrowia podopiecznych, a także zapewniać produkty lecznicze oraz wyroby medyczne. Celem działalności ZOL jest przywrócenie pacjentowi możliwie jak największej sprawności fizycznej oraz psychicznej, co w przyszłości pozwoli mu na samodzielne funkcjonowanie w warunkach domowych. Zakład opiekuńczo-leczniczy zapewnia pielęgnację oraz rehabilitację w zakresie podstawowym. Lekarze dyżurują w dzień, w razie potrzeby wzywani są na oddział również w godzinach nocnych. Przez całą dobę zapewniona jest pomoc pielęgniarska.
Kwalifikacja.
Do zakładu opiekuńczo-leczniczego kwalifikują się osoby, które mają zakończony proces leczenia, są w pełni zdiagnozowane, nie wymagają hospitalizacji, a jednocześnie ich stan zdrowia nie pozwala na samodzielne funkcjonowanie. W procesie kwalifikacji niezbędna jest dokumentacja obejmująca skierowanie do zakładu opiekuńczo-leczniczego (skierowanie takie wystawia lekarz pierwszego kontaktu lub lekarz prowadzący ze szpitala) oraz wywiad pielęgniarki środowiskowej. Ocena stanu zdrowia pacjenta w skali Barthel nie może przekroczyć 40 punktów. Do zakładu opiekuńczo-leczniczego nie kwalifikują się pacjenci ze stwierdzoną chorobą nowotworową, pacjenci z poważnymi zaburzeniami psychicznymi oraz pacjenci, których ocena stanu zdrowia w skali Barthel przekracza 40 punktów.
Finansowanie.
Pobyt w zakładzie opiekuńczo-leczniczym jest współfinansowany ze środków NFZ. 70% kwoty należnej za miesięczny pobyt w ZOL pochodzi ze środków pacjenta np. świadczeń emerytalno-rentowych, przy czym kwota ta nie może przekroczyć 250% minimalnej wartości świadczenia.

</doc>
<doc id="3788291" url="https://pl.wikipedia.org/wiki?curid=3788291" title="Jif’at Szasza-Biton">
Jif’at Szasza-Biton



</doc>
<doc id="3788299" url="https://pl.wikipedia.org/wiki?curid=3788299" title="Stanisław Albertyn Nowalski">
Stanisław Albertyn Nowalski

Stanisław Albertyn Nowalski (ur. w 1836] we wsi Krasne, zm. 7 lipca 1909 w Warszawie) – polski kameduła, historyk, bibliotekarz.
Rodzina.
Większość publikacji dotyczących Stanisława Albertyna Nowalskiego, stwierdza że jego dzieciństwo i młodość są nieznane. Dostępne wydawnictwa podają, że urodził się w 1836 r. we wsi Krasne niedaleko Krasnopola. Jego rodzicami byli Stanisław i Rynkiewiczówna. Nie udało się ustalić imienia matki. Wiadomo natomiast, że miał dużo młodszego brata – Józefa Hilarego, urodzonego w 1854 r.
Jak czytamy w "Szkicach suwalsko-mazurskich", Stanisław wychowywał się "we wsi i rodzinie o sporych tradycjach kulturalnych". "Słownik geograficzny Królestwa Polskiego ..." podaje, iż w Krasnem funkcjonowała "czytelnia prywatna, z której mieszkańcy książki wypożyczają. Założył ją p. Nowalski". Pojawiają się jednak wątpliwości czy rzeczywiście chodzi o tę właśnie wieś Krasne, czy też może o Krasne w gminie Giby.
Życiorys.
Nowalski do zakonu kamedułów na warszawskich Bielanach wstąpił 24 lipca 1861 r. Tu otrzymał imię Albertyn. Pięć lat później, w październiku 1866 r., przyjął we Włocławku święcenia kapłańskie. Od 1867 r. do 1871 r. pełnił funkcję bibliotekarza, zaś w latach 1872-1876 przeora klasztoru kamedułów warszawskich.
Oprócz pełnienia posługi zakonnej zajmował się także zbieraniem materiałów dotyczących historii Wigier i Suwałk. W efekcie prowadzonych badań powstała pierwsza w historii "Monografia miasta Suwałk" (wydana w 1880 r.), która zawierała przede wszystkim tekst przywileju lokacyjnego nadanego mieszkańcom Suwałk. Znalazły się tu również krótkie informacje dotyczące ówczesnej sytuacji miasta (trochę danych statystycznych). Monografia została dedykowana ks. Piotrowi Pawłowi Wierzbowskiemu, biskupowi diecezji sejneńskiej. W publikacji odnotowano wykaz prac Nowalskiego, zarówno tych opublikowanych, jak i przewidzianych do druku w przyszłości. Stąd też wiemy, że kameduła pracował nad historią klasztoru kamedulskiego na Wigrach, zbierał też materiały do encyklopedii literatów słowiańskich. Niestety, żadna z tych prac nie doczekała wydania. Fragmenty Monografii klasztoru Eremu Wigierskiego ukazały się w Kalendarzu Ludowym Redakcji "Zorzy" (Warszawa 1871 r.), potem zaś w "Dziełach Wszystkich. Cz. 5 Mazowsze" Oskara Kolberga (wyd. 1890 r.). Tu też znalazł się tekst legendy o wigierskiej siei. Za życia Nowalskiego wydano ponadto tłumaczony i opracowany przez niego "Żywot Świętej Anieli z Fulginu" (wyd. 1870 r.).
Zakonnik publikował także artykuły z dziedziny pszczelarstwa w ówczesnej prasie warszawskiej („Zorza”, „Kurier Warszawski”). Należał również do spółki Muzeum Pszczelniczego (Pszczelarskiego) na warszawskich Koszykach. Był członkiem komisji rewizyjnej spółki, zasiadał ponadto w komisji egzaminacyjnej Muzeum Pszczelniczego. W 1885 r. wszedł w skład komisji dyktatorskiej powołanej do ratowania spółki Muzeum Pszczelniczego przed upadkiem.
2 lutego 1886 r. zakonnik został aresztowany przez władze carskie, a 7 marca 1886 r. skazany na zesłanie w głąb Rosji. "Wysłany był z granic Kr. P. pod strażą, a miał pozostawione prawo wyboru miejsca zamieszkania poza Kr. P., północno i południowo nadbałtyckim krajem i poza gubernjami: petersburską, besarabską, chersońską i taurydzką. Ostatecznie ksiądz A. N. zamieszkał w Charkowie". Powodem aresztowania było udzielanie przez Nowalskiego sakramentów unitom. Jak pisze S. R. Lewandowski Nowalski "znany był z dawania ślubów katolickich unitom". Na zesłaniu spędził blisko 20 lat. Do Warszawy powrócił dopiero w 1905 r. Zamieszkał w przytułku św. Stanisława Kostki.
Zmarł 7 lipca 1909 r. "po długiej i ciężkiej chorobie". Nabożeństwo żałobne odbyło się 8 lipca 1909 r. w kościele św. Augustyna (ul. Nowolipki), natomiast wyprowadzenie zwłok i pochówek na Cmentarzu Powązkowskim – 9 lipca 1909 r.

</doc>
<doc id="3788316" url="https://pl.wikipedia.org/wiki?curid=3788316" title="Czyścibut">
Czyścibut



</doc>
<doc id="3788319" url="https://pl.wikipedia.org/wiki?curid=3788319" title="Karl Witkowski">
Karl Witkowski



</doc>
<doc id="3788321" url="https://pl.wikipedia.org/wiki?curid=3788321" title="Paul Bernardoni">
Paul Bernardoni

Paul Bernardoni (ur. 18 kwietnia 1997 w Évry) – francuski piłkarz występujący na pozycji bramkarza we francuskim klubie AS Saint-Étienne, do którego wypożyczony jest z Angers. Wychowanek Troyes, w trakcie swojej kariery grał także w takich zespołach, jak Bordeaux, Clermont oraz Nîmes. Młodzieżowy reprezentant Francji.

</doc>
<doc id="3788323" url="https://pl.wikipedia.org/wiki?curid=3788323" title="Ekwadorska Cywilna Agencja Kosmiczna">
Ekwadorska Cywilna Agencja Kosmiczna

Ekwadorska Cywilna Agencja Kosmiczna (EXA, hiszp. "Agencia Espacial Civil Ecuatoriana") – prywatna ekwadorska pozarządowa agencja kosmiczna. Została założona 1 listopada 2007 roku w Guayaquilu jako pierwsza agencja kosmiczna w historii Ekwadoru. Jej celem jest realizacja Ekwadorskiego Cywilnego Programu Kosmicznego, prowadzenie badań w dziedzinie nauk planetarnych i kosmicznych oraz przyśpieszenie rozwoju nauki w kraju. Od 29 września 2008 roku jest członkiem Międzynarodowej Federacji Astronautycznej.
Założycielem agencji jest Ronnie Nader (ur. 1967), inżynier i profesor astrobiologii, który w czerwcu 2007 roku ukończył szkolenie w Centrum Wyszkolenia Kosmonautów im. J. Gagarina w Gwiezdnym Miasteczku pod Moskwą, stając się tym samym pierwszym ekwadorskim astronautą. Jest on dyrektorem wydziału operacji kosmicznych oraz honorowym dyrektorem zarządu i aktywnie uczestniczy we wszystkich przedsięwzięciach EXA. Ze względu na ograniczony budżet do tej pory nie poleciał jednak w kosmos, choć istnieją plany wysłania go w lot suborbitalny statkiem jednej z prywatnych firm kosmicznych.
Do najważniejszych osiągnięć EXA należy budowa i wystrzelenie w kosmos w 2013 roku dwóch bliźniaczych satelitów typu CubeSat: NEE-01 Pegaso i NEE-02 Krysaor, pierwszych ekwadorskich satelitów. Pierwszy z nich został wyniesiony na orbitę za pomocą chińskiej rakiety Chang Zheng 2D, a drugi rosyjsko-ukraińską rakietą Dniepr.
EXA wraz z Ekwadorskimi Siłami Powietrznymi prowadzi także program lotów i badań w warunkach mikrograwitacji realizowany na pokładzie specjalnie do tego celu przystosowanego samolotu Sabreliner T-39.

</doc>
<doc id="3788324" url="https://pl.wikipedia.org/wiki?curid=3788324" title="Christopher Nkunku">
Christopher Nkunku

Christopher Alan Nkunku (ur. 14 listopada 1997 w Lagny-sur-Marne) – francuski piłkarz kongijskiego pochodzenia występujący na pozycji pomocnika w niemieckim klubie RB Leipzig oraz w reprezentacji Francji. Wychowanek Paris Saint-Germain. W czerwcu 2023 dołączy do angielskiej drużyny Chelsea FC

</doc>
<doc id="3788327" url="https://pl.wikipedia.org/wiki?curid=3788327" title="Great Pierogi Race">
Great Pierogi Race

The Great Pittsburgh Pierogi Race N'at, popularnie zwany Great Pierogi Race (pl. Wielki wyścig pierogów) – wyścig maskotek podczas meczów baseballowych drużyny Pittsburgh Pirates w którym bierze udział sześciu zawodników w gigantycznych kostiumach w kształcie pierogów: Potato Pete (niebieski kapelusz), Jalapeño Hannah (zielony kapelusz), Cheese Chester (żółty kapelusz), Sauerkraut Saul (czerwony kapelusz), Oliver Onion (fioletowy kapelusz) i Bacon Burt (pomarańczowy kapelusz). Sponsorem organizowanych od 1999 roku wyścigów, jest założona w 1952 roku przez Teda Twardzika firma Mrs. T's Pierogies.
Zobacz też.
Sausage Race

</doc>
<doc id="3788328" url="https://pl.wikipedia.org/wiki?curid=3788328" title="Larry Wright">
Larry Wright

 
Larry Glenn Wright (ur. 23 listopada 1954 w Monroe) – amerykański koszykarz, występujący na pozycji rozgrywającego, mistrz NBA z 1978 roku, po zakończeniu kariery zawodniczej trener koszykarski.

</doc>
<doc id="3788332" url="https://pl.wikipedia.org/wiki?curid=3788332" title="Kościół Świętych Apostołów Piotra i Pawła w Boleminie">
Kościół Świętych Apostołów Piotra i Pawła w Boleminie

Kościół pw. Świętych Apostołów Piotra i Pawła – katolicki kościół filialny (parafia Podwyższenia Krzyża Świętego w Deszcznie) znajdujący się w Boleminie (powiat gorzowski) przy drodze lokalnej od szosy nr 22 do Płonicy (bezpośrednio przy granicy tych dwóch wsi). Obiekt stanowi pamiątkę osadnictwa na błotach nadwarciańskich.
Historia.
Wieś powstała w 1754, a więc jeszcze przed akcją kolonizacji fryderycjańskiej, jednak kościół zbudowano dopiero w 1799 (lub w latach 1790-1798), kiedy to znacząco zwiększyła się tu liczba osadników, w tym polskich (wieś nazywała się wówczas "Blockwinkel"). Projektantem obiektu wybudowanego w technice muru pruskiego był F.W. Krause (lub E.U.Krause). 
Kościół w zasadniczo niezmienionej formie przetrwał do lat 80. XX wieku, kiedy to generalnie go przebudowano. Wejście przeniesiono na ścianę północno-zachodnią, pod jedyną zachowaną emporę (dawniej empory obiegały wnętrze z trzech stron). Od zewnątrz dobudowano przed nowym wejściem kruchtę murowaną, a stare kruchty rozebrano. Mur pruski prawie w całości zastąpiono zwykłym, pozostawiając zaledwie kilka słupów konstrukcyjnych. W całości wymieniono też stolarkę, zarówno okienną, jak i drzwiową. Świątynia zatraciła w wyniku tej przebudowy większość cech stylowych. 
Architektura.
Bezwieżowa, salowa świątynia na planie wydłużonego prostokąta, z chórem pierwotnie umieszczonym na stronie północno-wschodniej - na dłuższym boku obiektu. Na przeciwległym długim boku istniały dwie kruchty - osobna dla mieszkańców Bolemina i osobna dla mieszkańców Płonicy. Empora pozostała tylko jedna z trzech wzniesionych pierwotnie. Konstrukcja oryginalnie szkieletowa, została przemurowana na w całości ceglaną. Dach dwuspadowy z naczółkami (w latach 90. XX wieku pokryty blachodachówką). 
Wyposażenie.
Nie zachowały się żadne elementy pierwotnego wyposażenia wnętrza. Wewnątrz znajdują się organy z 1856, a ołtarz pochodzi z XIX wieku. Jest on ozdobiony współczesnymi figurami przedstawiającymi świętych Piotra i Pawła, a także Jezusa w cierniowej koronie.

</doc>
<doc id="3788334" url="https://pl.wikipedia.org/wiki?curid=3788334" title="Sausage Race">
Sausage Race

Sausage Race (pl. Wyścig kiełbas) – wyścig maskotek podczas meczów baseballowych drużyny Milwaukee Brewers w którym bierze udział pięciu zawodników w gigantycznych kostiumach w kształcie kiełbas: Brett Wurst - niemiecka bratwurst, Stosh Jonjak - polska kiełbasa, Guido - włoska kiełbasa, Frankie Furter - hot dog, Cinco - meksykańska chorizo.
Zobacz też.
Great Pierogi Race

</doc>
<doc id="3788344" url="https://pl.wikipedia.org/wiki?curid=3788344" title="Białka peryferyjne">
Białka peryferyjne



</doc>
<doc id="3788356" url="https://pl.wikipedia.org/wiki?curid=3788356" title="Jean-Kévin Augustin">
Jean-Kévin Augustin

Jean-Kévin Augustin (ur. 16 czerwca 1997 w Paryżu) – francuski piłkarz haitańskiego pochodzenia występujący na pozycji napastnika w francuskim klubie FC Nantes oraz w reprezentacji Francji do lat 21. Złoty medalista Mistrzostw Europy U-19 2016. Uczestnik Mistrzostw Świata U-20 2017.

</doc>
<doc id="3788358" url="https://pl.wikipedia.org/wiki?curid=3788358" title="Maxwell Street Polish">
Maxwell Street Polish

Maxwell Street Polish – rodzaj kanapki z gorącą polską kiełbasą z musztardą, pokrytą warstwą smażonej cebuli i opcjonalnie z zieloną papryką. Danie pochodzi z Chicago. Nazwana jedną z klasycznych potraw Chicago.
Została stworzona przez Jimmy’ego Stefanovića, macedońskiego imigranta, który przejął w 1939 roku od wujka bar z hot dogami (teraz nazywa się "Jim’s Original") na ulicy Maxwell Street.

</doc>
<doc id="3788361" url="https://pl.wikipedia.org/wiki?curid=3788361" title="Alec Georgen">
Alec Georgen

Alec Georgen (ur. 17 września 1998 w Clamart) – francuski piłkarz występujący na pozycji obrońcy we francuskim klubie AJ Auxerre.

</doc>
<doc id="3788372" url="https://pl.wikipedia.org/wiki?curid=3788372" title="Cody Christian">
Cody Christian

Cody Allen Christian (ur. 15 kwietnia 1995 w Portland) – amerykański aktor telewizyjny i filmowy. Wystąpił w roli Mike’a Montgomery’ego, młodszego brata głównej bohaterki Arii (Lucy Hale) w serialu ABC Family/Freeform "Słodkie kłamstewka" (2010–2015) i jako chimera wilkołak z kojotołakiem - Theodore „Theo” Raeken w piątym i szóstym sezonie serialu MTV "" (2015–2017). W parodii "Igrzysk śmierci" - "Igrzyska śmiechu: W pieszczeniu ognia" ("The Starving Games", 2013) grał postać Petera Malarkey. W 2019 jako raper nagrał pięć piosenek - "Blessed", "Hills", "Almost", "Drippin" i "Vacation".
Filmografia.
Źródło:

</doc>
<doc id="3788383" url="https://pl.wikipedia.org/wiki?curid=3788383" title="Jonathan Ikoné">
Jonathan Ikoné

Nanitamo Jonathan Ikoné (ur. 2 maja 1998 w Bondy) – francuski piłkarz kongijskiego pochodzenia występujący na pozycji napastnika we włoskim klubie ACF Fiorentina. Wychowanek Paris Saint-Germain, w swojej karierze grał także w Montpellier HSC. Były młodzieżowy reprezentant Francji.
W reprezentacji Francji zadebiutował 7 września 2019 w wygranym 4:1 meczu eliminacji do Euro 2020 z Albanią, w którym strzelił gola.
Sukcesy.
Klubowe.
Lille OSC

</doc>
<doc id="3788396" url="https://pl.wikipedia.org/wiki?curid=3788396" title="Primeiro de Agosto Luanda">
Primeiro de Agosto Luanda



</doc>
<doc id="3788397" url="https://pl.wikipedia.org/wiki?curid=3788397" title="Interclube Luanda">
Interclube Luanda



</doc>
<doc id="3788398" url="https://pl.wikipedia.org/wiki?curid=3788398" title="Primeiro de Maio Benguela">
Primeiro de Maio Benguela



</doc>
<doc id="3788404" url="https://pl.wikipedia.org/wiki?curid=3788404" title="Benfica Luanda">
Benfica Luanda



</doc>
<doc id="3788407" url="https://pl.wikipedia.org/wiki?curid=3788407" title="Lorenzo Callegari">
Lorenzo Callegari

Lorenzo Callegari (ur. 27 lutego 1998 w Meudon) – francuski piłkarz włoskiego pochodzenia występujący na pozycji pomocnika we francuskim klubie FC Chambly. Wychowanek CSM Clamart, w trakcie swojej kariery grał także w takich zespołach, jak Paris Saint-Germain, Genoa, Ternana oraz Avranches. Młodzieżowy reprezentant Francji.

</doc>
<doc id="3788409" url="https://pl.wikipedia.org/wiki?curid=3788409" title="Carlos Lampe">
Carlos Lampe

Carlos Emilio Lampe Porras (ur. 17 marca 1987 w Santa Cruz) – boliwijski piłkarz występujący na pozycji bramkarza w boliwijskim klubie Bolívar oraz w reprezentacji Boliwii. Znalazł się w kadrze na Copa América 2016.

</doc>
<doc id="3788414" url="https://pl.wikipedia.org/wiki?curid=3788414" title="Bigbang 2">
Bigbang 2

BIGBANG 2 – trzeci japoński album studyjny południowokoreańskiej grupy Big Bang, wydany 11 maja 2011 roku przez Universal J.
Płytę promowały trzy single: „Koe o kikasete”, „Tell Me Goodbye” oraz „BEAUTIFUL HANGOVER”. Album ukazał się w trzech edycjach: CD i dwóch limitowanych CD+DVD. Osiągnął 1 pozycję w rankingu Oricon i pozostawał na liście przez 16 tygodni. Sprzedał się w nakładzie i zdobył status złotej płyty.
Promocja.
Wydaniu albumu towarzyszyła japońska trasa "Love &amp; Hope Tour". Trasa była wcześniej zatytułowana "Love &amp; Pain Tour", ale nazwa została zmieniona ze względu na trzęsienie ziemi u wybrzeży Honsiu w 2011 roku. Część dochodu z trasy zostało przeznaczone na pomoc ofiarom katastrofy.

</doc>
<doc id="3788415" url="https://pl.wikipedia.org/wiki?curid=3788415" title="AS Mangasport Moanda">
AS Mangasport Moanda



</doc>
<doc id="3788417" url="https://pl.wikipedia.org/wiki?curid=3788417" title="AS Vita Club Kinszasa">
AS Vita Club Kinszasa



</doc>
<doc id="3788418" url="https://pl.wikipedia.org/wiki?curid=3788418" title="AS Dragons Kinszasa">
AS Dragons Kinszasa



</doc>
<doc id="3788419" url="https://pl.wikipedia.org/wiki?curid=3788419" title="ASFA Yennenga Wagadugu">
ASFA Yennenga Wagadugu



</doc>
<doc id="3788420" url="https://pl.wikipedia.org/wiki?curid=3788420" title="Odsonne Édouard">
Odsonne Édouard

Odsonne Édouard (ur. 16 stycznia 1998 w Kourou) – francuski piłkarz gujańskiego pochodzenia występujący na pozycji napastnika w angielskim klubie Crystal Palace. Wychowanek AF Bobigny, w trakcie swojej kariery grał także w takich zespołach jak Paris Saint-Germain B oraz Toulouse. Młodzieżowy reprezentant Francji.

</doc>
<doc id="3788421" url="https://pl.wikipedia.org/wiki?curid=3788421" title="Lasmanis">
Lasmanis



</doc>
<doc id="3788423" url="https://pl.wikipedia.org/wiki?curid=3788423" title="USS Pathfinder">
USS Pathfinder

Okręty US Navy o nazwie USS „Pathfinder”

</doc>
<doc id="3788432" url="https://pl.wikipedia.org/wiki?curid=3788432" title="Wojna litewsko-moskiewska 1512-1522">
Wojna litewsko-moskiewska 1512-1522



</doc>
<doc id="3788438" url="https://pl.wikipedia.org/wiki?curid=3788438" title="Wojna litewsko-moskiewska 1507-1508">
Wojna litewsko-moskiewska 1507-1508



</doc>
<doc id="3788441" url="https://pl.wikipedia.org/wiki?curid=3788441" title="Neuroedukacja">
Neuroedukacja

Neuroedukacja (lub neurodydaktyka) – gałąź pedagogiki i dydaktyki, zainicjowana przez Richarda Bandlera i Johna Grindera (Stany Zjednoczone), w latach 70. Ukazuje potrzebę stymulacji neuronów podczas procesu przyswajania wiedzy oraz metody, które w całości wykorzystują potencjał mózgu, wzmacniają i zwiększają jego sprawności, w ten sposób uczenie staje się ciekawsze i bardziej angażujące neuron. Sposoby trwalszego zapamiętywania nowych informacji, ich powiązanie je z życiowymi doświadczeniami.
Cel.
Neuropedagodzy i neurodydaktycy, badający tę dziedzinę, dążą do wykorzystania zdobytej wiedzy o pracy mózgu do zmiany metodyka nauczania, tj. zwiększenia skuteczności kształcenia i uczenia się. Badania podjęte w tym celu, np. monitorowanie pracy mózgu podczas procesu przyswajania wiedzy, przyczyniły się do wyznaczenia zalet i wad istniejących już metod nauczania. Monitorowanie to możliwe jest dzięki pojawieniu się nowych technologii i sposobów neuroobrazowania, jak na przykład funkcjonalny rezonans magnetyczny i tomografia komputerowa, które pozwalają, według badaczy, na precyzyjne planowanie, selekcjonowanie i tworzenie skuteczniejszych metod i oddziaływań pedagogicznych.Twierdzą oni, że metody tradycyjne, w dzisiejszym skomputeryzowanym świecie, nie sprawdzają się, męczą mózg i nie dają satysfakcji ze zdobywania nowej wiedzy. Kluczowym jest również przekonanie, że elastyczność mózgu i możliwość uczenia się tworzą całość i są wzajemnie powiązane. Każdy człowiek jest indywidualistą i w trakcie procesu przyswajania wiedzy potrzebuje różnych bodźców związanych z jego własnym doświadczeniem. Fundamentalnym jest eksplikacja zasad i strategii, które wpływają na wybór przez nauczyciela określonej metody dydaktycznej, tj. spojrzenie na ucznia w sposób indywidualny i wzięcie pod uwagę jego predyspozycji.
Na terenie Polski odbywają się szkolenia dla osób pogłębiających techniki neuroedukacji, np. Tadeusz Mikołaj Rak wraz z Wandą Świtałą-Rak prowadzą od ponad 10 lat wspóny ośrodek HOMOSUM w Rybniku. W niektórych szkołach w Polsce, np. w Lublinie i w Bytomiu (zajęcia prowadzone przez pana Tadeusza Mikołaja Raka), wprowadzono w system tę dziedzinę.
W rezultacie przedstawiono zalety tego procesu, takie jak opisywanie uczenia się jednostki z perspektywy procesów neuronowych w mózgu, konstruowanie metod nauczania opartych na aktualnych badaniach mózgu, szerszy pogląd na proces uczenia się, zapamiętywania, znaczenia emocji i motywacja do nauki. Neuropedagogiką zajmuje się także prof. Władyslaw Błasiak z SWPW.

</doc>
<doc id="3788445" url="https://pl.wikipedia.org/wiki?curid=3788445" title="Łeonid Akulinin">
Łeonid Akulinin

Łeonid Ihorowycz Akulinin, ukr. Леонід Ігорович Акулінін (ur. 7 marca 1993 w Doniecku) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubów Olimpik Donieck i Szachtar Donieck, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 1 sierpnia 2009 w trzeciej drużynie Szachtara. Jesienią 2013 występował na zasadach wypożyczenia w klubie Howerła Użhorod. W lipcu 2015 został piłkarzem czeskiego Bohemians 1905. Na początku września 2016 przeszedł do Sūduvy Mariampol. 6 września 2017 podpisał kontrakt z Karpatami Lwów, w którym grał do 6 lipca 2018. 13 października jako wolny agent zasilił skład Arsenału Kijów.
Kariera reprezentacyjna.
Występował w juniorskich juniorskiej U-16 oraz młodzieżowej reprezentacjach Ukrainy.

</doc>
<doc id="3788454" url="https://pl.wikipedia.org/wiki?curid=3788454" title="Wojna litewsko-moskiewska 1534-1537">
Wojna litewsko-moskiewska 1534-1537



</doc>
<doc id="3788463" url="https://pl.wikipedia.org/wiki?curid=3788463" title="Olivais e Moscavide">
Olivais e Moscavide



</doc>
<doc id="3788487" url="https://pl.wikipedia.org/wiki?curid=3788487" title="Kylian Mbappé">
Kylian Mbappé

Kylian Mbappé Lottin (wym. []; ur. 20 grudnia 1998 w Paryżu) – francuski piłkarz kameruńsko-algierskiego pochodzenia, występujący na pozycji napastnika we francuskim klubie Paris Saint-Germain oraz w reprezentacji Francji, której jest kapitanem.
Uważany przez wielu za jednego z najlepszych piłkarzy swojego pokolenia na świecie. Karierę seniorską rozpoczął od występów dla AS Monaco, z którym w sezonie 2016/2017 zdobył mistrzostwo Francji. W 2017 został wypożyczony do Paris Saint-Germain, a rok później paryski klub wykupił go za 180 milionów euro. Czterokrotnie wygrywał Ligue 1 i cztery razy kończył ligowe rozgrywki jako król strzelców. Jest najskuteczniejszym zawodnikiem w historii Paris Saint-Germain, a także najskuteczniejszym zawodnikiem tego klubu w rozgrywkach UEFA. W 2020 dotarł z drużyną do finału Ligi Mistrzów UEFA.
W reprezentacji Francji występuje od 2017, od 2023 jest kapitanem drużyny narodowej. Został złotym medalistą Mistrzostw Świata 2018, nagrodzono go również nagrodą dla Najlepszego Młodego Zawodnika. Na Mistrzostwach Świata 2022 został finalistą turnieju, a z 8 golami został królem strzelców. Uczestnik Mistrzostw Europy 2020.
Dwukrotnie wybierany był Piłkarzem Roku we Francji. W 2018 został laureatem nagrody Kopa Trophy, przyznawanej przez „France Football”. W latach 2018, 2021 i 2022 był uwzględniany w Drużynie roku przez Międzynarodową Federację Historyków i Statystyków Futbolu. W 2019, wraz z drużyną narodową, został odznaczony Legią Honorową.
Młodość i pochodzenie.
Urodził się w Paryżu jako syn Wifreda Mbappé i Fayzy Lamari. Jego ojciec jest z pochodzenia Kameruńczykiem i jest agentem piłkarskim, a matka jest pochodzenia algierskiego, wywodzi się z plemienia Kabylów i była reprezentantką Francji w piłce ręcznej. Kylian ma młodszego brata, Ethana, który występuje w drużynach młodzieżowych Paris Saint-Germain. Ma również adoptowanego brata, Jirèsa Kembo Ekoko.
Wychował się w Bondy, gdzie uczęszczał do prywatnej katolickiej szkoły.
Kariera klubowa.
Początki.
Karierę piłkarską rozpoczął w AS Bondy, w którym prowadził treningi jego ojciec. Jego piłkarskimi idolami byli: Zinédine Zidane, Ronaldo, Neymar i Cristiano Ronaldo. W 2011 dostał się do akademii INF Clairefontaine, w której dzięki dobrym występom wzbudził zainteresowanie takich klubów jak: Real Madryt, Chelsea, Bayern Monachium, czy Manchester City. Ostatecznie zdecydował się przyjąć ofertę AS Monaco.
AS Monaco.
Sezon 2015/2016.
W barwach AS Monaco zadebiutował 2 grudnia 2015, zmieniając Fábio Coentrão w 88. minucie zremisowanego 1:1 meczu z SM Caen. Stał się tym samym najmłodszym debiutantem w historii klubu, bijąc rekord ustanowiony przez Thierry’ego Henry’ego. 20 lutego 2016 zdobył swoją pierwszą bramkę dla klubu, pokonując bramkarza podczas wygranego 3:1 spotkania z Troyes AC. W ten sposób pobił kolejny rekord należący do tej pory do Henry’ego, stając się najmłodszym strzelcem gola w historii Monaco.
Sezon 2016/2017.
14 grudnia 2016 zanotował pierwszego hat-tricka w seniorskiej karierze, trzykrotnie strzelając przeciwko Stade Rennais w wygranym 7:0 meczu Pucharu Ligi Francuskiej. 11 lutego 2017 zanotował pierwszego hat-tricka w Ligue 1 w meczu z Metz (5:0) i tym samym został najmłodszym piłkarzem, który tego dokonał od 2005, kiedy to hat-tricka skompletował Jérémy Ménez. 21 lutego w przegranym 5:3 meczu 1/8 finału Ligi Mistrzów z Manchesterem City strzelił swoją pierwszą bramkę w europejskich rozgrywkach. Trafiając w wieku 18 lat i dwóch miesięcy został, drugim po Karimie Benzemie, najmłodszym francuskim piłkarzem, który zdobył bramkę w rozgrywkach Ligi Mistrzów UEFA. 15 marca otworzył wynik w wygranym 3:1 meczu rewanżowym Ligi Mistrzów z Manchesterem, a wynik uzyskany w dwumeczu (6:6) dał Monaco awans do ćwierćfinału (Monaco awansowało ze względu na zasadę przewagi bramek zdobytych w meczach wyjazdowych). 12 kwietnia w meczu ćwierćfinału z Borussią Dortmund (3:2) strzelił dwa gole i wywalczył rzut karny.
Łącznie w sezonie 2016/2017 rozegrał 44 mecze, w których strzelił 26 goli i zanotował 14 asyst. Z klubem wywalczył mistrzostwo Francji.
Paris Saint-Germain.
Sezon 2017/2018.
Ze względu na obawę przed przekroczeniem przez paryski zespół zasad finansowego fair play 31 sierpnia 2017 został wypożyczony z AS Monaco do Paris Saint-Germain do końca sezonu 2017/2018, z opcją wykupu za 180 milinów euro, co znaczyło, że zostanie drugim ówcześnie najdroższym transferem w historii futbolu, zaraz po jego klubowym partnerze – Neymarze. Poinformowano, że będzie występował z numerem „29” na koszulce meczowej.
W nowym klubie zadebiutował 8 września 2017 w meczu Ligue 1 z FC Metz (5:0), jednocześnie strzelając premierową bramkę. Cztery dni później w wygranym 5:0 meczu fazy grupowej Ligi Mistrzów UEFA z Celticem zanotował trafienie w swoim pierwszym meczu w barwach Paris Saint-Germain w rozgrywkach UEFA. 6 grudnia w meczu z Bayernem Monachium (1:3) strzelił swoją 10. bramkę w rozgrywkach Ligi Mistrzów UEFA i tym samym, w wieku 18 lat i 11 miesięcy, został najmłodszym zawodnikiem, który tego dokonał.
Łącznie w sezonie 2017/2018 zdobył 21 goli i zanotował 16 asyst, rozgrywając 44 mecze. Z klubem zdobył mistrzostwo Francji, Puchar Francji i Puchar Ligi Francuskiej.
Sezon 2018/2019.
W lipcu 2018, Mbappé zmienił numer na swojej koszulce meczowej, z „29” na „7”.
W pierwszym meczu w sezonie 2018/2019, rozegranym 18 sierpnia przeciwko Guingamp, strzelił dwa gole. 1 września w meczu z Nîmes Olympique strzelił bramkę i zanotował asystę, jednak dostał także pierwszą czerwoną kartkę w karierze, za odepchnięcie Téji Savaniera. 7 października w wygranym 5:0 ligowym meczu z Olympique Lyon strzelił 4 gole, dokonując tego w przeciągu 13 minut.
19 stycznia 2019 w wygranym 9:0 meczu z Guingamp skompletował hat-tricka i zanotował asystę przy trafieniu Neymara. 12 lutego zanotował trafienie w pierwszym meczu 1/8 finałów Ligi Mistrzów z Manchesterem United (2:0). 2 marca, w wygranym 3:0 meczu 26. kolejki Ligue 1 przeciwko Nîmes Olympique, zanotował dwa trafienia, bijąc 62-letni rekord Rachida Mekloufiego, który 50. bramkę strzelił w 1957, mając 20 lat, 4 miesiące i 25 dni; Mbappé taki sam dorobek bramkowy osiągnął w wieku 20 lat, 2 miesięcy i 3 dni. W meczu rewanżowym "Les Parisiens" przegrali na swoim stadionie 3:1 i odpadli z rozgrywek, z powodu zasady przewagi bramek strzelonych w meczach wyjazdowych. 21 kwietnia skompletował hat-tricka przeciwko swojej byłej drużynie AS Monaco (3:1).
Sezon zakończył z dorobkiem 39 goli i 17 asyst uzyskanych w 43 spotkaniach, zdobywając mistrzostwo Francji. Zdobywając 33 bramki w lidze, został po raz pierwszy królem strzelców Ligue 1, a w rywalizacji od nagrodę Europejskiego Złotego Buta przegrał z Lionelem Messim, który strzelił 36 bramek. 20 maja został wybrany piłkarzem sezonu Ligue 1.
Sezon 2019/2020.
Sezon 2019/2020 rozpoczął od zdobycia Superpucharu Francji, po pokonaniu Stade Rennes 2:1. Mbappé zdobył w tym meczu bramkę w 1:1 w 57. minucie. W pierwszym meczu Ligue 1 z Nîmes Olympique (3:0) zdobył gola i zanotował asystę. 22 października trafił trzykrotnie w meczu Ligi Mistrzów UEFA z Club Brugge (5:0) i tym samym został najmłodszym piłkarzem, który zanotował hat-tricka w Lidze Mistrzów, a także został najmłodszym piłkarzem, który strzelił łącznie 15 goli.
4 marca 2020 strzelił 3 gole w meczu Pucharu Francji z Olympique Lyon (5:1). 30 kwietnia organ zarządzający Ligue 1 – LFP zadecydował o anulowaniu rozgrywek i w związku z tym Paris Saint-Germain zostało mistrzem Francji, z przewagą 12 punktów nad drugim w tabeli Olympique Marsylia. Z dorobkiem 18 goli był liderem klasyfikacji strzelców razem z Wissamem Ben Yedderem, jednakże to Mbappé zdobył koronę króla strzelców z powodu większej ilości bramek strzelonych „z gry”. 12 sierpnia powrócił z PSG do gry w rozgrywkach Ligi Mistrzów UEFA. W 93. minucie zanotował asystę przy zwycięskim trafieniu na 2:1 Erica Maxima Choupo-Motinga w meczu ćwierćfinału z Atalantą. Po zwycięstwie 3:0 nad RB Leipzig w półfinale, rywalem Paris Saint-Germain w finale został Bayern Monachium. Francuski zespół przegrał starcie 1:0 po trafieniu Kingsleya Comana.
Łącznie wystąpił w 37 meczach, w których strzelił 30 bramek i zanotował 17 asyst. Wywalczył mistrzostwo Francji, Puchar Francji, Puchar Ligi Francuskiej i Superpuchar Francji.
Sezon 2020/2021.
Z powodu zakażenia COVID-19, Mbappé nie zagrał w pierwszych trzech spotkaniach Ligue 1. Pierwszy mecz w sezonie 2020/2021 rozegrał 20 września 2020 przeciwko OGC Nice, w którym strzelił pierwszą bramkę, pokonując z rzutu karnego Waltera Beníteza. 5 grudnia w wygranym 3:1 meczu 13. kolejki Ligue 1 z Montpellier strzelił bramkę – tym samym w 137. występie zdobył swojego 100. gola dla Paris Saint-Germain. Bijąc granicę stu trafień został piątym piłkarzem w historii klubu, który tego dokonał, po Edinsonie Cavanim (200 goli), Zlatanie Ibrahimoviciu (156 goli), Paulecie (109 goli) oraz Dominique Rocheteau (100 goli).
16 lutego 2021 w meczu Ligi Mistrzów UEFA z FC Barceloną (4:1) skompletował hat-tricka. Tym samym został on pierwszym zawodnikiem w historii Ligi Mistrzów, który w fazie pucharowej strzelił 3 gole na stadionie Barcelony, Camp Nou. Trzy trafienia pozwoliły mu także wyprzedzić Pauletę i stać się trzecim najskuteczniejszym zawodnikiem w historii paryskiego klubu, za Cavanim oraz Ibrahimoviciem. 27 lutego w meczu 27. kolejki Ligue 1 z Dijon (4:0) zanotował piąty dublet w sezonie i tym samym ustanowił nowy rekord w lidze francuskiej. 10 marca w meczu rewanżowym z Barceloną strzelił gola i zapewnił drużynie awans 5:2 w dwumeczu. 22 marca w ligowym meczu z Olympique Lyon (4:2) zanotował dwa trafienia, które pozwoliły mu przekroczyć granicę 100 trafień w najwyższej klasie rozgrywkowej we Francji. 7 kwietnia strzelił dwa gole w meczu ćwierćfinału europejskich rozgrywek przeciwko Bayernowi Monachium (3:2). 17 maja w wygranym 4:0 meczu ze Stade de Reims strzelił swoją 40. bramkę w sezonie, ustanawiając swój sezonowy rekord. 19 maja strzelił gola w wygranym 2:0 meczu finału Pucharu Francji z AS Monaco. Z 7 golami na koncie został królem strzelców krajowego pucharu. 23 maja zdobył bramkę w meczu ze Stade Brestois i, wraz z 27 golami, trzeci raz zdobył tytuł króla strzelców Ligue 1.
W sezonie 2020/2021 łącznie zdobył 42 gole i zanotował 11 asyst, występując w 47 meczach. Zdobył Puchar Francji oraz Superpuchar kraju, a w rozgrywkach Ligi Mistrzów UEFA poległ na etapie półfinałów, gdzie PSG przegrało 4:1 w dwumeczu z Manchesterem City.
Sezon 2021/2022.
Pierwsze spotkanie nowego sezonu rozegrał 7 sierpnia 2021, w którym PSG pokonało Troyes 2:1, a Mbappé zanotował asystę przy golu Mauro Icardiego. Premierową bramkę strzelił 20 sierpnia w wygranym 4:2 meczu ze Stade Brestois. 7 grudnia zanotował dublet w meczu Ligi Mistrzów UEFA przeciwko Cercle Brugge (4:1), a trafienia pozwoliły mu stać się najmłodszym zawodnikiem w historii Ligi Mistrzów, który strzelił 30 goli; dokonał tego mając 22 lata, 11 miesięcy i 18 dni. 12 grudnia, strzelając dublet w AS Monaco (2:0), zdobył 100. ligową bramkę w barwach Paris Saint-Germain, czego wcześniej dokonało tylko dwóch zawodników: Edinson Cavani (138 goli) i Zlatan Ibrahimović (118).
3 stycznia 2022 w meczu Pucharu Francji z Vannes OC (4:0) skompletował swojego pierwszego hat-tricka w sezonie. 15 lutego strzelił jedyną bramkę podczas meczu 1/8 finału Ligi Mistrzów UEFA z Realem Madryt. 9 marca w meczu rewanżowym z Realem Madryt (1:3) strzelił 157. bramkę dla klubu, która pozwoliła mu wyprzedzić Zlatana Ibrahimovicia w klasyfikacji najskuteczniejszych zawodników w historii Paris Saint-Germain. 9 kwietnia w meczu Ligue 1 z Clermont Foot zanotował trzy trafienia, a jego drużyna wygrała 6:1. 21 maja przedłużył swój kontrakt do 2025. Jeszcze tego samego dnia rozegrał ostatni mecz Ligue 1 z FC Metz (5:0), w którym strzelił 3 bramki. Rozgrywki ligowe zakończył z 28 golami, zostając po raz czwarty królem strzelców.
Sezon zakończył z 39 golami i 22 asystami, uzyskanymi w 46 spotkaniach, zdobywając mistrzostwo Francji.
Sezon 2022/2023.
Sezon 2022/2023 rozpoczął od strzelenia bramki w wygranym 5:2 meczu Ligue 1 przeciwko Montpellier. Tydzień później, 13 sierpnia w meczu 3. kolejki Ligue 1 z Lille (7:1), Mbappé skompletował hat-tricka. Pierwszą bramkę strzelił już w 8. sekundzie i tym samym wyrównał ligowy rekord Michela Rio z 1992. 6 września w wygranym 2:1 meczu fazy grupowej Ligi Mistrzów UEFA z Juventusem zanotował dublet. W meczu z Benficą zdobył bramkę i tym samym z 31 golami wyprzedził Edinsona Cavaniego w klasyfikacji najskuteczniejszych strzelców w europejskich rozgrywkach w historii Paris Saint-Germain.
23 stycznia 2023 w meczu Pucharu Francji z Pays de Cassel strzelił pięć bramek, stając się pierwszym w historii klubu, który tego dokonał. Dzięki trafieniom został także najskuteczniejszym piłkarzem w historii rozgrywek Pucharu Francji. 20 lutego w wygranym 4:3 meczu przeciwko Lille strzelił 149. i 150. bramkę w Ligue 1, co pozwoliło mu stać się najmłodszym piłkarzem w historii ligi, który tego dokonał. 26 lutego w meczu z Olympique Marsylia (3:0) strzelił dwa gole i tym samym wyrównał klubowy rekord Edinsona Cavaniego, który z 200 golami był najskuteczniejszym zawodnikiem Paris Saint-Germain. 4 marca, strzelając bramkę przeciwko Nantes (4:2), został samodzielnym liderem klasyfikacji strzelców wszech czasów Paris Saint-Germain.
Kariera reprezentacyjna.
Lata 2017–2021.
W marcu 2017 został powołany przez Didiera Deschampsa do reprezentacji Francji na mecze eliminacji Mistrzostw Świata 2018. 25 marca 2017 w wygranym 3:1 meczu z Luksemburgiem zadebiutował w seniorskiej drużynie, tym samym stając się drugim najmłodszym zawodnikiem, który tego dokonał, po Maryanie Wisniewskim. Pierwszą bramkę dla reprezentacji strzelił 31 sierpnia w wygranym 4:0 meczu z Holandią. 27 marca 2018 ustrzelił dublet w meczu towarzyskim przeciwko reprezentacji Rosji.
17 maja został powołany przez selekcjonera na Mistrzostwa Świata w 2018. Pierwszy mecz mistrzostw rozegrał 16 czerwca 2018, kiedy to Francja pokonała reprezentację Australii 2:1. 21 czerwca zdobył jedyną bramkę w spotkaniu z reprezentacją Peru, stając się najmłodszym francuskim zawodnikiem, który trafił na Mundialu. Po trzecim, bezbramkowym spotkaniu z Danią, Francja wyszła z grupy z pierwszego miejsca z dorobkiem 7 punktów. W 1/8 finału turnieju "Les Bleus" zmierzyli się z reprezentacją Argentyny. Spotkanie skończyło się zwycięstwem 4:3 dla Francuzów, a Mbappé został bohaterem spotkania kompletując dublet i wywalczając rzut karny po przebiegnięciu ponad 80 metrów boiska z prędkością szczytową około 38 km/h. Dzięki tej prędkości został najszybszym piłkarzem świata, bijąc poprzedni rekord Arjena Robbena. 15 lipca w meczu finałowym z Chorwacją strzelił gola, a Francja wygrała ostatecznie 4:2 i zdobyła Puchar Świata FIFA po 20 latach. Mbappé został najmłodszym strzelcem bramki w finale MŚ od czasów Brazylijczyka Pelé i trzecim najmłodszym mistrzem świata po Brazylijczyku Pelé (1958) oraz Włochu Giuseppe Bergomi (1982). Po meczu został nagrodzony przez FIFA nagrodą dla Najlepszego Młodego Zawodnika.
11 czerwca 2019 strzelił bramkę w meczu eliminacji do Mistrzostw Europy 2020 przeciwko reprezentacji Andory (4:0) i tym samym zdobył swoje 100. trafienie w karierze seniorskiej, stając się najmłodszym piłkarzem w historii, który tego dokonał. 7 października 2020 zdobył gola i zanotował asystę w wygranym 7:1 meczu towarzyskim z Ukrainą.
18 maja 2021 został powołany na Mistrzostwa Europy 2020 rozgrywane rok później ze względu na pandemię COVID-19. Wystąpił w trzech meczach grupowych: wygranym 1:0 z Niemcami po golu samobójczym Matsa Hummelsa, zremisowanym 1:1 z Węgrami, zremisowanym 2:2 z Portugalią. W meczu 1/8 finału ze Szwajcarią asystował przy pierwszym golu Karima Benzemy, gdzie po remisie 3:3 mecz zakończył się rzutami karnymi, a Mbappé nie wykorzystał decydującego piątego rzutu karnego i tym samym Francja odpadła z turnieju.
7 października 2021, w starciu półfinału finałów Ligi Narodów UEFA z Belgią (3:2), rozegrał 50. mecz w barwach reprezentacji Francji, a jubileuszowy mecz okrasił golem z rzutu karnego. W finale przeciwko reprezentacji Hiszpanii zanotował asystę przy trafieniu Karima Benzemy, a sam zdobył zwycięską bramkę na 2:1. 13 listopada zdobył pierwszego hat-tricka dla Francji, strzelając łącznie 4 gole w meczu eliminacji do Mistrzostw Świata 2022 z Kazachstanem (8:0). Wyrównał tym rekord reprezentacji Francji należący do Justa Fontaine'a, który w 1958 w spotkaniu z Niemcami również zdobył 4 bramki.
Od 2022.
14 listopada 2022 został powołany do reprezentacji Francji na Mistrzostwa Świata 2022 w Katarze. 22 listopada rozegrał pierwszy mecz na Mundialu, w którym Francja pokonała 4:1 reprezentację Australii, a on sam zdobył bramkę i zanotował asystę przy golu Oliviera Giroud. 26 listopada w drugim meczu fazy grupowej z Danią strzelił dwa gole, zapewniając swojej drużynie awans do fazy pucharowej.
4 grudnia w wygranym 3:1 meczu 1/8 finału z reprezentacją Polski skompletował dublet. Reprezentacja Francji po zwycięstwie 2:1 nad Anglią w ćwierćfinale oraz po zwycięstwie 2:0 nad Marokiem awansowała do finału, gdzie zmierzyła się z Argentyną. W 80. minucie starcia zdobył gola, wykorzystując rzut karny przyznany za faul Nicolása Otamendiego na Randalu Kolo Muanim. Minutę później zdobył drugą bramkę i tym samym zapewnił drużynie grę w dogrywce. W 118. minucie zdobył bramkę dającą remis 3:3 i mecz finałowy rozstrzygnął się w konkursie rzutów karnych, w których Francja przegrała 4:2. Z dorobkiem 8 bramek został królem strzelców turnieju. Dzięki trzem trafieniom w spotkaniu z Argentyną stał się drugim w historii zawodnikiem który strzelił 3 bramki w spotkaniu finałowym. Pierwszy dokonał tego angielski napastnik Geoff Hurst w finale Mistrzostw Świata 1966 przeciwko reprezentacji Niemiec. Dzięki tym trafieniom, z dorobkiem 4 bramek, został samodzielnym rekordzistą w liczbie trafień w meczu finałowym o mistrzostwo świata.
21 marca 2023 został ogłoszony kapitanem kadry narodowej. 24 marca strzelił dwa gole w meczu eliminacji do Mistrzostw Europy 2024 z Holandią (4:0).
Sukcesy.
Francja.
Mistrzostwa świata
Liga Narodów UEFA
Francja U-19.
Mistrzostwa Europy U-19
Życie prywatne.
Obecnie jest związany z modelką Rose Betram. Mieszka w apartamencie, który jest położony w 16. dzielnicy Paryża. Jest chrześcijaninem.
Poza ojczystym językiem francuskim, biegle mówi również w języku angielskim, poza tym porozumiewa się po hiszpańsku.
Jest właścicielem takich aut jak: Ferrari 488 GTB, Volkswagen Touareg, Volkswagen Multivan eHybrid i wielu innych.

</doc>
<doc id="3788499" url="https://pl.wikipedia.org/wiki?curid=3788499" title="Andrew Mango">
Andrew Mango

Andrew Mango (ur. 14 czerwca 1926, zm. 6 lipca 2014) – brytyjski pisarz i historyk.
Biogram.
Pochodził z rodziny pochodzenia rosyjskiego. Jego bratem jest wybitny znawca dziejów Bizancjum Cyril Mango. 
W 1940 uzyskał pracę w Ambasadzie Brytyjskiej w Ankarze. W 1947 wyjechał do Wielkiej Brytanii. Absolwent University of London (doktorat w zakresie literatury perskiej). Zdobył uznanie jako autor książek o Turcji. 

</doc>
<doc id="3788504" url="https://pl.wikipedia.org/wiki?curid=3788504" title="Estelle Anna Lewis">
Estelle Anna Lewis

Estelle Anna Lewis (Estelle Anna Blanche Robinson Lewis, ur. 1824, zm. 24 listopada 1880) – amerykańska poetka i autorka dramatyczna.
Życiorys.
Estelle Anna Lewis urodziła się pod Baltimore w stanie Maryland w kwietniu 1824 roku. Już w szkole dała się poznać jako utalentowana uczennica i dobrze się zapowiadająca pisarka. Przetłumaczyła wtedy Eneidę Wergiliusza. W 1841 roku poślubiła Sidneya D. Lewisa i przeprowadziła się do Nowego Jorku. Po rozwodzie w 1858 roku poetka mieszkała przeważnie za granicą, głównie w Anglii. Estelle Anna Lewis zmarła w Londynie 24 listopada 1880 roku.
Twórczość.
Estelle Anna Lewis napisała między innymi tragedie "Helémah, or the Fall of Montezuma" ("Helémah, albo upadek Montezumy", 1863) i "Sappho" ("Safona", 1868). Poza tym wydała tomiki "The Child of the Sea and other Poems" ("Dziecko z morza i inne wiersze", 1848), "The Myths of the Minstrel" ("Mity Minstrela", 1852), "Poems" ("Wiersze", 1866) i dramat "The King's Stratagem" ("Intryga królewska", 1869).

</doc>
<doc id="3788506" url="https://pl.wikipedia.org/wiki?curid=3788506" title="Filip Gac">
Filip Gac

Filip Gac (ur. 20 września 1996) – polski piłkarz, piłkarz plażowy występujący w KP Łódź, reprezentant w piłce nożnej plażowej. Uczestnik Mistrzostw Świata w piłce nożnej plażowej 2017 oraz Euro Winners Cup w latach 2017-2019.
Występy w reprezentacji.
"Stan na 16 września 2017"

</doc>
<doc id="3788508" url="https://pl.wikipedia.org/wiki?curid=3788508" title="Deklaracja Niepodległości Cyberprzestrzeni">
Deklaracja Niepodległości Cyberprzestrzeni



</doc>
<doc id="3788510" url="https://pl.wikipedia.org/wiki?curid=3788510" title="USS Cape Gloucester (CVE-109)">
USS Cape Gloucester (CVE-109)

USS Cape Gloucester (CVE-109) – lotniskowiec eskortowy typu "Commencement Bay", który służył w United States Navy. W służbie od 5 marca 1945 roku do 5 listopada 1946 roku. Po spędzeniu kolejnych 25 lat we flocie rezerwowej okręt został zezłomowany w roku 1971. Odznaczony jedną battle star za udział w czasie II wojny światowej.
Początkowo okręt nosił nazwę „Willapa Bay”. 26 kwietnia 1944 roku został przemianowany na „Cape Gloucester”. Zwodowano go 12 września 1944 roku w stoczni Todd-Pacific Shipyards w Tacoma. Wszedł do służby 5 marca 1945 roku. Został przydzielony na Pacyfik do United States Third Fleet.
W czasie wojny m.in. osłaniał operacje trałowania w rejonie Okinawy.
Po wojnie wziął udział w operacji "Magic Carpet".
Wycofany ze służby i umieszczony w rezerwie 5 listopada 1946 roku. Będąc w rezerwie został przeklasyfikowany 12 czerwca 1955 roku na CVHE-109, a 7 maja 1959 roku na AKV-9.

</doc>
<doc id="3788511" url="https://pl.wikipedia.org/wiki?curid=3788511" title="Patryk Sztabiński">
Patryk Sztabiński

Patryk Sztabiński (ur. 16 stycznia 1991 r. w Suwałkach) – polski akordeonista zajmujący się muzyką klasyczną oraz rozrywkową. 
Życiorys.
Absolwent Uniwersytetu Muzycznego Fryderyka Chopina w Warszawie w klasie prof. dr hab. Klaudiusza Barana. Jako młody artysta miał przyjemność występować w wielu prestiżowych salach koncertowych takich jak: Carnegie Hall (New York, USA), Orchard Hall (Tokyo, Japan), Festival Hall (Osaka, Japan), Opera Narodowa, Filharmonia Narodowa, Filharmonia Lwowska (Ukraina), Filharmonia Kowieńska (Litwa), Sala Opery i Filharmonii Podlaskiej, Filharmonia Opolska, Zamek Królewski - Pałac Władców w Wilnie (Litwa), Pałac Belwederski (dla prezydenta Polski) i wielu innych. Występował na Litwie, Białorusi, Ukrainie, we Włoszech, w Niemczech, Austrii, Hiszpanii, Francji, Katarze, Arabii Saudyjskiej, Turcji, Stanach Zjednoczonych, Japonii.
Oprócz kariery solistycznej Patryk Sztabiński współpracował z wieloma znanymi artystami m.in. z gwiazdami polskiej sceny z Justyną Steczkowską, Dawidem Kwiatkowskim. W 2015 roku współpracował z Operą Narodową w Warszawie przy spektaklu „Powder her face” Thomasa Adesa. Współpracował również z warszawskimi teatrami - Teatrem Polskim, Teatrem Ateneum, Teatrem Sabat.
W 2015 roku odbył tournée po Japonii wraz z Alfred Hause Tango Orchester.
W 2019 roku z udziałem Patryka Sztabińskiego ukazała się płyta "Wiesław Tupaczewski - Listy" (założyciel Kabaretu OT.TO).
W grudniu 2013 roku wydano płytę z jego solowym udziałem pt. „Young Virtuosos” zawierającą utwory rosyjskich kompozytorów takich jak: Sergiusz Prokofiew, Anatolij Kusjakow i Albin Repnikow.
W roku 2012 został laureatem prestiżowego międzynarodowego konkursu multinstrumentalnego „WORLD MUSIC COMPETITION” w Ragusa Ibla na Sycylii, gdzie rywalizował z prawie 200 solistami i zespołami kameralnymi. Nagroda „Outstanding Musician” oraz dwie nagrody pozaregulaminowe zaowocowały solową trasą koncertową po Stanach Zjednoczonych. To właśnie podczas tournée w USA zadebiutował w jednej z najsłynniejszych sal koncertowych świata - Carnegie Hall.
W roku 2011 wystąpił na festiwalu „Warszawska Jesień” wraz z Orkiestrą Symfoniczną Filharmonii Narodowej pod batutą holenderskiego dyrygenta Lukasa Visa, prawykonując utwór Andrzeja Krzanowskiego - I Symfonia. Prawykonanie miało wymiar szczególny, iż dzieło powstało przed 36 laty, do tego czasu pozostając całkowicie nieznane. Utwór został nagrodzony statuetką „Złotego Orfeusza”, przyznawaną przez krytyków muzycznych.
Swoje umiejętności rozwija podczas mistrzowskich kursów. Uczestniczył w wykładach takich mistrzów jak: prof. Yuri Shishkin (Rosja), prof. Matti Rantanen (Finlandia), prof. Mie Miki (Japonia, Niemcy), prof. Geir Draugsvoll (Dania), prof. Wł. Lech Puchnowski (Polska), prof. Stefan Hussong (Niemcy), prof. Claudio Jacomucci (Włochy), prof. Alexander Selivanov (Rosja), prof. Cao Xiao-Qing (Chiny) czy prof. Aleksander Dmitriew z Konserwatorium w Petersburgu (Rosja).
Występował w programach radiowych i telewizyjnych m.in. w telewizji NDTV w Nowym Jorku, TVP 2, TVN, w Programie Drugim Polskiego Radia, w Programie Trzecim Polskiego Radia.
Patryk Sztabiński gra na najwyższej klasy akordeonie koncertowym - BUGARI ARMANDO SELECTA.

</doc>
<doc id="3788514" url="https://pl.wikipedia.org/wiki?curid=3788514" title="Łukasz Stasiak">
Łukasz Stasiak

Łukasz Stasiak (ur. 19 listopada 1986 w Słupsku) – polski piłkarz, piłkarz plażowy, reprezentant w piłce nożnej plażowej. Na trawie reprezentuje IV-ligowy Gryf Słupsk, w na piasku gra w Futsal &amp; Beach Soccer Kolbudy. Król strzelców III ligi grupy II w sezonie 2016/2017 (24 bramki).

</doc>
<doc id="3788517" url="https://pl.wikipedia.org/wiki?curid=3788517" title="Robert Black (rugbysta)">
Robert Black (rugbysta)

Robert Black (ur. 23 sierpnia 1893 w Arrowtown, zm. 21 września 1916 we Francji) – nowozelandzki rugbysta, reprezentant kraju. Jeden z trzynastu "All Blacks", którzy zginęli podczas bitew I wojny światowej.
Uczęszczał do Otago Boys High School i występował w szkolnej drużynie rugby. Grał jako i ceniony był za prędkość i przyśpieszenie. Na poziomie klubowym związany był Dunedin Pirates, zaś w regionalnym zespole Otago zaliczył dwanaście występów. W 1914 roku grał w klubie White Star Rugby Club w Westport i dla regionu Buller.
Dwukrotnie, w latach 1912 i 1914, był wybierany do reprezentacji Wyspy Południowej. W tym drugim został również powołany do reprezentacji kraju przygotowującej się do "tournée" po Australii. Dla "All Blacks" wystąpił w sześciu spotkaniach tej wyprawy, w tym w wygranym testmeczu z Australią.
Pracował w Bank of New South Wales. Po wybuchu I wojny światowej służył w Otago Mounted Rifles, a następnie w Canterbury Infantry Regiment. Zginął w trakcie bitwy nad Sommą w okolicach Longueval, będąc jednym z trzynastu nowozelandzkich reprezentantów, którzy polegli w tym konflikcie.

</doc>
<doc id="3788518" url="https://pl.wikipedia.org/wiki?curid=3788518" title="Robert Black">
Robert Black



</doc>
<doc id="3788524" url="https://pl.wikipedia.org/wiki?curid=3788524" title="José Valmor César Teixeira">
José Valmor César Teixeira

José Valmor César Teixeira SDB (ur. 1 marca 1953 w Rio do Sul) – brazylijski duchowny katolicki, biskup São José dos Campos od 2014, salezjanin.
Życiorys.
9 grudnia 1979 otrzymał święcenia kapłańskie w zgromadzeniu salezjanów. Był m.in. dyrektorem zakonnego instytutu w Kurytybie i wykładowcą "Studium Theologicum" w tymże mieście. Przez wiele lat zasiadał także we władzach inspektorii w Porto Alegre, a w latach 2002-2008 był jej przełożonym.
28 stycznia 2009 papież Benedykt XVI mianował go biskupem diecezji Bom Jesus da Lapa. Sakry biskupiej udzielił mu 29 marca 2009 metropolita Florianópolis - arcybiskup Murilo Krieger.
20 marca 2014 został mianowany ordynariuszem diecezji São José dos Campos, zaś 17 maja 2014 kanonicznie objął urząd.

</doc>
<doc id="3788525" url="https://pl.wikipedia.org/wiki?curid=3788525" title="Krzysztof Gaj">
Krzysztof Gaj

Krzysztof M. Gaj (ur. 5 lipca 1963 w Pucku) – oficer Wojska Polskiego; historyk wojskowości; pułkownik doktor nauk humanistycznych o specjalności historia wojskowa, szef Zarządu Organizacji i Uzupełnień Sztabu Generalnego WP (2015–2016), doradca ds. obronności w kancelarii Prezesa Rady Ministrów (2018–2021).
Życiorys.
Krzysztof Gaj urodził się 5 lipca 1963 w Pucku. 
Wykształcenie.
Absolwent Wyższej Szkoły Oficerskiej Wojsk Pancernych w Poznaniu (1986). Ukończył wyższy kurs doskonalenia oficerów w Poznaniu o specjalności dowódca batalionu czołgów (1992). Absolwent Akademii Obrony Narodowej (2008 – studia magisterskie na kierunku Bezpieczeństwo Narodowe, 2009 – studia podyplomowe w AON na kierunku Międzynarodowe Stosunki Wojskowe). W 1999 odbył staż w brytyjskiej Armii Terytorialnej. W 2011 uzyskał stopień doktora nauk humanistycznych w zakresie historii na Uniwersytecie Przyrodniczo-Humanistycznym w Siedlcach.
Służba wojskowa.
We wrześniu 1982 podjął studia wojskowe jako podchorąży Wyższej Szkole Oficerskiej Wojsk Pancernych w Poznaniu, które ukończył w 1986. W sierpniu tego roku był promowany na pierwszy stopień oficerski – podporucznika. W tym samym roku został skierowany do Międzyrzecza, gdzie w latach 1986–1996 pełnił służbę wojskową w 17 pułku zmechanizowanym 4 Dywizji Zmechanizowanej na stanowiskach: dowódcy plutonu i kompanii czołgów, a następnie szefa sztabu – zastępcy dowódcy batalionu czołgów. W latach 1996–2005 zajmował stanowiska sztabowe w pionie mobilizacyjnym, operacyjnym i uzupełnieniowym w 17 Wielkopolskiej Brygadzie Zmechanizowanej w składzie 11 Lubuskiej Dywizji Kawalerii Pancernej. Od 2005 roku służył w Dowództwie Wojsk Lądowych zajmując stanowiska specjalisty w Oddziale Organizacyjnym, potem starszego specjalisty w Oddziale Szkolenia Dowództw. 30 września 2011 po 29 latach służby wojskowej w stopniu podpułkownika został przeniesiony do rezerwy.
Praca po zakończeniu służby.
W 2011, po zakończeniu zawodowej służby wojskowej, był m.in. wykładowcą na Wydziale Bezpieczeństwa Narodowego Akademii Obrony Narodowej. Od 2013 był ekspertem w Narodowym Centrum Studiów Strategicznych, które było kierowane przez Jacka Kotasa. W 2014 Gaj opisał władze ukraińskie jako "faszystowskie", co wywołało kontrowersję. Pułkownik także wyraził podziw dla prezydenta Władimira Putina, popierając zajęcie przez niego Krymu wskazywał: 
Powrót do czynnej służby, rezerwa kadrowa.
W 2015 został doradcą ministra obrony narodowej Antoniego Macierewicza ds. obrony terytorialnej (OT). W tym czasie opracował koncepcję rozwoju Sił Zbrojnych RP, w tym odbudowy OT. 28 grudnia 2015 powrócił do czynnej służby wojskowej. Został awansowany przez ministra obrony narodowej Antoniego Macierewicza do stopnia pułkownika. 4 stycznia 2016 objął stanowisko szefa Zarządu Organizacji i Uzupełnień Sztabu Generalnego WP przyjmując obowiązki od gen. bryg. Krzysztofa Domżalskiego. Od początku służby w Sztabie Generalnym WP otrzymał zadanie stworzenia koncepcji Wojsk Obrony Terytorialnej. 10 lutego 2016 w siedzibie MON był współorganizatorem narady na temat współpracy Gwardii Narodowej stanu Illinois z Ministerstwem Obrony Narodowej przy tworzeniu w naszym kraju Obrony Terytorialnej. 14 maja 2016 w Sandomierzu na Zamku Kazimierzowskim wręczył odznaczenia podczas uroczystości z okazji 60-lecia utworzenia Wojskowej Komendy Uzupełnień w Sandomierzu. 28 września 2016 został przeniesiony do rezerwy kadrowej w związku z ujawnieniem jego antysemickich i antyukraińskich wypowiedzi.
Afera mailowa, rezerwa kadrowa, śledztwo.
Od 2018 był doradcą w Kancelarii Prezesa Rady Ministrów. W 2021 pojawiły się informacje o jego powiązaniach t.zw. aferą mailową. 23 czerwca 2021 został przeniesiony do rezerwy kadrowej 12 Dywizji Zmechanizowanej. W sprawie wycieku rozpoczęła śledztwo Prokuratura okręgowa w Warszawie. Działania podjęły też służby: Agencja Bezpieczeństwa Wewnętrznego i Służba Kontrwywiadu Wojskowego. 17 czerwca 2022 Służba Kontrwywiadu Wojskowego podjęła decyzję o odebraniu pułkownikowi poświadczenia bezpieczeństwa odnośnie dostępu do tajemnic państwa (przez trzy lata doradzał w sprawach wojska szefowi kancelarii premiera Michałowi Dworczykowi). W sprawie afery mejlowej 1 marca 2023 na konferencji prasowej posłowie Cezary Tomczyk i Adam Szłapka przekazali, że 22 lutego 2023 Prokuratura Okręgowa w Warszawie wskazała pismo, które mówi o prowadzeniu śledztwa w sprawie "ujawnienia przez funkcjonariusza publicznego – doradcy ds. obronności w Kancelarii Prezesa Rady Ministrów informacji niejawnych poprzez przesłanie ich do Szefa Kancelarii Premiera Michała Dworczyka za pomocą niezabezpieczonych środków komunikacji majlowej danych zawierającej informację 'zastrzeżone', 'tajne', 'ściśle tajne' ".
Ordery, odznaczenia i wyróżnienia.
W ponad 30-letniej służbie wojskowej był między innymi odznaczony:
i inne
Publikacje.
Jest autorem książek naukowych z dziedziny historii wojskowości o polskich wojskach pancernych.

</doc>
<doc id="3788526" url="https://pl.wikipedia.org/wiki?curid=3788526" title="Porozmawiajmy o życiu i śmierci">
Porozmawiajmy o życiu i śmierci

Porozmawiajmy o życiu i śmierci – jednoaktowa sztuka teatralna autorstwa Krzysztofa Bizia, będąca debiutem dramaturgicznym tego autora. Po raz pierwszy została opublikowana w grudniu 2000 w miesięczniku „Dialog”, natomiast jej prapremiera sceniczna miała miejsce 25 marca 2001 w Teatrze Współczesnym w Szczecinie. W 2003 została zekranizowana w ramach Teatru Telewizji.
Opis fabuły.
W sztuce występują trzy postacie, opisane w didaskaliach kolorami: małżeństwo Czerwonej i Niebieskiego oraz ich syn Biały. Bohaterowie rozmawiają ze sobą bardzo mało, a jeśli już, to wyjątkowo zdawkowo i bez żadnego autentycznego zainteresowania sobą nawzajem. Większość scen stanowią ich rozmowy telefoniczne z osobami spoza rodziny. Dopiero one pokazują rozmaite problemy czy wręcz patologie, których pełno jest w życiu całej trójki. Zarazem widać wyraźnie, jak bardzo samotnie czują się ludzie pozornie żyjący w środowisku, które powinno dawać oparcie i poczucie bycia kochanym. Każdy z bohaterów w głębi duszy bardzo tego pragnie, ale zupełnie nie są oni zdolni przełamać się w relacjach między sobą.

</doc>
<doc id="3788527" url="https://pl.wikipedia.org/wiki?curid=3788527" title="Wilmar Santin">
Wilmar Santin

Wilmar Santin O. Carm. (ur. 21 października 1952 w Nova Londrina) – brazylijski duchowny katolicki, biskup-prałat Itaituba od 2011. 
Życiorys.
8 grudnia 1979 otrzymał święcenia kapłańskie w zakonie karmelitańskim. Pracował głównie w zakonnych parafiach na terenie Brazylii. W latach 1995-2001 był radnym generalnym zakonu, a w latach 2005-2008 kierował w Rzymie międzynarodowym kolegium zakonnym.
8 grudnia 2010 papież Benedykt XVI mianował go biskupem-prałatem prałatury terytorialnej Itaituba. Sakry udzielił mu 19 marca 2011 arcybiskup Pedro Antônio Marchetti Fedalto.

</doc>
<doc id="3788529" url="https://pl.wikipedia.org/wiki?curid=3788529" title="CD Huíla">
CD Huíla

Clube Desportivo da Huíla – angolski klub piłkarski z siedzibą w mieście Lubango, występujący w Giraboli, stanowiącej pierwszy poziom rozgrywek w Angoli.
Historia.
Klub został założony w 1998 roku. W 2001 roku po raz pierwszy awansował do pierwszej ligi angolskiej. W 2003 roku spadł jednak do drugiej ligi. Rok później ponownie wywalczył awans do pierwszej ligi. Grał w niej do 2010 roku, a przez następne dwa w drugiej lidze. W 2013 roku powrócił do najwyższej klasy rozgrywkowej. W tym samym roku dotarł do finału Pucharu Angoli, przegrał w nim jednak z Petro Atlético.

</doc>
<doc id="3788531" url="https://pl.wikipedia.org/wiki?curid=3788531" title="Desportivo Huíla">
Desportivo Huíla



</doc>
<doc id="3788549" url="https://pl.wikipedia.org/wiki?curid=3788549" title="Augustyn Dombrowskyj">
Augustyn Dombrowskyj



</doc>
<doc id="3788552" url="https://pl.wikipedia.org/wiki?curid=3788552" title="Wielka chochula">
Wielka chochula



</doc>
<doc id="3788554" url="https://pl.wikipedia.org/wiki?curid=3788554" title="Gennadij Litavrin">
Gennadij Litavrin



</doc>
<doc id="3788556" url="https://pl.wikipedia.org/wiki?curid=3788556" title="Antyrezonans">
Antyrezonans

Antyrezonans – zjawisko zachodzące w układzie sprzężonych oscylatorów, w którym dla pewnych zakresów częstotliwości amplituda drgań jednego z oscylatorów jest wyraźnie mniejsza od amplitudy drgań tego oscylatora dla innych częstotliwości. Częstotliwości dla których zachodzi to zjawisko nazywa się częstotliwościami antyrezonansowymi. W niektórych przypadkach amplituda drgań w antyrezonansie może spaść prawie do zera.
Antyrezonans stosowany jest do ochrony przed drganiami układu pochodzącymi od zewnętrznej siły wymuszającej i interakcji z innymi oscylatorami.
Nazwę utworzono przez analogię do rezonansu.
Antyrezonans może wystąpić we wszystkich typach systemów sprzężonych oscylatorów, w tym mechanicznych, akustycznych, elektromagnetycznych i kwantowych. Ma ważne zastosowanie w charakteryzacji złożonych układów sprzężonych. Stosowanie urządzeń wykorzystujących zjawisko antyrezonansu nosi nazwę "dynamicznej eliminacji drgań".
Antyrezonans masy na sprężynie.
Antyrezonans występuje w układzie złożonym z masy głównej formula_1 na sprężynie formula_2 do którego dołączona jest szeregowo, zwykle mniejsza masa dodatkowa formula_3 na sprężynie formula_4 Jeżeli masa główna poddana jest wymuszeniu harmonicznemu o częstości formula_5 to masa ta pozostaje w spoczynku, a drgania wykonuje tylko masa dodatkowa (w przypadku braku tłumienia w układzie).
Amplituda drgań formula_6 masy dodatkowej, drgającej w antyrezonansie z masą główną, wynosi formula_7 gdzie formula_8 jest amplitudą siły wymuszającej drgania masy głównej.
Istotą zjawiska antyrezonansu jest działanie na masę główną dwu sił równych co do wartości, ale przeciwnie skierowanych: zewnętrznej siły wymuszającej formula_8 i siły bezwładności formula_10 drgającej masy dodatkowej formula_11

</doc>
<doc id="3788560" url="https://pl.wikipedia.org/wiki?curid=3788560" title="The Way It Is (album Glenna Hughesa)">
The Way It Is (album Glenna Hughesa)

The Way It Is – szósty album studyjny brytyjskiego muzyka Glenna Hughesa. Wydawnictwo ukazało się 29 czerwca 1999 roku nakładem wytwórni muzycznej SPV GmbH/Steamhammer. Hughesa w nagraniach wsparli perkusiści Gary Ferguson i Matt Sorum, gitarzyści Joakim Marsh i Stevie Salas oraz klawiszowcy Keith Emerson i Hans Zermüehlen. Materiał został zarejestrowany w studio Entourage w Stanach Zjednoczonych. Miksowanie odbyło się w Westlake Audio w Hollywood, natomiast mastering w Precision Mastering, także w Hollywood. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3788566" url="https://pl.wikipedia.org/wiki?curid=3788566" title="Sopotnica">
Sopotnica



</doc>
<doc id="3788567" url="https://pl.wikipedia.org/wiki?curid=3788567" title="The Sky’s Gone Out">
The Sky’s Gone Out

The Sky’s Gone Out – trzeci album studyjny angielskiej grupy rockowej Bauhaus, wydany w 1982 roku z numerem katalogowym BEGA 42 nakładem Beggars Banquet Records.
Lista utworów.
Opracowano na podstawie materiału źródłowego.
Wydanie LP
Strona A
Strona B
Utwory dodatkowe na CD
Twórcy.
Opracowano na podstawie materiału źródłowego.
Muzycy:

</doc>
<doc id="3788569" url="https://pl.wikipedia.org/wiki?curid=3788569" title="Lampart morski">
Lampart morski



</doc>
<doc id="3788571" url="https://pl.wikipedia.org/wiki?curid=3788571" title="Tawfik Toubi">
Tawfik Toubi



</doc>
<doc id="3788575" url="https://pl.wikipedia.org/wiki?curid=3788575" title="Nowełła Matwiejewa">
Nowełła Matwiejewa



</doc>
<doc id="3788580" url="https://pl.wikipedia.org/wiki?curid=3788580" title="Académica Petróleos do Lobito">
Académica Petróleos do Lobito

Académica Petróleos do Lobito – angolski klub piłkarski z siedzibą w mieście Lobito, występujący w Giraboli, stanowiącej pierwszy poziom rozgrywek w Angoli.
Historia.
Klub został założony w 1970 roku. W 1999 roku wywalczył wicemistrzostwo Angoli.
Występy w lidze.
&lt;onlyinclude&gt;
&lt;/onlyinclude&gt;
Uwagi:1 /2 = Awans do Giraboli, GB = Girabola (I liga), GA = Gira Angola (II liga) &lt;br&gt; Miejsca w oznaczają spadek 

</doc>
<doc id="3788586" url="https://pl.wikipedia.org/wiki?curid=3788586" title="Team Ecuador">
Team Ecuador

Team Ecuador () – ekwadorska zawodowa grupa kolarska założona w 2014 roku. Znajduje się w dywizji UCI Continental Teams.

</doc>
<doc id="3788587" url="https://pl.wikipedia.org/wiki?curid=3788587" title="Ruś Podkarpacka w latach 1918-1939">
Ruś Podkarpacka w latach 1918-1939



</doc>
<doc id="3788589" url="https://pl.wikipedia.org/wiki?curid=3788589" title="Madame Claude">
Madame Claude

Fernande Grudet, pseud. Madame Claude (ur. 6 lipca 1923, zm. 19 grudnia 2015) – francuska sutenerka. W latach sześćdziesiątych była szefową organizacji zajmującej organizowanie spotkań pracujących w niej prostytutek z klientami, którymi byli przeważnie wpływowi przedsiębiorcy, urzędnicy i politycy.
Życiorys.
Urodziła się 6 lipca 1923 w Angers, we Francji. Początki jej biografii są niepewne. Według jej własnej relacji była córką arystokraty, a dzieciństwo spędziła w elitarnej przyklasztornej szkole prowadzonej przez zakonnice. W czasie II wojny światowej miała działać we francuskim ruchu oporu, co nie zostało nigdy potwierdzone.
Według innej wersji była córką gońca kolejowego, który zmarł gdy miała 18 lat.
Prawdopodobnie po wojnie zaczęła pracę jako prostytutka. Wkrótce potem założyła własny dom publiczny, w którym zatrudniała inne dziewczyny. Przybytek ten prowadziła w drogiej 16. dzielnicy Paryża. Przypisuje jej się powiedzenie: „Są dwie rzeczy, które zawsze dobrze się sprzedają: jedzenie i seks”.
W jej agencji zatrudnienie znajdywały dziewczyny, które odznaczały się urodą oraz inteligencją oraz przeszły specjalny casting dla nich zorganizowany. Wiele z nich wyszło potem za swoich klientów lub też zrobiło karierę aktorską.
Jej bogata klientela obejmowała polityków, dygnitarzy oraz wpływowych przedsiębiorców. Sama Grudet twierdziła, że wśród jej klientów byli m.in. John F. Kennedy, Gianni Agnelli oraz Arystoteles Onassis. U szczytu jej powodzenia pracowało dla niej ponad 200 dziewczyn (według niektórych źródeł 500). 
W 1974 roku we Francji do władzy doszła centroprawica, która rozpoczęła walkę z prostytucją. W 1976 roku, sędzia Jean-Louis Bruguière postawił organizacji Grudet zarzut oszustw podatkowych - niezapłacenie podatków w wysokości 11 mln franków.
W tej sytuacji Grudet zdecydowała się na ucieczkę z Francji do Los Angeles, gdzie zamierzała kontynuować swój biznes. Jednak wobec braku nowych klientów postanowiła powrócić do kraju. Po powrocie trafiła w 1986 roku na cztery miesiące do więzienia.
Po wyjściu z więzienia próbowała wskrzesić swoją organizację, jednak w 1992 roku znów została aresztowana. Po ponownym opuszczeniu więzienia wycofała się z publicznego życia osiedlając się w Nicei, gdzie zmarła w 2015 roku.
Jej historia zainspirowała wielu pisarzy. Na podstawie jej biografii powstał film, "Madame Claude" (1977), z Françoise Fabian w roli głównej.

</doc>
<doc id="3788593" url="https://pl.wikipedia.org/wiki?curid=3788593" title="Sertei">
Sertei

Sertei (łac. "Diocesis Serteitanus") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="3788596" url="https://pl.wikipedia.org/wiki?curid=3788596" title="Zabit Magomedszaripow">
Zabit Magomedszaripow



</doc>
<doc id="3788598" url="https://pl.wikipedia.org/wiki?curid=3788598" title="Ahmed Abelrahman">
Ahmed Abelrahman



</doc>
<doc id="3788600" url="https://pl.wikipedia.org/wiki?curid=3788600" title="Eugeniusz Ławreńczuk">
Eugeniusz Ławreńczuk



</doc>
<doc id="3788605" url="https://pl.wikipedia.org/wiki?curid=3788605" title="Tullia">
Tullia

Tullia (łac. "Diocesis Tulliensis") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3788615" url="https://pl.wikipedia.org/wiki?curid=3788615" title="Okanogan (Waszyngton)">
Okanogan (Waszyngton)

Okanogan – miasto ("city"), ośrodek administracyjny hrabstwa Okanogan, w północno-wschodniej części stanu Waszyngton, w Stanach Zjednoczonych, położone nad rzeką Okanogan. W 2010 roku miasto liczyło 2552 mieszkańców.
Miasto założone zostało w 1907 roku.

</doc>
<doc id="3788619" url="https://pl.wikipedia.org/wiki?curid=3788619" title="Enera">
Enera

Enera (łac. "Diocesis Enerensis") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3788620" url="https://pl.wikipedia.org/wiki?curid=3788620" title="Liesbeth Spies">
Liesbeth Spies

Jantje Wilhelmina Elisabeth (Liesbeth) Spies (ur. 6 kwietnia 1966 w Alphen aan den Rijn) – holenderska polityk, prawniczka i samorządowiec, parlamentarzystka, w latach 2010–2011 przewodnicząca Apelu Chrześcijańsko-Demokratycznego (CDA), od 2011 do 2012 minister spraw wewnętrznych.
Życiorys.
Studiowała prawo i ekonomię na Uniwersytecie w Lejdzie, na którym kierowała korporacją akademicką Res Publica. Pracowała w instytucie badawczym, a od 1994 w administracji publicznej, w tym od 1998 w administracji prowincji Holandia Południowa.
Zaangażowała się w działalność polityczną w ramach Apelu Chrześcijańsko-Demokratycznego. W 2002 po raz pierwszy wybrana do Tweede Kamer, w niższej izbie Stanów Generalnych zasiadała do 2010. Od listopada 2010 do kwietnia 2011 tymczasowo pełniła organizacyjną funkcję przewodniczącej CDA. W 2011 wybrana do rady prowincji Holandia Południowa, weszła w skład egzekutywy stanów prowincjonalnych (Gedeputeerde Staten), odpowiadając m.in. za mieszkalnictwo i sprawy gospodarcze. Od grudnia 2011 do listopada 2012 sprawowała urząd ministra spraw wewnętrznych w rządzie premiera Marka Rutte. W 2013 zajęła się prowadzeniem własnej działalności gospodarczej w branży doradczej, jednak już w 2014 powróciła do działalności publicznej. Objęła stanowisko wiceburmistrza gminy Stichtse Vecht, a kilka miesięcy później burmistrza miejscowości Alphen aan den Rijn.

</doc>
<doc id="3788622" url="https://pl.wikipedia.org/wiki?curid=3788622" title="Progresso Associação do Sambizanga">
Progresso Associação do Sambizanga

Progresso Associação do Sambizanga – angolski klub piłkarski z siedzibą w mieście Luanda, występujący w Giraboli, stanowiącej pierwszy poziom rozgrywek w Angoli.
Historia.
Klub został założony w 1975 roku. W 1996 roku wywalczył Puchar Angoli.
Występy w lidze.
&lt;onlyinclude&gt;
&lt;/onlyinclude&gt;
Uwagi:1 = Awans do Giraboli, GB = Girabola (I liga), GA = Gira Angola (II liga) &lt;br&gt; Miejsca w oznaczają spadek

</doc>
<doc id="3788624" url="https://pl.wikipedia.org/wiki?curid=3788624" title="Progresso do Sambizanga">
Progresso do Sambizanga



</doc>
<doc id="3788625" url="https://pl.wikipedia.org/wiki?curid=3788625" title="Aleksy Schubert">
Aleksy Schubert

Aleksy Andrzej Schubert (ur. 1973) – polski informatyk, doktor habilitowany nauk matematycznych. Specjalizuje się w logice matematycznej. Profesor nadzwyczajny Instytutu Informatyki Wydziału Matematyki, Informatyki i Mechaniki Uniwersytetu Warszawskiego.
Stopień doktorski uzyskał na Wydziale Matematyki, Informatyki i Mechaniki UW w 2001 na podstawie pracy pt. "Zastosowanie unifikacji do problemów wyprowadzania typów", przygotowanej pod kierunkiem Pawła Urzyczyna. Habilitował się w 2011 na podstawie oceny dorobku naukowego i rozprawy pt. "Unifikacja wyższego rzędu - między rozstrzygalnością a nierozstrzygalnością".
Swoje prace publikował w takich czasopismach jak m.in. „Theoretical Computer Science”, „Information Processing Letters”, „Information and Computation”, „CoRR” oraz w serii „Lecture Notes in Computer Science”.

</doc>
<doc id="3788628" url="https://pl.wikipedia.org/wiki?curid=3788628" title="Membressa">
Membressa

Membressa (łac. "Diocesis Membressitanus") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="3788630" url="https://pl.wikipedia.org/wiki?curid=3788630" title="Edith Schippers">
Edith Schippers

Edith Ingeborg Schippers (ur. 25 sierpnia 1964 w Utrechcie) – holenderska polityk, parlamentarzystka, w latach 2010–2017 minister zdrowia, opieki społecznej i sportu.
Życiorys.
W 1985 ukończyła szkołę średnią w Coevorden, a w 1991 studia z zakresu nauk politycznych na Uniwersytecie w Lejdzie. Zaangażowała się w działalność polityczną w ramach Partii Ludowej na rzecz Wolności i Demokracji (VVD), do ugrupowania tego wstąpiła w 1991. W latach 1993–1994 pracowała jako asystentka posła Dicka Deesa, następnie do 1997 jako urzędniczka we frakcji parlamentarnej VVD. Później zatrudniona w organizacji pracodawców VNO-NCW jako sekretarz do spraw zdrowia i pracy (do 2001) oraz do spraw planowania przestrzennego (do 2003).
W 2003 po raz pierwszy wybrana na deputowaną do Tweede Kamer, reelekcję do niższej izby Stanów Generalnych uzyskiwała w wyborach w 2006, 2010 i 2012. Pełniła funkcję wiceprzewodniczącego grupy poselskiej VVD. 14 października 2010 objęła stanowisko ministra zdrowia, opieki społecznej i sportu w pierwszym rządzie Marka Rutte. Pozostała na tym urzędzie również w powołanym 5 listopada 2012 drugim gabinecie tegoż premiera. Stanowisko to zajmowała do 26 października 2017.
Przypisy.
 

</doc>
<doc id="3788631" url="https://pl.wikipedia.org/wiki?curid=3788631" title="Sąd Najwyższy (Indie)">
Sąd Najwyższy (Indie)



</doc>
<doc id="3788636" url="https://pl.wikipedia.org/wiki?curid=3788636" title="Stowarzyszenie na rzecz Tradycji i Kultury „Niklot”">
Stowarzyszenie na rzecz Tradycji i Kultury „Niklot”

Stowarzyszenie na rzecz Tradycji i Kultury „Niklot” – stowarzyszenie założone 11 września 1998 roku w Warszawie. Odwołuje się do idei przedwojennej grupy Zadruga i filozofii jej głównego ideologa – kulturalizmu Jana Stachniuka. Przez członków organizacji jest określane mianem „stowarzyszenia metapolitycznego”, tj. dążącego do celów politycznych poprzez działalność w sferach z niezwiązanych polityką, np. w kulturze i edukacji. Stowarzyszenie ma na celu również zjednoczenie polskich grup narodowo-neopogańskich.
Stowarzyszenie „Niklot” głosi idee nacjonalistyczne, pojmując nacjonalizm jako najwyższą możliwą formę zorganizowania się społeczeństwa, nawiązuje też do neopogaństwa. „Niklot” posługuje się symbolem tzw. Toporła, wymyślonym przez Stanisława Szukalskiego. Nazwa stowarzyszenia pochodzi od imienia księcia Obodrytów – Niklota. Liderem i założycielem SnrTiK „Niklot” jest dr Tomasz „Barnim” Szczepański.
Działalność.
Stowarzyszenie na rzecz Tradycji i Kultury „Niklot” organizuje spotkania, sympozja i dyskusje, na których promuje swoją ideologię - zorganizowało m.in. konferencję naukową z udziałem prof. Bogumiła Grotta w setne urodziny Jana Stachniuka w styczniu 2005 roku, która miała miejsce w Pałacu Kultury i Nauki w Warszawie. Prowadzi również działalność wydawniczą (m.in. periodyk „Trygław”).
„Niklot” często podejmuje również akcje interwencyjne – np. przeciwko przejawom germanizacji życia publicznego, w obronie zagrożonych muzeów, szkół i pomników przyrody. Aktywiści „Niklota” organizowali wiele pikiet, manifestacji i wieców, m.in. w manifestacjach przeciwko wstąpieniu Polski do Unii Europejskiej, przeciwko stacjonowaniu Wielonarodowego Korpusu w Szczecinie, interwencji w Iraku, manifestacjach solidarności z Serbołużyczanami (którzy, w opinii członków „Niklota”, ulegają przymusowej germanizacji, a ich mniejszościowe szkoły są zamykane) oraz w obronie polskich rolników.
Stowarzyszenie „Niklot” bierze też regularnie udział w uroczystościach z okazji świąt narodowych, np. na Święto Narodowe Trzeciego Maja czy Narodowe Święto Niepodległości, a także z okazji kolejnych rocznic agresji Niemców i Rosjan na Polskę. Oprócz tego, zajmuje się też popularyzowaniem i przybliżaniem wiedzy związanej z czasami prasłowiańskimi, rodzimą kulturą i historią Słowian (np. odnośnie do obchodów starosłowiańskich obrzędów i tradycji, takich jak Noc Kupały, promowanej corocznie przed 14II w ramach „akcji antywalentynkowej” w kontrze do będącego obcą naleciałością obyczaju Walentynek), a także innych ludów.
Pomimo że „Niklot” w większości zrzesza osoby deklarujące się jako rodzimowiercy, a także współpracuje z rodzimowierczymi związkami wyznaniowymi, to jednak nie organizuje żadnych świąt i sam nie jest związkiem wyznaniowym (jednak często mylnie jest za taki uznawany). Ponadto „Niklot” stwierdzając, że "„w sferze publicznej podstawową busolą winien być interes narodowy”", a także że jego celem "„nie jest atakowanie Kościoła Katolickiego”" podjął współpracę z partią Ruch Narodowy, wzbudzając tym kontrowersje w środowisku narodowo-neopogańskim.
Co roku w listopadzie z okazji Święta Niepodległości stowarzyszenie organizuje koncert „Ku Niepodległej”. W 2018 roku ogłoszono, że wystąpią na nim zespoły propagujące ideologie nazistowską, m.in. zespół „Code 291”, którego wokalista Joakim Karlsson w przeszłości miał wytatuowaną na piersi swastykę, a także zespół „Obłęd”, który kilka lat wcześniej występował na urodzinach Adolfa Hitlera. Na poprzednich edycjach tej imprezy muzycznej wystąpił także zespół „Legion Twierdzy Wrocław”, który w swoich utworach upamiętnia SS i Wehrmacht. 
Czasopismo Trygław.
Stowarzyszenie posiada własny organ prasowy o nazwie „Trygław. Kwartalnik metapolityczny”. Pierwszy numer czasopisma, z podtytułem „Sława Polsce – Sława Bohaterom!”, ukazał się jesienią 1997 roku. „Trygław” jest najdłużej ukazującym się pismem o tematyce zadrużnej i rodzimowierczej w Polsce. Redaktorem naczelnym jest Tomasz Szczepański.
Krytyka.
Przez przeciwników jest oskarżana o tendencje neofaszystowskie. Zarzuty te odpiera m.in. przewodniczący szczecińskiego oddziału „Niklota” Ireneusz Woszczyk, stwierdzając: "„Chcemy by każdy naród zachował swą odrębność kulturową, czyli coś, co czyni go pięknym i wyjątkowym. [...] My odwołujemy się do tradycji, a nie do radykalnych ideologii. To, że nie chcemy mieszania kultur, oznacza, że zależy nam na zachowaniu własnej tożsamości. Nie mamy nic przeciwko innym rasom, wyznaniom czy mniejszościom seksualnym. Chodzi o to, by nie zapominać o własnych korzeniach.”".

</doc>
<doc id="3788638" url="https://pl.wikipedia.org/wiki?curid=3788638" title="Isla de la Plata">
Isla de la Plata

Isla de la Plata (dosł. "srebrna wyspa") – niezamieszkana wyspa należąca do Ekwadoru, leżąca w granicach prowincji Manabí. Jest częścią Parku Narodowego Machalilla.
Fauna wyspy to m.in. głuptak niebieskonogi, głuptak czerwononogi, głuptak galaposki oraz uchatka patagońska. W tamtejszych wodach można spotkać delfinka wysmukłego.
Na wyspie znajduje się sanktuarium z czasów Inków.

</doc>
<doc id="3788639" url="https://pl.wikipedia.org/wiki?curid=3788639" title="Płochacz syberyjski">
Płochacz syberyjski

Płochacz syberyjski ("Prunella montanella") – gatunek małego, wędrownego ptaka z rodziny płochaczy (Prunellidae). Zamieszkuje Azję i skrajnie północno-wschodnią Europę. Sporadycznie zalatuje do Polski. Nie jest zagrożony wyginięciem.
Taksonomia.
Po raz pierwszy gatunek opisał Peter Simon Pallas w 1776. Opis ukazał się w 3. tomie "Reise durch verschiedene Provinzen des Russischen Reichs". Holotyp pochodził z Daurii (wschodnia Syberia). Autor nadał płochaczowi syberyjskiemu nazwę "Motacilla montanella", załączył jedynie informacje o upierzeniu w języku łacińskim i o tym, że ptaki te tworzą łączone stada z grubodziobami ("turmis Cocothraustum inmixta"). Obecnie (2022) Międzynarodowy Komitet Ornitologiczny (IOC) umieszcza ten gatunek w rodzaju "Prunella". Wyróżnia 2 podgatunki. Przynależność podgatunkowa ptaków z północno-centralnej części zasięgu jest niejasna, prawdopodobnie jednak reprezentują "P. m. montanella".
Podgatunki i zasięg występowania.
IOC wyróżnia 2 podgatunki:
Zimowiska znajdują się w Chinach i Korei, sporadycznie zalatują także do Japonii. 
Zabłąkane osobniki.
W Polsce obserwowany po raz pierwszy 26–27 marca 1988 w Stąporkowie (województwo świętokrzyskie); ptak został zdobyty i przekazany do Muzeum Przyrodniczego we Wrocławiu. W październiku i listopadzie 2016 obserwowany 10 razy, głównie na Helu. 12. stwierdzenie miało miejsce w styczniu 2021 w Pniewie (powiat pułtuski). W 2. połowie października 1997 po raz pierwszy obserwowano ten gatunek na Białorusi; jednego samca zaobserwowano wraz ze stadem szczygłów ("Carduelis carduelis"). Zabłąkane ptaki pojawiają się jesienią na Alasce, pojawiają się również w Kanadzie. Niewiele doniesień dotyczy zachodniego wybrzeża na południe od Alaski; dotyczą one Kolumbii Brytyjskiej i stanu Waszyngton. Poza tym w Kanadzie stwierdzono "P. montanella" w Calgary (Alberta), a w USA w okolicy Hailey (Idaho) i w hrabstwie Park (Montana). 29 grudnia 1943 w gminie Postupice (obecnie Republika Czeska) odłowiono ptaka młodocianego. 29 października 1976 w Ottenby (południowa Olandia) w sieć złapał się płochacz syberyjski, było to pierwsze stwierdzenie dla kraju. W Libanie obserwowany raz w 1958. W Turcji pierwsza obserwacja miała miejsce 2 listopada 2006, następna – jesienią 2007.
Morfologia.
Długość ciała wynosi około 14,5 cm, masa ciała – 17,5 g. Z wierzchu płochacze syberyjskie przypominają pokrzywnicę ("P. modularis"), od spodu są żółtobrązowe. Gardło i pierś jednobarwne, po bokach występuje rdzawe kreskowanie. Na głowie widoczny czarny wierzch i policzek oraz kontrastowa szeroka, żółta brew. Podobne gatunki to płochacz pstry ("P. ocularis") i płochacz czarnogardły ("P. atrogularis"). Ptaki podczas swojej pierwszej zimy są podobne do dorosłych, wyróżnia je jednak dużo bardziej matowe upierzenie.
Ekologia i zachowanie.
Płochacze syberyjskie lęgną się w strefie borealnej i arktycznej w zaroślach wierzbowych; na terenach górskich ich zasięg dociera do linii lasów, na północy do obszaru występowania karłowatych brzóz i świerków. Podczas zimowania przebywają na różnych obszarach zakrzewionych i zadrzewionych, trzymają się gęsto porośniętych terenów, co utrudnia ich obserwację. Żywią się owadami, w zimie również owocami, m.in. bażyny ("Empetrum"). Przeważnie ptaki te widywane są pojedynczo. Zachowaniem przypominają pokrzywnicę; ze względu na bliskie pokrewieństwo ekologia obydwu gatunków musi być zbliżona, jednak płochacz syberyjski nie został jeszcze szczegółowo zbadany. 
Lęgi.
Okres lęgowy trwa od czerwca do sierpnia. Prawdopodobnie w południowej części zasięgu ptaki wyprowadzają 2 lęgi, na Uralu jeden. Gniazdo ma formę solidnie zbudowanego kubeczka z delikatnych gałęzi, łodyg roślin i mchu. Wyściółkę stanowią delikatne włókna roślinne, mech i włosie. Zwykle w zniesieniu 5 jaj o jaskrawoniebieskiej skorupce i wymiarach około 19,9 na 13,7 mm.
Status i ochrona.
IUCN uznaje płochacza syberyjskiego za gatunek najmniejszej troski (LC, "Least Concern") nieprzerwanie od 1988 (stan w 2022). Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny.
W Polsce objęty ochroną gatunkową ścisłą.

</doc>
<doc id="3788648" url="https://pl.wikipedia.org/wiki?curid=3788648" title="Magazine (album)">
Magazine (album)

Magazine – trzeci album studyjny amerykańskiego zespołu rockowego Heart. Pierwsze wydanie z 1977 było nieoficjalne (zespół nie wydał na nie pozwolenia) i zawierało niedokończone utwory. Oficjalne wydanie miało miejsce w kwietniu 1978. Album pokrył się platyną w USA i Kanadzie.
Nagrywanie.
Po debiutanckim albumie grupy, "Dreamboat Annie", Heart rozpoczęło nagrywanie nowych utworów przeznaczonych na "Magazine" w Vancouver. Album miał zostać wydany przez "Mushroom Records". Wytwórnia opublikowała w magazynie "Rolling Stone" mające reklamować debiutancki album grupy zdjęcie sióstr Wilson (takie jak na okładce "Dreamboat Annie", ale z Ann i Nancy patrzącymi w obiektyw) z podpisem "It Was Only Our First Time!" (z ang. "To był tylko nasz pierwszy raz!"), co miało sugerować, że siostry były lesbijkami i popełniły kazirodztwo. Nagrania do albumu zatrzymano, gdy zespół zauważył reklamę i zaprotestował. Wytwórnia płytowa nie odniosła sukcesu, gdy próbowała negocjować z grupą.
W trakcie nagrań z 1976 zapisano tylko pięć niedokończonych utworów. Kiedy Heart udowodniło, że potrafi tworzyć hity, zespół poprosił "Mushroom Records" o podwyższenie ich stawek pieniężnych przeznaczonych dla muzyków. Pomimo tego wytwórnia nie zgodziła się.
"Mushroom Records" nie było zainteresowane wydaniem drugiego albumu Heart, mimo iż kontrakt z grupą nadal był aktualny. Producent zespołu Mike Flicker zerwał swoją umowę producencką z wytwórnią. Zespół nadal był w stanie podpisać kontrakt z inną wytwórnią - było to "Portrait Records", filia Columbia Records.
Wydanie z 1977.
Podpisanie kontraktu z "Portrait Records" spowodowało walkę sądową pomiędzy zespołem a dyrektorem "Mushroom Records", Shelleyem Siegelem. Wytwórnia nadal posiadała własny kontrakt z Heart, w którym wyznaczono grupie nagranie i wydanie dwóch albumów w"Mushroom". Siegel twierdził, że wytwórnia miała na tej podstawie pełne prawo do wydania kolejnego albumu. Wciąż posiadając pięć nieukończonych nagrań z 1975 roku, "Mushroom" zmiksowało je, ale bez zgody ani wiedzy żadnego z członków grupy.
Wytwórnia dodała pełną wersję "Here Song" (będącą uprzednio B-side pierwszego kanadyjskiego singla formacji z 1975). Resztę albumu wypełniono dwoma nagraniami live, również z 1975, nagrywanych w The Aquarius Tavern, rockowym klubie w Seattle, gdzie grupa grała regularnie. "Mushroom" wydało miks jako "Magazine" na wiosnę 1977, w tym samym czasie, gdy Heart przygotowywało swój album dla "Portrait", pod tytułem "Little Queen".
Według producenta zespołu, Mike'a Flickera, sprzedano około 50,000 kopii oryginału. Niektóre z nich były sprzedawane w sklepach muzycznych, szczególnie w Los Angeles i na Florydzie, gdzie nagrania były składane. Niesprzedane kopie zostały potem zniszczone, gdy Heart zgłosiło sprawę do sądu i zażądało od "Mushroom" zatrzymanie wydawania albumu. Wersja z 1977 była na krótko wydana także w Europie przez Arista Records, ale szybko wycofano ją ze sprzedaży.
Pomimo że album nie był oficjalnie wydany dla stacji radiowych w 1977, niektóre stacje takie jak KISW, główna stacja rockowa w Seattle, grały piosenki z nieoficjalnej wersji, pomimo próśb zespołu, by tego nie robić. Wydanie albumu z 1977 posiadało notatkę na okładce:
Recenzje.
Mike DeGagne z serwisu AllMusic ocenił album na 2 z 5 gwiazdek, opisując krążek: "Problemy z wytwórnią Mushroom opóźniły wydanie "Magazine", który to album ostatecznie pokrył się platyną i osiągnął 17 miejsce na listach przebojów. Tylko hard rockowy singel "Heartless" dotarł do Top 40 notowań, a album tak naprawdę nie dorównuje innym krążkom Heart. "Dreamboat Annie" z 1976 roku miał lepsze utwory, a "Little Queen" był bardziej ambitny. W "Magazine" brakuje energii, a tym bardziej płynności. Piosenki brzmią niedbale i pomieszane razem, czego winą mogą być problemy z wytwórnią, pokazują pozornie, że siostry Wilson wydają się być tym niewzruszone. "Here Song", "Just the Wine", oraz przewidywalny "Without You" są jakby słabo posklejane, zarówno w tekstach, jak i jako całość muzyczna. Album "Dog &amp; Butterfly" z 1978 pokazuje więcej zainteresowania żywym rock and rollem niż jego poprzednik, sprawiając wrażenie, że "Magazine" jest albumem, o którym sami twórcy chcieliby zapomnieć."
Wykonawcy.
"Opracowano na podstawie materiału źródłowego".

</doc>
<doc id="3788652" url="https://pl.wikipedia.org/wiki?curid=3788652" title="Thisiduo">
Thisiduo

Thisiduo (łac. "Diocesis Thisiduensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="3788660" url="https://pl.wikipedia.org/wiki?curid=3788660" title="Chateaudun">
Chateaudun



</doc>
<doc id="3788667" url="https://pl.wikipedia.org/wiki?curid=3788667" title="Vertara">
Vertara

Vertara (łac. "Diocesis Vertarensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="3788668" url="https://pl.wikipedia.org/wiki?curid=3788668" title="Życie pozagrobowe">
Życie pozagrobowe



</doc>
<doc id="3788670" url="https://pl.wikipedia.org/wiki?curid=3788670" title="Jaseniwka">
Jaseniwka

Jaseniwka, (ukr. Ясенівка, dawniej "Сказинці", hist. pol. "Skazińce") – wieś w rejonie jarmolińskim obwodu chmielnickiego.
Jej właścicielem był Adam Mikołaj Sieniawski (zm. 1726), który w testamencie zapisał ją w dożywocie stolnikowi wiskiemu Rostwoskiemu.

</doc>
<doc id="3788671" url="https://pl.wikipedia.org/wiki?curid=3788671" title="4 de Abril Futebol Clube do Cuando Cubango">
4 de Abril Futebol Clube do Cuando Cubango

4 de Abril Futebol Clube do Cuando Cubango – angolski klub piłkarski z siedzibą w mieście Menongue, występujący w Giraboli, stanowiącej pierwszy poziom rozgrywek w Angoli.
Historia.
Klub został założony w 2012 roku. W tym samym roku rozpoczął starty w trzeciej lidze i awansował do drugiej ligi. W 2015 roku wywalczył awans do pierwszej ligi.

</doc>
<doc id="3788672" url="https://pl.wikipedia.org/wiki?curid=3788672" title="4 de Abril">
4 de Abril



</doc>
<doc id="3788685" url="https://pl.wikipedia.org/wiki?curid=3788685" title="Połack">
Połack



</doc>
<doc id="3788688" url="https://pl.wikipedia.org/wiki?curid=3788688" title="Gerd Leers">
Gerd Leers

Gerardus Bernardus Maria (Gerd) Leers (ur. 12 lipca 1951 w Kerkrade) – holenderski polityk i samorządowiec, parlamentarzysta, w latach 2002–2010 burmistrz Maastricht, od 2011 do 2012 minister ds. imigracji i azylu.
Życiorys.
W latach 1969–1975 studiował planowanie przestrzenne na Katholieke Universiteit Nijmegen. Pracował w ETIN, instytucie ekonomiczno-technologicznym w Brabancji Północnej. Później zatrudniony m.in. w administracji prowincji. Od 1989 prowadził własną działalność gospodarczą w branży konsultingowej.
W latach 1975–1976 należał do Partii Pracy (PvdA). W 1979 wstąpił do Apelu Chrześcijańsko-Demokratycznego (CDA). W latach 1982–1990 był radnym w Goirle, przewodniczył frakcji radnych CDA. W latach 1990–2002 sprawował mandat posła do Tweede Kamer.
Od lutego 2002 do marca 2010 zajmował stanowisko burmistrza Maastricht. Od października 2010 do listopada 2012 w rządzie premiera Marka Rutte pełnił funkcję ministra bez teki odpowiedzialnego za imigrację i politykę azylową, a od grudnia 2011 również za integrację. Powrócił następnie do działalności w sektorze prywatnym.
Oficer Orderu Oranje-Nassau (2012).

</doc>
<doc id="3788694" url="https://pl.wikipedia.org/wiki?curid=3788694" title="Cerkiew św. Pantelejmona w Kiszyniowie">
Cerkiew św. Pantelejmona w Kiszyniowie

Cerkiew św. Pantelejmona – prawosławna cerkiew parafialna w Kiszyniowie, w jurysdykcji eparchii kiszyniowskiej Mołdawskiego Kościoła Prawosławnego.
Historia.
Cerkiew została wzniesiona w latach 1887–1891 według projektu Alexandru Bernardazziego na potrzeby greckiej społeczności Kiszyniowa. Fundatorami budynku byli bracia Iwan i Wiktor Sinadino oraz ich matka Alexandra Zotti, która podarowała grunt pod budowę obiektu sakralnego. Jako patrona cerkwi wybrano św. Pantelejmona – patrona ojca braci Sinadino. Konsekracja budynku miała miejsce 13 października 1891.
Świątynię zbudowano w stylu nawiązującym do średniowiecznej architektury greckiej. W czasie, gdy powstała, była opisywana przez prasę jako jedna z najbardziej udanych artystycznie prawosławnych świątyń w Imperium Rosyjskim.
W świątyni do 1940 służyli kapłani pochodzenia greckiego. Po włączeniu Kiszyniowa do Związku Radzieckiego cerkiew została zamknięta. Zniszczono położony w podziemiu grobowiec rodziny Sinadino. W obiekcie mieścił się kolejno magazyn materiałów budowlanych, magazyn taśm filmowych, następnie sala wystawowa i winiarnia.
Dzięki staraniom ks. Valeriu Bazatina w 1992 cerkiew została zwrócona Mołdawskiemu Kościołowi Prawosławnemu. Pierwsze nabożeństwo odbyło się 8 listopada 1992. W latach 2000–2004 budynek odremontowano, wstawiono również nowy ikonostas. Parafia utrzymuje szczególne relacje ze społecznością Greków w Mołdawii i ambasadą grecką w Kiszyniowie.
Architektura.
Cerkiew została zbudowana w stylu greckim z elementami nawiązującymi do architektury ormiańskiej, na planie krzyża greckiego. Jest orientowana. Wejście do budynku prowadzi od strony zachodniej, przed przedsionek, nad którym znajduje się dzwonnica zwieńczona kopułą. Ponad centralną częścią nawy znajduje się druga, większa kopuła. We wnętrzu cerkiew jest jednoprzestrzenna, prostokątna, wsparta na czterech łukach.

</doc>
<doc id="3788701" url="https://pl.wikipedia.org/wiki?curid=3788701" title="Castellum Tatroportus">
Castellum Tatroportus

Castellum Tatroportus (łac. "Diocesis Castellotatro-Portensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3788705" url="https://pl.wikipedia.org/wiki?curid=3788705" title="Zakład Aparatury Elektrycznej „Woltan”">
Zakład Aparatury Elektrycznej „Woltan”

Zakład Aparatury Elektrycznej „Woltan” Sp. z o.o. – przedsiębiorstwo branży elektrycznej z siedzibą w Łodzi, istniejące od 1908 roku. Przedsiębiorstwo to zajmuje się wytwarzaniem aparatury elektrycznej m.in. dla wagonów tramwajowych i składów kolejowych. Nazwa tego przedsiębiorstwa była inspiracją dla potocznej nazwy serii wagonów tramwajowych Konstal 805N-ML użytkowanych przez MPK Łódź.
Współpraca.
Przedsiębiorstwo prowadzi ścisłą współpracę naukowo-badawczą m.in. z Katedrą Aparatów Elektrycznych Politechniki Łódzkiej.

</doc>
<doc id="3788706" url="https://pl.wikipedia.org/wiki?curid=3788706" title="Dytryk II z Moers">
Dytryk II z Moers

Dytryk z Moers (ur. ok. 1385 r., zm. 14 lutego 1463 r.) – arcybiskup Kolonii i książę-elektor Rzeszy od 1414 r.
Życiorys.
Dytryk był drugim synem hrabiego Moers Fryderyka oraz Walpurgi z Saarwerden, siostry arcybiskupa Kolonii Fryderyka III z Saarwerden (sprawował tę funkcję od 1370 do 1414 r.). Najstarszy brat Dytryka, Fryderyk, odziedziczył hrabstwo Moers po ojcu, natomiast Dytryk wraz z dwoma braćmi i siostrą rozpoczęli karierę kościelną. Już w 1397 r., dzięki wsparciu wuja, został prepozytem w Bonn, a w 1401 r. rozpoczął studia, które prowadził w Heidelbergu i Bolonii. W 1409 r. jako przedstawiciel swego wuja wziął udział w soborze w Pizie.
Gdy w 1414 r. zmarł Fryderyk III z Saarwerden, większość kolońskiej kapituły wybrała Dytryka na arcybiskupa Kolonii; mniejszość elektorów opowiedziała się za bratem księcia Bergu Adolfa – Wilhelmem, który podjął nieudaną próbę opanowania tego stanowiska. Swoje zwycięstwo w kilkuletnich zmaganiach Dytryk zapewnił sobie w dużej mierze dzięki wsparciu Zygmunta Luksemburskiego, którego koronował na króla Niemiec w Akwizgranie w listopadzie 1414 r. Wyparł swojego konkurenta z Paderborn, gdzie sam został administratorem biskupstwa.
W okresie swoich rządów Dytryk stopniowo budował potęgę polityczną (m.in. pozyskując dla swych braci biskupie stanowiska: Henryk został biskupem Münsteru, a Walram biskupem Utrechtu), co wywołało długotrwały konflikt z księciem Kleve Adolfem II. Dytryk wielokrotnie występował przeciwko niemu, m.in. wsparł jego młodszego brata Gerarda w rodzinnym konflikcie. Jednak ostatecznie zmagania zakończyły się one załamaniem ekspansji arcybiskupa i stratą Soest i Xanten. Lepiej rozwijały się stosunki Dytryka z księciem Jülich i Bergu Gerardem, którego Dytryk poparł w konflikcie z księciem Geldrii Arnoldem z Egmond oraz z którym zawarł w 1450 r. układ zapewniający przejście tych księstw na arcybiskupów Kolonii w razie bezpotomnej śmierci Gerarda; ten jednak doczekał się potomka i układ nie został zrealizowany.
Konflikty z księciem Kleve spowodowały także rozdźwięki między Dytrykiem a papieżem Eugeniuszem IV, który związany był z książętami burgundzkimi wspierającymi książąt Kleve. W 1445 r. Eugeniusz nawet ogłosił pozbawienie Dytryka jego stanowiska, jednak Dytryka wsparł cesarz, a po rychłej śmierci Eugeniusza jego następca Mikołaj V potwierdził stanowiska Dytryka. Dwukrotnie Dytryk uczestniczył w krucjatach przeciwko husytom (w drugiej w 1421 i piątej 1431 r., m.in. osobiście brał udział w bitwie pod Domažlicami). 
Liczne wojenne przedsięwzięcia arcybiskupa, zmagania z mieszkańcami księstwa i ambitna polityka spowodowały ogromne zadłużenie arcybiskupstwa, które stało się ogromnym kłopotem dla jego następcy, Ruprechta z Palatynatu.

</doc>
<doc id="3788707" url="https://pl.wikipedia.org/wiki?curid=3788707" title="Jabłuniwka (rejon derażniański)">
Jabłuniwka (rejon derażniański)

Jabłuniwka (Яблунівка, pol. Jabłonówka) – wieś na Ukrainie, w obwodzie chmielnickim, w rejonie derażniańskim.
Dwór.
Parterowy dwór wybudowany przez Macewiczów, kryty dachem czterospadowym, od frontu portyk z czterema kolumnami podtrzymującymi trójkątny fronton. Zniszczony w 1917 r.

</doc>
<doc id="3788708" url="https://pl.wikipedia.org/wiki?curid=3788708" title="Jabłonówka (Podole)">
Jabłonówka (Podole)



</doc>
<doc id="3788715" url="https://pl.wikipedia.org/wiki?curid=3788715" title="Diego Bejarano">
Diego Bejarano

Diego Bejarano Ibáñez (ur. 24 sierpnia 1991 w Santa Cruz) – boliwijski piłkarz występujący na pozycji obrońca w boliwijskim klubie Bolívar oraz w reprezentacji Boliwii. Znalazł się w kadrze na Copa América 2016.

</doc>
<doc id="3788716" url="https://pl.wikipedia.org/wiki?curid=3788716" title="Marja van Bijsterveldt">
Marja van Bijsterveldt

Janneke Marlene (Marja) van Bijsterveldt-Vliegenthart (ur. 27 czerwca 1961 w Rotterdamie) – holenderska polityk i samorządowiec, w latach 2002–2007 przewodnicząca Apelu Chrześcijańsko-Demokratycznego (CDA), od 2010 do 2012 minister edukacji, kultury i nauki.
Życiorys.
Ukończyła szkołę pielęgniarską (1981). Do 1990 pracowała jako pielęgniarka w Rotterdamie. Zaangażowała się w działalność polityczną w ramach Apelu Chrześcijańsko-Demokratycznego, kierowała frakcją kobiet tego ugrupowania. W latach 1990–1994 zasiadała w radzie miejskiej Almere, do 1993 wchodziła w skład zarządu miasta, odpowiadając za sprawy społeczne. Od 1994 do 2003 sprawowała urząd burmistrza miejscowości Schipluiden.
Od listopada 2002 do lutego 2007 pełniła organizacyjną funkcję przewodniczącej CDA. Następnie do października 2010 była sekretarzem stanu ds. edukacji, kultury i nauki w czwartym rządzie Jana Petera Balkenende. W 2010 uzyskała mandat posłanki do Tweede Kamer. Zawiesiła jego wykonywanie w związku z objęciem w październiku tegoż roku urzędu ministra edukacji, kultury i nauki w gabinecie premiera Marka Rutte, który sprawowała do listopada 2012. W 2013 została dyrektorem holenderskiego oddziału organizacji charytatywnej Ronald McDonald House, zaś w 2016 powołano ją na burmistrza Delftu.
Oficer Orderu Oranje-Nassau (2012).

</doc>
<doc id="3788718" url="https://pl.wikipedia.org/wiki?curid=3788718" title="Lidzija Marozawa">
Lidzija Marozawa

Lidzija Alaksandrauna Marozawa (biał.: Лідзія Аляксандраўна Марозава; ur. 8 października 1992 w Mińsku) – białoruska tenisistka.
Kariera tenisowa.
Pierwszy raz na zawodowych kortach wystąpiła w listopadzie 2008 roku. Przegrała wówczas w pierwszej rundzie eliminacji do turnieju ITF pulą nagród 50 000 dolarów w Mińsku. W takim samym turnieju, lecz z pulą nagród 25 000 $, wystąpiła w marcu następnego roku. Wygrała wtedy swój pierwszy mecz na zawodowych kortach, odpadając w drugiej rundzie eliminacji. W październiku 2009 roku osiągnęła pierwszy sukces w rozgrywkach deblowych – doszła do finału ITF w Sztokholmie.
W 2016 roku dotarła do finału turnieju w Båstad w konkurencji gry podwójnej, w którym jej partnerką była Lesley Kerkhove. Zawodniczki przegrały wówczas z parą Andreea Mitu–Alicja Rosolska 3:6, 5:7. Ponad rok później, w październiku 2017 roku, osągnęła największy dotychczasowy sukces w rozgrywkach tenisowych – wygrała swój pierwszy tytuł rangi WTA. Na twardych kortach w hali w Luksemburgu, ponownie u boku Kerkhove, pokonała w finale Eugenie Bouchard i Kirsten Flipkens 6:7(4), 6:4, 10–6. Sezon zakończyła na 69. miejscu zestawienia deblowego WTA oraz na 478. pozycji w singlu.
W sezonie 2018 w grze pojedynczej wystąpiła tylko w jednym turnieju – odpadła w drugiej rundzie w Moskwie (15 000 $). W grze podwójnej doszła do półfinału w Shenzhen, drugiej rundy Australian Open i ćwierćfinału w Budapeszcie. Pod koniec kwietnia odpadła w półfinale Stuttgarcie z parą Nicole Melichar–Květa Peschke (3:6, 5:7), a tydzień później zmierzyła się ponownie z nimi w finale w Pradze. Grając w parze ze zmęczoną Mihaelą Buzărnescu (Rumunka wcześniej wygrała w trzech setach półfinał singla) uległa 4:6, 2:6. Razem z Shūko Aoyamą awansowała do finału zawodów w Hongkongu i kończących sezon rozgrywek WTA Elite Trophy w Zhuhai, ale zwyciężczyniami zostawały odpowiednio deble Samantha Stosur–Zhang Shuai oraz Ludmyła Kiczenok–Nadija Kiczenok.
W 2020 roku wspólnie z Andreeą Mitu zdobyły tytuł zawodów deblowych w Pradze, w meczu mistrzowskim pokonując Giulię Gatto-Monticone i Nadię Podoroską wynikiem 6:4, 6:4.
W sezonie 2021 razem z Anną Daniliną triumfowały w rozgrywkach w Gdyni, wygrywając w finale 6:3, 6:2 z Kateryną Bondarenko i Katarzyną Piter.
25 września 2017 zajmowała najwyższe miejsce w rankingu singlowym WTA Tour – 468. pozycję, natomiast 1 października 2018 osiągnęła najwyższe, 37. lokatę w rankingu deblistów.

</doc>
<doc id="3788719" url="https://pl.wikipedia.org/wiki?curid=3788719" title="Maciej Karczyński">
Maciej Karczyński

Maciej Karczyński (ur. 15 lutego 1971 Szczecinie) – były funkcjonariusz Policji oraz były rzecznik prasowy Agencji Bezpieczeństwa Wewnętrznego.
Życiorys.
Absolwent socjologii na Uniwersytecie Szczecińskim. Posiada również tytuł menedżera ds. sportu, który uzyskał w Wyższej Szkole Turystyki i Rekreacji w Warszawie. Licencjonowany trener piłki nożnej PZPN. Wieloletni działacz sportowy, honorowy prezes MKS Pogoni’04 Szczecin. Obecnie trener futsalowej drużyny AZS Uniwersytet Warszawski oraz prezes zarządu Futsal Ekstraklasa.
Przebieg służby.
Od 1991 roku pracował w Policji, m.in. w Kompanii Antyterrorystycznej, Wydziale dw. z Przestępczością Narkotykową KWP w Szczecinie oraz Centralnym Biurze Śledczym. W 2004 r. trafił do Zespołu Prasowego KWP w Szczecinie, a po 2 latach został rzecznikiem prasowym ówczesnego komendanta tej jednostki. 1 grudnia 2009 r. został rzecznikiem prasowym Komendanta Stołecznego Policji. W sierpniu 2012 r. odszedł z Policji i rozpoczął służbę w ABW, gdzie przez 4 lata pełnił obowiązki rzecznika. W 2015 r. został awansowany na stopień inspektora (pułkownik).

</doc>
<doc id="3788720" url="https://pl.wikipedia.org/wiki?curid=3788720" title="Michal Finger">
Michal Finger

Michal Finger (ur. 2 września 1993 w Pradze) – czeski siatkarz, grający na pozycji atakującego, reprezentant Czech.
Sukcesy klubowe.
Puchar Niemiec:
Mistrzostwo Niemiec:
Superpuchar Niemiec:
Wicemistrzostwo Grecji:
Sukcesy reprezentacyjne.
Liga Europejska:

</doc>
<doc id="3788721" url="https://pl.wikipedia.org/wiki?curid=3788721" title="Jaśkiwci">
Jaśkiwci

 
Jaśkiwci (pol. Jaśkowce) – wieś na Ukrainie, w obwodzie chmielnickim, w rejonie derażniańskim.
Dwór.
Do 1918 roku znajdował się we wsi parterowy dwór, kryty dachem czterospadowym, wybudowany w 1770 roku przez Tomasza Bernatowicza. Od frontu portyk z czterema kolumnami podtrzymującymi trójkątny fronton. Obok oranżeria. Obiekt zniszczony i ograbiony w 1917 r.

</doc>
<doc id="3788731" url="https://pl.wikipedia.org/wiki?curid=3788731" title="Alexandra Kwiatkowska-Viatteau">
Alexandra Kwiatkowska-Viatteau

Alexandra Kwiatkowska-Viatteau (ur. 1948 w Krakowie) – polska i francuska historyk oraz publicystka.
Życiorys.
Jest absolwentką Instytutu Nauk Politycznych w Paryżu. Doktorat uzyskała w Université Paris Sorbonne (1992). Specjalizuje się w historii współczesnej Polski i Związku Radzieckiego. W 2011 została odznaczona Krzyżem Oficerskim Orderu Zasługi Rzeczypospolitej Polskiej.

</doc>
<doc id="3788737" url="https://pl.wikipedia.org/wiki?curid=3788737" title="Burning from the Inside">
Burning from the Inside

Burning from the Inside – czwarty album studyjny angielskiej grupy rockowej Bauhaus, wydany w 1983 roku z numerem katalogowym BEGA 45 nakładem Beggars Banquet Records.
Lista utworów.
Opracowano na podstawie materiału źródłowego.
Wydanie LP
Strona A
Strona B
Utwory dodatkowe na CD
Twórcy.
Opracowano na podstawie materiału źródłowego.
Muzycy:

</doc>
<doc id="3788739" url="https://pl.wikipedia.org/wiki?curid=3788739" title="Khadija Arib">
Khadija Arib

Khadija Arib, arab. خديجة عريب (ur. 10 października 1960 w Hedami koło Casablanki) – holenderska polityk i działaczka społeczna pochodzenia marokańskiego, parlamentarzystka, w latach 2016–2021 przewodnicząca Tweede Kamer.
Życiorys.
W wieku 15 lat osiedliła się w Holandii. Absolwentka socjologii na Uniwersytecie Amsterdamskim. Pracowała jako urzędnik administracji publicznej, nauczyciel akademicki i pracownik socjalny. Zaangażowała się w działalność na rzecz praw kobiet. W 1989 podczas wizyty w Maroku publiczne domagała się zwiększenia uprawnień tamtejszych kobiet. Została wówczas zatrzymana przez policję, po kilku dniach zwolniona po interwencji holenderskiego ministra spraw zagranicznych.
Przystąpiła do Partii Pracy. W 1998 po raz pierwszy z jej ramienia uzyskała mandat posłanki do Tweede Kamer. Z powodzeniem ubiegała się o ponowny wybór w 2002, 2003, 2006, 2010, 2012, 2017 i 2021.
12 grudnia 2015 została pełniącą obowiązki przewodniczącej niższej izby Stanów Generalnych. 13 stycznia 2016 wybrana na przewodniczącą Tweede Kamer. Po wyborach w 2017 ponownie została przewodniczącą niższej izby parlamentu. Po wyborach w 2021 ponownie ubiegała się o urząd przewodniczącej; przegrała w głosowaniu z Verą Bergkamp.

</doc>
<doc id="3788805" url="https://pl.wikipedia.org/wiki?curid=3788805" title="Stephen Milne (pływak)">
Stephen Milne (pływak)

Stephen Alistair Milne (ur. 29 kwietnia 1994 w Inverness) – szkocki pływak specjalizujący się w stylu dowolnym, wicemistrz olimpijski, mistrz świata i Europy w sztafecie 4 × 200 m stylem dowolnym.
Kariera pływacka.
Reprezentując Szkocję na Igrzyskach Wspólnoty Narodów w Glasgow w 2014 roku zdobył srebrny medal w sztafecie kraulowej 4 × 200 m. Na dystansie 1500 m stylem dowolnym z czasem 15:04,90 min był piąty, a w konkurencji 400 m kraulem uplasował się na ósmym miejscu, uzyskując w finale czas 3:49,90.
W 2015 roku podczas mistrzostw świata w Kazaniu na dystansie 1500 m stylem dowolnym z czasem 14:58,62 min zajął piąte miejsce. W konkurencji 800 m kraulem był siódmy, uzyskując w finale czas 7:49,86 min.
Milne na igrzyskach olimpijskich w Rio de Janeiro wraz z Duncanem Scottem, Danielem Wallace’em i Jamesem Guyem wywalczył srebrny medal w sztafecie 4 × 200 m stylem dowolnym. Indywidualnie startował na dystansie 400 i 1500 m stylem dowolnym, ale w żadnej z tych konkurencji nie udało mu się awansować do finału. Na 1500 m kraulem był dziesiąty (14:57,23), a na 400 m stylem dowolnym z czasem 3:46,00 zajął 13. miejsce
Podczas mistrzostw świata w Budapeszcie w 2017 roku zdobył złoty medal w sztafecie 4 × 200 m stylem dowolnym. Na dystansie 400 m kraulem uzyskał czas 3:48,64 i zajął 15. miejsce.

</doc>
<doc id="3788820" url="https://pl.wikipedia.org/wiki?curid=3788820" title="Caio Duilio (2007)">
Caio Duilio (2007)

Caio Duilio (numer burtowy D554) – włoski niszczyciel rakietowy typu "Horizon", który wszedł do służby we włoskiej marynarce wojennej 22 września 2011 roku. Okrętowi nadano imię rzymskiego dowódcy z okresu wojny punickiej, który w 260 roku p.n.e. zwyciężył w bitwie morskiej pod Mylae. 
Historia.
Zamówienie na drugi niszczyciel typu "Horizon" dla Marine Militare zostało złożone 27 października 2000 roku, w mieszczącej się w Riva Trigoso stoczni należącej do koncernu Fincantieri. Rozpoczęcie budowy nastąpiło 19 września 2003 roku, wodowanie 23 października 2007 roku. Próby morskie rozpoczęły się 12 lutego 2008 roku. Po przejęciu przez marynarkę wojenną, okręt wziął udział 5 maja 2009 roku w ćwiczeniach morskich, w których brały udział pozostałe okręty typu "Horizon": „Andrea Doria”, „Forbin” i „Chevalier Paul”. „Caio Duilio” wszedł do służby 22 września 2011 roku. 
Opis.
Okręt wyposażono w nowy system zarządzania walką oparty o oprogramowanie Linux.

</doc>
<doc id="3788844" url="https://pl.wikipedia.org/wiki?curid=3788844" title="Polskie Radio Program IV">
Polskie Radio Program IV

Określenie "Program Czwarty Polskiego Radia" lub "Polskie Radio Program IV" może dotyczyć dwóch rozgłośni:

</doc>
<doc id="3788848" url="https://pl.wikipedia.org/wiki?curid=3788848" title="Meczet Imama Alego">
Meczet Imama Alego

Meczet imama Alego () – meczet z miejscem pochówku Alego – brata stryjecznego, przybranego syna, a następnie zięcia Mahometa, jak i pierwszego imama szyitów, w mieście An-Nadżaf w Iraku. Sanktuarium wzniesione zostało bezpośrednio w miejscu pochówku Alego.
W islamie szyickim, An-Nadżaf jest uznawane za jedno z najświętszych miejsc zaraz po Mekkce i Medynie. Co roku miliony pielgrzymów odwiedzają sanktuarium. Według wierzeń wielu muzułmanów, oprócz Alego w meczecie pochowani zostali także prorocy Adam i Noe. W niedalekiej odległości od meczetu znajduje się największy na świecie cmentarz, zwany "wadi al-salam" (pl. "dolina pokoju").
W 1991 roku podczas powstania przeciwko Saddamowi Husajnowi, meczet został celowo ostrzelany przez siły rządowe, jego odbudowę zakończono w 1993 roku. W 2003, w zamachu bombowym na meczet śmierć poniósł ajatollah Muhammad Bakir al-Hakim i ponad 85 wiernych. Al-Ka’ida w Iraku przyznała się do zamachu, jej członek odpowiedzialny za cały plan został powieszony w 2007.

</doc>
<doc id="3788849" url="https://pl.wikipedia.org/wiki?curid=3788849" title="Zabród (ujednoznacznienie)">
Zabród (ujednoznacznienie)



</doc>
<doc id="3788850" url="https://pl.wikipedia.org/wiki?curid=3788850" title="Meczet Al-Kazimijja">
Meczet Al-Kazimijja

Meczet Al-Kazimijja () – meczet z miejscem pochówku dwóch potomków Mahometa, jak i imamów szyickich, siódmego Musy al-Kazima i dziewiątego Muhammada al-Dżawada. W meczecie pochowani są także dwaj uczeni szyiccy, Asz-Szajch al-Mufid i Nasir ad-Din at-Tusi.
Od momentu obalenia dyktatury Saddama Husajna w 2003 szyiccy pielgrzymi regularnie padają ofiarą ataków ze strony fundamentalistów sunnickich. Do ataków terrorystycznych w pobliżu meczetu dochodziło m.in. podczas Aszury w marcu 2004 (ponad 125 ofiar śmiertelnych), 27 czerwca 2007, w grudniu 2008 (co najmniej 24 zabitych i 45 rannych), 24 kwietnia 2009 (ponad 65 ofiar i 125 rannych), w maju 2016 (ponad 18 zabitych i 45 rannych).

</doc>
<doc id="3788853" url="https://pl.wikipedia.org/wiki?curid=3788853" title="Amargosa River">
Amargosa River

Amargosa River – rzeka epizodyczna w Stanach Zjednoczonych przepływająca przez południową Nevadę i wschodnią Kalifornię, o długości 298 km. Hydrologiczny początek Amargosa River znajduje się w Hrabstwie Nye (Thirsty Canyon) w południowej Nevadzie, biegnie przez Pustynię Amargosa na północny zachód od Las Vegas, wpadając do jeziora Badwater w Dolinie Śmierci. Przez większą część roku Amargosa River jest suchym korytem. Wyjątkiem są okresy powodzi błyskawicznych po oberwaniu chmury.

</doc>
<doc id="3788855" url="https://pl.wikipedia.org/wiki?curid=3788855" title="Carisbrook">
Carisbrook

Carisbrook – stadion w mieście Dunedin w Nowej Zelandii na którym wielokrotnie odbywały się najważniejsze ligowe oraz międzynarodowe mecze rugby union. Stadion był areną zmagań także dla innych sportów takich jak krykiet, piłka nożna, rugby league a także motocross. Stadion zamknięto w 2011 i zburzono w 2013 a wszystkie ważne imprezy sportowe odbywają się na Forsyth Barr Stadium.
Najważniejsze wydarzenia.
12 lipca 2008 - ostatni mecz w Pucharze Trzech Narodów przeciwko RPA przegrany przez gospodarzy 30-28&lt;br&gt;
19 czerwca 2010 - ostatni mecz Nowej Zelandii przeciwko zespołowi "Tier 1", Walii, wygrane 42-9 przez gospodarzy &lt;br&gt;
22 lipca 2011 - ostatni mecz międzynarodowy, Nowa Zelandia kontra Fidżi który gospodarze wygrali 60-14, mecz był częścią akcji pomocy dla ofiar trzęsienia ziemi w Christchurch&lt;br&gt;

</doc>
<doc id="3788858" url="https://pl.wikipedia.org/wiki?curid=3788858" title="Lela (bogini)">
Lela (bogini)



</doc>
<doc id="3788872" url="https://pl.wikipedia.org/wiki?curid=3788872" title="Dzidzilela">
Dzidzilela



</doc>
<doc id="3788888" url="https://pl.wikipedia.org/wiki?curid=3788888" title="HMCS Saskatoon">
HMCS Saskatoon

Okręty kanadyjskie o nazwie HMCS „Saskatoon”

</doc>
<doc id="3788899" url="https://pl.wikipedia.org/wiki?curid=3788899" title="Biskupi Houma-Thibodaux">
Biskupi Houma-Thibodaux



</doc>
<doc id="3788900" url="https://pl.wikipedia.org/wiki?curid=3788900" title="USS Salerno Bay (CVE-110)">
USS Salerno Bay (CVE-110)

USS Salerno Bay (CVE-110) – lotniskowiec eskortowy typu "Commencement Bay", który służył w United States Navy. 
Pierwotnie nosił nazwę Winjah Bay. Stępkę jednostki położono 7 lutego 1944 roku w stoczni Seattle-Tacoma Shipbuilding Corporation w Tacoma. Zwodowano go 26 września 1944 roku. 29 września 1944 roku przekazano go do Commercial Iron Works w Portland do ukończenia. Wszedł do służby 19 maja 1945 roku.
Krótko po wojnie pełnił rolę jednostki szkolnej i transportowej na Pacyfiku i Atlantyku. Wziął udział w operacji "Magic Carpet". Wycofany ze służby i przeniesiony do rezerwy 4 października 1947 roku.
20 czerwca 1951 roku został przywrócony do służby w okresie wojny koreańskiej. Pełnił służbę na wodach Atlantyku i Morza Śródziemnego.
Drugi raz wycofany ze służby 16 lutego 1954 roku. Przeklasyfikowany na AKV-10 w 1959 roku. Skreślony z listy jednostek floty 1 czerwca 1961 roku. Sprzedany 30 października 1961 firmie Revalorizacion de Materiales w Portugalii. Przekazany z rąk marynarki 14 grudnia 1961 roku.

</doc>
<doc id="3788901" url="https://pl.wikipedia.org/wiki?curid=3788901" title="Biskupi Greensburg">
Biskupi Greensburg



</doc>
<doc id="3788904" url="https://pl.wikipedia.org/wiki?curid=3788904" title="Kosmodrom Taiyuan">
Kosmodrom Taiyuan



</doc>
<doc id="3788913" url="https://pl.wikipedia.org/wiki?curid=3788913" title="Mastogenius elinarae">
Mastogenius elinarae

Mastogenius elinarae – gatunek chrząszcza z rodziny bogatkowatych i podrodziny Polycestinae.
Gatunek ten został opisany w 1986 przez Garyego Manleya.
Chrząszcz o podłużnie owalnym, silnie błyszczącym i rzadko owłosionym ciele długości od 3 do 4,1 mm (3,6 mm u holotypowego samca i 3,48 mm u allotypowej samicy). Występują dwie formy barwne: częstsza, o pokrywach ciemnoniebieskich i rzadsza, o pokrywach brązowych. Reszta ciała jest czarna. Głowa z przodu wypukła, bez wgłębień. Przedplecze około dwukrotnie szersze niż długie, wyraźnie węższe z przodu niż u nasady. Boczne brzegi przedplecza łukowato rozbieżne od kątów przednich do połowy długości i dalej delikatnie zbieżne ku prostym kątom tylnym. Boki pokryw od kątów barkowych do połowy długości prawie równoległe, dalej łukowato zbieżne ku ściętym wierzchołkom.
Owad neotropikalny znany z ekwadorskich prowincji Guayas i Manabí.

</doc>
<doc id="3788915" url="https://pl.wikipedia.org/wiki?curid=3788915" title="Dog &amp; Butterfly">
Dog &amp; Butterfly

Dog &amp; Butterfly – czwarty album amerykańskiej grupy rockowej Heart, wydany w 1978 roku.
Album został pokryty podwójną platyną, spędził 36 tygodni na listach przebojów i osiągnął 17 miejsce Billboard 200. Zamiast tradycyjnych stron „A” i „B” na winylu pojawiają się strony „Dog” i „Butterfly”. Na pierwszej z nich pojawiają się typowo rockowe utwory, na drugiej – ballady.
Lista utworów.
Wszystkie utwory zostały napisane przez Ann i Nancy Wilson oraz Sue Ennis, chyba że zaznaczono inaczej.
Strona pierwsza – „Dog”
Strona druga – „Butterfly”
Wykonawcy.
"Opracowano na podstawie materiału źródłowego".

</doc>
<doc id="3788916" url="https://pl.wikipedia.org/wiki?curid=3788916" title="Aller (Mid Devon)">
Aller (Mid Devon)

Aller – przysiółek w Anglii, w Devon. Leży 19,4 km od miasta Exeter, 77,7 km od miasta Plymouth i 239,3 km od Londynu. Aller jest wspomniana w Domesday Book (1086) jako "Alre"/"Alra"/"Avra"/"Avvra".

</doc>
<doc id="3788923" url="https://pl.wikipedia.org/wiki?curid=3788923" title="Foxton (North Yorkshire)">
Foxton (North Yorkshire)

Foxton – przysiółek w Anglii, w North Yorkshire. Leży 5,6 km od miasta Northallerton, 48 km od miasta York i 327,9 km od Londynu. W latach 1870–1872 miejscowość liczyła 39 mieszkańców. Foxton jest wspomniana w Domesday Book (1086) jako "Fostune"/"Foustune".

</doc>
<doc id="3788928" url="https://pl.wikipedia.org/wiki?curid=3788928" title="Porcelana FC">
Porcelana FC

Porcelana Futebol Clube do Cazengo – angolski klub piłkarski z siedzibą w mieście N’dalatando, występujący w Giraboli, stanowiącej pierwszy poziom rozgrywek w Angoli.
Historia.
Klub został założony w 2009 roku. W 2010 roku rozpoczął starty w drugiej lidze. W 2012 roku wywalczył awans do pierwszej ligi. W 2013 roku zajął w niej jednak 14. miejsce i spadł z powrotem do drugiej ligi. W 2015 roku ponownie awansował do pierwszej ligi.
Występy w lidze.
&lt;onlyinclude&gt;
&lt;/onlyinclude&gt;
Uwagi:1 = Awans do Giraboli, GB = Girabola (I liga), GA = Gira Angola (II liga) &lt;br&gt; Miejsca w oznaczają spadek

</doc>
<doc id="3788929" url="https://pl.wikipedia.org/wiki?curid=3788929" title="Mistrzostwa Europy w piłce nożnej plażowej">
Mistrzostwa Europy w piłce nożnej plażowej



</doc>
<doc id="3788932" url="https://pl.wikipedia.org/wiki?curid=3788932" title="Feyenoord w europejskich pucharach">
Feyenoord w europejskich pucharach

Występy w europejskich pucharach holenderskiego klubu piłkarskiego Feyenoord.

</doc>
<doc id="3788935" url="https://pl.wikipedia.org/wiki?curid=3788935" title="Ulica Stanisława Moniuszki w Leżajsku">
Ulica Stanisława Moniuszki w Leżajsku

Ulica Stanisława Moniuszki w Leżajsku – główna ulica leżajskiej dzielnicy Gillershof.
Ulica tak jak i cały Gillershof, była kiedyś odrębną niemiecką osadą założoną w związku z józefińską akcją kolonizacyjną w 1787 roku i zamieszkaną przez katolików i ewangelików. Do 1935 roku jako mała wieś należała do gminy zbiorowej i parafii Giedlarowa. 14 kwietnia 1935 roku mieszkańcy wysłali petycję do Ministerstwa Spraw Wewnętrznych o przyłączenie do Leżajska. Dwa miesiące później wieś Gillershof została przyłączona do miasta Leżajska i najpierw nosiła nazwę ulicy ks. Skorupki, a potem ulicy Moniuszki. Stoją tu jeszcze domy i budynki gospodarcze oraz spichlerze z XIX wieku (na jednym z nich widnieje napis 1867), natomiast nie ma już kościoła protestanckiego.

</doc>
<doc id="3788937" url="https://pl.wikipedia.org/wiki?curid=3788937" title="Gnetum nodiflorum">
Gnetum nodiflorum

Gnetum nodiflorum Brongn. – gatunek rośliny z rodziny gniotowatych ("Gnetaceae" Blume). Występuje naturalnie w Kolumbii, Wenezueli, Gujanie, Surinamie, Gujanie Francuskiej, Ekwadorze, Peru, Boliwii oraz Brazylii. 
Biologia i ekologia.
Roślina dwupienna. Rośnie w wiecznie zielonych lasach.

</doc>
<doc id="3788941" url="https://pl.wikipedia.org/wiki?curid=3788941" title="Muehlenbeckia tamnifolia">
Muehlenbeckia tamnifolia

Muehlenbeckia tamnifolia (Kunth) Meisn. – gatunek rośliny z rodziny rdestowatych ("Polygonaceae" Juss.). Występuje naturalnie w neotropikach – między innymi w Meksyku, Gwatemali, Hondurasie, Kostaryce, Panamie, Kolumbii, Wenezueli, Ekwadorze, Peru, Boliwii oraz północnej Argentynie. 
Biologia i ekologia.
Rośnie w zaroślach. Występuje na wysokości do 2500 m n.p.m. 
Zmienność.
W obrębie tego gatunku wyróżniono jedną odmianę:

</doc>
<doc id="3788943" url="https://pl.wikipedia.org/wiki?curid=3788943" title="Muehlenbeckia tiliifolia">
Muehlenbeckia tiliifolia

Muehlenbeckia tiliifolia Wedd. – gatunek rośliny z rodziny rdestowatych ("Polygonaceae" Juss.). Występuje naturalnie w Ekwadorze, Peru oraz Boliwii. 
Biologia i ekologia.
Rośnie w zaroślach. Występuje na wysokości od 2000 do 2700 m n.p.m.

</doc>
<doc id="3788944" url="https://pl.wikipedia.org/wiki?curid=3788944" title="Mastogenius manglaraltoensis">
Mastogenius manglaraltoensis

Mastogenius manglaraltoensis – gatunek chrząszcza z rodziny bogatkowatych i podrodziny Polycestinae.
Gatunek ten został opisany w 1986 przez Garyego Manleya na podstawie parki okazów z Manglaralto.
Chrząszcz o silnie błyszczącym, prawie prostokątnym w obrysie ciele długości 2,3 mm. Ubarwienie jednolite, ciemnobrązowe z miedzianym połyskiem. Na przedzie głowy ma szerokie i płytkie, podłużne wgłębienie z dołkiem pośrodku. Powierzchnia głowy grubo punktowana i granulowana. Przedplecze dwukrotnie szersze niż długie, węższe z przodu niż u nasady. Boczne brzegi przedplecza łukowato rozbieżne od kątów przednich do ¼ długości, po czym równoległe do ¾ długości i dalej łukowato zbieżne ku tępym kątom tylnym. Pokrywy do połowy długości wyniesione, dalej silnie opadające. Boki pokryw od kątów barkowych do połowy długości prawie równoległe, w okolicy ⅔ nieco rozszerzone, a dalej łukowato zbieżne ku osobno ściętym wierzchołkom. Punktowanie pokryw jednolite i płytkie.
Owad neotropikalny, znany tylko z ekwadorskiej prowincji Guayas.

</doc>
<doc id="3788946" url="https://pl.wikipedia.org/wiki?curid=3788946" title="Muehlenbeckia volcanica">
Muehlenbeckia volcanica

Muehlenbeckia volcanica (Benth.) Endl. – gatunek rośliny z rodziny rdestowatych ("Polygonaceae" Juss.). Występuje naturalnie w Ameryce Centralnej i Południowej, między innymi w Meksyku, Gwatemali, Kostaryce, Ekwadorze, Peru oraz Boliwii. 
Biologia i ekologia.
Rośnie w zaroślach oraz na terenach skalistych. Występuje na wysokości od 2700 do 4200 m n.p.m.

</doc>
<doc id="3788947" url="https://pl.wikipedia.org/wiki?curid=3788947" title="Triplaris caracasana">
Triplaris caracasana

Triplaris caracasana Cham. – gatunek rośliny z rodziny rdestowatych ("Polygonaceae" Juss.). Występuje naturalnie na obszarze od Panamy po Ekwador i Brazylię. 
Biologia i ekologia.
Jest rośliną dwupienną. Rośnie w wilgotnych lasach.

</doc>
<doc id="3788948" url="https://pl.wikipedia.org/wiki?curid=3788948" title="Triplaris cumingiana">
Triplaris cumingiana

Triplaris cumingiana Fisch. &amp; C.A.Mey. – gatunek rośliny z rodziny rdestowatych ("Polygonaceae" Juss.). Występuje naturalnie w Kostaryce, Panamie, Kolumbii, Ekwadorze, Peru oraz Boliwii. 
Biologia i ekologia.
Jest rośliną dwupienną.

</doc>
<doc id="3788952" url="https://pl.wikipedia.org/wiki?curid=3788952" title="Triplaris melaenodendron">
Triplaris melaenodendron

Triplaris melaenodendron (Bertol.) Standl. &amp; Steyerm. – gatunek rośliny z rodziny rdestowatych ("Polygonaceae" Juss.). Występuje naturalnie na obszarze od Meksyku po Kolumbię, Wenezuelę i Ekwador. 
Biologia i ekologia.
Jest rośliną dwupienną. 
Zmienność.
W obrębie tego gatunku oprócz podgatunku nominatywnego wyróżniono także jeden podgatunek:

</doc>
<doc id="3788954" url="https://pl.wikipedia.org/wiki?curid=3788954" title="Bronisław Feliks Łoziński">
Bronisław Feliks Łoziński

Bronisław Feliks Łoziński (ur. 2 czerwca 1895 w Zarzeczu, pow. jarosławski, zm. ?) – major piechoty Wojska Polskiego.
Życiorys.
Urodził się 2 czerwca 1895 roku w Zarzeczu, pow. jarosławski, w rodzinie Józefa. Wcielony do armii austriackiej we wrześniu 1914 roku. W okresie od 2 stycznia do 10 marca 1915 roku przydzielono go do szkoły oficerów rezerwy we Freibergu na Morawach, po ukończeniu której wcielony do batalionu zapasowego Pułku Piechoty Obrony Krajowej Nr 32 w Nowym Sączu. Awansowany na chorążego 1 sierpnia 1915 roku i skierowany na front rosyjski. Na podporucznika awansowany 1 września 1916 roku. Od 1 października 1916 roku do 10 marca 1917 roku był na froncie rosyjskim instruktorem w szkole podoficerskiej przy Grupie gen. Ericha von Falkenhayna. Dowódca kompanii frontowej, a od 7 czerwca do 20 grudnia 1917 roku w szkole szturmowej ppłk. Kauniza w Moszkowie k. Sokala był dowódcą kompanii. Do zakończenia I wojny światowej brał udział w walkach na froncie wschodnim. Odznaczony Medalem Waleczności II klasy i Krzyżem Karola.
Po zakończeniu I wojny światowej, jako porucznik służył od 1 listopada 1918 roku w 2 pułku strzelców podhalańskich, który powstał na bazie batalionu zapasowego austriackiego 32 pułku piechoty. Wyznaczano go na różne stanowiska, m.in. oficera ewidencyjnego i dowódcy kompanii zapasowej. Od 1 sierpnia 1919 roku był odkomenderowany do XIV Brygady Piechoty na adiutanta sztabu. Uczestniczył w wojnie polsko-bolszewickiej. 27 czerwca 1920 roku otrzymał polecenie dostarczenia rozkazu dla grupy wypadowej I batalionu 27 pułku piechoty. Pomimo otoczenia jego oddziału przez kawalerię gen. Siemiona Budionnego i narażając własne życie doręczył rozkaz przyczyniając się tym samym do ocalenia batalionu. Za ten czyn 19 marca 1921 rok został odznaczony Orderem Virtuti Militari. W 1921 roku został zatwierdzony jako porucznik (z dniem 1 kwietnia 1920 roku) w grupie oficerów byłej armii austro-węgierskiej. Przeniesiony 22 lutego 1921 roku do Wydziału I Mobilizacyjno-Organizacyjnego Sztabu Dowództwa Okręgu Generalnego „Lwów” we Lwowie. Urlopowany z wojska od 28 października 1921 roku celem ukończenia studiów, a ewidencyjnie przeniesiony do kadry 19 pułku piechoty Odsieczy Lwowa. Jako oficer rezerwy został powołany do służby czynnej od 2 września 1922 roku w 26 pułku piechoty w Gródku Jagiellońskim i przydzielony na dowódcę plutonu szkoły podoficerskiej. Następnie służył na stanowiskach dowódcy kompanii, dowódcy oddziału sztabowego i adiutanta batalionu sztabowego. Awansowany na kapitana 1 lutego 1924 roku, a od 31 sierpnia 1924 roku był w służbie zawodowej. W późniejszym okresie był dowódcą kompanii i dowódcą szkoły podoficerskiej 26 pułku piechoty.
Do 29 Batalionu KOP w Suwałkach został przeniesiony 1 grudnia 1927 roku i wyznaczony na stanowisko oficera wywiadowczego. Był od 19 grudnia 1927 do 15 stycznia 1928 roku oddelegowany do dowództwa 6 Brygady KOP. 1 maja 1928 roku przeniesiony ze stanowiska oficera wywiadowczego na dowódcę kompanii. 28 sierpnia 1928 roku przeniesiony na dowódcę kompanii granicznej „Filipów”. Na XVI kurs unitarny Doświadczalnego Centrum Wyszkolenia w Rembertowie był przydzielony od 1 sierpnia do 15 grudnia 1930 roku. 19 listopada 1930 roku nadano mu Odznakę KOP „Za służbę graniczną”. Awansowany na majora 13 grudnia 1930 roku. 21 stycznia 1931 roku mianowany kwatermistrzem 29 Batalionu KOP. 13 lutego 1931 roku złożył prośbę o przyjęcie do Wyższej Szkoły Wojennej. Według opinii dowódcy batalionu mjr. Wacława Zdrojewskiego „do służby wojskowej posiadał bardzo duże zamiłowanie i uzdolnienie. Wobec poprzedniej pracy w sztabach z ogólnem zamiłowaniem do pracy można przypuszczać, że ma odpowiednie kwalifikacje do studiów w Wyższej Szkole Wojennej”.
13 marca 1931 roku został przeniesiony z KOP do 60 pułku piechoty w Ostrowie Wielkopolskim na stanowisko dowódcy batalionu. W czerwcu 1933 roku został przesunięty na stanowisko kwatermistrza pułku. 18 lutego 1935 roku został przeniesiony do Powiatowej Komendy Uzupełnień Ostrów Poznański celem odbycia praktyki poborowej. 31 sierpnia 1935 roku został zatwierdzony na stanowisku komendanta Powiatowej Komendy Uzupełnień Ostrów Poznański. Od 1 września 1938 roku, po reorganizacji służby poborowej, zajmował stanowisko komendanta Rejonu Uzupełnień Ostrów Wielkopolski. 
Po ewakuacji Komendy Uzupełnień do Przemyśla w dniu 5 września 1939 roku, został wyznaczony komendantem garnizonu w Mościskach. Przydzielony 11 września 1939 roku do Kwatery Głównej 38 Dywizji Piechoty Rezerwowej na stanowisko komendanta kwatery, lecz nie objął tej funkcji. Pomocnik dowódcy piechoty dywizyjnej od 14/15 września. Z dowodzonym oddziałem nocą z 19 na 20 września przedostał się w rejonie Zboisk do okrążonego Lwowa. 21 września komendant Garnizonu Lwów ppłk piech. Jan Chodźko-Zajko wyznaczył go na stanowisko komendanta Stacji Zbornej przy ul. Teatyńskiej 6, dla żołnierzy 11, 24 i 38 Dywizji Piechoty. Uniknął niewoli po zajęciu miasta przez Armię Czerwoną i w listopadzie 1939 roku przedostał się do Rumunii, a następnie przez Jugosławię do Francji. W grudniu 1939 roku zgłosił się do obozu Polskich Sił Zbrojnych w Coëtquidan. W 1942 roku był zastępcą komendanta Obozu Rozdzielczego w Auchtertool. 12 maja 1943 roku objął dowództwo 1 Kompanii Zaopatrywania.

</doc>
<doc id="3788955" url="https://pl.wikipedia.org/wiki?curid=3788955" title="Metapolityka">
Metapolityka

Metapolityka (od greckiego "metá" „poza”, „po” i gr. "politiká") – ujęta filozoficznie teoria polityki. Elementami metapolityki jest teoria bytu (metafizyka), teoria poznania (epistemologia) i teoria wartości (aksjologia). Pojęcie po raz pierwszy zostało użyte w dziele "Allgemeines Staatsrecht und Staatsverfassungslehre" (Göttingen 1793) przez niemieckiego historyka, Augusta von Schlözera.

</doc>
<doc id="3788956" url="https://pl.wikipedia.org/wiki?curid=3788956" title="Asarum petelotii">
Asarum petelotii

Asarum petelotii O.C.Schmidt – gatunek rośliny z rodziny kokornakowatych ("Aristolochiaceae" Juss.). Występuje naturalnie w Wietnamie oraz południowych Chinach (w południowej części Junnanu). 
Biologia i ekologia.
Rośnie w lasach. Występuje na wysokości od 1100 do 1700 m n.p.m. Kwitnie od lutego do maja.

</doc>
<doc id="3788958" url="https://pl.wikipedia.org/wiki?curid=3788958" title="Asarum renicordatum">
Asarum renicordatum

Asarum renicordatum C.Y.Chen &amp; C.S.Yang – gatunek rośliny z rodziny kokornakowatych ("Aristolochiaceae" Juss.). Występuje naturalnie we wschodnich Chinach – w prowincji Anhui. 
Biologia i ekologia.
Rośnie w lasach mieszanych oraz na brzegach rzek. Występuje na wysokości do 700 m n.p.m. Kwitnie w maju.

</doc>
<doc id="3788961" url="https://pl.wikipedia.org/wiki?curid=3788961" title="Institut des sciences et industries du vivant et de l’environnement">
Institut des sciences et industries du vivant et de l’environnement

Institut des sciences et industries du vivant et de l'environnement (Agro ParisTech) – francuska politechnika w Paryżu, zaliczająca się do Grandes écoles
Założenie.
1.1.2007: Fuzja

</doc>
<doc id="3788962" url="https://pl.wikipedia.org/wiki?curid=3788962" title="Fenerivia ghesquiereana">
Fenerivia ghesquiereana

Fenerivia ghesquiereana (Cavaco &amp; Keraudren) R.M.K. Saunders – gatunek rośliny z rodziny flaszowcowatych ("Annonaceae" Juss.). Występuje naturalnie we wschodniej części Madagaskaru. 

</doc>
<doc id="3788963" url="https://pl.wikipedia.org/wiki?curid=3788963" title="Fenerivia humbertii">
Fenerivia humbertii

Fenerivia humbertii (Cavaco &amp; Keraudren) R.M.K. Saunders – gatunek rośliny z rodziny flaszowcowatych ("Annonaceae" Juss.). Występuje endemicznie we wschodniej części Madagaskaru. 
Biologia i ekologia.
Rośnie w lasach.

</doc>
<doc id="3788964" url="https://pl.wikipedia.org/wiki?curid=3788964" title="Fenerivia richardiana">
Fenerivia richardiana

Fenerivia richardiana (Baill.) R.M.K. Saunders – gatunek rośliny z rodziny flaszowcowatych ("Annonaceae" Juss.). Występuje endemicznie w północno-wschodniej części Madagaskaru. 
Biologia i ekologia.
Rośnie w lasach.

</doc>
<doc id="3788965" url="https://pl.wikipedia.org/wiki?curid=3788965" title="Gnetum gnemon">
Gnetum gnemon

Gnetum gnemon L. – gatunek rośliny z rodziny gniotowatych ("Gnetaceae" Blume). Występuje naturalnie w Indiach, Mjanmie, Tajlandii, Wietnamie, południowych Chinach (w zachodnim Junnanie oraz południowo-wschodniej części Tybetu), na Filipinach, w Malezji, Indonezji oraz Papui-Nowej Gwinei. 
Biologia i ekologia.
Roślina dwupienna. Rośnie w wiecznie zielonych lasach. 
Zmienność.
W obrębie tego gatunku wyróżniono dwie odmiany:

</doc>
<doc id="3788966" url="https://pl.wikipedia.org/wiki?curid=3788966" title="Popowia cauliflora">
Popowia cauliflora

Popowia cauliflora Chipp – gatunek rośliny z rodziny flaszowcowatych ("Annonaceae" Juss.). Występuje naturalnie w południowej części Nigerii, Kamerunie, Gwinei Równikowej, Gabonie, Kongo oraz Demokratycznej Republice Konga. 
Biologia i ekologia.
Rośnie w wilgotnych i gęstych lasach.

</doc>
<doc id="3788967" url="https://pl.wikipedia.org/wiki?curid=3788967" title="Agro ParisTech">
Agro ParisTech



</doc>
<doc id="3788968" url="https://pl.wikipedia.org/wiki?curid=3788968" title="Thottea hainanensis">
Thottea hainanensis

Thottea hainanensis Franch. – gatunek rośliny z rodziny kokornakowatych ("Aristolochiaceae" Juss.). Występuje endemicznie w południowych Chinach – w prowincji Hajnan. 
Biologia i ekologia.
Rośnie w gęstych lasach. Kwitnie od sierpnia do grudnia, natomiast owoce dojrzewają od lutego do kwietnia.

</doc>
<doc id="3788969" url="https://pl.wikipedia.org/wiki?curid=3788969" title="Phoenicanthus obliquus">
Phoenicanthus obliquus

Phoenicanthus obliquus R.E.Fr. – gatunek rośliny z rodziny flaszowcowatych ("Annonaceae" Juss.). Występuje endemicznie w południowo-wschodniej części Sri Lanki. 
Biologia i ekologia.
Rośnie w lasach.

</doc>
<doc id="3788972" url="https://pl.wikipedia.org/wiki?curid=3788972" title="Maasia sumatrana">
Maasia sumatrana

Maasia sumatrana (Miq.) Mols, Kessler &amp; Rogstad – gatunek rośliny z rodziny flaszowcowatych ("Annonaceae" Juss.). Występuje naturalnie w Malezji oraz Indonezji. 

</doc>
<doc id="3788976" url="https://pl.wikipedia.org/wiki?curid=3788976" title="Casino Marino">
Casino Marino

Casino Marino – neoklasycystyczny budynek typu folly w Dublinie (Irlandia), którego projektantem był William Chambers. Został zbudowany w latach 1758–1776 dla Jamesa Caulfeilda, hrabiego Charlemont.
Nazwa.
Budynek nigdy nie był kasynem, jak mogłaby sugerować nazwa – jest ona bowiem zdrobnieniem włoskiego "casa" i oznacza domek.
Historia.
Budynek powstał w latach 1758–1776, będąc jednym z najważniejszych dzieł Szkota Williama Chambersa, wybudowany na zlecenie hrabiów Charlemont. W 1876 majątek Charlemonta został sprzedany, a dom, z którym Casino Marino było połączone tunelem, został zburzony w latach dwudziestych XX wieku. Budynek Casino Marino niszczał do 1930, gdy parlament podjął uchwałę o przejęciu go na własność państwa. Renowację rozpoczęto w 1972. W 1984 budynek Casino Marino został otwarty dla publiczności. Zarządza nim Office of Public Works.
Budynek.
Jest to miniaturowy trzykondygnacyjny pałacyk przypominający z zewnątrz grecką świątynię. Prawdopodobnie nigdy nie był zamieszkany, a służył do spotkań hrabiego z przyjaciółmi. Budynek jest symetryczny, to znaczy wszystkie strony są takie same. Każdego rogu pilnują lwy. Mimo że budynek robi wrażenie małego, wewnątrz na trzech piętrach znajduje się 16 pomieszczeń.
W piwnicy umieszczono kuchnię, spiżarnię, inne pomieszczenia pomocnicze i wejścia do tuneli. Na parterze z przedsionka wchodzi się do salonu, który jest głównym pomieszczeniem w budynku. Z niego ukrytymi w ścianach drzwiami można wejść do dwóch pomieszczeń: Zodiac Room i China Closet. Na pierwszym piętrze znajdowały się sypialnie. Sufity w budynku są stiukowane, natomiast podłogi intarsjowane. Szyby w oknach działają jak lustro weneckie.
Wokół budynku jest dwanaście kolumn doryckich, które wyglądają na identyczne, ale cztery z nich są puste i służą jako rynny do odprowadzania wody deszczowej z dachu. Zewnętrzna część budynku jest bogato zdobiona. Nad portalami umieszczono cztery posągi: na przodzie stoją Ceres i Bachus, a z tyłu są Apollo i Wenus. Symbolizują one przyjemność i obfitość. Urny na dachu skrywają kominy, ponieważ budynek ogrzewają nie tylko kominki, ale zainstalowano tu też centralne ogrzewanie na wzór rzymski. Lwy, które strzegą każdego rogu, mają styl egipski. Duże drzwi wejściowe wykonano z dębu irlandzkiego. Chambers polecił, aby z zewnątrz zostały naturalne, bo w ten sposób z czasem miały się zlać z otaczającym je wapieniem portlandzkim.
Zwiedzanie.
Budynkiem opiekuje się Office of Public Works. W połowie czerwca 2017 budynek został zamknięty (do odwołania) z powodu prac konserwatorskich.
Casino Marino jest uznawane za jedną z osobliwości stolicy Irlandii.

</doc>
<doc id="3788981" url="https://pl.wikipedia.org/wiki?curid=3788981" title="Progresso da Lunda Sul">
Progresso da Lunda Sul

Progresso da Lunda Sul – angolski klub piłkarski z siedzibą w mieście Saurimo, występujący w Giraboli, stanowiącej pierwszy poziom rozgrywek w Angoli.
Historia.
Klub został założony w 2002 roku. W 2014 roku wywalczył awans do pierwszej ligi. W 2015 roku zajął w niej 6. miejsce.

</doc>
<doc id="3788986" url="https://pl.wikipedia.org/wiki?curid=3788986" title="Aaron Leya Iseka">
Aaron Leya Iseka

Aaron Leya Iseka (ur. 15 listopada 1997 w Brukseli) – belgijski piłkarz kongijskiego pochodzenia występujący na pozycji napastnika w angielskim klubie Barnsley. Wychowanek Anderlechtu, w trakcie swojej kariery grał także w takich zespołach, jak Olympique Marsylia, Zulte Waregem, Toulouse oraz Metz. Młodzieżowy reprezentant Belgii. Młodszy brat Michyego Batshuayiego.

</doc>
<doc id="3788989" url="https://pl.wikipedia.org/wiki?curid=3788989" title="Rachel Polonsky">
Rachel Polonsky

Rachel Polonsky – brytyjska historyk. 
Biogram.
Zajmuje się dziejami kultury rosyjskiej XIX-XX wieku, zwłaszcza literaturą. Jest wykładowcą Murray Edwards College w Cambridge. Autorka licznych esejów, artykułów i recenzji ogłaszanych zwłaszcza na łamach "The New York Review of Books", "The Times Literary Supplement". Jej książka "Molotov’s Magic Lantern" zdobyła główną nagrodę w konkursie Dolman Travel Book Award 2011. Zasłynęła też krytyczną recenzją książki Orlando Figesa "Taniec Nataszy. Z dziejów kultury rosyjskiej". 

</doc>
<doc id="3788993" url="https://pl.wikipedia.org/wiki?curid=3788993" title="Antoni Olma">
Antoni Olma

Antoni Olma (ur. 23 maja 1929, zm. 28 września 2007) – polski duchowny Kościoła Adwentystów Dnia Siódmego w PRL, w latach 1971–1973 był przewodniczącym Diecezji Wschodniej, zaś w latach 1973–1988 przewodniczącym Diecezji Południowej Kościoła.
Życiorys.
W 1950 przyjął chrzest święty w Kościele Adwentystów Dnia Siódmego i następnie podjął pracę kaznodziejską będąc między innymi seniorem Okręgu Cieszyńskiego. 18 czerwca 1971 został po raz pierwszy wybrany na przewodniczącego Diecezji Wschodniej. Ponownie został wybrany na to stanowisko 18 maja 1973 i sprawował ten urząd do 10 października tego samego roku, kiedy decyzją władz kościelnych został przeniesiony na stanowisko przewodniczącego Diecezji Południowej, które sprawował do maja 1988. W 1989 wyjechał na stałe do Niemiec, gdzie zmarł w 2007.

</doc>
<doc id="3788996" url="https://pl.wikipedia.org/wiki?curid=3788996" title="Biblioteka Główna Uniwersytetu Kardynała Stefana Wyszyńskiego">
Biblioteka Główna Uniwersytetu Kardynała Stefana Wyszyńskiego

Biblioteka Główna Uniwersytetu Kardynała Stefana Wyszyńskiego w Warszawie (BG UKSW) – jedna z najzasobniejszych bibliotek w Polsce w zakresie szeroko pojętych nauk kościelnych. Została założona wraz z Akademią Teologii Katolickiej w 1954 roku. Jest ogólnouczelnianą jednostką organizacyjną i wraz z bibliotekami specjalistycznymi tworzy system biblioteczno-informacyjny działający na dwóch kampusach uniwersyteckich – przy ul. Dewajtis i Wóycickiego. Biblioteka Główna znajduje się w otoczonym Lasem Bielańskim kompleksie budynków uniwersyteckich w Kampusie Dewajtis. Od 2016 r. posiada również Filię w Kampusie Wóycickiego. Zbiory BG UKSW liczą ponad prawie pół miliona woluminów i od 1993 roku katalogowane są komputerowo. W 2015 roku Biblioteka podjęła współpracę z Narodowym Uniwersalnym Katalogiem Centralnym (NUKAT). Od września 2016 roku Biblioteka działa w zintegrowanym systemie bibliotecznym KOHA. BG UKSW jest członkiem założycielem Federacji Bibliotek Kościelnych „Fides”.
Historia.
Biblioteka rozpoczęła swoją działalność 3 listopada 1954 roku jako Biblioteka Główna Akademii Teologii Katolickiej. Podstawą i na długie lata filarem księgozbioru stały się zbiory katedr i zakładów Wydziałów Teologicznych Uniwersytetu Jagiellońskiego i Uniwersytetu Warszawskiego. Na początku 1955 roku wraz z zakupionymi przez Bibliotekę pozycjami księgozbiór liczył 30 tys. woluminów.
Początki działalności Biblioteki były bardzo trudne. Skromne warunki lokalowe w poklasztornych obiektach na warszawskich Bielanach oraz zbyt mała liczba pracowników utrudniały jej funkcjonowanie. Zbiory były rozlokowane w różnych częściach gmachu, w różnych salach i na korytarzach, co znacznie utrudniało dostęp do nich. W marcu 1955 roku oddano do dyspozycji środowiska akademickiego czytelnię główną, gdzie udostępniano zbiory podręczne. W dniu 1 października 1955 roku pierwszy rektor ATK, ks. prof. dr hab. Jan Czuj, zatwierdził statut biblioteki, a 1 grudnia 1955 roku – regulaminy. Wzorem struktur bibliotek szkół wyższych utworzono działy: gromadzenia i opracowania druków zwartych oraz czasopism, magazyn oraz dział udostępniania z czytelnią główną, czytelnią czasopism i wypożyczalnią.
Od samego początku, staraniem władz i pracowników gromadzono współczesną literaturę naukową z położeniem nacisku na teologię, prawo kanoniczne, filozofię chrześcijańską i nauki historyczno-społeczne. Przejęcie przez Bibliotekę Główną księgozbiorów zakładowych w 1966 r., podjęcie współpracy z polskimi i zagranicznymi bibliotekami, ośrodkami naukowymi i badawczymi, systematyczne zakupy oraz liczne dary doprowadziły do dość szybkiego wzbogacania zbiorów. Na początku lat 70. księgozbiór BG UKSW wynosił ok. 90 tys. wol., w 1982 roku wzrósł do 153 tys., w 1990 r. liczył prawie 200 tys., zaś w 2003 r. wynosił już 265 tys. woluminów.
Biblioteka Główna harmonijnie rozwijała się wraz z powstawaniem nowych kierunków na Uczelni. Jako pierwsza powstała biblioteka zakładowa przy Instytucie Studiów nad Rodziną. Następnie założono biblioteki dla wydziałów: Wydziału Nauk Humanistycznych, Wydziału Nauk Historycznych i Społecznych, Wydziału Nauk Pedagogicznych oraz Wydziału Prawa i Administracji. Również Biblioteka Główna poszerzała swój księgozbiór dostosowując go do profilu nowo powstałych wydziałów i kierunków.
W trosce o stan księgozbiorów nawiązano współpracę z innymi ośrodkami naukowymi i uczelniami, np. Akademią Sztuk Pięknych w Warszawie, gdzie w ramach prac dyplomowych i naukowych przeprowadzano konserwację inkunabułów i starych druków.
Lata 90. to początek informatyzacji Biblioteki Głównej. W latach 1993–1996 Biblioteka została skomputeryzowana i rozpoczęła tworzenie elektronicznego katalogu druków zwartych oraz starych druków w programie MAK. W 1995 roku stała się, wraz z Biblioteką Papieskiej Akademii Teologicznej w Krakowie oraz z Biblioteką Metropolitarnego Seminarium Duchownego w Warszawie, współzałożycielem Federacji Bibliotek Kościelnych „FIDES”, której jednym z zasadniczych celów jest komputeryzacja prac bibliotecznych. W 1997 roku Biblioteka uzyskała dostęp do Internetu i utworzyła własną stronę www.
W 1999 roku Akademię Teologii Katolickiej przekształcono w Uniwersytet Kardynała Stefana Wyszyńskiego. Bibliotekę Główną przeniesiono do nowo oddanego budynku dydaktycznego.
Zbiory.
Biblioteka Główna UKSW gromadzi, przechowuje i udostępnia literaturę o charakterze uniwersalnym, z przewagą piśmiennictwa z zakresu nauk humanistycznych, teologicznych, społecznych, prawnych oraz od pocz. XXI w. nauk ścisłych: matematycznych, fizycznych, chemicznych, biologicznych i medycznych.
Zbiory BG UKSW liczą:
Wśród kolekcji starych druków na uwagę zasługuje w szczególności "Biblia Sacra utriusque Testamenti" z roku 1530 z Norymbergi. To łacińskie wydanie Wulgaty wyszło w okresie, kiedy ukazał się już niemiecki przekład Nowego Testamentu autorstwa Marcina Lutra. Zostało ono ozdobione pięknymi drzeworytami przypisywanymi Albrechtowi Dürerowi.
Biblioteka w swoich zbiorach posiada również księgozbiory po wielu zmarłych profesorach, m.in. Witoldzie Tylochu, ks. Januszu Stanisławie Pasierbie, Czesławie Zgorzelskim, Andrzeju Ciechanowieckim i Lotharze Ruppercie, a także Księgozbiór Światowego Związku Żołnierzy Armii Krajowej.
Biblioteka zabezpiecza najcenniejsze pozycje sukcesywnie poddając je konserwacji i digitalizacji. Od 2016 roku kopie cyfrowe są zamieszczane w Księgozbiorze Wirtualnym Federacji „FIDES” oraz Polonie.
Biblioteka Główna dysponuje 1580 m² powierzchni użytkowej. Swoje zbiory udostępnia na miejscu wszystkim zainteresowanym w trzech czytelniach: Czytelni Głównej i Czytelni Czasopism Bieżących przy ul. Dewajtis oraz w Czytelni Filii przy ul. Wóycickiego. Biblioteka oferuje łącznie ponad 100 miejsc dla czytelników. Prawo do wypożyczania na zewnątrz mają studenci, doktoranci i pracownicy UKSW. Do dyspozycji czytelników przeznaczono ponad 30 stanowisk komputerowych z dostępem do Internetu i do kilkudziesięciu elektronicznych baz danych oraz bezpłatny, samoobsługowy skaner A3 znajdujący się w Czytelni Głównej. Od 2016 roku BG UKSW należy do systemu Cyfrowej Wypożyczalni Publikacji Naukowych Academica.
System biblioteczno-informacyjny UKSW.
Systemem biblioteczno-informacyjnym UKSW kieruje dyrektor Biblioteki Głównej. Jego podstawą jest Biblioteka Główna, oprócz której w skład systemu wchodzą cztery biblioteki specjalistyczne:
Zlikwidowane biblioteki, które wchodziły w skład systemu: Biblioteka Wydziału Studiów nad Rodziną – zlikwidowana z początkiem 2017 r.; Biblioteka Wydziału Nauk Historycznych i Społecznych – zlikwidowana w 1.10.2019 r.
Kierownicy i dyrektorzy.
Kierownicy
Dyrektorzy

</doc>
<doc id="3789004" url="https://pl.wikipedia.org/wiki?curid=3789004" title="Ploaghe (stolica tytularna)">
Ploaghe (stolica tytularna)

Ploaghe (łac. "Plovacensis", wł. "Diocesi di Ploaghe") – stolica historycznej diecezji w Italii erygowanej w roku 1090, a włączonej w 1503 w skład archidiecezji Sassari.
Współczesne miasto Ploaghe znajduje się w prowincji Sassari we Włoszech, na Sardynii. Obecnie katolickie biskupstwo tytularne ustanowione w 1968 przez papieża Pawła VI.

</doc>
<doc id="3789005" url="https://pl.wikipedia.org/wiki?curid=3789005" title="Wolfgang Glaser">
Wolfgang Glaser

Wolfgang Glaser – czechosłowacki skoczek narciarski. Uczestnik mistrzostw świata.
Glaser dwukrotnie uczestniczył w rywalizacji skoczków narciarskich na mistrzostwach świata seniorów. W 1929 w Zakopanem, po skokach na odległość 51,5 i 53 metrów, zajął 15. pozycję. Dwa lata później w Oberhofie oddał skoki na odległość 35 i 41,5 metrów, jednak miejsce na jakim się uplasował jest nieznane (prawdopodobnie nie został sklasyfikowany).

</doc>
<doc id="3789018" url="https://pl.wikipedia.org/wiki?curid=3789018" title="Turres in Numidia">
Turres in Numidia

Turres in Numidia (łac. "Diocesis Turrensis in Numidia") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3789020" url="https://pl.wikipedia.org/wiki?curid=3789020" title="Litsea machilifolia">
Litsea machilifolia

Litsea machilifolia Gamble – gatunek rośliny z rodziny wawrzynowatych ("Lauraceae" Juss.). Występuje naturalnie w Tajlandii, Malezji oraz Indonezji. 
Biologia i ekologia.
Roślina jednopienna. Rośnie w lasach z przewagą dwuskrzydli ("Dipterocarpus") oraz w typie lasów Sundaland heath forests. Występuje na wysokości do 300 m n.p.m., a według innych źródeł do 1500 m n.p.m. Preferuje gleby piaszczyste, ale czasami rośnie także na wapiennym podłożu. 
Zasosowanie.
Lokalnie owoce tego gatunku używane jako perfum. Drewno czasami stosuje się jako surowiec drzewny.

</doc>
<doc id="3789022" url="https://pl.wikipedia.org/wiki?curid=3789022" title="Litsea pierrei">
Litsea pierrei

Litsea pierrei Lecomte – gatunek rośliny z rodziny wawrzynowatych ("Lauraceae" Juss.). Występuje naturalnie w Wietnamie oraz południowych Chinach (w południowej części Junnanu). 
Biologia i ekologia.
Roślina dwupienna. Rośnie w wiecznie zielonych lasach. Występuje na wysokości od 800 do 1500 m n.p.m. Kwitnie od czerwca do lipca, natomiast owoce dojrzewają od października do listopada.

</doc>
<doc id="3789023" url="https://pl.wikipedia.org/wiki?curid=3789023" title="Southport (Anglia)">
Southport (Anglia)



</doc>
<doc id="3789024" url="https://pl.wikipedia.org/wiki?curid=3789024" title="Litsea subcoriacea">
Litsea subcoriacea

Litsea subcoriacea Yen C. Yang &amp; P.H. Huang – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w północnej części Guangdong, południowo-wschodnim Kuejczou, zachodnim Hunanie oraz w północnej części regionu autonomicznego Kuangsi. 
Biologia i ekologia.
Roślina dwupienna. Rośnie na terenach skalistych. Występuje na wysokości od 400 do 2000 m n.p.m. Kwitnie od sierpnia do września, natomiast owoce dojrzewają od stycznia do lutego.

</doc>
<doc id="3789025" url="https://pl.wikipedia.org/wiki?curid=3789025" title="Litsea tomentosa">
Litsea tomentosa

Litsea tomentosa Blume – gatunek rośliny z rodziny wawrzynowatych ("Lauraceae" Juss.). Występuje naturalnie na indonezyjskiej wyspie Jawa oraz w malezyjskich stanach Penang, Perak, Pahang oraz Selangor na Półwyspie Malajskim. 
Biologia i ekologia.
Roślina jednopienna. Rośnie w lasach. Występuje na wysokości do 700 m n.p.m.

</doc>
<doc id="3789026" url="https://pl.wikipedia.org/wiki?curid=3789026" title="Anabasis cretacea">
Anabasis cretacea

Anabasis cretacea Pall. – gatunek rośliny z rodziny szarłatowatych ("Amaranthaceae" Juss.). Występuje naturalnie w Azji Środkowej, Rosji (południowo-wschodnie krańce europejskiej części kraju oraz południowo-zachodnia Syberia) i zachodnich Chinach (w północnej części regionu autonomicznego Sinciang). 
Biologia i ekologia.
Rośnie na pustyniach i skarpach. Kwitnie od sierpnia do października.

</doc>
<doc id="3789027" url="https://pl.wikipedia.org/wiki?curid=3789027" title="Anabasis truncata">
Anabasis truncata

Anabasis truncata (Schrenk) Bunge – gatunek rośliny z rodziny szarłatowatych ("Amaranthaceae" Juss.). Występuje naturalnie w Azji Środkowej, Kazachstanie, Rosji (południowo-zachodnia Syberia) oraz zachodnich Chinach (w regionie autonomicznym Sinciang). 
Biologia i ekologia.
Rośnie na pustyniach i skarpach. Kwitnie od sierpnia do października.

</doc>
<doc id="3789029" url="https://pl.wikipedia.org/wiki?curid=3789029" title="Asarum chinense">
Asarum chinense

Asarum chinense Franch. – gatunek rośliny z rodziny kokornakowatych ("Aristolochiaceae" Juss.). Występuje naturalnie w środkowych Chinach – w zachodniej części Hubei oraz w północno-wschodnim Syczuanie. 
Biologia i ekologia.
Rośnie w wilgotnych lasach. Występuje na wysokości od 1300 do 1500 m n.p.m. Kwitnie od kwietnia do maja.

</doc>
<doc id="3789030" url="https://pl.wikipedia.org/wiki?curid=3789030" title="Asarum himalaicum">
Asarum himalaicum

Asarum himalaicum Hook.f. &amp; Thomson ex Klotzsch – gatunek rośliny z rodziny kokornakowatych ("Aristolochiaceae" Juss.). Występuje naturalnie w Indiach, Nepalu, Bhutanie oraz Chinach (w prowincjach Gansu, Kuejczou, Shaanxi, Syczuan, zachodniej części Hubei i w Tybetańskim Regionie Autonomicznym).
Biologia i ekologia.
Rośnie w lasach mieszanych, w miejscach wilgotnych. Występuje na wysokości od 1300 do 3100 m n.p.m. Kwitnie od kwietnia do czerwca.

</doc>
<doc id="3789034" url="https://pl.wikipedia.org/wiki?curid=3789034" title="Go Away White">
Go Away White

Go Away White – piąty album studyjny angielskiej grupy rockowej Bauhaus, wydany w 2008 roku nakładem Bauhaus Music (świat) i Cooking Vinyl (Wielka Brytania).
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Muzycy:

</doc>
<doc id="3789036" url="https://pl.wikipedia.org/wiki?curid=3789036" title="Asarum nobilissimum">
Asarum nobilissimum

Asarum nobilissimum Z.L.Yang – gatunek rośliny z rodziny kokornakowatych ("Aristolochiaceae" Juss.). Występuje naturalnie w środkowych Chinach – w prowincji Syczuan. 
Biologia i ekologia.
Rośnie w lasach. Występuje na wysokości od 800 do 1100 m n.p.m. Kwitnie w maju.

</doc>
<doc id="3789038" url="https://pl.wikipedia.org/wiki?curid=3789038" title="Chimonanthus campanulatus">
Chimonanthus campanulatus

Chimonanthus campanulatus R.H.Chang &amp; C.S.Ding – gatunek rośliny z rodziny kielichowcowatych ("Calycanthaceae" Lindl.). Występuje naturalnie w Chinach – w prowincjach Kuejczou oraz Junnan. 
Biologia i ekologia.
Rośnie w zaroślach oraz na brzegach strumieni. Występuje na wysokości od 1000 do 2900 m n.p.m. Kwitnie od sierpnia do grudnia, natomiast owoce dojrzewają od września do listopada.

</doc>
<doc id="3789040" url="https://pl.wikipedia.org/wiki?curid=3789040" title="Fagopyrum gracilipes">
Fagopyrum gracilipes

Fagopyrum gracilipes (Hemsl.) Dammer – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Gansu (południowa część), Henan, Hubei, Junnan, Kuejczou, Shaanxi, Shanxi oraz Syczuan. 
Biologia i ekologia.
Rośnie na łąkach, stokach oraz brzegach rzek. Występuje na wysokości do 3400 m n.p.m. Kwitnie od czerwca do października, natomiast owoce dojrzewają od lipca do listopada.

</doc>
<doc id="3789042" url="https://pl.wikipedia.org/wiki?curid=3789042" title="Pteroxygonum denticulatum">
Pteroxygonum denticulatum

Pteroxygonum denticulatum – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Kuejczou i Junnan oraz w Tybetańskim Regionie Autonomicznym. 
Biologia i ekologia.
Rośnie w zaroślach. Występuje na wysokości do 2500 m n.p.m. Kwitnie od czerwca do sierpnia. 
Zastosowanie.
Gatunek ten jest używany w medycynie ludowej.

</doc>
<doc id="3789043" url="https://pl.wikipedia.org/wiki?curid=3789043" title="Lucas Tousart">
Lucas Tousart

Lucas Tousart (ur. 29 kwietnia 1997 w Arras) – francuski piłkarz występujący na pozycji pomocnika w niemieckim klubie Hertha BSC oraz w reprezentacji Francji do lat 23. Wychowanek Rodez, w swojej karierze grał także w Valenciennes FC oraz Olympique Lyon.

</doc>
<doc id="3789044" url="https://pl.wikipedia.org/wiki?curid=3789044" title="Litsea kwangsiensis">
Litsea kwangsiensis

Litsea kwangsiensis Yen C. Yang &amp; P.H. Huang – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w południowej części regionu autonomicznego Kuangsi. 
Biologia i ekologia.
Roślina dwupienna. Rośnie w lasach. Występuje na wysokości od 300 do 1200 m n.p.m. Kwitnie od sierpnia do września, natomiast owoce dojrzewają od lutego do marca.

</doc>
<doc id="3789045" url="https://pl.wikipedia.org/wiki?curid=3789045" title="Litsea ochracea">
Litsea ochracea

Litsea ochracea H.W.Li – gatunek rośliny z rodziny wawrzynowatych ("Lauraceae" Juss.). Występuje naturalnie na Sumatrze, Borneo oraz Półwyspie Malajskim (w malezyjskich stanach Perak i Pahang). 

</doc>
<doc id="3789046" url="https://pl.wikipedia.org/wiki?curid=3789046" title="Litsea tsinlingensis">
Litsea tsinlingensis

Litsea tsinlingensis Yen C. Yang &amp; P.H. Huang – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w południowo-zachodniej części prowincji Shaanxi.
Biologia i ekologia.
Roślina dwupienna. Rośnie w zaroślach. Występuje na wysokości od 1000 do 2400 m n.p.m. Kwitnie od marca do kwietnia, natomiast owoce dojrzewają od lipca do sierpnia.
Zastosowanie.
Z liści i owoców tego gatunku ekstrahuje się aromatyczny olej stosowany w przemyśle do produkcji kosmetyków i niektórych składników perfum. Nasiona są bardzo bogate w tłuszcz, a czasami są wykorzystywane do wytwarzania mydła.

</doc>
<doc id="3789047" url="https://pl.wikipedia.org/wiki?curid=3789047" title="Maasia hypoleuca">
Maasia hypoleuca

Maasia hypoleuca (Hook.f. &amp; Thomson) Mols, Kessler &amp; Rogstad – gatunek rośliny z rodziny flaszowcowatych ("Annonaceae" Juss.). Występuje naturalnie w Malezji oraz Indonezji (na Sumatrze, Celebes oraz w Kalimantanie). 
Biologia i ekologia.
Rośnie w wilgotnych lasach podzwrotnikowych (częściowo zimozielonych). Występuje na wysokości do 1000 m n.p.m.

</doc>
<doc id="3789048" url="https://pl.wikipedia.org/wiki?curid=3789048" title="Neomillspaughia paniculata">
Neomillspaughia paniculata

Neomillspaughia paniculata (Donn.Sm.) S.F.Blake – gatunek rośliny z monotypowego rodzaju Neomillspaughia w obrębie rodziny rdestowatych ("Polygonaceae" Juss.). Występuje naturalnie na obszarze od południowego Meksyku po Nikaraguę. 
Biologia i ekologia.
Rośnie w lasach liściastych częściowo zrzucających liście. Występuje na wysokości do 900 m n.p.m. Kwitnie od września do listopada.

</doc>
<doc id="3789049" url="https://pl.wikipedia.org/wiki?curid=3789049" title="Neomillspaughia">
Neomillspaughia



</doc>
<doc id="3789051" url="https://pl.wikipedia.org/wiki?curid=3789051" title="Stefan Lauener">
Stefan Lauener

Stefan Lauener, zapisywany również jako Stephan Lauener (ur. 1898, zm. 1988) – szwajcarski narciarz. Olimpijczyk, uczestnik mistrzostw świata.
Lauener z zawodu był piekarzem. W latach 1921–1933 uprawiał biegi narciarskie, kombinację norweską i skoki narciarskie. W 1928 zdobył mistrzostwo Szwajcarii w skokach narciarskich. W latach 1927–1928 był prezydentem klubu Wengener Skiclub, który reprezentował.
Wziął udział w Zimowych Igrzyskach Olimpijskich 1928 w Sankt Moritz, gdzie w konkursie kombinatorów norweskich został sklasyfikowany na 13. miejscu.
W swojej karierze dwukrotnie wystartował w rywalizacji skoczków narciarskich na mistrzostwach świata seniorów – w 1925 w miejscowości Jańskie Łaźnie zajął 6. pozycję, a w 1929 w Zakopanem, po skokach na odległość 48 i 48,5 metrów, uplasował się na 21. miejscu.
Na mistrzostwach świata w 1929 wziął także udział w konkursie kombinatorów norweskich, który ukończył na 20. pozycji
Były rekordzista skoczni Bernina-Roseg-Schanze w Pontresinie (56 metrów w 1925).

</doc>
<doc id="3789052" url="https://pl.wikipedia.org/wiki?curid=3789052" title="Piptostigma calophyllum">
Piptostigma calophyllum

Piptostigma calophyllum Mildbr. &amp; Diels – gatunek rośliny z rodziny flaszowcowatych ("Annonaceae" Juss.). Występuje naturalnie w Kamerunie oraz Gabonie. 
Biologia i ekologia.
Rośnie w wilgotnych lasach.

</doc>
<doc id="3789053" url="https://pl.wikipedia.org/wiki?curid=3789053" title="Rakah">
Rakah



</doc>
<doc id="3789054" url="https://pl.wikipedia.org/wiki?curid=3789054" title="Vardimissa">
Vardimissa

Vardimissa (łac. "Diocesis Vardimissensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3789055" url="https://pl.wikipedia.org/wiki?curid=3789055" title="Chadash">
Chadash



</doc>
<doc id="3789056" url="https://pl.wikipedia.org/wiki?curid=3789056" title="Polyalthia decora">
Polyalthia decora

Polyalthia decora Diels – gatunek rośliny z rodziny flaszowcowatych ("Annonaceae" Juss.). Występuje endemicznie we wschodniej części Madagaskaru. 
Biologia i ekologia.
Rośnie w lasach.

</doc>
<doc id="3789057" url="https://pl.wikipedia.org/wiki?curid=3789057" title="Stephan Lauener">
Stephan Lauener



</doc>
<doc id="3789059" url="https://pl.wikipedia.org/wiki?curid=3789059" title="Koenigia nummularifolia">
Koenigia nummularifolia

Koenigia nummularifolia (Meisn.) Mesicek &amp; Soják – gatunek rośliny z rodziny rdestowatych ("Polygonaceae" Juss.). Występuje naturalnie w północnych Indiach, Nepalu, Mjanmie oraz Chinach. 
Biologia i ekologia.
Rośnie na wilgotnych obszarach skalistych. Występuje na wysokości od 4000 do 5500 m n.p.m. Kwitnie od lipca do września.

</doc>
<doc id="3789060" url="https://pl.wikipedia.org/wiki?curid=3789060" title="Rabarbar tybetański">
Rabarbar tybetański

Rabarbar tybetański ("Rheum tibeticum" Maxim. ex Hook. f.) – gatunek rośliny z rodziny rdestowatych ("Polygonaceae" Juss.). Występuje naturalnie w północnych Indiach, Pakistanie, Afganistanie oraz Chinach (w Tybecie). 
Biologia i ekologia.
Rośnie na murawach oraz terenach skalistych. Występuje na wysokości od 2500 do 4000 m n.p.m. Kwitnie od czerwca do sierpnia.

</doc>
<doc id="3789061" url="https://pl.wikipedia.org/wiki?curid=3789061" title="Rheum tibeticum">
Rheum tibeticum



</doc>
<doc id="3789062" url="https://pl.wikipedia.org/wiki?curid=3789062" title="Bastet (album)">
Bastet (album)

Bastet – drugi album studyjny polskiej piosenkarki Joanny „Cleo” Klepko, który został wydany 2 września 2016 roku nakładem wytwórni Universal Music Polska.
Album zadebiutował na 3. miejscu polskiej listy przebojów – OLiS i osiągnął status platynowej płyty.
Informacje o albumie.
Wydawnictwo składa się z jednej płyty CD, na każdej umieszczono czternaście utworów, w tym dwa remiksy. Za warstwę tekstową i linię melodyczną na albumie odpowiadała Cleo, a muzyką i produkcją zajął się DobroBIT. Miksowanie i mastering nagrań wykonał Jarosław Baran, który był odpowiedzialny również za realizację nagrań, organizowanych w Studiu Gorycki&amp;Sznyterman. Na płycie gościnnie pojawili się Jacek Kopiec (akordeon w utworze „Wolę być”) i Stanisław Plewniak (w utworze „Przepis idealny”).
Single.
Pierwszym singlem promującym płytę został utwór „Zabiorę nas”, który został wydany 30 grudnia 2015 roku. Singiel uzyskał status diamentowej płyty za przekroczenie wyniku 100 tys. sprzedanych egzemplarzy.
Drugim singlem zapowiadającym album została piosenka „Wolę być”, która została wydana 13 maja 2016 roku. Osiągnął on status platynowej płyty.
5 lipca tego samego roku premierę miał trzeci singiel – „N-O-C”. Uzyskał status potrójnej platynowej płyty.
Kolejnymi utworami, które osiągnęły certyfikaty sprzedaży ZPAV są: „Mi-Sie” (platynowa płyta) oraz „Na pół” (złota płyta).
Lista utworów.
Opracowano na podstawie materiału źródłowego.
Rozszerzona edycja 
Twórcy.
Opracowano na podstawie materiału źródłowego.

</doc>
<doc id="3789063" url="https://pl.wikipedia.org/wiki?curid=3789063" title="Rheum globulosum">
Rheum globulosum

Rheum globulosum Gage – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w Tybecie. 
Biologia i ekologia.
Rośnie na terenach skalistych. Występuje na wysokości od 4500 do 5000 m n.p.m. Kwitnie od czerwca do lipca.

</doc>
<doc id="3789064" url="https://pl.wikipedia.org/wiki?curid=3789064" title="Rheum maculatum">
Rheum maculatum

Rheum maculatum C.Y. Cheng &amp; T.C. Kao – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincji Syczuan. 
Biologia i ekologia.
Kwitnie w czerwcu.

</doc>
<doc id="3789065" url="https://pl.wikipedia.org/wiki?curid=3789065" title="Rheum rhomboideum">
Rheum rhomboideum

Rheum rhomboideum Losinsk. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w środkowej i wschodniej części Tybetu. 
Biologia i ekologia.
Rośnie na murawach. Występuje na wysokości od 4700 do 5400 m n.p.m. Kwitnie od czerwca do lipca.

</doc>
<doc id="3789067" url="https://pl.wikipedia.org/wiki?curid=3789067" title="Ruprechtia fusca">
Ruprechtia fusca

Ruprechtia fusca Fernald – gatunek rośliny z rodziny rdestowatych ("Polygonaceae" Juss.). Występuje naturalnie w Meksyku – w stanach Chiapas, Guerrero, Jalisco, Meksyk, Michoacán, Nayarit, Oaxaca, Puebla, Sinaloa, Tabasco oraz Veracruz. 
Biologia i ekologia.
Jest rośliną dwupienną. Rośnie w lasach zrzucających liście. Występuje na wysokości od 700 do 1400 m n.p.m.

</doc>
<doc id="3789072" url="https://pl.wikipedia.org/wiki?curid=3789072" title="Scampa">
Scampa

Scampa (łac. "Diocesis Scampinus") – stolica historycznej diecezji w Epirze, tzw. Epir Nowy, istniejąca od czasó rzymskich do roku VI. Sufragania diecezji Durrës. Współcześnie miasto Elbasan w środkowej Albanii. Obecnie katolickie biskupstwo tytularne.

</doc>
<doc id="3789077" url="https://pl.wikipedia.org/wiki?curid=3789077" title="Alex Miller">
Alex Miller



</doc>
<doc id="3789081" url="https://pl.wikipedia.org/wiki?curid=3789081" title="Piirumi">
Piirumi

Piirumi – wieś w Estonii, w prowincji Parnawa, w gminie Tahkuranna.

</doc>
<doc id="3789084" url="https://pl.wikipedia.org/wiki?curid=3789084" title="Reiu">
Reiu

Reiu – wieś w Estonii, w prowincji Parnawa, w gminie Tahkuranna. Znajduje się na południe od miasta Parnawa (około 10 km (6 mil) od centrum miasta), pomiędzy rzeką Reiu (rzeka) Według spisu powszechnego z 2011 r. Wieś liczyła 599 mieszkańców.

</doc>
<doc id="3789094" url="https://pl.wikipedia.org/wiki?curid=3789094" title="NEE-01 Pegaso">
NEE-01 Pegaso

NEE-01 Pegaso – ekwadorski satelita technologiczny typu CubeSat, pierwszy ekwadorski sztuczny satelita wystrzelony w kosmos. Został zbudowany przez Ekwadorską Cywilną Agencję Kosmiczną (EXA).
Projekt i budowa.
Projekt satelity został zatwierdzony przez EXA w kwietniu 2010 roku. Satelitę zbudowano w całości w Ekwadorze, przy wsparciu finansowym lokalnych firm. Koszt zaprojektowania i budowy wyniósł 30 tys. dolarów, przy czym zajmujący się konstrukcją personel pracował nieodpłatnie ("pro bono"). Satelitę zbudowano w formacie 1U CubeSat, czyli sześcianu o długości boku 10 cm, lecz ze względu na ograniczoną ilość przestrzeni zdecydowano się dodać dwa rozkładane panele baterii słonecznych. Kadłub wykonano w połowie z aluminium, a w połowie z tytanu. W skład wyposażenia weszła m.in. kamera o rozdzielczości 720 linii wraz z układami do transmisji wideo w czasie rzeczywistym.
Do zadań satelity należały:
4 kwietnia 2011 roku EXA zaprezentowała gotowy, zmontowany egzemplarz satelity. Początkowo planowano go wystrzelić w drugiej połowie 2012 roku za pomocą ukraińsko-rosyjskiej rakiety Dniepr, lecz wskutek opóźnień u rosyjskiego operatora zdecydowano o zmianie na chińską rakietę Chang Zheng 2D.
Przebieg misji.
Start odbył się 26 kwietnia 2013 roku z chińskiego kosmodromu Jiuquan. Wraz z NEE-01 Pegaso na orbitę wystrzelono chińskiego satelitę obserwacji Ziemi Gaofen-1 oraz dwa inne CubeSaty: tureckiego Turksat-3USAT i argentyńskiego CubeBug-1.
Satelita przesłał pierwsze transmisje wideo 16 maja 2013 roku, obraz z satelity na bieżąco był udostępniany przez Internet.
Zderzenie z kosmicznymi śmieciami.
Po zaledwie kilku dniach pracy, 22 maja 2013 roku NEE-01 Pegaso przeleciał przez chmurę kosmicznych śmieci towarzyszącą górnemu członowi radzieckiej rakiety Cyklon-3 wystrzelonej w 1985 roku i zderzył się z odłamkami. Satelita przetrwał zderzenie, lecz utracił wysokość i wpadł w niekontrolowany ruch obrotowy. Kontakt z nim został utracony. Po bezowocnych próbach nawiązania łączności z satelitą z Ziemi, zdecydowano podjąć próbę kontaktu za pomocą bliźniaczego satelity NEE-02 KRYSAOR, który był akurat przygotowywany do startu w listopadzie. W tym celu na satelicie tym zamontowano urządzenie o nazwie PEGASUS, które miało posłużyć do odbierania i retransmisji sygnałów z NEE-01 Pegaso.
13 listopada 2013 roku NEE-02 KRYSAOR znalazł się na orbicie. 25 stycznia 2014 roku nawiązano z nim kontakt, po czym włączono przekaźnik PEGASUS. Operacja zakończyła się sukcesem – NEE-02 KRYSAOR odebrał transmisje z utraconego satelity i przekazał je na Ziemię. NEE-02 KRYSAOR jest w stanie retransmitować sygnały z NEE-01 Pegaso, gdy satelity lecą równolegle do siebie w odległości maksymalnie do 2000 km.
Koszt transportu obu satelitów, ich wyniesienia na orbitę, ubezpieczenia oraz testów certyfikacyjnych wyniósł 700 tysięcy dolarów i pokrył go rząd Ekwadoru.
Spodziewany czas ponownego wejścia w atmosferę NEE-01 Pegaso to 2023 rok.

</doc>
<doc id="3789103" url="https://pl.wikipedia.org/wiki?curid=3789103" title="TNA Grand Championship">
TNA Grand Championship



</doc>
<doc id="3789112" url="https://pl.wikipedia.org/wiki?curid=3789112" title="Anh Linh Nguyen">
Anh Linh Nguyen

Anh Linh Nguyen (wiet. "Nguyễn Anh Linh"; ur. 1973) – wietnamsko-polski informatyk, doktor habilitowany nauk matematycznych. Specjalizuje się w logikach modalnych i deskrypcyjnych, wnioskowaniu automatycznym, programowaniu w logice oraz w dedukcyjnych bazach danych. Profesor nadzwyczajny w Instytucie Informatyki Wydziału Matematyki, Informatyki i Mechaniki Uniwersytetu Warszawskiego.
Życiorys.
Studia informatyczne ukończył na Wydziale Matematyki, Informatyki i Mechaniki UW w 1997 (praca magisterska: "Algorytmy deskolemizacji i ich zastosowania"). Stopień doktorski uzyskał w roku 2000 na podstawie pracy pt. "Wnioskowanie w logikach modalnych: nowe wyniki i ich zastosowanie w modalnych dedukcyjnych bazach danych (ang. Results on Modal Reasoning with Applications to Modal Deductive Databases)", przygotowanej pod kierunkiem prof. Andrzeja Szałasa. Habilitował się w 2009 na podstawie oceny dorobku naukowego i rozprawy pt. "Wybrane zagadnienia semantyczne i obliczeniowe programowania w logikach modalnych (ang. Selected Semantic and Computational Aspects of Modal Logic Programming)". Poza macierzystym UW wykłada także jako profesor w Państwowej Wyższej Szkole Zawodowej im. Prezydenta Stanisława Wojciechowskiego w Kaliszu.
Swoje prace publikował w takich czasopismach jak m.in. „Fundamenta Informaticae”, „Data &amp; Knowledge Engineering”, „Neurocomputing", „Vietnam Journal of Computer Science" oraz „Information Sciences”.

</doc>
<doc id="3789118" url="https://pl.wikipedia.org/wiki?curid=3789118" title="Otar Biestajew">
Otar Biestajew

Otar Omarowicz Biestajew (ur. 28 października 1991 roku we Władykaukazie) – kirgiski judoka pochodzenia rosyjskiego startujący w kategorii do 60 kg.
Kariera.
Mistrz Federacji Rosyjskiej w Judo z 2010 roku oraz wicemistrz z 2014 roku.
Jako zawodnik Kirgistanu występuje od początku 2015 roku. Decyzję tę podjął za namową Abdudżaliła Junusowa - wiceprezydenta Kirgiskiej Federacji Judo. W nowych barwach zdobył srebrny medal na Mistrzostwach Azji w Judo w 2015 roku. Reprezentant Kirgistanu na Igrzyskach w Rio de Janeiro, gdzie odpadł w 1/16 finału.
Życie prywatne.
Pochodzi z rodziny o sportowych tradycjach - jego ojciec również zajmował się judo. Treningi rozpoczął w trzeciej klasie. Początkowo interesował się również gimnastyką. Ukończył Narodowy, Północno-Osetyjski Uniwersytet na kierunku kultury fizycznej i sportu.
Odznaczony tytułem Mistrza Sportu Rosji.

</doc>
<doc id="3789120" url="https://pl.wikipedia.org/wiki?curid=3789120" title="Atlantyda, wyspa ognia">
Atlantyda, wyspa ognia

Atlantyda, wyspa ognia – powieść fantastyczno-naukowa Macieja Kuczyńskiego z elementami powieści przygodowej z 1967.
Książka została wpisana na listę lektur do szkoły podstawowej.
Treść.
Młody Awaru, syn wodza jednego z afrykańskich plemion, zostaje wysłany z misją zwiadowczą na wyspę Atlantydę o wysoko rozwiniętej cywilizacji naukowo-technicznej. Jego zadaniem jest dokonanie przeglądu wyspy przed planowaną przez jego plemię inwazją.
Na miejscu Awaru ogląda urządzenia wyspiarzy, których przeznaczania nie do końca rozumie. Jego przemyślenia zostają zawarte w scenach wydzielonych kursywą. Sama Atlantyda przypomina wyglądem XX wieczną metropolię.
Awaru dochodzi do wniosku, że nie da się podbić tej wyspy i zamierza o tym przekonać rodaków. Jednak powieść kończy się kataklizmem i zatopieniem wyspy przez ocean.

</doc>
<doc id="3789121" url="https://pl.wikipedia.org/wiki?curid=3789121" title="Mansergh (Kumbria)">
Mansergh (Kumbria)



</doc>
<doc id="3789123" url="https://pl.wikipedia.org/wiki?curid=3789123" title="Otar Bestaev">
Otar Bestaev



</doc>
<doc id="3789124" url="https://pl.wikipedia.org/wiki?curid=3789124" title="Manuel Locatelli">
Manuel Locatelli

Manuel Locatelli (ur. 8 stycznia 1998 w Lecco) – włoski piłkarz występujący na pozycji pomocnika we włoskim klubie Juventus, do którego wypożyczony jest z Sassuolo oraz w reprezentacji Włoch. Wychowanek Atalanty BC.
Kariera klubowa.
Początki kariery.
Locatelli rozpoczął karierę w Atalancie, a w wieku 11 lat przeniósł się do Milanu. W barwach "Rossoneri" przeszedł przez wszystkie kategorie juniorskie, od "Esordienti" do "Primavera". W marcu 2015 r. Locatelli podpisał swój pierwszy profesjonalny kontrakt z Milanem, obowiązujący do 30 czerwca 2018 r.
Milan.
W sezonie 2015/16 decyzją ówczesnego trenera Siniša Mihajlovicia został przesunięty do pierwszej drużyny Milanu. Zadebiutował w Serie A 21 kwietnia 2016 r., zastępując Andrea Poliego w zremisowanym 0-0 meczu u siebie z Carpi. 2 października 2016 roku, po wejściu na boisko jako zmiennik kapitana Riccardo Montolivo, Locatelli strzelił swojego pierwszego gola w Serie A, oddając pierwszy celny ligowy strzał w karierze, w wygranym 4:3 meczu z Sassuolo. Po serii występów w zastępstwie kontuzjowanego Montolivo, Locatelli otrzymał i przyjął ofertę przedłużenia kontraktu do 30 czerwca 2020 r.
Locatelli rozpoczął sezon 2017/18 jako zawodnik podstawowego składu w rewanżowym meczu kwalifikacyji Ligi Europy przeciwko Universitatea Krajowa, odgrywając kluczową rolę w wygranym 2:0 spotkaniu. Powrót po kontuzji Montolivo, a także dołączenie do klubu Lucasa Biglii spowodowało, że pod wodzą Vincenzo Montelli Locatelli zaczął występować rzadziej. W listopadzie 2017 roku Montella został zwolniony i zastąpiony przez Gennaro Gattuso, który jednak też wolał stawiać na Montolivo i Biglie. Locatelli zakończył sezon z zaledwie 15 występami w podstawowym składzie (z czego tylko 5 w Serie A) i 18 razy pojawiał się z ławki rezerwowych.
Sassuolo.
Latem 2018 roku Milan pozyskał na zasadzie wypożyczenia Tiémoué Bakayoko i zasugerował, aby Locatelli dołączył do innej drużyny Serie A na zasadzie wypożyczenia, najlepiej bez opcji wykupu. Locatelli zgodził się odejść, ale złożył prośbę o definitywny transfer, podając jako powód swojej decyzji brak zaufania do niego ze strony klubu. W dniu 13 sierpnia 2018 roku Locatelli odszedł na wypożyczenie do Sassuolo, z obowiązkiem wykupu.
Kariera międzynarodowa.
Z drużyną Włoch do lat 17 wziął udział w Mistrzostwach Europy U-17 2015. Rok później z drużyną U-19 zajął drugie miejsce w Mistrzostwach Europy U-19 2016.
W reprezentacji Włoch U-21 zadebiutował 23 marca 2017 roku w towarzyskim meczu z Polską. W czerwcu 2017 został włączony przez menedżera Luigi Di Biagio do kadry Włoch na Mistrzostwa Europy U-21 2017. W turnieju Włosi zostali wyeliminowani przez Hiszpanię w półfinale.
Brał również udział w Mistrzostwach Europy U-21 2019.
Locatelli zadebiutował w seniorskiej reprezentacji Włoch 7 września 2020 roku, grając jako zawodnik podstawowego składu w meczu Ligi Narodów UEFA, wygranym 1:0 z Holandią w Amsterdamie.
11 lipca 2021 zdobył z reprezentacją Włoch Mistrzostwo Europy.

</doc>
<doc id="3789125" url="https://pl.wikipedia.org/wiki?curid=3789125" title="Katastrofa (powieść)">
Katastrofa (powieść)

Katastrofa – powieść fantastycznonaukowa Macieja Kuczyńskiego z elementami powieści sensacyjnej wydana w 1968 r. przez „Naszą Księgarnię”.
Książka została wpisana na listę lektur do szkoły podstawowej, wielokrotnie wznawiana. 
Treść.
Akcja toczy się w odległej przyszłości, po tym jak nastąpiło Powszechne Zjednoczenie Świata. Władzę sprawują na zmianę przedstawiciele poszczególnych kontynentów. Wszędzie panuje powszechny dobrobyt. Jednak pojawia się zagrożenie, gdyż w tajemniczych okolicznościach wygasają kolejne elektrownie dostarczające energii niezbędnej do funkcjonowania urządzeń technicznych. Światu grozi upadek i chaos. Śledztwo w tej sprawie prowadzi Światowa Służba Porządku, w której pracuje Polak Robert Browicz. On to wykrywa, że za tym wszystkim stoi szalony naukowiec, który uważa, że rozwój świata idzie w złym kierunku. Chcąc powstrzymać niewłaściwy, jego zdaniem, rozwój cywilizacji, postanowił zniszczyć źródła energii. Optymistyczne zakończenie powieści zawiera jednak ostrzeżenie przed niekontrolowanym rozwojem techniki.
Odbiór.
Antoni Smuszkiewicz ocenia, że jest to „najlepsza i najpopularniejsza fantastycznonaukowa powieść Kuczyńskiego”, nazywa ją klasyczną powieścią-ostrzeżeniem, w której pojawia się nuta przestrogi – znamienna dla fantastyki lat 60. Autor (podobnie jak Stanisław Lem w "Powrocie z gwiazd") interesuje się zagrożeniami, które może nieść ze sobą „pozbawiony humanistycznej refleksji, niepohamowany rozwój cywilizacji materialnej”. Co do kwestii formy zauważa, że „schemat fabularny utwory przypomina "Krater czarnego snu" Zegalskiego”. 
Stanisław Frycie pisze, że w powieści „wątek fantastyczny ograniczony jest do formalnych wyznaczników przedstawionego świata”, a utwór jest „tylko powieścią sensacyjną, bez pretensji do rozważań filozoficznych”. Niemniej naukowiec znajduje w niej odniesienia do huxleyowskiego "Nowego wspaniałego świata", a „wartka akcja, dramatyczne spięcia, utrzymany do końca nastrój grozy czynią tę pozycję interesującą lekturą, choć pozbawioną większych walorów artystycznych”. 

</doc>
<doc id="3789128" url="https://pl.wikipedia.org/wiki?curid=3789128" title="Davide Calabria">
Davide Calabria

Davide Calabria (ur. 6 grudnia 1996 w Brescii) – włoski piłkarz występujący na pozycji obrońcy we włoskim klubie A.C. Milan oraz w reprezentacji Włoch do lat 21. Kapitan A.C. Milan od 1 sierpnia 2022.

</doc>
<doc id="3789131" url="https://pl.wikipedia.org/wiki?curid=3789131" title="Produkcja bananów w Ekwadorze">
Produkcja bananów w Ekwadorze

Produkcja bananów w Ekwadorze – jeden z głównych elementów gospodarki Ekwadoru. Ekwador jest głównym światowym eksporterem bananów. Pierwsze plantacje bananów w tym kraju pojawiły się w XIX wieku. Produkcja nastawiona na eksport rozwinęła się na początku XX wieku. W 2010 roku produkcja bananów w Ekwadorze sięgnęła 279,5 mln kartonów.
Historia.
Pierwsze gospodarstwa uprawiające banany powstawały w Ekwadorze już w XIX wieku. Amerykański przedsiębiorca Minor Cooper Keith zakładał wówczas linie kolejowe na obszarze Panamy, Gwatemali, Hondurasu, Nikaragui, Kolumbii i właśnie Ekwadoru. Wzdłuż linii kolejowych zakładano plantacje bananów, które początkowo zaopatrywały pracowników kolei. Z czasem Minor Cooper Keith zmienił jednak profil swojej działalności i zaczął zarabiać na produkcji i transporcie bananów. W 1899 roku z jego inicjatywy założono korporację United Fruit Company. W pierwszych dekadach XX wieku Ekwador nie znajdował się jednak w obszarze jej zainteresowania.
W 1910 roku w Ekwadorze powstały pierwsze gospodarstwa nastawione na produkcję przemysłową i eksport bananów. Początkowo udział bananów w ogólnym eksporcie produktów spożywczych z Ekwadoru nie przekraczał 1%. Odsetek ten zaczął rosnąć dopiero po zakończeniu II wojny światowej, lecz przyczyny tego wzrostu zaczęły pojawiać się już w latach 20. XX wieku. Doszło wówczas do załamania ekwadorskiej produkcji ziaren kakaowca, a lokalni przedsiębiorcy zaczęli poszukiwać sposobów na wypełnienie luki, która powstała w ten sposób na rynku. Jednocześnie kryzys zaczęły przeżywać plantacje bananów w Ameryce Środkowej. Tamtejsze uprawy były dziesiątkowane przez rozwój chorób, takich jak choroba panamska i czarna sigatoka. Plantacje w Meksyku i na Karaibach padały natomiast ofiarą silnych huraganów. W latach 1945–1955 produkcja bananów w tym regionie została utrzymana na takim samym poziomie, lecz światowe zapotrzebowanie na te owoce wzrosło o 35%. Dało to możliwość na rozwinięcie się produkcji bananów w Ekwadorze.
W 1934 roku firma United Fruit Company weszła w posiadanie podupadającej plantacji kakaowca w Tenguelu o powierzchni 3071 hektarów. Gospodarstwo zostało szybko przekształcone w plantację bananów, zaś w kolejnych latach znacznie się rozrosło poprzez wykup kolejnych ziem. Jednocześnie United Fruit Company podporządkowywała sobie lokalnych właścicieli poprzez podpisywanie z nimi różnego rodzaju kontraktów. Amerykańskie przedsiębiorstwo zapewniało swoim pracownikom mieszkania, wodę pitną, pożywienie, opiekę medyczną, a także możliwość uprawiania sportu. W 1950 roku plantacja w Tenguelu osiągnęła produkcję ok. 80 tysięcy kiści bananów na tydzień. Stanowiło to jednak – według różnych szacunków – od 5% do 6% ogólnej produkcji bananów w Ekwadorze. United Fruit Company nigdy nie uzyskała w Ekwadorze takich wpływów, jak w niektórych państwach Ameryki Środkowej, zwanych republikami bananowymi.
Produkcja bananów rozwijała się już w tym czasie również i w innych regionach kraju, przede wszystkim w rejonie miasta Machala i na południe od Guayaquil. Większość gospodarstw rozwijających się na ekwadorskim wybrzeżu była niewielka, a ich właścicielami pozostawali lokalni przedsiębiorcy. W 1964 roku na obszarze Ekwadoru funkcjonowało na przykład ponad 3 tysiące gospodarstw o średniej powierzchni ok. 64 hektarów. Jedynie niewielką część z nich stanowiły wielkie posiadłości ziemskie, lecz i one w zdecydowanej większości nie znajdowały się w rękach międzynarodowych korporacji. Wielkie przedsiębiorstwa kontrolowały natomiast w pełni transport bananów za granicę. W 1954 roku 80% bananów było wywożonych z Ekwadoru na statkach należących do pięciu firm, z których trzy – Standard Fruit Company, United Fruit Company i Noboa Group – kontrolowały 50% eksportu. Przedsiębiorstwa te żądały od ekwadorskich plantatorów dużych udziałów w zyskach, zmuszając ich do ograniczania kosztów produkcji.
Rosnąca produkcja bananów sprzyjała ogólnemu rozwojowi Ekwadoru. Rząd Ekwadoru wykorzystując środki finansowe pożyczone od Stanów Zjednoczonych przeprowadził szeroko zakrojony projekt budowy dróg, które połączyły rozlokowane w różnych częściach kraju plantacje. W sumie, w latach 1944–1967 w Ekwadorze zbudowano ok. 3500 nowych kilometrów utwardzonych dróg. Jednocześnie zadbano o rozwój infrastruktury portowej, pozwalającej na szybszy załadunek bananów na statki i zwiększenie liczby eksportowanych owoców. Wraz z rozwojem plantacji bananów trwały migracje zarobkowe ludności z obszarów położonych w głębi lądu na wybrzeże.
Produkcja bananów rozwijała się w Ekwadorze najszybciej w latach 1948–1960. W latach 1948–1954 powierzchnia upraw bananów wzrosła przeszło dziesięciokrotnie. Podczas gdy jeszcze w 1945 roku z Ekwadoru wywieziono 18 tysięcy ton bananów, w 1955 roku wartość ta wzrosła do 613 tysięcy ton, a w 1964 roku – 1,2 miliona ton. Wartość eksportu wzrosła z 2,8 mln USD w 1948 roku do 90 mln USD w 1960 roku. W latach 1959–1961 banany stanowiły ⅔ całkowitego eksportu z Ekwadoru, czyniąc z kraju monokulturę bananową. W 1953 roku Ekwador stał się największym światowym eksporterem bananów.
Pod koniec lat 50. XX wieku wzrost produkcji bananów w Ekwadorze zaczął tracić na swojej dynamice ze względu na powrót konkurencji ze strony odradzających się rynków w Ameryce Środkowej i na Karaibach, a także pojawienie się nowych producentów w Afryce i Azji. Ponadto ekwadorskie uprawy zostały zaatakowane przez choroby o pochodzeniu grzybiczym. Do 1960 roku większość upraw została zniszczona. Silny kryzys przeżywała między innymi plantacja w Tenguelu, gdzie z pracy wyrzucono setki pracowników, zaś pozostałym obniżono pensje i pozbawiono dotychczasowych warunków pracy. W reakcji na te działania pracownicy zawiązali związek, a 27 marca 1962 roku zaatakowali i zajęli Tenguel. Wówczas doszło do interwencji rządowej, zaś firma United Fruit Company została zmuszona do opuszczenia terytorium. Dało to początek trwającej przez całą dekadę reformy rolnej, objawiającej się w podziale większych gospodarstw pomiędzy niezrzeszonych producentów, którzy nie rozwinęli swojej działalności na większą skalę.
Kryzys w produkcji bananów trwał w Ekwadorze do początku lat 70. XX wieku, kiedy sytuacja na rynku znów stała się korzystna dla rozwoju ekwadorskich plantacji. Przyczyniły się do tego: powrót czarnej sigatoki do Kolumbii i Ameryki Środkowej, ogólny kryzys polityczny w Ameryce Środkowej, a także nałożenie ceł na transport bananów przez nowo powstałą Unię Państw Eksportujących Banany, obejmującą wszystkich ważnych producentów bananów w regionie poza samym Ekwadorem. Do kolejnej reformy w systemie produkcji bananów doszło w 1997 roku. Specjalna ustawa zakazała wówczas tworzenia nowych przedsiębiorstw zajmujących się produkcją bananów oraz zezwoliła rządowi na ustalanie minimalnych pensji pracowników plantacji bananów.
Plantacje.
99% upraw bananów zlokalizowanych jest na obszarze trzech nizinnych prowincji na wybrzeżach Oceanu Spokojnego: El Oro, Guayas i Los Ríos. Rozwój plantacji ułatwia tam występowanie żyznych gleb, tropikalny klimat, a także duże zasoby taniej siły roboczej. W 2013 roku powierzchnia wszystkich plantacji bananów znajdujących się na terenie Ekwadoru wynosiła 171 tysięcy hektarów. Około 150 tysięcy hektarów plantacji znajduje się w posiadaniu małych przedsiębiorstw. W sumie w Ekwadorze zarejestrowanych jest około 5 tysięcy firm produkujących banany. Według różnych szacunków w proces produkcji bananów zaangażowanych jest od 120 do 148 tysięcy mieszkańców Ekwadoru.
Trzej najwięksi producenci bananów na świecie – Chiquita, Dole Food Company i Fresh Del Monte Produce – nie odgrywają większej roli w produkcji bananów w Ekwadorze. Chiquita i Del Monte nie zarządzają żadnymi plantacjami na obszarze Ekwadoru, zaś do spółki Dole należy ok. 810 hektarów ekwadorskich plantacji bananów. Największym przedsiębiorstwem produkującym banany w Ekwadorze pozostaje Noboa Group zarządzana przez Álvaro Noboa. Firma ta ma 4% udziału w światowej produkcji bananów.
Sytuacja pracowników.
Do zadań pracowników zatrudnionych do prac polowych należy przycinanie chwastów, rozpylanie środków owadobójczych i chwastobójczych, rozciąganie pomiędzy bananowcami plastikowych pasów chroniących przed uszkodzeniami, montowanie owadobójczych worków i pasów, obcinanie żółtych liści bananowców, zapewnianie stabilności roślin poprzez stosowanie drewnianych tyczek, oznaczanie kiści zgodnie ze stopniem ich rozwoju, wykrywanie i zrywanie dojrzałych kiści, transport kiści do sortowni oraz przycinanie zbędnych łodyg. Sortownie bananów stanowią zazwyczaj wzniesione z cementu i drewna konstrukcje pozbawione ścian. Ich pracownicy wykonują powierzone im zadania w małych grupkach, przygotowując banany do załadunku na statki.
W Ekwadorze obowiązuje pensja minimalna dla pracowników plantacji bananów. W 2002 roku wynosiła ona 117 $ miesięcznie lub 5,85 $ dziennie. Mimo to, według szacunków organizacji Human Rights Watch, średnia płaca wynosiła wówczas 5,44 $ na dzień. Przedsiębiorstwa produkcyjne starają się także ograniczać prawa pracowników do zrzeszania się. Wielkie zakłady są często dzielone na znacznie mniejsze jednostki, z których każdy liczy mniej niż 30 pracowników (podczas gdy do rejestracji związku zawodowego w Ekwadorze potrzebnych jest 30 osób). Gdy w 2002 roku pracownicy przedsiębiorstwa Noboa utworzyli związek zawodowy, firma zatrudniła 200 ochroniarzy, którzy stłumili wszelkie strajki siłą.
Eksport.
W 2014 roku banany były jednym z głównych towarów eksportowanych z Ekwadoru. Ich eksport stanowił 12% ogólnego krajowego eksportu, ustępując jedynie eksportowi ropy naftowej. Największym światowym odbiorcą ekwadorskich bananów jest rynek europejski, na który trafia 60% eksportowanych z Ekwadoru bananów. Na rynku europejskim największy udział w imporcie ekwadorskich bananów mają Rosja (19% udziału na świecie), Niemcy (9,6%), Belgia (7%), Włochy (5,4%), Ukraina (3,5%) oraz Polska (2,5%). 13% bananów importują Stany Zjednoczone, 4,6% – Argentyna, 4,2% – Chiny, zaś 3,9% – Turcja.
Ekwador jest największym światowym eksporterem bananów, pokrywając 26% światowego zapotrzebowania na te owoce. Jest to wartość niemalże dwukrotnie większa od kolejnych eksporterów bananów – Filipin i Kostaryki.

</doc>
<doc id="3789132" url="https://pl.wikipedia.org/wiki?curid=3789132" title="Katastrofa (ujednoznacznienie)">
Katastrofa (ujednoznacznienie)



</doc>
<doc id="3789136" url="https://pl.wikipedia.org/wiki?curid=3789136" title="Nianie w akcji">
Nianie w akcji

Nianie w akcji (ang. "Adventures in Babysitting") – amerykański film komediowy z kanonu Disney Channel Original Movies. Jest to remake filmu z 1987 roku zatytułowanego "Zwariowana noc". W rolach głównych występują Sabrina Carpenter z serialu "Dziewczyna poznaje świat" oraz Sofia Carson z filmu "Następcy". Premiera filmu odbyła się 24 czerwca 2016 roku na amerykańskim Disney Channel, natomiast w Polsce film pojawił się 9 września 2016 roku o godzinie 18:00 na antenie Disney Channel.
Fabuła.
Dwie nastoletnie dziewczyny z wyraźnie odmiennymi osobowościami, Jenny Parker (Sabrina Carpenter) i Lola Perez (Sofia Carson), przechodzą rozmowę kwalifikacyjną na staż fotograficzny i przypadkiem zamieniają się telefonami. Na telefon Jenny dzwoni rodzina Andersonów, która potrzebuje opiekunki na wieczór. Telefon odbiera Lola, która przyjmuje zlecenie w potrzebie dodatkowej gotówki. Tymczasem Jenny umawia się z rodziną Cooperów, która również poszukuje opiekunki. Sprawy biorą niespodziewany obrót, gdy podczas pierwszej pracy Loli jako opiekunki jedno z dzieci Andersonów wymyka się z domu, żeby pójść na koncert. Jenny, Lola i pozostałe dzieciaki wyruszają na przygodę życia podczas jednej magicznej nocy w wielkim mieście.
Wersja polska.
Udział wzięli:
W pozostałych rolach:
i inni
Reżyseria: Tomasz Robaczewski
Wykonanie piosenki: Paulina Komenda, Karolina Bacia, Mateusz Ceran, Bernard Lewandowski, Magdalena Wasylik, Zofia Modej i inni
Kierownictwo muzyczne: Agnieszka Tomicka
Dialogi: Dariusz Paprocki
Wersja polska: SDI Media Polska
Lektor tytułu: Artur Kaczmarski

</doc>
<doc id="3789138" url="https://pl.wikipedia.org/wiki?curid=3789138" title="Meczet Abu Hanify">
Meczet Abu Hanify

Meczet Abu Hanify () – meczet z miejscem pochówku Abu Hanify; uczonego sunnickiego, eponimicznego twórcy hanafickiej szkoły prawa, w Bagdadzie w Iraku. Sanktuarium wyrosło bezpośrednio w miejscu pochówku teologa. Meczet jest celem sunnickich pielgrzymek.
Początki meczetu sięgają XI wieku, kiedy to sułtan Wielkich Seldżuków, Alp Arslan bin Chaghri, rozkazał zbudować budowlę razem z biblioteką w miejscu pochówku Abu Hanify. Następnie meczet ulegał stopniowej przebudowie, włącznie z okresem zniszczenia podczas wojen persko-tureckich, aby ostatecznie uzyskać teraźniejszy kształt architektoniczny w 1948 roku. 
W dniu 10 kwietnia 2003 roku, podczas bitwy o Bagdad, rozegrała się czterogodzinna walka pomiędzy wojskami amerykańskimi a siłami irackimi, które zostały rozmieszczone wewnątrz meczetu. W wyniku starć części kopuły, wieża zegarowa oraz korytarze zostały zniszczone. Sunnici w ciągu roku zdołali odbudować zniszczone części meczetu. 

</doc>
<doc id="3789139" url="https://pl.wikipedia.org/wiki?curid=3789139" title="Alejandro Zendejas">
Alejandro Zendejas

Alejandro „Alex” Zendejas Saavedra (ur. 7 lutego 1998 w Ciudad Juárez) – amerykański piłkarz pochodzenia meksykańskiego występujący na pozycji skrzydłowego, reprezentant Stanów Zjednoczonych i były reprezentant Meksyku, od 2022 roku zawodnik Amériki.
Kariera klubowa.
Zendejas urodził się w meksykańskim mieście Ciudad Juárez, lecz jeszcze jako dziecko przeprowadził się do El Paso w stanie Teksas. Jest wychowankiem FC Dallas El Paso – tamtejszej filii akademii juniorskiej klubu FC Dallas, zaś do centralnego ośrodka młodzieżowego przeniósł się w wieku czternastu lat. W 2014 roku, jako jeden z najbardziej uzdolnionych juniorów w kraju, spędził semestr w prowadzonej przez amerykańską federację akademii IMG Soccer Academy w Bradenton na Florydzie. W październiku 2014 podpisał pierwszy profesjonalny kontrakt z Dallas, zaś kilka miesięcy później został włączony przez szkoleniowca Óscara Pareję do pierwszej drużyny. W Major League Soccer zadebiutował jako 1 maja 2015 w wygranym 4:1 spotkaniu z Houston Dynamo. W swoim premierowym sezonie – 2015 – zajął z Dallas pierwsze miejsce w konferencji zachodniej, pełniąc niemal wyłącznie rolę rezerwowego.
W czerwcu 2016 Zendejas za sumę pół miliona dolarów przeniósł się do meksykańskiego zespołu Chivas de Guadalajara. W tamtejszej Liga MX zadebiutował 6 sierpnia 2016 w zremisowanej 0:0 konfrontacji z Querétaro.
Kariera reprezentacyjna.
W październiku 2015 Zendejas został powołany przez Richiego Williamsa do reprezentacji Stanów Zjednoczonych U-17 na Mistrzostwa Świata U-17 w Chile. Tam miał niepodważalne miejsce w wyjściowym składzie i rozegrał wszystkie trzy spotkania w pełnym wymiarze czasowym, lecz jego kadra zanotowała w nich remis i dwie porażki, wobec czego zajęła ostatnie miejsce w grupie i nie zakwalifikowała się do fazy pucharowej.

</doc>
<doc id="3789140" url="https://pl.wikipedia.org/wiki?curid=3789140" title="Nelson Cabrera">
Nelson Cabrera

Nelson David Cabrera Báez (ur. 22 kwietnia 1983 w Capiatá) – paragwajski-boliwijski piłkarz występujący na pozycji obrońca w boliwijskim klubie Bolívar oraz w reprezentacji Boliwii. Znalazł się w kadrze na Copa América 2016.

</doc>
<doc id="3789142" url="https://pl.wikipedia.org/wiki?curid=3789142" title="Roan United">
Roan United

Roan United Football Club – zambijski klub piłkarski, grający w drugiej lidze, mający siedzibę w mieście Luanshya.
Stadion.
Swoje domowe mecze klub rozgrywa na stadionie o nazwie Kafubu Stadium w Luanshyi. Stadion może pomieścić 8000 widzów.

</doc>
<doc id="3789144" url="https://pl.wikipedia.org/wiki?curid=3789144" title="Roan United Luanshya">
Roan United Luanshya



</doc>
<doc id="3789148" url="https://pl.wikipedia.org/wiki?curid=3789148" title="Ivana Baquero">
Ivana Baquero

Ivana Baquero (ur. 11 czerwca 1994 w Barcelonie) – hiszpańska aktorka.
Życiorys.
Baquero urodziła się w Barcelonie, jako córka Ivána Baquero i Julíi Macías. W 2012 roku ukończyła American School of Barcelona w Barcelonie. 

</doc>
<doc id="3789163" url="https://pl.wikipedia.org/wiki?curid=3789163" title="Wyspy Cooka na Letnich Igrzyskach Olimpijskich 2016">
Wyspy Cooka na Letnich Igrzyskach Olimpijskich 2016

Wyspy Cooka na Letnich Igrzyskach Olimpijskich 2016 reprezentowało dziewięcioro zawodników zawodników: czterech mężczyzn i pięć kobiety. Był to ósmy start reprezentantów Wysp Cooka na letnich igrzyskach olimpijskich
Skład kadry.
Kajakarstwo górskie.
Mężczyźni
Kobiety
Lekkoatletyka.
Mężczyźni
Konkurencje biegowe
Kobiety
Konkurencje biegowe
Pływanie.
Mężczyźni
Kobiety
Podnoszenie ciężarów.
Kobiety
Żeglarstwo.
M = Wyścig medalowy

</doc>
<doc id="3789169" url="https://pl.wikipedia.org/wiki?curid=3789169" title="Kościół św. Stanisława Kostki w Kołczynie">
Kościół św. Stanisława Kostki w Kołczynie

Kościół pw. św. Stanisława Kostki w Kołczynie – katolicki kościół parafialny znajdujący się w Kołczynie (gmina Krzeszyce). Zachowany w dużej mierze w oryginalnym kształcie stanowi pamiątkę osadnictwa na błotach nadwarciańskich.
Historia.
Kościół z muru pruskiego pierwotnie ewangelicki, obecnie rzymskokatolicki, wybudowano w około 1772 dla osadników kolonizujących błota nadwarciańskie. Sygnaturka pochodzi z 1869. Obiekt znacząco przebudowano po pożarze w latach 50. XX wieku. W 1954 dobudowano od północy murowaną zakrystię, a od zachodu kruchtę, co zaburzyło pierwotną bryłę. Obie dobudówki otynkowano. Empory zlikwidowano w latach 70. XX wieku (pozostawiono chór zachodni i resztę słupów). W tym samym czasie wymieniono około połowę szkieletu konstrukcyjnego ścian i zbudowano nową więźbę dachową, wylano posadzkę cementową, a także (wzorując się na oryginalnej) wymieniono stolarkę drzwi i okien. 
Architektura.
Rzut kościoła w Kołczynie oparty jest o kształt prostokąta o wymiarach 20,5 x 10,5 m, rozbudowanego o przyległe do dłuższych boków prostokątne w planie kruchty, zakrystię od północy i czworoboczną trzecią kruchtę, przez którą prowadzi wejście główne, od zachodu. Budowla nakryta jest dachem trzypołaciowym, zakrystia pulpitowym, a pozostałe człony dwuspadowymi. Na zachodnim skraju kalenicy umieszczono sygnaturkę z latarnią i hełmem ostrosłupowym. Do wnętrza świątyni prowadziły niegdyś trzy wejścia: jedno umieszczone od strony zachodniej, dwa pozostałe przez boczne kruchty. Zamurowano wejście w kruchcie północnej i wprowadzono wejście od strony zakrystii. Salową nawę przekryto pozornym sklepieniem odcinkowym, wspartym na drewnianych podporach, przechodzącym w płaski strop w partiach bocznych. 
Wyposażenie.
Wyposażenie kościoła jest skromne. Na wyróżnienie zasługuje XIX-wieczny prospekt organowy firmy W. Grünberg Stettin, umieszczony pod chórem muzycznym, neogotycka chrzcielnica, która zapewne pierwotnie usytuowana była w części ołtarzowej oraz rzeźba anioła chrzcielnego z pierwszej połowy XVIII wieku. 
Dzwonnica.
Dzwonnica jest wolnostojąca, prostopadłościenna, drewniana, oszalowana, z końca XVIII lub początku XIX wieku, wyremontowana w 2009. Stoi na ceglanym cokole, nakryta dachem czterospadowym z latarnią. Zachowane oryginalne dzwony.
Otoczenie.
Przy kościele znajdują się następujące obikety:

</doc>
<doc id="3789171" url="https://pl.wikipedia.org/wiki?curid=3789171" title="Coccoloba williamsii">
Coccoloba williamsii

Coccoloba williamsii Standl. – gatunek rośliny z rodziny rdestowatych ("Polygonaceae" Juss.). Występuje naturalnie w Kolumbii, Ekwadorze oraz Peru. 
Biologia i ekologia.
Rośnie w lasach, na terenach nizinnych.

</doc>
<doc id="3789176" url="https://pl.wikipedia.org/wiki?curid=3789176" title="Alex Zendejas">
Alex Zendejas



</doc>
<doc id="3789177" url="https://pl.wikipedia.org/wiki?curid=3789177" title="Polskie tango">
Polskie tango

Polskie tango – album studyjny polskiego piosenkarza Krzysztofa Krawczyka. Wydawnictwo ukazało się w 1999 roku nakładem wytwórni muzycznej Koch International Poland.
W 2008 roku album został wznowiony jako część antologii "Leksykon Krzysztofa Krawczyka" (). 16 lipca, także 2008 roku reedycja uzyskała w Polsce status złotej płyty.
Lista utworów.
Opracowano na podstawie materiału źródłowego.

</doc>
<doc id="3789180" url="https://pl.wikipedia.org/wiki?curid=3789180" title="Liceum Ogólnokształcące Nr 1 we Wrocławiu">
Liceum Ogólnokształcące Nr 1 we Wrocławiu



</doc>
<doc id="3789185" url="https://pl.wikipedia.org/wiki?curid=3789185" title="Progress MS-04">
Progress MS-04

Progress MS-04 (w oznaczeniach NASA jako Progress 65 lub 65P) – zakończona niepowiedzeniem misja statku transportowego Progress, wykonana przez rosyjską agencję kosmiczną Roskosmos na potrzeby zaopatrzenia Międzynarodowej Stacji Kosmicznej.
Przebieg misji.
Start misji miał miejsce 1 grudnia 2016 roku o 14:51:52 UTC z kompleksu startowego nr 31 kosmodromu Bajkonur przy wykorzystaniu rakiety Sojuz-U.
W 383. sekundzie lotu doszło do awarii w trzecim stopniu rakiety, gdy znajdowała się ona ok. 190 km nad Tuwą. Centrum kontroli lotu utraciło telemetrię, a rakieta razem ze statkiem Progress spłonęła w atmosferze. Zdarzenie to miało miejsce około dwie minuty przed planowanym umieszczeniem statku na zakładanej orbicie.
Ładunek.
Całkowity ładunek, który Progress MS-04 miał dostarczyć na Międzynarodową Stację Kosmiczną ważył 2442 kg. W przednim module hermetycznym umieszczono m.in.:
W module niehermetycznym Progressa znajdowało się m.in.: 1590 kg paliwa do systemu napędowego i manewrującego, 52 kg skompresowanego tlenu i 420 kg wody.

</doc>
<doc id="3789188" url="https://pl.wikipedia.org/wiki?curid=3789188" title="Coccoloba acapulcensis">
Coccoloba acapulcensis

Coccoloba acapulcensis Standl. – gatunek rośliny z rodziny rdestowatych ("Polygonaceae" Juss.). Występuje naturalnie w Meksyku oraz Ameryce Centralnej (między innymi w Gwatemali, Hondurasie i Kostaryce). 

</doc>
<doc id="3789194" url="https://pl.wikipedia.org/wiki?curid=3789194" title="Butterfly">
Butterfly

Zobacz też: Tamasu

</doc>
<doc id="3789195" url="https://pl.wikipedia.org/wiki?curid=3789195" title="Jewgienij Zagdanski">
Jewgienij Zagdanski

Jewgienij Pietrowicz Zagdanski (ros. Евге́ний Петро́вич Загда́нский, ukr. Євге́н Петро́вич Загда́нський; ur. 7 stycznia 1919, zm. 8 września 1997) – radziecki scenarzysta. 
Zasłużony Pracownik Kultury Ukraińskiej SRR (1969). W 1954 ukończył studia na Wydziale Prawa Kijowskiego Państwowego Uniwersytetu im. T. H. Szewczenki. Uczestnik II wojny światowej. W latach 1952-1980 redaktor kijowskiego studia filmów popularnonaukowych. Scenarzysta filmów popularno-naukowych i animowanych. Autor książek "Filmy, obrazy, formuły" «Фильмы, образы, формулы» (1971) oraz «От мысли к образу» (1986).

</doc>
<doc id="3789197" url="https://pl.wikipedia.org/wiki?curid=3789197" title="Coccoloba venosa">
Coccoloba venosa

Coccoloba venosa L. – gatunek rośliny z rodziny rdestowatych ("Polygonaceae" Juss.). Występuje naturalnie w neotropikach. 
Rozmieszczenie geograficzne.
Rośnie naturalnie w neotropikach. Na Karaibach został zaobserwowany między innymi na wyspie Haiti. Ponadto jest spotykany w takich państwach jak Meksyk, Gwatemala, Nikaragua, Kostaryka czy Wenezuela. 
Biologia i ekologia.
Rośnie w lasach, na wybrzeżach, na terenach nizinnych. Kwitnie od kwietnia do maja.

</doc>
<doc id="3789211" url="https://pl.wikipedia.org/wiki?curid=3789211" title="Otar Bestajew">
Otar Bestajew



</doc>
<doc id="3789214" url="https://pl.wikipedia.org/wiki?curid=3789214" title="Zasłużony Działacz Sztuki Federacji Rosyjskiej">
Zasłużony Działacz Sztuki Federacji Rosyjskiej



</doc>
<doc id="3789224" url="https://pl.wikipedia.org/wiki?curid=3789224" title="Podróż apostolska Franciszka do Szwecji">
Podróż apostolska Franciszka do Szwecji

Podróż apostolska papieża Franciszka do Szwecji odbyła się w dniach 31 października–1 listopada 2016.
Ekumeniczny charakter wizyty.
25 stycznia Watykan ogłosił, że papież odbędzie jesienią podróż apostolską do Szwecji, aby wziąć udział w inauguracji obchodów 500-lecia reformacji (które przypadało w 2017 roku). 31 października w Lund odbyła się wspólna katolicko-luterańska ceremonia, organizowana wspólnie przez luterański Kościół Szwecji i katolicką diecezję sztokholmską. Nabożeństwo oparte zostało na przewodniku liturgicznym „Wspólna modlitwa”, opracowanym przez Światową Federację Luterańską i Papieską Radę ds. Popierania Jedności Chrześcijan. Obchody miały wspierać proces pojednania między luteranami i katolikami.
Program pielgrzymki.
O 8:20 papież odleciał samolotem z rzymskiego lotniska Fiucimino do Malmö; o 11.00 samolot z nim wylądował na lotnisku w Malmö. Pięć minut po wylądowaniu papież spotkał się z premierem Szwecji Stefanem Löfvenem. O 13:50 papież spotkał się z rodziną króla Szwecji Karola XVI Gustawa w Pałacu Królewskim Kungshuset w Lund. O 14:30 w Lund odbyła się ekumeniczna modlitwa powszechna w katedrze luterańskiej. O 16:40 papież brał udział w modlitwie ekumenicznej w Malmö Arena. O 18:10 w Malmö Arena spotkał się z delegaturą ekumeniczną.
O 9:30 Franciszek odprawił mszę świętą na stadionie Swedbank w Malmö. O 12:30 udał się na lotnisko w Malmö; o 12:45 samolot z papieżem Franciszkiem odleciał do Rzymu. O 15:30 papież wylądował na lotnisku w Rzymie.

</doc>
<doc id="3789228" url="https://pl.wikipedia.org/wiki?curid=3789228" title="Patrycja Noga">
Patrycja Noga

Patrycja Noga (ur. 13 kwietnia 1994 w Gdańsku) – polska piłkarka ręczna, grająca na pozycji kołowej.
Życiorys.
Jest wychowanką klubu UKS Conrad Gdańsk, następnie występowała w UKS PCM KOŚCIERZYNA. W 2013 roku została zawodniczką SPR Pogoń Baltica Szczecin, w barwach której święciła największe sukcesy.
W 2016 wystąpiła na Akademickich Mistrzostwach Świata w piłce ręcznej kobiet, zdobywając brązowy medal.
Po wycofaniu się z rozgrywek Pogoni Szczecin w sezonie 2019/2020 zawodniczka postanowiła kontynuować karierę w Zagłębiu Lubin. Od sezonu 2022/2023 zawodniczka reprezentować będzie barwy MKS Lublin.

</doc>
<doc id="3789229" url="https://pl.wikipedia.org/wiki?curid=3789229" title="Stadion Szkoły Oficerskiej w Bydgoszczy">
Stadion Szkoły Oficerskiej w Bydgoszczy

Stadion Szkoły Oficerskiej – nieistniejący stadion sportowy w Bydgoszczy.
Zarys historii.
Boisko z 6-pasmową bieżnią za gmachem Szkoły Oficerskiej zostało wybudowane po 1921 roku przez adeptów szkoły. Na początku lat 1920. było to jedyne pełnowymiarowe boisko piłkarskie w Bydgoszczy, na którym swoje mecze ligowe rozgrywały praktycznie wszystkie bydgoskie kluby. W 1930 roku wybudowano krytą trybunę na 3000 widzów. W dniach 26-27 lipca 1930 roku na stadionie odbyły się Mistrzostwa Polski Seniorów w Lekkoatletyce kobiet. W latach 1930. na stadionie swoje mecze rozgrywały drużyny B i C-klasowe. Do jesieni 1937 roku, kiedy to na Stadionie im. marszałka Józefa Piłsudskiego (2000 miejsc) postawiono dodatkowe składane trybuny, Stadion Szkoły Oficerskiej był największym stadionem w Bydgoszczy. Podczas okupacji swoje mecze na stadionie rozgrywała między innymi SG Bromberg. Po wojnie boisko było zdewastowane, a trybunę rozebrano.

</doc>
<doc id="3789244" url="https://pl.wikipedia.org/wiki?curid=3789244" title="Adrianna Płaczek">
Adrianna Płaczek

Adrianna Płaczek (ur. 10 grudnia 1993 w Lesznie) – polska piłkarka ręczna, bramkarka. Reprezentantka Polski.
Kariera sportowa.
Kariera klubowa.
Wychowanka MKS-u Leszno, następnie zawodniczka Kusego Szczecin (2009–2011). W 2011 przeszła do Pogoni Szczecin, w której występowała przez kolejne sześć lat. W sezonie 2015/2016, w którym wywalczyła ze szczecińskim zespołem wicemistrzostwo Polski, portal Sportowe Fakty wybrał ją najlepszą bramkarką Superligi. Będąc zawodniczką Pogoni, występowała też w europejskich pucharach – w sezonie 2014/2015 zajęła ze swoją drużyną 2. miejsce w Challenge Cup, a w sezonach 2015/2016 i 2016/2017 grała w Pucharze EHF. W 2017 przeszła do francuskiego Fleury Loiret Handball. od 2017 zawodniczka francuskiego Fleury Loiret Handball. Od sezonu 2019/2020 reprezentuje barwy Nantes Atlantique Handball. W 2021 zwyciężyła ze swoim zespołem w rozgrywkach Ligi Europejskiej.
Kariera reprezentacyjna.
W 2012 wystąpiła w mistrzostwach świata U-20 w Czechach, podczas których zagrała w dziewięciu meczach, broniąc ze skutecznością 27% (31/115).
W reprezentacji Polski seniorek zadebiutowała 1 czerwca 2016 w wygranym meczu z Finlandią (33:11). W grudniu 2016 uczestniczyła w mistrzostwach Europy w Szwecji, podczas których broniła ze skutecznością 30% (15/50). Reprezentowała Polskę na mistrzostwach świata w 2017, w których broniła ze skutecznością 33% (72/218), a także mistrzostwach świata w 2021 oraz mistrzostwach Europy w 2018, mistrzostwach Europy w 2020 i mistrzostwach Europy w 2022 (broniła ze skutecznością 35% (30/86)).

</doc>
<doc id="3789250" url="https://pl.wikipedia.org/wiki?curid=3789250" title="SM UC-7">
SM UC-7

SM UC-7 – niemiecki podwodny stawiacz min z okresu I wojny światowej, siódmy w kolejności okręt podwodny typu "UC I". Zwodowany 6 lipca 1915 roku w stoczni Vulcan w Hamburgu, został przyjęty do służby w Kaiserliche Marine 9 lipca 1915 roku. W czasie służby operacyjnej SM UC-7 odbył 34 patrole bojowe, podczas których postawił zagrody minowe, na których zatonęło 31 statków o łącznej pojemności BRT i jeden okręt o wyporności ton, zaś dwa statki o łącznej pojemności BRT zostały uszkodzone. SM UC-7 został zatopiony 5 lipca 1916 roku, prawdopodobnie po wejściu na minę na północ od Zeebrugge.
Projekt i dane taktyczno-techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-7 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych typu UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-7 zamówiony został 23 listopada 1914 roku jako siódmy z serii 15 okrętów typu "UC I"(numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty. Pierwsze 10 jednostek typu, w tym UC-7, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-7 otrzymał numer stoczniowy 51 ("Werk 51"). Okręt został zwodowany 6 lipca 1915 roku, zaś do służby w Cesarskiej Marynarce Wojennej przyjęty już trzy dni później, 9 lipca 1915 roku.
Przebieg służby.
1915 rok.
Pierwszym dowódcą UC-7 został 9 lipca 1915 roku mianowany por. mar. Franz Wäger, a okręt włączono do Flotylli Flandria w dniu 12 sierpnia. W sierpniu okręt uczestniczył w 2 operacjach minowania, stawiając łącznie 24 miny. 1 września na postawione przez okręt pole minowe w estuarium Tamizy weszły trzy brytyjskie jednostki: uzbrojony trawler HMT „Malta” (138 ts), który zatonął ze stratą 7 członków załogi; uzbrojony trawler HMT „Nadine” (150 ts), na którym zginęło 9 osób oraz stary, zbudowany w 1881 roku parowiec „Savona” (1180 BRT), płynący z ładunkiem trawy esparto i ołowiu z Oranu do Leith (wraz ze statkiem zginęło 3 marynarzy). 3 września nieopodal Orfordness (na pozycji ) ze stratą 4 ludzi zatonął brytyjski parowiec „Churston” (2470 BRT), który wypłynął z Cardiff z ładunkiem węgla. W dniu 22 września załoga UC-7 zanotowała poważny sukces: na postawionej przez okręt minie zatonął duży holenderski statek pasażerski „Koningin Emma” (9 181 BRT), przewożący pasażerów i drobnicę z Batawii do Amsterdamu (na pozycji ). 26 września mina zniszczyła zbudowaną w 1879 roku łódź pilota „Vigilant” (69 BRT), na której śmierć poniosło 14 osób. 5 października na południowy wschód od Lowestoft zatonął nowy brytyjski parowiec „Novocastrian” (1151 BRT), płynący z ładunkiem drobnicy z Londynu do Newcastle (bez strat w ludziach), a następnego dnia jego los podzielił holenderski parowiec „Texelstroom” (1601 BRT), transportujący kawę, węgiel, blachę i opony na trasie Swansea – Amsterdam (nikt nie zginął). Kolejny sukces miał miejsce dopiero 28 listopada, kiedy to mina zniszczyła uzbrojony trawler HMT „William Morrison” (212 ts), który zatonął ze stratą 3 marynarzy na pozycji .
30 listopada 1915 roku nowym dowódcą okrętu został por. mar. Georg Haag. Pierwszy sukces załogi UC-7 pod nowym dowódcą miał miejsce 8 grudnia, kiedy to 5,5 mili na północny wschód od Aldeburgh zatonął bez strat w załodze zbudowany w 1903 roku brytyjski parowiec „Ignis” (2042 BRT), płynący z Tyne do Londynu z ładunkiem węgla i benzyny. Dwa dni później ten sam los spotkał w tym miejscu norweski parowiec „Ingstad” (780 BRT), transportujący węgiel na trasie Sunderland – Rouen (bez strat ludzkich). 21 grudnia na południowy wschód od Orfordness zatonął brytyjski parowiec „Knarsdale” (1641 BRT), płynący z ładunkiem węgla z Blyth do Sheerness (śmierć poniósł jeden marynarz). Ostatni w 1915 roku sukces miał miejsce w Sylwestra, kiedy to mina zniszczyła uzbrojony trawler HMT „Speeton” (205 ts) – zatonął on w okolicy Lowestoft (na pozycji ) ze stratą 11 członków załogi.
1916 rok.
Pierwsze zatopienie spowodowane minami postawionymi przez UC-7 w 1916 roku miało miejsce 6 lutego, kiedy to w estuarium Tamizy (na pozycji ) zatonął stary, pochodzący z 1880 roku brytyjski parowiec „Balgownie” (1061 BRT), przewożący drobnicę z Londynu do Leith (zginął 1 marynarz). Dwa dni później więcej szczęścia miał transportujący jęczmień z Baltimore do Hull brytyjski parowiec „Elswick Manor” (3943 BRT), który na pozycji wszedł na minę i został jedynie uszkodzony, a z załogi nikt nie zginął. 11 lutego załoga UC-7 odniosła duży sukces, gdyż nieopodal Felixstowe wszedł na minę i zatonął na płyciźnie ze stratą 10 członków załogi nowy brytyjski krążownik lekki HMS „Arethusa”, okręt flagowy dowódcy Harwich Force, komodora Reginalda Tyrwhitta. 26 lutego na wschód od Skegness (na pozycji ) zatonął brytyjski parowiec „Dido” (4769 BRT), płynący z ładunkiem drobnicy z Hull do Bombaju (w katastrofie zginęło 28 osób wraz z kapitanem). Następnego dnia jego los podzielił holenderski statek pasażerski „Mecklenburg” (2885 BRT), kursujący na trasie Tilbury – Vlissingen, który zatonął na minie w estuarium Tamizy (wszyscy pasażerowie zostali uratowani). Kolejny sukces miał miejsce 9 marca, kiedy to w okolicy North Foreland (na pozycji ) ze stratą 14 członków załogi zatonął brytyjski krążownik pomocniczy „Fauvette” (2644 BRT). 18 marca na postawionych przez UC-7 minach zatonęły dwie brytyjskie jednostki: uzbrojony trawler HMT „Ameer” (216 ts), na którym zginęło 8 marynarzy (na pozycji ) oraz, nieopodal North Foreland, zbudowany w 1888 roku parowiec „Lowlands” (1789 BRT), przewożący tarcicę (bez strat w ludziach). Następnego dnia mina zniszczyła nowy uzbrojony trawler HMT „Valpa” (230 ts), który zatonął ze stratą 3 marynarzy w okolicy Grimsby, na pozycji . 24 marca szczęście opuściło płynący z ładunkiem drobnicy z Rotterdamu brytyjski parowiec „Fulmar” (1270 BRT), który zatonął po wejściu na minę w estuarium Tamizy (zginął kapitan statku); dzień później na tym samym akwenie (na pozycji ) zatonął zbudowany w 1902 roku kuter HMD „Hilary II” (78 ts), na którym życie straciło 8 osób, a 26 marca (także u ujścia Tamizy) zatonął nowy brytyjski parowiec „Cerne” (2579 BRT), transportujący węgiel z Tyne do Londynu (z załogi nikt nie zginął). 2 kwietnia na postawione przez okręt podwodny miny wpadły dwie jednostki: francuski duży żaglowiec „Bourbaki” (2208 BRT), przewożący jęczmień na trasie San Francisco – Ipswich, który został uszkodzony i na holu doprowadzony do najbliższego portu (obyło się bez strat w ludziach) oraz nowy uzbrojony trawler HMT „Commandant” (207 ts), na którym zginęło 5 marynarzy (na pozycji ). Tydzień później na tym samym akwenie ze stratą 2 członków załogi zatonął brytyjski parowiec „Avon” (1574 BRT), płynący z ładunkiem drobnicy z Londynu do Leith (na pozycji ). Dzień 14 kwietnia okazał się pechowy dla załóg dwóch brytyjskich uzbrojonych trawlerów, patrolujących rejon Grimsby: 7 ofiar pociągnęło za sobą zatonięcie na pozycji HMT „Alberta” (209 ts), a 6 osób zginęło podczas katastrofy HMT „Orcades” (270 ts). Dzień później w okolicach przylądka Gris-Nez (na pozycji ) zatonął norweski parowiec „Tusnastabb” (859 BRT), transportujący węgiel na trasie Newcastle – Boulogne (bez strat ludzkich). 23 kwietnia na wschód od North Foreland (na pozycji ) ze stratą 11 członków załogi zatonął brytyjski uzbrojony trawler HMT „Lena Melling” (274 ts), zbudowany w 1915 roku. Kolejny sukces UC-7 odniósł 10 maja, kiedy to na postawionej przez okręt w estuarium Tamizy minie (na pozycji ) zatonął stary, pochodzący z 1882 roku brytyjski parowiec „Dolcoath” (1706 BRT), przewożący węgiel z Tyne do Cette (śmierć poniósł 1 marynarz). Ostatnim udokumentowanym zatopieniem dokonanym przez UC-7 było wejście na minę 18 czerwca amerykańskiego parowca „Seaconnet” (2294 BRT), przewożącego drewno z Archangielska do Londynu (na pozycji ).
5 lipca 1916 roku okręt zaginął wraz z całą załogą – prawdopodobnie zatonął na brytyjskiej zagrodzie minowej na północ od Zeebrugge u wybrzeży Flandrii. Ciała dwóch marynarzy znaleziono na wybrzeżu Flandrii, zaś kolejne dwa zostały wyłowione przez holenderskich rybaków. Inne opracowania podają natomiast, że UC-7 został zniszczony 6 lipca 1916 roku przez łódź motorową „Salmon” bombami głębinowymi.

</doc>
<doc id="3789251" url="https://pl.wikipedia.org/wiki?curid=3789251" title="Barracuda (singel)">
Barracuda (singel)

Barracuda – pierwszy singel amerykańskiego zespołu muzycznego Heart, promujący trzeci album studyjny "Little Queen" (1977). Został opublikowany 28 maja 1977 nakładem wytwórni Portrait.
Kompozycja.
Ann Wilson w wywiadach stwierdziła, że utwór opowiadał o złości zespołu skierowanej na Mushroom Records, spowodowanej ogłoszoną przez wytwórnię reklamą grupy. Obwieszczała ona, że liderki zespołu (Ann i jej siostra Nancy Wilson) miały być rzekomo lesbijkami. Piosenka skupia się szczególnie na uczuciach Ann wobec mężczyzny, który przeprowadzając z nią wywiad zapytał, jak miewa się jej „kochanek”. Początkowo wokalistka pomyślała, że dziennikarz pyta o menedżera zespołu, Michaela Fishera, z którym Ann w tamtym czasie była w związku. Po zorientowaniu się, że mężczyzna ma na myśli jej siostrę, Wilson zdenerwowała się i wróciła do hotelu, w którym wtedy przebywała, i zaczęła pisać pierwsze wersy tekstu piosenki.
Producent Mike Flicker dodał, że w wyniku konfliktu Mushroom Records wydało bez zgody grupy nieukończony album "Magazine", co spowodowało, że zespół podpisał kontrakt z Portrait Records i rozpoczął nagrywanie "Little Queen". Według producenta „Barracuda została stworzona z tych wszystkich bzdur przemysłu nagraniowego. Barrakudą mógł być każdy od lokalnego producenta do prezydenta wytwórni muzycznej. To jest właśnie barrakuda. To zrodziło się z tych wszystkich doświadczeń”.
Przegląd.
Piosenka jest agresywną, wczesną próbą heavy metalu, ale jest też często opisywana jako wyjątkowo ciężka hard rockowa kompozycja, ze względu na jej „galopujący” gitarowy riff i użycie skali bluesowej.
Krótko po wydaniu „Barracuda” stała się hitem w Stanach Zjednoczonych, osiągając 3 września 1977 11. miejsce listy przebojów Billboard Hot 100. Utwór uznaje się za najlepszy na albumie "Little Queen", oraz za jeden z klasyków muzyki rockowej.
W 2009 utwór został sklasyfikowany na 34. miejscu w rankingu „100 najlepszych utworów hardrockowych” według kanału VH1.

</doc>
<doc id="3789253" url="https://pl.wikipedia.org/wiki?curid=3789253" title="Ełektron T3L44">
Ełektron T3L44

Ełektron T3L44 – typ trójczłonowego, czteroosiowego, jednostronnego, niskopodłogowego wagonu tramwajowego, przystosowanego do kursowania po szynach o rozstawie 1000 mm. Tramwaje wytwarzane są we lwowskim przedsiębiorstwie Ełektrotrans, w skład którego wchodzą firmy PAT Koncern-Ełektron oraz TransTec Vetschau GmbH.
Historia.
W grudniu 2013 r. rzecznicy prasowi przedsiębiorstwa poinformowali, że Koncern-Ełektron zwyciężył w przetargu na dostawę jednego, niskopodłogowego tramwaju dla Lwowa.
W dniach 23–26 września 2014 r. na targach InnoTrans-2014 w Berlinie po raz pierwszy zaprezentowano tramwaj typu Ełektron T3L44.
Pod koniec 2014 r. tramwaj został zakupiony przez lwowskiego przewoźnika "Lwiwelektrotrans".
1 listopada 2014 r. wagon, któremu nadano numer taborowy 1180, wyjechał na lwowską linię nr 1.
Opis.
Wagon zasilany jest ośmioma silnikami asynchronicznymi, z których każdy ma moc 50 kW.
System hamowania składa się z hamulców elektrodynamicznych z rekuperacją energii oraz elektromagnetycznych.
Tramwaj wyposażono w układ redukcji wibracji i szumu, automatyczny system smarowania obręczy kół i dozowania piasku, zapobiegającego wpadaniu kół w poślizg w okresie zimowym.
W zależności od zamówienia wagon może zostać wyposażony fabrycznie w klimatyzację przedziału pasażerskiego i kabiny motorniczego lub w wentylację.

</doc>
<doc id="3789255" url="https://pl.wikipedia.org/wiki?curid=3789255" title="Raleigh (Karolina Północna)">
Raleigh (Karolina Północna)



</doc>
<doc id="3789258" url="https://pl.wikipedia.org/wiki?curid=3789258" title="Aitor Fernández López">
Aitor Fernández López

Aitor Fernández López (ur. 23 sierpnia 1986 w Valdepares) – hiszpański piłkarz, grający na pozycji obrońcy.
Kariera piłkarska.
Kariera klubowa.
Wychowanek Racing Santander, w barwach drużyny B której w 2005 rozpoczął karierę piłkarską. Na początku 2008 został wypożyczony do SD Ponferradina, a latem został wykupiony przez klub. W 2009 roku przeszedł do hiszpańskiego klubu RCD Espanyol, ale grał tam tylko w drużynie B klubu. Latem 2009 został piłkarzem Pontevedra CF. Potem bronił barw klubów CD Lugo, CD Guadalajara, Hércules CF i CD Mirandés. W sezonie 2015/16 grał w indyjskim Mumbai City FC. 8 września 2016 zasilił skład ukraińskiej Zirki Kropywnyćkyj. 26 stycznia 2017 za obopółną zgodą kontrakt został anulowany.

</doc>
<doc id="3789261" url="https://pl.wikipedia.org/wiki?curid=3789261" title="Ołeksandr Kosewicz">
Ołeksandr Kosewicz



</doc>
<doc id="3789280" url="https://pl.wikipedia.org/wiki?curid=3789280" title="Diecezja Patti">
Diecezja Patti

Diecezja Patti – diecezja rzymskokatolicka we Włoszech. Powstała w 1157 z terenu diecezji Messyny.

</doc>
<doc id="3789287" url="https://pl.wikipedia.org/wiki?curid=3789287" title="Emília Vášáryová">
Emília Vášáryová

Emília Vášáryová (ur. 18 maja 1942 w Horná Štubňa) – słowacka aktorka.
Życiorys.
W 1964 roku ukończyła aktorstwo na Wyższej Szkole Sztuk Scenicznych w Bratysławie. Laureatka Czeskiego Lwa dla najlepszej aktorki w filmie "Na złamanie karku". Jej siostrą jest aktorka Magda Vášáryová.

</doc>
<doc id="3789291" url="https://pl.wikipedia.org/wiki?curid=3789291" title="Diecezja Nicosia">
Diecezja Nicosia

Diecezja Nicosia – diecezja rzymskokatolicka we Włoszech. Powstała w 1817 z terenu diecezji Messyny i diecezji Katanii.

</doc>
<doc id="3789299" url="https://pl.wikipedia.org/wiki?curid=3789299" title="Zamek Malahide">
Zamek Malahide

Zamek Malahide (irl. "Caisleán Mhullach Íde") – zamek w Irlandii, położony w niedużym nadmorskim mieście Malahide leżącym na północ od Dublina.
W latach 1185–1973 zamek był siedzibą rodu Talbot. Budowla znajduje się na terenie stuhektarowego zabytkowego parku. Charakter zamku można określić jako dość ekscentryczny. Na szczególną uwagę oprócz ogrodów Talbotów zasługuje umieszczone w zamkowym westybulu sporych rozmiarów malowidło Jana Wycka przedstawiające związaną z Talbotami historyczną bitwę nad rzeką Boyne. W bitwie tej zginęło 14 krewnych rodu.

</doc>
<doc id="3789303" url="https://pl.wikipedia.org/wiki?curid=3789303" title="KTS Tarnobrzeg 2015/2016">
KTS Tarnobrzeg 2015/2016

Sezon 2015/16 KTS SPAR - Zamek Tarnobrzeg
W sezonie 2015/16 KTS SPAR - Zamek Tarnobrzeg uczestniczył w rozgrywkach polskiej Ekstraklasy, zdobywając po raz 25. tytuł Drużynowego Mistrza Polski oraz w rozgrywkach European Champions League Woman (Liga Mistrzyń ETTU), gdzie ostatecznie dotarł po raz pierwszy w swojej historii do finału tych rozgrywek. W finale tarnobrzeskie tenisistki nie sprostały jednak drużynie TTC Berlin Eastside.
Kadra zespołu.
Zbigniew Nęcek (trener od 1 czerwca 1987 roku), Tamara Czigwincewa (II trener), Karolina Stec-Cybruch (fizjoterapeutka).
Rozgrywki Europejskie.
Liga Mistrzyń.
W rozgrywkach European Champions League Woman występowało 12 drużyn podzielonych na cztery grupy składające się z trzech drużyn. Do ćwierćfinału awansowały dwa najlepsze zespoły z każdej grupy. Trzecie miejsce w tabeli było premiowane występami w ćwierćfinałach rozgrywek Pucharu ETTU.
Grupa A 
 TTC Berlin Eastside 
 BURSA BÜYÜKŞEHİR BELEDİYESPOR 
 TT SAINT QUENTIN 
Grupa B 
 SVNO Ströck 
 Szekszard AC 
 UCAM Cartagena 
Grupa C 
 Fenerbahçe Spor Kulübü Istanbul 
 Metz TT 
 Postas Sport Egyesulet 
Grupa D 
 KTS SPAR - Zamek Tarnobrzeg 
 Linz AG Froschberg 
 CP LYSSOIS LILLE METROPOLE 

</doc>
<doc id="3789309" url="https://pl.wikipedia.org/wiki?curid=3789309" title="La Course by Le Tour de France 2016">
La Course by Le Tour de France 2016

3. edycja kobiecego wyścigu kolarskiego La Course by Le Tour de France odbyła się 24 lipca 2016 roku, we Francji. Zwyciężczynią została Australijka Chloe Hosking, wyprzedzając Finkę Lottę Lepistö oraz Holenderkę Marianne Vos.
La Course by Le Tour de France był dwunastym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Zorganizowany został w tym samym dniu co ostatni etap wyścigu etapowego mężczyzn Tour de France.

</doc>
<doc id="3789315" url="https://pl.wikipedia.org/wiki?curid=3789315" title="Fort Hill">
Fort Hill

Fort Hill – konstrukcja ziemna położona w południowo-zachodniej części hrabstwa Higland w amerykańskim stanie Ohio, około 50 kilometrów na południowy zachód od Chillicothe, będąca dziełem kultury Hopewell (100 p.n.e.–500 n.e.).
Stanowisko znajduje się na szczycie płaskiego naturalnego wzniesienia o wysokości ok. 150 m, wznoszącego się nad górnym biegiem rzeki Ohio Brush Creek. Po raz pierwszy zostało opisane w 1848 roku przez Ephraima George’a Squiera i Edwina Hamiltona Davisa. 
Stanowisko obejmuje obszar o powierzchni ok. 16 hektarów, otoczony wałami ziemnymi o wysokości od 2 do 4,5 m i szerokości 12–13,5 m. W wałach znajdują się łącznie 33 otwory wejściowe o szerokości do 6 metrów. Podczas przeprowadzonych w latach 1952–1954 prac archeologicznych odkryto fundamenty drewnianej konstrukcji o wymiarach 36×18 m oraz ceramikę i narzędzia krzemienne typowe dla kultury Hopewell. Początkowo przypuszczano, że założenie miało charakter obronny, obecnie przeważa opinia o jego ceremonialnej funkcji.

</doc>
<doc id="3789327" url="https://pl.wikipedia.org/wiki?curid=3789327" title="Dorota Radomska">
Dorota Radomska

 
Dorota Radomska (ur. 27 lutego 1966 w Mońkach, zm. 8 września 2016 w Białymstoku) – polska aktorka filmowa i teatralna oraz socjolog kultury.
Życiorys.
Od roku 1986 nieprzerwanie występowała w Teatrze Dramatycznym im. Aleksandra Węgierki w Białymstoku. Zadebiutowała w 1989 rolą Hanny Glawari, wdowy po bankierze Pontevedry, w spektaklu "Wesoła wdówka" Franciszka Lehára. Gościnnie pojawiła się też na deskach Opery i Filharmonii Podlaskiej. Oprócz wykształcenia aktorskiego była socjologiem kultury. W 2012 ukończyła kulturoznawstwo w Wyższej Szkole Administracji Publicznej w Białymstoku. Była matką Julii.
Zmarła 8 września 2016 w Białymstoku po ciężkiej chorobie (nowotwór).
Została pochowana na cmentarzu parafialnym Niepokalanego Serca Maryi w Białymstoku (na Dojlidach) przy ul. Suchowolca.

</doc>
<doc id="3789357" url="https://pl.wikipedia.org/wiki?curid=3789357" title="Jeremiah Wilson">
Jeremiah Wilson

Jeremiah Wilson (ur. 19 kwietnia 1988 w Chicago) – amerykański koszykarz, występujący na pozycjach niskiego oraz silnego skrzydłowego.
Kariera.
8 września 2016 został zawodnikiem MKS-u Dąbrowy Górniczej.
Drużynie z Dąbrowy Górniczej pomógł w historycznym, pierwszym awansie klubu do fazy play-off Polskiej Ligi Koszykówki. Sezon na polskich parkietach zakończył ze średnimi na poziomie 10,8 punktu i 5,8 zbiórki na mecz. Po tym, jak MKS odpadł w ćwierćfinałach zdecydował się dokończyć sezon w Meksyku.
Ma za sobą występy m.in. w Czechach (BK Nova Hut Ostrava, średnie 13 pkt., 7,8 zb.), Grecji (AS Apollon Patras, średnie 11,3 pkt., 8,3 zb.), Portugalii (Sport Lisboa Benfica, średnie 15,1 pkt., 7,9 zb.). W statnim z wymienionych klubów miał również możliwość gry w pucharze Europy, gdzie w 6 meczach notował średnio 14,2 punktu i 10,5 zbiórki.
Podczas pobytu w Portugalii wywalczył superpuchar i puchar tego kraju, dotarł do finałów rozgrywek ligowych i został wybrany do meczu gwiazd.
W swojej karierze grał również w Argentynie, Chile i Australii.

</doc>
<doc id="3789368" url="https://pl.wikipedia.org/wiki?curid=3789368" title="Bakytżan Sagyntajew">
Bakytżan Sagyntajew

Bakytżan Äbdyruły Sagyntajew (ur. 13 października 1963 w Üszarał w rejonie Tałas) – kazachski polityk, premier Kazachstanu od 8 września 2016 do 21 lutego 2019.
Życiorys.
Piastował stanowisko akima obwodu pawłodarskiego od 30 września 2008 do 20 stycznia 2012, ministra rozwoju gospodarczego i handlu od 20 stycznia do 24 września 2012 oraz ministra rozwoju regionalnego od 16 stycznia do 6 listopada 2013. Od 16 stycznia 2013 do 8 września 2016 pełnił funkcję wicepremiera w gabinetach Seryka Achmetowa i Käryma Mäsymowa.
21 lutego 2019 podał swój rząd do dymisji, w odpowiedzi na wcześniejszy apel prezydenta Nursułtana Nazarbajewa.

</doc>
<doc id="3789369" url="https://pl.wikipedia.org/wiki?curid=3789369" title="SM UC-8">
SM UC-8

SM UC-8 – niemiecki podwodny stawiacz min z okresu I wojny światowej, ósmy w kolejności okręt podwodny typu "UC I". Zwodowany 6 lipca 1915 roku w stoczni Vulcan w Hamburgu, został przyjęty do służby w Kaiserliche Marine jeszcze przed wodowaniem – 5 lipca. Podczas przejścia z Kilonii do Flandrii 4 listopada 1915 roku okręt wszedł na mieliznę na wodach terytorialnych Holandii i został internowany. Zakupiony przez holenderski rząd, w marcu 1917 roku wszedł do służby w Koninklijke Marine jako Hr. Ms. M 1. Służył do 1931 roku, a w roku 1932 został sprzedany na złom.
Projekt i dane taktyczno-techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-8 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych typu UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-8 zamówiony został 23 listopada 1914 roku jako ósmy z serii 15 okrętów typu "UC I"(numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty. Pierwsze 10 jednostek typu, w tym UC-8, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-8 otrzymał numer stoczniowy 52 ("Werk 52"). Okręt został zwodowany 6 lipca 1915 roku, zaś do służby w Cesarskiej Marynarce Wojennej przyjęty dzień wcześniej, 5 lipca 1915 roku.
Przebieg służby.
Kaiserliche Marine.
Pierwszym dowódcą UC-8 został 5 lipca 1915 roku mianowany por. mar. Georg Haag. 18 października nowym dowódcą okrętu został por. mar. Walter Gottfried Schmidt. Podczas rejsu z Kilonii do Flandrii (okręt wysłano w celu wzmocnienia stacjonującej tam flotylli), 4 listopada 1915 roku okręt wszedł na mieliznę u brzegów wyspy Terschelling na wodach terytorialnych neutralnej Holandii (na pozycji ), skąd nie zdołał zejść o własnych siłach. UC-8 został internowany i był przetrzymywany w Nieuwediep i Alkmaar.
Koninklijke Marine.
30 stycznia 1917 roku UC-8 został zakupiony przez holenderski rząd, podobnie jak internowany brytyjski okręt podwodny HMS H6. Wiedza holenderskich inżynierów o szczegółach konstrukcji niemieckiego okrętu została wykorzystana przy remoncie okrętu podwodnego O 8, na którym też zamontowano peryskop Zeissa zdemontowany z UC-8 (w zamian instalując ten zdjęty z ex-angielskiego okrętu). 12 pistoletów Luger P04, znalezionych na pokładzie UC-8, przekazanych zostało do lotnictwa morskiego, gdzie zostały wykorzystane jako broń osobista pilotów. 13 marca 1917 roku okręt został wcielony do służby w Koninklijke Marine pod nazwą Hr. Ms. M 1 (M od hol. "Mijnenlegger" – stawiacz min).
Pierwszym holenderskim dowódcą okrętu został mianowany por. mar. Dirk Scalongne.
Kolejnymi kapitanami M 1 byli:
Okręt – jedyny ze swojego typu, który przetrwał wojnę – służył do 1931 roku, a po wycofaniu został złomowany w 1932 roku.

</doc>
<doc id="3789372" url="https://pl.wikipedia.org/wiki?curid=3789372" title="Javier Eduardo López">
Javier Eduardo López



</doc>
<doc id="3789373" url="https://pl.wikipedia.org/wiki?curid=3789373" title="Hr. Ms. M 1">
Hr. Ms. M 1



</doc>
<doc id="3789378" url="https://pl.wikipedia.org/wiki?curid=3789378" title="Brandon Peterson">
Brandon Peterson

 
Brandon Jerome Peterson (ur. 16 grudnia 1990 w Birmingham) – amerykański koszykarz, występujący na pozycji silnego skrzydłowego, aktualnie zawodnik JDA Dijon Bourgogne.
9 września 2016 został zawodnikiem Startu Lublin. 25 stycznia 2017 podpisał umowę z francuskim JDA Dijon Bourgogne.

</doc>
<doc id="3789380" url="https://pl.wikipedia.org/wiki?curid=3789380" title="Kościół św. Antoniego Padewskiego w Piechowicach">
Kościół św. Antoniego Padewskiego w Piechowicach

Kościół Świętego Antoniego Padewskiego – rzymskokatolicki kościół parafialny należący do dekanatu Szklarska Poręba diecezji legnickiej.
Historia.
W dniu 1 listopada 1909 roku został położony kamień węgielny pod budowę świątyni. Kościół został ufundowany przez siostrę franciszkankę z klasztoru św. Maurycego w Monastyrze w Westfalii hrabinę Fiedinę von Schafftgotsch z pomocą swojego brata hrabiego Fryderyka, która przeznaczyła w tym celu swój posag.
Architektura.
Jest to budowla wzniesiona w stylu neoromańskim. Wybudowano ją jako kamienną bazylikę posiadającą podwójny transept i zwieńczoną półkolistymi absydami oraz prezbiterium z absydą. Na osi znajduje się wieża na planie kwadratu nakryta namiotowym dachem, nawa nakryta jest dwuspadowym dachem. Świątynia charakteryzuje się bogatym detalem kamiennym: portalem uskokowym, obramieniami okiennymi w tym triforiami na wieży, fryzami arkadowymi i gzymsami. W dniu 18 października 1910 roku została zakończona budowa wieży i zostały na niej zawieszone dwa dzwony dedykowane Najświętszej Maryi Pannie i św. Antoniemu.
Wyposażenie.
W 1911 roku zostało ukończone wyposażanie świątyni. W centrum został umieszczony ołtarz w stylu neoromańskim, w oknach zostały wprawione witraże figuralne; została ustawiona chrzcielnica oraz zostały zamontowane organy. Świątynia posiada drewniane wyposażenie wykonane z czarnego dębu bawarskiego, składają się na nie: ołtarz, ambona, ołtarze boczne, prospekt organowy, ławki, konfesjonały, stalle. Stacje drogi krzyżowej zostały wykonane w formie fresków. Szklane żyrandole zostały wykonane w hucie Schafftgotschów.

</doc>
<doc id="3789383" url="https://pl.wikipedia.org/wiki?curid=3789383" title="Coccoloba tuerckheimii">
Coccoloba tuerckheimii

Coccoloba tuerckheimii Donn.Sm. – gatunek rośliny z rodziny rdestowatych ("Polygonaceae" Juss.). Występuje naturalnie w Gwatemali, Nikaragui, Kostaryce oraz Panamie. 
Biologia i ekologia.
Rośnie w lasach. Występuje na wysokości do 800 m n.p.m. Kwitnie w styczniu.

</doc>
<doc id="3789385" url="https://pl.wikipedia.org/wiki?curid=3789385" title="Broń towarzysząca piechoty">
Broń towarzysząca piechoty

Broń towarzysząca piechoty (franc. "engine d'accompagnement d'infanterie") – środki ogniowe piechoty o torze płaskim i stromym, dostosowane swoimi wymiarami do przebywania w przednich liniach piechoty, zarówno w natarciu, jak i w obronie. 
Broń towarzysząca piechoty charakteryzowała się małym ciężarem i wymiarami, dużą lekkością, ruchliwością, celnością i szybkostrzelnością praktyczną, płaskim torem pocisku przeciw celom odkrytym (działka), stromym torem pocisku przeciw celom zakrytym i do ostrzeliwania martwych pól (moździerze).
Broń towarzysząca piechoty na polu walki zwalczała gniazda karabinów maszynowych, gniazda oporu, stanowiska broni towarzyszącej (działka i moździerze), czołgi i samochody pancerne (działka), uzupełniała zapory ogniowe karabinów maszynowych w terenie falistym i ostrzeliwała martwe pola (moździerze).
W czasie I wojny światowej mianem broni towarzyszącej piechoty określano działka kalibru 37 – 65 mm i lekkie moździerze, przydzielone i związane organicznie z piechotą na szczeblu batalionu. Definicja ta dla wymienionych broni zachowała aktualność po 1918 roku. W Armii Czerwonej broń towarzysząca piechoty nosiła nazwę artylerii batalionowej. Do broni towarzyszącej piechoty zaliczano także skonstruowane po I wojnie światowej najcięższe karabiny maszynowe kalibru 20 – 25 mm.

</doc>
<doc id="3789386" url="https://pl.wikipedia.org/wiki?curid=3789386" title="Koe o kikasete">
Koe o kikasete

 – trzeci japoński singel południowokoreańskiej grupy Big Bang, wydany 4 listopada 2009 roku. Osiągnął 4 pozycję w rankingu Oricon i pozostał na liście przez 16 tygodni, sprzedał się w nakładzie egzemplarzy. Singel zdobył certyfikat złotej płyty Chaku-uta(R).
Utwór tytułowy został wykorzystany w czołówce TV dramy . Singel został wydany w trzech wersjach: regularnej i dwóch limitowanych (CD+DVD).

</doc>
<doc id="3789391" url="https://pl.wikipedia.org/wiki?curid=3789391" title="Roman Franciszek Nalewajski">
Roman Franciszek Nalewajski



</doc>
<doc id="3789401" url="https://pl.wikipedia.org/wiki?curid=3789401" title="Uniwersytet Wiktorii">
Uniwersytet Wiktorii



</doc>
<doc id="3789409" url="https://pl.wikipedia.org/wiki?curid=3789409" title="James „Clubber” Lang">
James „Clubber” Lang



</doc>
<doc id="3789412" url="https://pl.wikipedia.org/wiki?curid=3789412" title="Ostatnie wezwanie">
Ostatnie wezwanie

Ostatnie wezwanie – polski film dokumentalny z 2013 w reżyserii Macieja Bodasińskiego i Lecha Dokowicza, z muzyką Michała Lorenca przedstawiający historię wydarzeń w Medziugorie i rozwój kultu maryjnego.

</doc>
<doc id="3789414" url="https://pl.wikipedia.org/wiki?curid=3789414" title="Centrum Konserwacji Wraków Statków">
Centrum Konserwacji Wraków Statków

Centrum Konserwacji Wraków Statków – oddział gdańskiego Narodowego Muzeum Morskiego, otwarty 13 czerwca 2016 roku w specjalnie dla tego celu zbudowanym budynku w Tczewie, blisko Muzeum Wisły.
Centrum powstało we współpracy z Norweskim Muzeum Morskim w Oslo oraz Muzeum Historii Kultury Uniwersytetu w Oslo. Sfinansowane zostało ze środków Norweskiego Mechanizmu Finansowego (85%) oraz Ministra Kultury i Dziedzictwa Narodowego (15%).
Muzeum składa się z dwóch głównych części: pracowni konserwatorskiej oraz magazynu studyjnego.
Pracownia konserwatorska.
Pracownia wyposażona jest w nowoczesny sprzęt i służy do prowadzenia prac konserwatorskich oraz rekonstrukcyjnych wydobytych elementów statków oraz innych obiektów. Na terenie pracowni znajdują się warsztaty: kowalsko-ślusarski i szkutniczo-stolarski, aparatura RTG wraz ze skanerem oraz spektrometr fluorescencji rentgenowskiej służący do badania składu elementów metalowych. Drewno wydobyte z wody przez archeologów konserwowane jest w systemie odpowiednich wanien, w których można je poddać kąpielom w specjalnych roztworach. Do oczyszczania przedmiotów metalowych znajdują się w pracowni czyszczarka strumieniowa i mikroczyszczarka. Do przemieszczania ciężkich elementów służy suwnica o udźwigu 5 ton oraz ruchome podesty.
Pracownia ma formę hali, bez ścian wewnętrznych. Dostępna dla zwiedzających antresola pozwala na oglądanie prac i poszczególnych etapów konserwacji lub rekonstrukcji. Jest to unikatowe w Polsce rozwiązanie, które umożliwia odwiedzającym uczestnictwo w pracach konserwatorskich.
Magazyn studyjny.
Magazyn studyjny służy do ekspozycji zgromadzonych zabytków dla zwiedzających. Wzdłuż jednej ze ścian, na podwieszanych konstrukcjach, zgromadzone są zabytkowe łodzie i ich ocalałe fragmenty z terenów Polski (najstarsze z V–VII wieku), łodzie z Afryki (pozyskane przez załogi polskich statków) oraz kolekcja kajaków z lat 30. do 50. XX wieku. Na podłodze wystawione są elementy wielkogabarytowe, jak stępka czy fragment burty Miedziowca. Wystawę uzupełniają 3 historyczne jachty: Opty, Dal (na której Andrzej Bohomolec, Jerzy Świechowski i Jan Witkowski jako pierwsi polscy żeglarze przepłynęli Atlantyk) oraz „Kumka IV” – pionierska konstrukcja inż. Sołtyka, jeden z pierwszych jachtów spawanych.
W jednej z przestrzeni magazynu znajdują się przesuwne, częściowo przeszklone regały, przeznaczone do ekspozycji mniejszych przedmiotów (elementów wyposażenia statków, przykładowych ładunków).
Zwiedzanie.
Eksponaty opisane są po polsku i po angielsku. Na ustawionych w przestrzeni dla zwiedzających interaktywnych panelach oraz przy pomocy aplikacji mobilnej można uzyskać więcej informacji o znalezionych przedmiotach.
Muzeum prowadzi dodatkową działalność edukacyjną (lekcje muzealne, zwiedzanie pracowni konserwatorskiej), jest również dostępne dla osób na wózkach inwalidzkich. Istnieje także możliwość zorganizowanie zwiedzania dla osób niewidomych (z poznawaniem niektórych eksponatów przez dotyk).

</doc>
<doc id="3789415" url="https://pl.wikipedia.org/wiki?curid=3789415" title="Duncan Scott">
Duncan Scott

Duncan Scott (ur. 6 maja 1997 w Glasgow) – szkocki pływak specjalizujący się w stylu dowolnym, mistrz olimpijski i mistrz świata w sztafecie 4 × 200 m stylem dowolnym, siedmiokrotny mistrz Europy.
Kariera pływacka.
Reprezentując Szkocję na Igrzyskach Wspólnoty Narodów w Glasgow w 2014 roku zdobył srebrny medal w sztafecie kraulowej 4 × 200 m. Brał także udział w wyścigu sztafet 4 × 100 m stylem dowolnym, w którym Szkoci zajęli 4. miejsce
W 2015 roku podczas mistrzostw świata w Kazaniu został mistrzem świata w sztafecie 4 × 200 m stylem dowolnym. Brytyjczycy płynąc w finale tej konkurencji poprawili rekord swojego kraju (7:04,33 min).
Na mistrzostwach Europy w Londynie w 2016 roku zdobył dwa złote medale w sztafecie mężczyzn i sztafecie mieszanej 4 × 100 m stylem zmiennym. Indywidualnie startował na dystansie 100 i 200 m stylem dowolnym. W pierwszej z tych konkurencji z czasem 49,11 uplasował się na 13. miejscu, a na 200 m kraulem zajął 30. miejsce.
Kilka miesięcy później, na igrzyskach olimpijskich w Rio de Janeiro wraz z Stephenem Milne’em, Danielem Wallace’em i Jamesem Guyem wywalczył srebrny medal w sztafecie 4 × 200 m stylem dowolnym. Drugie srebro zdobył w sztafecie zmiennej 4 × 100 m, gdzie Brytyjczycy z czasem 3:29,24 min poprawili rekord swojego kraju. Na dystansie 100 m stylem dowolnym uzyskał czas 48,01 s i uplasował się na piątym miejscu.
W 2017 roku podczas mistrzostw świata w Budapeszcie zdobył złoty medal w sztafecie 4 × 200 m stylem dowolnym. Został także wicemistrzem świata w sztafecie zmiennej 4 × 100 m. Brytyjczycy w obu konkurencjach ustanowili nowe rekordy swojego kraju. W konkurencji 200 m stylem dowolnym zajął czwarte miejsce, uzyskawszy w finale czas 1:45,27. Na dystansie dwukrotnie krótszym z czasem 48,11 był piąty ex aequo z Brazylijczykiem Marcelem Chierighinim.

</doc>
<doc id="3789422" url="https://pl.wikipedia.org/wiki?curid=3789422" title="Fryderyk III z Saarwerden">
Fryderyk III z Saarwerden

Fryderyk z Saarwerden (ur. w 1348 r., zm. 9 kwietnia 1414 r.) – arcybiskup Kolonii i książę-elektor Rzeszy od 1370 r.
Życiorys.
Fryderyk był synem hrabiego Saarwerden Fryderyka oraz Klary. Studiował w Bolonii, był kanonikiem w Kolonii. Jego bliskim krewnym był arcybiskup Trewiru w latach 1362–1388 Kuno II z Falkensteinu. Za sprawą starań Kunona w 1368 r. kapituła katedralna w Kolonii wybrała Fryderyka na arcybiskupa Kolonii. Jednak w kurii papieskiej interweniował cesarz Karol IV Luksemburski, który podnosił kwestię zbyt młodego wieku Fryderyka i proponował powierzenie stanowiska w Kolonii swojemu krewnemu Janowi z Ligny (Fryderyk miał być zgodnie z tym planem wynagrodzony opróżnionym przez Jana stanowiskiem biskupa w Strasburgu). Przeciwdziałał temu Kuno, który w 1370 r. doprowadził do ponownego wyboru Fryderyka na arcybiskupa. Sam Fryderyk wyjechał do Awinionu, gdzie uzyskał przychylność papieża Urbana V i mimo nadal zbyt młodego wieku jeszcze w tym samym roku został przezeń zatwierdzony na stanowisku.
Z powodu kłopotów z kolońskimi mieszczanami do oficjalnej intronizacji w katedrze w Kolonii doszło dopiero w 1372 r., konflikt zresztą wybuchał ponownie w kolejnych latach, m.in. z powodu dążeń Fryderyka do odzyskania faktycznej kontroli nad miastem. Po śmierci brata w 1397 r. Fryderyk objął rządy w Saarwerden, które po pewnym czasie przekazał swemu siostrzeńcowi, Fryderykowi z Moers. Podjął próbę osadzenia na stanowisku arcybiskupa Moguncji swego krewnego, Jofrida z Leiningen. Starał się zapewnić karierę kościelną swemu synowi Henrykowi. Wspierał też karierę swego siostrzeńca Dytryka z Moers, któremu ostatecznie zapewnił wybór po swojej śmierci na kolejnego arcybiskupa Kolonii.
Fryderyk toczył długotrwałą wojnę przeciwko hrabiemu Kleve Adolfowi I o Linn, zakończoną sukcesem w 1392 r. Pozostawał w dobrych stosunkach z cesarzem Karolem IV Luksemburskim; w 1376 r. jeszcze za życia Karola uczestniczył w elekcji jego syna Wacława IV Luksemburskiego na króla Niemiec i koronował go w Akwizgranie. Jednak później uczestniczył w detronizacji niekompetentnego Wacława oraz był jednym z elektorów, którzy wybrali na króla Niemiec Ruprechta z Palatynatu; w 1401 r. koronował go w Kolonii. Po śmierci Ruprechta w 1410 r. opowiedział się po stronie Jodoka z Moraw, gdy jednak ten wkrótce zmarł, poparł jego konkurenta Zygmunta Luksemburskiego (brata zdetronizowanego Wacława).
Fryderyk uporządkował finansową sytuację arcybiskupstwa, skutecznie zwalczał raubritterów, starał się też o podniesienie stanu duchowieństwa (szczególnie dyscypliny) w archidiecezji, organizował liczne synody. Po śmierci Urbana V, za pontyfikatu Grzegorza IX popadł w konflikt z kurią papieską na tle finansowym (Fryderyk odmawiał zapłacenia wysokich roszczeń kurii), w 1375 r. arcybiskup został nawet ekskomunikowany przez nuncjusza papieskiego. W 1380 r. został jednak mianowany przez kolejnego papieża Urbana VI na legata papieskiego w Kolonii. Miał także być kardynałem, jednak tej godności nigdy nie przyjął.

</doc>
<doc id="3789426" url="https://pl.wikipedia.org/wiki?curid=3789426" title="Coccoloba swartzii">
Coccoloba swartzii

Coccoloba swartzii Meisn. – gatunek rośliny z rodziny rdestowatych ("Polygonaceae" Juss.). Występuje naturalnie w neotropikach – na Karaibach oraz obszarze od Meksyku i Gwatemali po Wenezuelę. 
Biologia i ekologia.
Rośnie w lasach wtórnych oraz kserofitycznych. Występuje na wysokości do 600 m n.p.m. Kwitnie od kwietnia do czerwca.

</doc>
<doc id="3789428" url="https://pl.wikipedia.org/wiki?curid=3789428" title="Jan Balkenende">
Jan Balkenende



</doc>
<doc id="3789429" url="https://pl.wikipedia.org/wiki?curid=3789429" title="Coccoloba ruiziana">
Coccoloba ruiziana

Coccoloba ruiziana Lindau – gatunek rośliny z rodziny rdestowatych ("Polygonaceae" Juss.). Występuje naturalnie w Ekwadorze oraz Peru. 
Biologia i ekologia.
Rośnie w lasach, na terenach nizinnych.

</doc>
<doc id="3789431" url="https://pl.wikipedia.org/wiki?curid=3789431" title="Udręka życia">
Udręka życia

Udręka życia () – tragikomedia autorstwa Hanocha Levina, wystawiona po raz pierwszy w czerwcu 1989 roku w Teatrze Narodowym Izraela - Habimie w Tel Awiwie. Polska prapremiera, pod zmienionym tytułem "Kaskada", miała miejsce 17 września 2011 w Teatrze im. Jaracza w Łodzi. Jeszcze w tym samym roku inne inscenizacje tego samego tekstu zostały wystawione, już jako "Udręka życia", w Teatrze Narodowym w Warszawie oraz w Teatrze im. Słowackiego w Krakowie. Wersja warszawska została w 2013 zarejestrowana, w oryginalnych wnętrzach Teatru Narodowego, choć bez udziału żywej publiczności, na potrzeby Teatru Telewizji. W 2015 nagrano wersję dla Teatru Polskiego Radia.
Opis fabuły.
Jona i Lewiwa Popochowie są małżeństwem z czterdziestoletnim stażem. Pewnej nocy gruboskórny z natury Jona nie może spać, budzi więc swoją uległą żonę i oznajmia jej, że postanowił od niej odejść. Bezsenna noc staje się czasem pozbawionego złudzeń, szczerego do bólu rozrachunku starzejącej się pary ze sobą nawzajem, ale też z własnym życiem: z przemijaniem, z coraz wyraźniej widoczną na horyzoncie śmiercią, z niespełnionymi marzeniami i nadziejami. Jako tło dla głównych bohaterów pojawia się też ich zupełnie samotny znajomy Gunkel, którego sytuacja każe Jonie i Lewiwie zastanowić się, czy mimo całego trudu życia w parze, zwłaszcza na jesieni życia, nie jest ono jednak lepsze od samotności.
Polskie inscenizacje.
źródło:

</doc>
<doc id="3789461" url="https://pl.wikipedia.org/wiki?curid=3789461" title="Coccoloba pubescens">
Coccoloba pubescens

Coccoloba pubescens L. – gatunek rośliny z rodziny rdestowatych ("Polygonaceae" Juss.). Występuje naturalnie na Karaibach, między innymi na wyspie Haiti. 
Biologia i ekologia.
Rośnie w lasach oraz zaroślach, na wybrzeżu, na terenach nizinnych.

</doc>
<doc id="3789464" url="https://pl.wikipedia.org/wiki?curid=3789464" title="D'Artagnan (zespół muzyczny)">
D'Artagnan (zespół muzyczny)



</doc>
<doc id="3789475" url="https://pl.wikipedia.org/wiki?curid=3789475" title="Zamora (rzeka)">
Zamora (rzeka)

Zamora – rzeka w południowym Ekwadorze. Jest prawobrzeżnym dopływem Santiago, a jej długość to około 183 km.

</doc>
<doc id="3789476" url="https://pl.wikipedia.org/wiki?curid=3789476" title="Coccoloba peruviana">
Coccoloba peruviana

Coccoloba peruviana Lindau – gatunek rośliny z rodziny rdestowatych ("Polygonaceae" Juss.). Występuje naturalnie w Ekwadorze, Peru oraz Boliwii. 

</doc>
<doc id="3789483" url="https://pl.wikipedia.org/wiki?curid=3789483" title="Daule (rzeka)">
Daule (rzeka)

Daule – rzeka w Ekwadorze, w prowincji Guayas. W mieście Guayaquil, łączy się z Babahoyo w rzekę Guayas.

</doc>
<doc id="3789486" url="https://pl.wikipedia.org/wiki?curid=3789486" title="Osvaldo Rodríguez (meksykański piłkarz)">
Osvaldo Rodríguez (meksykański piłkarz)

Osvaldo Rodríguez del Portal (ur. 10 września 1996 w San Luis Potosí) – meksykański piłkarz występujący na pozycji lewego obrońcy, reprezentant Meksyku, od 2016 roku zawodnik Leónu.
Kariera klubowa.
Rodríguez jest wychowankiem akademii juniorskiej klubu CF Pachuca, przez której wysłanników został dostrzeżony jako jedenastolatek, gdy występował w reprezentacji stanu San Luis Potosí. W pierwszej drużynie Pachuki premierowy mecz rozegrał za kadencji szkoleniowca Enrique Mezy, w lutym 2014 z drugoligową Altamirą (3:1) w ramach krajowego pucharu (Copa MX). Na stałe do seniorskiego zespołu został jednak włączony dopiero kilka miesięcy później przez trenera Diego Alonso, w Liga MX debiutując 15 sierpnia 2015 w przegranym 1:2 spotkaniu z Pumas UNAM. W wiosennym sezonie Clausura 2016 zdobył z Pachucą mistrzostwo Meksyku, lecz sam był głębokim rezerwowym, nie rozgrywając wówczas żadnego ligowego spotkania. Bezpośrednio po tym – wobec nikłych szans na grę – został wypożyczony do ekipy Club León, w ramach współpracy pomiędzy obydwoma drużynami (posiadającymi wspólnego właściciela – Grupo Pachuca).
Kariera reprezentacyjna.
W październiku 2013 Rodríguez został powołany przez Raúla Gutiérreza do reprezentacji Meksyku U-17 na Mistrzostwa Świata U-17 w ZEA. Tam miał niepodważalne miejsce w wyjściowej jedenastce i rozegrał na lewej obronie wszystkie siedem spotkań w pierwszym składzie, natomiast Meksykanie dotarli aż do finału, w którym przegrali ostatecznie z Nigerią (0:3), zdobywając juniorskie wicemistrzostwo świata.
W maju 2015 Rodríguez znalazł się w ogłoszonym przez Sergio Almaguera składzie reprezentacji Meksyku U-20 na Mistrzostwa Świata U-20 w Nowej Zelandii. Tym razem pełnił jednak wyłącznie rolę rezerwowego dla bardziej doświadczonego Kevina Gutiérreza i ani razu nie pojawił się na boisku, zaś jego drużyna zakończyła swój udział w młodzieżowym mundialu już na fazie grupowej.
W 2016 roku Rodríguez, w barwach olimpijskiej reprezentacji Meksyku U-23 prowadzonej przez Raúla Gutiérreza, wziął udział w prestiżowym towarzyskim Turnieju w Tulonie, podczas którego wystąpił w jednym z czterech możliwych meczów, natomiast meksykańska ekipa zajęła dopiero czwarte miejsce w liczącej pięć drużyn grupie i nie zakwalifikowała się do fazy pucharowej.

</doc>
<doc id="3789487" url="https://pl.wikipedia.org/wiki?curid=3789487" title="Coccoloba padiformis">
Coccoloba padiformis

Coccoloba padiformis Meisn. – gatunek rośliny z rodziny rdestowatych ("Polygonaceae" Juss.). Występuje naturalnie w Kostaryce, Panamie, Kolumbii, Wenezueli, Ekwadorze, Peru oraz Brazylii (w stanie Amazonas). 
Zastosowanie.
Gatunek ten ma zastosowanie w produkcji prostych mebli lub przy konstrukcjach.

</doc>
<doc id="3789496" url="https://pl.wikipedia.org/wiki?curid=3789496" title="Oddział PTTK &quot;Meblarz&quot; w Swarzędzu">
Oddział PTTK &quot;Meblarz&quot; w Swarzędzu



</doc>
<doc id="3789497" url="https://pl.wikipedia.org/wiki?curid=3789497" title="Coccoloba nutans">
Coccoloba nutans

Coccoloba nutans Kunth – gatunek rośliny z rodziny rdestowatych ("Polygonaceae" Juss.). Występuje naturalnie w Peru. 

</doc>
<doc id="3789499" url="https://pl.wikipedia.org/wiki?curid=3789499" title="Coccoloba nicaraguensis">
Coccoloba nicaraguensis

Coccoloba nicaraguensis Standl. &amp; L.O.Williams – gatunek rośliny z rodziny rdestowatych ("Polygonaceae" Juss.). Występuje naturalnie w Nikaragui. 
Biologia i ekologia.
Rośnie w lasach. Występuje na wysokości od 1000 do 1400 m n.p.m. Kwitnie w czerwcu.

</doc>
<doc id="3789500" url="https://pl.wikipedia.org/wiki?curid=3789500" title="Daniel Wallace (pływak)">
Daniel Wallace (pływak)

Daniel "Dan" John Wallace (ur. 14 kwietnia 1993 w Edynburgu) – szkocki pływak specjalizujący się w stylu zmiennym i dowolnym, wicemistrz olimpijski i mistrz świata w sztafecie 4 × 200 m stylem dowolnym, medalista Igrzysk Wspólnoty Narodów.
Kariera pływacka.
W 2013 roku na mistrzostwach świata w Barcelonie na dystansie 400 m stylem zmiennym zajął siódme miejsce, uzyskawszy w finale czas 4:13,72 min.
Rok później, reprezentował Szkocję na Igrzyskach Wspólnoty Narodów w Glasgow, gdzie zdobył trzy medale. W eliminacjach 400 m stylem zmiennym z czasem 4:11,06 ustanowił nowy rekord igrzysk. W finale tej konkurencji wywalczył złoto. Na 200 m stylem zmiennym z czasem 1:58,72 uplasował się na drugim miejscu. Wallace wywalczył drugi srebrny medal, płynąc w sztafecie 4 × 200 m stylem dowolnym.
W 2015 roku podczas mistrzostw świata w Kazaniu został mistrzem świata w sztafecie kraulowej 4 × 200 m. Brytyjczycy płynąc w finale tej konkurencji poprawili rekord swojego kraju, uzyskując czas 7:04,33 min. Na dystansie 200 m stylem zmiennym zajął czwarte miejsce z czasem 1:57,59, a na 400 m tym samym stylem był szósty (4:13,77).
Na igrzyskach olimpijskich, odbywających się w 2016 roku w Rio de Janeiro, w wyścigu finałowym sztafet 4 × 200 m stylem dowolnym wraz z Stephenem Milne’em, Duncanem Scottem i Jamesem Guyem wywalczył srebrny medal. W konkurencji 200 m stylem zmiennym z czasem 1:58,54 min zajął ósme miejsce.

</doc>
<doc id="3789501" url="https://pl.wikipedia.org/wiki?curid=3789501" title="Dan Wallace">
Dan Wallace



</doc>
<doc id="3789509" url="https://pl.wikipedia.org/wiki?curid=3789509" title="Al-Madina SC">
Al-Madina SC

Al-Madina Sports Club – libijski klub piłkarski, grający w pierwszej lidze, mający siedzibę w mieście Trypolis.
Historia.
Klub został założony w 1953 roku. W sezonie 1975/1976 wywalczył swój pierwszy w historii tytuł mistrza Libii. W 1983 roku sięgnął po swój drugi tytuł mistrzowski, a w 2001 roku został mistrzem po raz trzeci. Al-Madina SC trzykrotnie w swojej historii zdobywał Puchar Libii, a fakt ten miał miejsce w latach 1977, 1987 i 1990.
Stadion.
Swoje domowe mecze klub rozgrywa na stadionie o nazwie Stadion 11 Czerwca. Stadion może pomieścić 67000 widzów.

</doc>
<doc id="3789510" url="https://pl.wikipedia.org/wiki?curid=3789510" title="Al-Madina Trypolis">
Al-Madina Trypolis



</doc>
<doc id="3789511" url="https://pl.wikipedia.org/wiki?curid=3789511" title="Coccoloba mosenii">
Coccoloba mosenii

Coccoloba mosenii Lindau – gatunek rośliny z rodziny rdestowatych ("Polygonaceae" Juss.). Występuje endemicznie w Brazylii – w stanach Bahia, Paraíba, Espírito Santo, Minas Gerais, Rio de Janeiro oraz São Paulo.

</doc>
<doc id="3789512" url="https://pl.wikipedia.org/wiki?curid=3789512" title="Jicchak Jicchaki">
Jicchak Jicchaki



</doc>
<doc id="3789513" url="https://pl.wikipedia.org/wiki?curid=3789513" title="WWE Women’s Championship">
WWE Women’s Championship



</doc>
<doc id="3789515" url="https://pl.wikipedia.org/wiki?curid=3789515" title="Jisra’el Kac">
Jisra’el Kac



</doc>
<doc id="3789517" url="https://pl.wikipedia.org/wiki?curid=3789517" title="Coccoloba mollis">
Coccoloba mollis

Coccoloba mollis Casar. – gatunek rośliny z rodziny rdestowatych ("Polygonaceae" Juss.). Występuje naturalnie w neotropikach. 
Rozmieszczenie geograficzne.
Rośnie naturalnie w neotropikach. Spotykany jest w Kostaryce, Panamie, Kolumbii, Wenezueli, Gujanie, Ekwadorze, Peru, Boliwii oraz Brazylii. W Brazylii został zarejestrowany w stanach Acre, Amazonas, Amapá, Pará, Rondônia, Roraima, Tocantins, Alagoas, Bahia, Ceará, Maranhão, Paraíba, Pernambuco, Piauí, Goiás, Mato Grosso do Sul, Mato Grosso, Minas Gerais, Rio de Janeiro i São Paulo.

</doc>
<doc id="3789520" url="https://pl.wikipedia.org/wiki?curid=3789520" title="Szelomo Amar">
Szelomo Amar



</doc>
<doc id="3789521" url="https://pl.wikipedia.org/wiki?curid=3789521" title="Shlomo Amar">
Shlomo Amar



</doc>
<doc id="3789523" url="https://pl.wikipedia.org/wiki?curid=3789523" title="Israel Katz">
Israel Katz



</doc>
<doc id="3789524" url="https://pl.wikipedia.org/wiki?curid=3789524" title="Yisrael Katz">
Yisrael Katz



</doc>
<doc id="3789527" url="https://pl.wikipedia.org/wiki?curid=3789527" title="Yitzhak Yitzhaky">
Yitzhak Yitzhaky



</doc>
<doc id="3789529" url="https://pl.wikipedia.org/wiki?curid=3789529" title="Ja’akow Gil">
Ja’akow Gil



</doc>
<doc id="3789531" url="https://pl.wikipedia.org/wiki?curid=3789531" title="Iga Świątek">
Iga Świątek

 (ur. 31 maja 2001 w Warszawie) – polska tenisistka, zwyciężczyni dwunastu turniejów WTA w grze pojedynczej, w tym trzech turniejów wielkoszlemowych: French Open 2020 i 2022 oraz US Open 2022, od kwietnia 2022 liderka rankingu singlowego WTA.
Triumfatorka juniorskich turniejów wielkoszlemowych: Wimbledonu 2018 w grze pojedynczej oraz French Open 2018 w grze podwójnej dziewcząt w parze z Catherine McNally. Była finalistką juniorskiego Australian Open 2017 w grze podwójnej w parze z Mają Chwalińską oraz złotą medalistką Letnich Igrzysk Olimpijskich Młodzieży 2018 w grze podwójnej dziewcząt w parze ze Słowenką Kają Juvan. Po zwycięstwie we French Open 2020, gdzie w meczu finałowym pokonała Sofię Kenin 6:4, 6:1, została pierwszym polskim zwycięzcą turnieju wielkoszlemowego w grze pojedynczej. 4 kwietnia 2022 jako pierwsza Polka została liderką listy WTA. Zwyciężczyni Plebiscytu Przeglądu Sportowego na 10 Najlepszych Sportowców Polski 2022 roku.
Dzieciństwo i lata młodzieńcze.
Jest córką Tomasza Świątka, byłego wioślarza, uczestnika Letnich Igrzysk Olimpijskich w Seulu oraz Doroty, ortodontki. Ma starszą o trzy lata siostrę Agatę, która jest lekarzem dentystą. Jest absolwentką niepublicznego Autorskiego Liceum Ogólnokształcącego nr 42 w Warszawie. Mieszka w Raszynie.
Kariera tenisowa.
Kariera juniorska.
Początkowo trenowała w klubie Mera Warszawa, a potem w Klubie Tenisowym Legia Warszawa.
Występowała w reprezentacji Polski w tenisie do lat 16.
W 2015 roku w parze z Mają Chwalińską zdobyła tytuł mistrzyni Europy młodzików w grze podwójnej. Rok później para osiągnęła triumf w kategorii kadetów.
W 2017 roku razem z Mają Chwalińską awansowały do finału Australian Open w grze podwójnej dziewcząt, lecz zostały w nim pokonane przez Biancę Andreescu i Carson Branstine wynikiem 1:6, 6:7(4).
W czerwcu 2018 roku triumfowała w finale wielkoszlemowego French Open w konkurencji gry podwójnej. Razem z Catherine McNally pokonały w meczu mistrzowskim Yūki Naitō i Naho Satō 6:2, 7:5.
W lipcu 2018 roku zwyciężyła w Wimbledonie w grze pojedynczej, pokonując w finale Szwajcarkę Leonie Küng 6:4, 6:2 (wcześniej, w ćwierćfinale pokonała Emmę Raducanu). W październiku tego samego roku wystąpiła na Letnich Igrzysk Olimpijskich Młodzieży w Buenos Aires. W grze pojedynczej odpadła w ćwierćfinale z Clarą Burel 4:6, 2:6, walcząc z problemami żołądkowymi. Z tego samego powodu oddała walkowerem mecz drugiej rundy gry mieszanej. W grze podwójnej w parze z Kają Juvan, rozstawione z numerem drugim, doszły do finału bez straty seta. W meczu mistrzowskim, ze względu na problemy zdrowotne Juvan, przegrały pierwszego seta 6:7(5). W drugim, po serii przełamań, odrobiły straty 7:5 i doprowadziły do supertiebreaka. Decydująca część spotkania przebiegała pod dyktando polsko–słoweńskiej pary, które wygrały 10–4 i sięgnęły po złote medale.
Kariera zawodowa.
W 2016 roku, w wieku 15 lat, przeszła na zawodowstwo i wygrała debiutancki turniej zawodowy ITF w Sztokholmie (10 000 $).
W 2017 roku wygrała swój drugi zawodowy turniej ITF w Bergamo (15 000 $), w finale pokonując Martinę Di Giuseppe 6:4, 3:6, 6:3. Na początku maja sięgnęła po tytuł w Győr, w meczu finałowym pokonawszy Gabrielę Horáčkovą 6:2, 6:2.
Po wygraniu juniorskiego Wimbledonu w lipcu 2018 roku postanowiła zakończyć juniorską karierę i zacząć budować swój ranking WTA. Pod koniec miesiąca doszła do półfinału turnieju ITF z pulą nagród 80 000 $ w Pradze. W ćwierćfinale odprawiła Monę Barthel 6:2, 6:3, lecz w meczu o finał przegrała z Martiną Di Giuseppe 6:1, 0:6, 6:7(3). Na przełomie sierpnia i września (zrezygnowała z występu na juniorskim US Open na rzecz startów w rozgrywkach seniorskich) wystąpiła w dwóch turniejach ITF z pulą nagród 60 000 $. W Budapeszcie straciła tylko jednego seta, w pokonanym polu zostawiając takie zawodniczki jak Jana Čepelová (6:1, 6:0), czy Sílvia Soler Espinosa (6:0, 6:4). W meczu mistrzowskim ograła wynikiem 6:2, 6:2 Katarinę Zawacką.
2019.
Sezon 2019 rozpoczęła od kwalifikacji do zawodów w Auckland – jej pierwszego w karierze turnieju WTA. Premierowy pojedynek wygrała 6:2, 6:2 z Elys Venturą. W rundzie drugiej pokonała Claire Liu, jednak w decydującej fazie uległa w trzech setach Janie Čepelovej 2:6, 6:4, 4:6. Dzięki zajmowanej pozycji w rankingu WTA Tour wystartowała w kwalifikacjach do Australian Open. Po wygraniu trzech spotkań 15 stycznia 2019 rozegrała pierwszy mecz w głównej drabince turnieju wielkoszlemowego. W debiucie odniosła zwycięstwo, pokonując Anę Bogdan 6:3, 3:6, 6:4. Dzień później otrzymała, w parze z Łukaszem Kubotem, dziką kartę do turnieju gry mieszanej. 17 stycznia rozegrała kolejny mecz w głównej drabince w ramach drugiej rundy, przegrywając z Camilą Giorgi 2:6, 0:6 i tym samym odpadając z turnieju głównego. W grze mieszanej u boku Kubota pokonała w pierwszej rundzie parę Alicja Rosolska–Nikola Mektić 6:1, 2:6, 10–5. W drugiej rundzie polska para musiała jednak uznać wyższość późniejszych triumfatorów imprezy Barbory Krejčíkovej i Rajeeva Rama 3:6, 6:4, 5–10.
Kolejnym startem były zawody w Budapeszcie, do których dostała się przez kwalifikacje. W pierwszej rundzie pokonała 6:3, 6:0 Olgę Danilović, aby w drugiej rundzie ulec najwyżej rozstawionej obrończyni tytułu Alison Van Uytvanck 4:6, 5:7. W Indian Wells w pierwszej rundzie kwalifikacji pokonała rozstawioną z numerem 7. Larę Arruabarrenę 6:1, 6:7(6), 6:2, jednak w kolejnej uległa Ysaline Bonaventure 6:1, 2:6, 4:6. Podobnie zaprezentowała się w turnieju w Miami: w pierwszym meczu kwalifikacji pokonała Zarinę Dijas 6:2, 7:5, lecz w kolejnym spotkaniu lepsza okazała się Sachia Vickery, z którą Polka przegrała 6:7(2), 4:6.
W kwietniu po raz pierwszy w karierze Świątek dostała się do turnieju głównego cyklu WTA dzięki pozycji zajmowanej w rankingu, a miało to miejsce na zawodach w Lugano. W pierwszej rundzie pokonała Katarinę Zawacką 6:0, 6:3, w drugiej wyeliminowała rozstawioną z numerem trzecim Viktórię Kužmovą 6:3, 3:6, 6:2. W ćwierćfinale pokonała rozstawioną z numerem ósmym Wierę Łapko 4:6, 6:4, 6:1, a w półfinale pokonała Kristýnę Plíškovą 6:0, 6:1. O tytuł zmierzyła się z Poloną Hercog, z którą przegrała 3:6, 6:3, 3:6. 15 kwietnia 2019 po raz pierwszy awansowała do pierwszej setki rankingu, zajmując 88. pozycję i zostając jednocześnie najwyżej sklasyfikowaną polską tenisistką.
W wielkoszlemowym French Open pokonała w pierwszej rundzie 6:3, 6:0 Sélénę Janicijevic. W kolejnych meczach pokonała kolejno Wang Qiang 6:3, 6:0 i Mónikę Puig, dochodząc tym samym do czwartej rundy, w której uległa Simonie Halep 1:6, 0:6.
Podczas kwalifikacji do zawodów w Birmingham pokonała kolejno Martinę Trevisan, Destanee Aiavę i Bernardę Perę. W turnieju głównym uległa w pierwszej rundzie Jeļenie Ostapenko 0:6, 2:6. W pierwszej rundzie kwalifikacji turnieju w Eastbourne przegrała z Samanthą Stosur 0:6, 3:6. Udział w wielkoszlemowym Wimbledonie zakończyła na pierwszej rundzie, przegrywając 2:6, 6:7(3) z Viktoriją Golubic.
Kolejnym startem były zawody w Waszyngtonie, podczas których pokonała Uns Dżabir 4:6, 6:4, 6:4. W kolejnej rundzie uległa jednak Jessice Peguli 7:5, 4:6, 1:6. W turnieju w Toronto przeszła eliminacje, wygrywając kolejno z Shelby Rogers 6:4, 7:5 oraz Heather Watson 6:4, 6:2. W głównej drabince turnieju wygrała z Ajlą Tomljanović po kreczu przy stanie 4:1. Następnie pokonała Caroline Wozniacki 1:6, 6:3, 6:4, w trzeciej rundzie zaś przegrała z Naomi Ōsaką 6:7(4), 4:6.
W turnieju w Cincinnati również przeszła przez kwalifikacje, zwyciężając w nich Katerynę Kozłową i Wang Yafan. W turnieju głównym wygrała w pierwszej rundzie z Caroline Garcią 7:6(1), 6:1, ulegając jednak w drugiej Anett Kontaveit 4:6, 6:7(2). Podczas wielkoszlemowego US Open w grze pojedynczej wygrała w pierwszej rundzie z Ivaną Jorović 6:0, 6:1, w drugiej rundzie uległa jednak Anastasii Sevastovej 6:1, 1:6, 3:6. Wzięła także udział w zawodach gry podwójnej wraz z Magdą Linette, pokonując w pierwszej rundzie Coco Vandeweghe i Bethanie Mattek-Sands 3:6, 6:3, 7:5, a następnie przegrywając z Hsieh Su-wei i Barborą Strýcovą 4:6, 6:7(4).
21 września ogłosiła, że nie wystąpi w żadnych kolejnych zawodach w 2019 z powodu kontuzji stopy, a do gry w turniejach zamierza powrócić podczas rozgrywek w Australii w styczniu 2020, zaczynając sezon od wielkoszlemowego Australian Open.
2020.
Sezon rozpoczęła od udziału w wielkoszlemowym Australian Open. W pierwszej rundzie gry pojedynczej pokonała Tímeę Babos 6:3, 6:2, natomiast w drugiej wygrała z Carlą Suárez Navarro 6:3, 7:5. W trzeciej rundzie stoczyła pojedynek z Donną Vekić, wygrywając 7:5, 6:3. W czwartej rundzie przegrała z Anett Kontaveit 7:6(4), 5:7, 5:7.
W ramach Australian Open wzięła udział także w zawodach gry mieszanej wraz z Łukaszem Kubotem, pokonując w pierwszej rundzie parę Ellen Perez–Luke Saville 6:4, 7:5, a w drugiej duet Chan Hao-ching–Michael Venus 6:2, 6:3. Polski duet odpadł w ćwierćfinale po przegranym pojedynku z parą Astra Sharma–John-Patrick Smith 6:3, 6:7(4), 3–10.
Na początku lutego wraz z prowadzoną przez Dawida Celta reprezentacją Polski, będącą w grupie ze Słowenią, Turcją i Szwecją, rozpoczęła rozgrywki kwalifikacyjne w Pucharze Federacji w Luksemburgu, wygrywając wszystkie trzy mecze kolejno ze Słowenką Niką Radišić 6:2, 6:1, Turczynką Berfu Cengiz 6:3, 6:0 i Szwedką Mirjam Björklund 7:5, 4:6, 6:3. Tym samym reprezentacja Polski zapewniła sobie awans do fazy play-offów. Pod koniec miesiąca rozpoczęła zawody w grze pojedynczej w turnieju w Dosze, pokonując w pierwszej rundzie Donnę Vekić 6:4, 7:5. W drugiej rundzie uległa jednak Swietłanie Kuzniecowej 2:6, 2:6 i odpadła z turnieju.
W wielkoszlemowym US Open w pierwszej rundzie pokonała rozstawioną z numerem 29. Wieronikę Kudiermietową 6:3, 6:3 następnie Sachię Vickery 6:7(5), 6:3, 6:4, a w trzeciej rundzie przegrała z Wiktoryją Azaranką 4:6, 2:6.
We French Open wyeliminowała w pierwszej rundzie rozstawioną z numerem 15. Markétę Vondroušovą 6:1, 6:2. W kolejnych meczach pokonała Hsieh Su-wei 6:1, 6:4 i Eugenie Bouchard 6:3, 6:2, dochodząc tym samym do czwartej rundy, w której ponownie spotkała się z najwyżej rozstawioną Simoną Halep. Wygrywając 6:1, 6:2, zrewanżowała się za porażkę 1:6, 0:6 sprzed roku. W ćwierćfinale zwyciężyła Martinę Trevisan 6:3, 6:1, a w półfinale Nadię Podoroską 6:2, 6:1. W meczu finałowym pokonała rozstawioną z numerem 4. Sofię Kenin 6:4, 6:1, zostając pierwszym polskim zwycięzcą turnieju wielkoszlemowego w grze pojedynczej. Wystartowała również na kortach Rolanda Garrosa w grze podwójnej z Nicole Melichar, pokonując w pierwszej rundzie parę Xenia Knoll–Danka Kovinić 6:1, 6:3, w następnej Laurę Siegemund i Wierę Zwonariową (skreczowały przy stanie 6:3). W trzeciej rundzie pokonały rozstawione z numerem 6. Květę Peschke i Demi Schuurs 6:3, 6:4, a w ćwierćfinale Asię Muhammad i Jessicę Pegulę 6:3, 6:4. Debel odpadł w półfinale po przegranym pojedynku z parą Alexa Guarachi–Desirae Krawczyk 6:7(5), 6:1, 4:6.
10 października poinformowała o zakończeniu gry w sezonie 2020 i planowanym powrocie w sezonie 2021.
W dniach 7–8 grudnia WTA powiadomiła o przyznaniu jej dwóch spośród kilku najważniejszych dorocznych nagród przydzielanych przez tę organizację: "WTA Fan Favorite" (dla ulubionej zawodniczki z punktu widzenia kibiców) oraz "WTA Most Improved Player of the Year" (dla zawodniczki, która w ciągu minionego sezonu uczyniła największy postęp w swoim poziomie gry). Nadto jej główny trener Piotr Sierzputowski otrzymał nagrodę "WTA Coach of the Year" (dla najlepszego trenera tenisowego na przestrzeni ocenianego roku).
2021.
9 stycznia w ramach organizowanego przez „Przegląd Sportowy” Plebiscytu na 10 Najlepszych Sportowców Polski 2020 roku zajęła 2. miejsce (za Robertem Lewandowskim).
Sezon rozpoczęła od gry w turnieju w Melbourne. Dzięki tzw. wolnemu losowi zmagania zaczęła od drugiej rundy, w której pokonała Kaję Juvan 2:6, 6:2, 6:1, jednak w trzeciej uległa Jekatierinie Aleksandrowej 4:6, 2:6. Kolejnym turniejem był Australian Open, w którym w pierwszej rundzie pokonała Arantxę Rus 6:1, 6:3. W drugiej rundzie wygrała z Camilą Giorgi 6:2, 6:4, a w trzeciej rundzie pokonała Fionę Ferro 6:4, 6:3. W meczu o ćwierćfinał uległa Simonie Halep 6:3, 1:6, 4:6. W zawodach gry mieszanej razem z Łukaszem Kubotem pokonali w pierwszym meczu parę Astra Sharma–John-Patrick Smith 5:7, 7:6(6), 10–6, natomiast w kolejnym spotkaniu ulegli mikstowi Hayley Carter–Sander Gillé 4:6, 1:6.
Kolejnym startem Świątek były zawody w Adelaide, w których została rozstawiona z numerem 5. W pierwszej rundzie pokonała Madison Brengle 6:3, 6:4, w drugiej natomiast wygrała z Maddison Inglis 6:1, 6:3. W ćwierćfinale pokonała Danielle Collins po kreczu przy stanie 6:2, 3:0, a w półfinale zwyciężyła z Jil Teichmann 6:3, 6:2. W meczu mistrzowskim triumfowała 6:2, 6:2 nad Belindą Bencic, tym samym sięgając po drugi w karierze tytuł zawodów cyklu WTA Tour.
Następnie wzięła udział w turnieju w Dubaju jako rozstawiona z numerem 8. Zawody rozpoczęła od drugiej rundy, w której wygrała z Misaki Doi 6:2, 6:4. W trzeciej rundzie uległa Garbiñe Muguruzie 0:6, 4:6. Udział w singlowej rywalizacji podczas turnieju rangi WTA 1000 w Miami polska tenisistka, rozstawiona z numerem 15., zakończyła na trzeciej rundzie, po zwycięstwie 6:4, 6:2 z Barborą Krejčíkovą i porażce 4:6, 6:2, 2:6 z Aną Konjuh.
W turnieju w Madrycie Świątek dotarła do trzeciej rundy, wcześniej wygrywając z Alison Riske i Laurą Siegemund. W meczu o ćwierćfinał przegrała z liderką rankingu Ashleigh Barty 5:7, 4:6. Kolejnym startem były rozgrywki w Rzymie, w których została rozstawiona z numerem 15. W pierwszej rundzie pokonała Alison Riske po kreczu rywalki przy stanie 5:4, w drugiej pokonała Madison Keys 7:5, 6:1, a w trzeciej rundzie wygrała z Barborą Krejčíkovą 3:6, 7:6(5), 7:5. W ćwierćfinale zwyciężyła z rozstawioną z numerem szóstym Eliną Switoliną 6:2, 7:5, a w półfinale pokonała Coco Gauff 7:6(3), 6:3. W meczu mistrzowskim triumfowała 6:0, 6:0 nad byłą liderką rankingu Karolíną Plíškovą, tym samym sięgając po trzeci w karierze tytuł zawodów cyklu WTA Tour i pierwszy tytuł rangi WTA 1000.
Po turnieju w Rzymie przystąpiła do udziału we French Open w grze pojedynczej oraz podwójnej. W singlu rozstawiona z numerem 8. bez straty seta przeszła przez pierwsze rundy turnieju, po drodze pokonując Kaję Juvan 6:0, 7:5, Rebeccę Peterson 6:1, 6:1, Anett Kontaveit 7:6(4), 6:0 oraz Martę Kostiuk 6:3, 6:4. W ćwierćfinale uległa rozstawionej z numerem 17. Marii Sakari 4:6, 4:6. W grze podwójnej w parze z Bethanie Mattek-Sands została rozstawiona z numerem 14. i dotarła do finału imprezy. Polka i Amerykanka pokonały Aubane Droguet i Sélénę Janicijevic 6:0, 6:1, następnie Annę-Lenę Friedsam i Wang Yafan 7:5, 6:3, w trzeciej rundzie najwyżej rozstawione Hsieh Su-wei i Elise Mertens 5:7, 6:4, 7:5, w ćwierćfinale parę rozstawioną z numerem 11. – Dariję Jurak i Andreję Klepač 6:3, 6:2 oraz w półfinale Irinę-Camelię Begu i Nadię Podoroską 6:3, 6:4. W finale uległy parze oznaczonej numerem drugim, Barborze Krejčíkovej i Kateřinie Siniakovej 4:6, 2:6.
Okres gry na kortach trawiastych zainaugurowała udziałem w turnieju w Eastbourne. W pierwszej rundzie pokonała Heather Watson 6:3, 6:7(4), 7:5, w drugim meczu zaś uległa Darji Kasatkinie 6:4, 0:6, 1:6. Podczas Wimbledonu pokonała bez straty seta Hsieh Su-wei, Wierę Zwonariową i Irinę-Camelię Begu, a w czwartej rundzie przegrała z Uns Dżabir 7:5, 1:6, 1:6. Osiągnięty rezultat pozwolił Polce awansować w rankingu WTA na ósmą pozycję, najwyższą w dotychczasowej karierze.
Po Wimbledonie zagrała na igrzyskach olimpijskich. W pierwszej rundzie singla pokonała Monę Barthel 6:2, 6:2. W kolejnej rundzie Polka uległa Pauli Badosie 3:6, 6:7(4). W duecie z Łukaszem Kubotem wystąpiła też w turnieju miksta. Ich przeciwnikami byli Francuzi Fiona Ferro i Pierre-Hugues Herbert. Polska para wygrała mecz 6:3, 7:6(3). W pojedynku ćwierćfinałowym Kubot i Świątek przegrali z reprezentantami Rosyjskiego Komitetu Olimpijskiego – Jeleną Wiesniną i Asłanem Karacewem 4:6, 4:6.
W kolejnym turnieju na twardej nawierzchni, w Cincinnati, była rozstawiona z numerem 6., co dało jej wolny los w pierwszej rundzie. W drugiej uległa jednak Uns Dżabir 3:6, 3:6. Następnie przystąpiła jako rozstawiona z numerem 7. do US Open. Doszła do czwartej rundy, w której 7:6(12), 6:3 pokonała ją Belinda Bencic. Po drodze pokonała Jamie Loeb 6:3, 6:4, Fionę Ferro 3:6, 7:6(3), 6:0 oraz Anett Kontaveit 6:3, 4:6, 6:3.
Następnie w Ostrawie po raz pierwszy wystartowała jako najwyżej rozstawiona w turnieju rangi WTA 500. W pierwszej rundzie skorzystała z wolnego losu, a w kolejnych dwóch pokonała tenisistki z Kazachstanu: Juliję Putincewę 6:4, 6:4 oraz Jelenę Rybakinę 7:6(5), 6:2. W półfinale uległa jednak rozstawionej z czwórką Marii Sakari 4:6, 5:7. Zdobyte punkty pozwoliły jej awansować na najwyższe w karierze, czwarte miejsce w rankingu WTA.
Tak wysokie miejsce w rankingu pozwoliło jej na rozstawienie z nr 2. i wolny los w pierwszej rundzie turnieju w Indian Wells. W rudzie drugiej pokonała Petrę Martić 6:1, 6:2, a w trzeciej Wieronikę Kudiermietową 6:1, 6:0, jednak w czwartej rundzie uległa zwyciężczyni French Open 2017 – Jeļenie Ostapenko – 4:6, 3:6.
Zdobyte w 2021 punkty rankingowe pozwoliły jej, jako drugiej Polce w historii, wystąpić w WTA Finals, które odbyły się w meksykańskiej Guadalajarze. W czteroosobowej grupie poniosła dwie porażki – z Marią Sakari 2:6, 4:6 i Aryną Sabalenką 6:2, 2:6, 5:7 – oraz odniosła jedno zwycięstwo – z Paulą Badosą 7:5, 6:4. Rok 2021 zakończyła na 9. miejscu w rankingu.
4 grudnia 2021 Iga Świątek zakończyła współpracę z trenerem Piotrem Sierzputowskim, który trenował tenisistkę przez okres ponad pięciu lat. Nowym trenerem został Tomasz Wiktorowski, który wcześniej pełnił funkcję trenera m.in. Agnieszki Radwańskiej.
2022.
Sezon rozpoczęła od startu w turnieju w Adelaide, gdzie broniła tytułu. Po zwycięstwach w trzech pierwszych rundach nad Darią Saville 6:3, 6:3, Leylah Fernandez 6:1, 6:2 i Wiktoryją Azaranką 6:3, 2:6, 6:1, w półfinale musiała uznać wyższość liderki rankingu Ashleigh Barty 2:6, 4:6.
Do pierwszego wielkoszlemowego turnieju sezonu, Australian Open, przystąpiła jako rozstawiona z numerem 7. W pierwszej rundzie pokonała kwalifikantkę Harriet Dart 6:3, 6:0, w drugiej Rebeccę Peterson 6:2, 6:2, a w trzeciej Darję Kasatkinę 6:2, 6:3. Dzięki tym wynikom awansowała po raz szósty z rzędu do drugiego tygodnia turnieju wielkoszlemowego. W czwartej rundzie jej rywalką była Sorana Cîrstea, z którą pojedynek wygrała 5:7, 6:3, 6:3. Turniej zakończyła półfinałową porażką z Danielle Collins 4:6, 1:6, po drodze pokonując w ćwierćfinale Kaię Kanepi 4:6, 7:6(2), 6:3. Dzięki punktom zdobytym na australijskich kortach ponownie osiągnęła 4. miejsce w rankingu WTA.
Następnie przystąpiła do turnieju WTA 500 w Dubaju, gdzie w pierwszym meczu pokonała Darję Kasatkinę 6:1, 6:2. W kolejnym meczu przegrała z Jeleną Ostapenko 6:4, 1:6, 6:7(4).
Po występie w Dubaju rozpoczęła zmagania w pierwszym w ciągu roku turnieju WTA 1000, w Dosze. W pierwszej rundzie miała wolny los. Zaczęła od II rundy w meczu z Viktoriją Golubic, zwyciężając 6:2, 3:6, 6:2. W III rundzie Idze Świątek ponownie przyszło grać z Darją Kasatkiną, nad którą triumfowała 6:3, 6:0. W ćwierćfinale zmierzyła się z wiceliderką światowego rankingu, Aryną Sabalenką, odnosząc zwycięstwo 6:2, 6:3. W półfinale nastąpił pojedynek z Marią Sakari, z którą do tej pory Polka nie wygrała ani jednego z trzech rozegranych spotkań. Mecz zakończył się wynikiem 6:4, 6:3, dzięki czemu po raz drugi w karierze awansowała do finału turnieju WTA rangi 1000. Jej rywalką była Anett Kontaveit, którą Polka pokonała 6:2, 6:0, zdobywając drugi tytuł mistrzowski w turnieju tej rangi. Dzięki temu zwycięstwu Iga Świątek wróciła na 4. miejsce w światowym rankingu, wyrównując swój dotychczasowy rekord.
Kolejnym turniejem, do którego przystąpiła, były zawody w Indian Wells. Zmagania rozpoczęła od drugiej rundy, w której pokonała Anhelinę Kalininę 5:7, 6:0, 6:1. Kolejny mecz z Clarą Tauson zakończył się wynikiem 6:7(3), 6:2, 6:1. W czwartej rundzie pokonała Angelique Kerber 4:6, 6:2, 6:3. W ćwierćfinale wygrała z Madison Keys 6:1, 6:0, a półfinale zwyciężyła z Simoną Halep 7:6(6), 6:4. Finałową przeciwniczką Świątek była Maria Sakari. Spotkanie zakończyło się wygraną Polki 6:4, 6:1. Po turnieju awansowała na pozycję wiceliderki rankingu singlowego.
Na turnieju w Miami była rozstawiona z numerem 2., a w związku z tym zmagania rozpoczęła od pojedynku drugiej rundy, w której pokonała Viktoriję Golubic 6:2, 6:0. W kolejnych rundach wygrała z Madison Brengle 6:0, 6:3, Coco Gauff 6:3, 6:1, w ćwierćfinale pokonała Petrę Kvitovą 6:3, 6:3, w półfinale zaś Jessicę Pegulę 6:2, 7:5. W finale zwyciężyła z Naomi Ōsaką 6:4, 6:0, jako czwarta zawodniczka w historii zdobywając tzw. Sunshine Double (zwycięstwo w obydwu amerykańskich wiosennych turniejach rangi 1000). Po turnieju jako pierwsza Polka w historii awansowała na pozycję liderki rankingu WTA.
W kwietniu wzięła udział w turnieju w Stuttgarcie, będąc rozstawiona z nr 1. Podczas zawodów pokonała kolejno: Evę Lys 6:1, 6:1, Emmę Raducanu 6:4, 6:4, w półfinale Ludmiłę Samsonową 6:7(4), 6:4, 7:5 i w finale Arynę Sabalenkę 6:2, 6:2. Iga Świątek wygrała tym samym czwarty turniej WTA z rzędu i umocniła się na pozycji liderki rankingu WTA.
W pierwszej połowie maja wzięła udział w zawodach w Rzymie, gdzie broniła tytułu zdobytego przed rokiem. Jako najwyżej rozstawiona odniosła w turnieju zwycięstwo, pokonując kolejno od drugiej rundy: Elenę-Gabrielę Ruse 6:3, 6:0, Wiktoryję Azarankę 6:4, 6:1, Biancę Andreescu 7:6(2), 6:0. W półfinale wygrała z Aryną Sabalenką 6:2, 6:1 (zostając siódmą zawodniczką, która dotarła do dwóch finałów w Rzymie przed ukończeniem 21. roku życia), w finale zaś pokonała Uns Dżabir 6:2, 6:2. Zdobyła w ten sposób piąty z rzędu tytuł WTA, w tym czwarty w kategorii WTA 1000, jako druga zawodniczka w XXI w. (po Serenie Williams). Tym samym przedłużyła passę wygranych meczów z rzędu do 28. (czwarta najdłuższa seria w tym stuleciu).
Następnym turniejem rozgrywanym przez liderkę rankingu był wielkoszlemowy French Open. Rozstawiona z numerem 1. w pierwszych czterech rundach Świątek odniosła zwycięstwa w meczach z: Łesią Curenko 6:2, 6:0, Alison Riske 6:0, 6:2, Danką Kovinić 6:3, 7:5 oraz Zheng Qinwen 6:7(5), 6:0, 6:2. W ćwierćfinale przyszło jej się mierzyć z Jessicą Pegulą, którą pokonała 6:3, 6:2. W półfinale mecz z Darją Kasatkiną zakończył się wynikiem 6:2, 6:1 na korzyść Polki. W finale zmierzyła się z osiemnastoletnią Coco Gauff, odnosząc po 68 minutach zwycięstwo 6:1, 6:3 i tym samym dołączając do grona dziesięciu zawodniczek, które wygrały więcej niż jeden raz turniej im. Rolanda Garrosa. Finał francuskiego turnieju był 35. spotkaniem z rzędu wygranym przez Świątek. Wyrównała nim osiągnięcie Venus Williams i wyprzedziła Serenę Williams.
Kolejnym turniejem, w którym wzięła udział, był Wimbledon. W pierwszej rundzie pokonała Janę Fett 6:0, 6:3, w drugiej rundzie Lesley Pattinamę Kerkhove 6:4, 4:6, 6:3, ustanawiając swój rekord 37 spotkań bez porażki i zrównała się z Martiną Hingis. W 3. rundzie przegrała z Alizé Cornet 4:6, 2:6.
Pod koniec lipca wystąpiła w turnieju WTA 250 w Warszawie, pokonując w pierwszym spotkaniu Magdalenę Fręch 6:1, 6:2. W kolejnym meczu pokonała Gabrielę Lee 6:3, 6:2, a w ćwierćfinale przegrała z Caroline Garcią 1:6, 6:1, 4:6.
Następnie wzięła udział w turnieju w Toronto. W pierwszej rundzie miała wolny los, w drugiej pokonała Ajlę Tomljanović 6:1, 6:2. W 3. rundzie przegrała z Beatriz Haddad Maią 4:6, 6:3, 5:7.
Tydzień później w Cincinnati zmagania również zaczęła od drugiej rundy, w której pokonała Sloane Stephens 6:4, 7:5. W 3. rundzie uległa Madison Keys 3:6, 4:6.
Podczas wielkoszlemowego US Open liderka rankingu w pierwszych czterech rundach odniosła zwycięstwa w meczach z: Jasmine Paolini 6:3, 6:0, Sloane Stephens 6:3, 6:2, Lauren Davis 6:3, 6:4 oraz Jule Niemeier 2:6, 6:4, 6:0. W ćwierćfinale trafiła na Jessicę Pegulę, którą pokonała 6:3, 7:6(4). W półfinale Polce przyszło się zmierzyć z Aryną Sabalenką, którą pokonała w trzech setach: 3:6, 6:1, 6:4. W finale mierzyła się z Uns Dżabir, którą pokonała z wynikiem 6:2, 7:6(5). Zdobyła w ten sposób swój dziesiąty tytuł w cyklu WTA Tour oraz trzeci tytuł wielkoszlemowy. Świątek została pierwszą polską triumfatorką US Open.
Po udanym turnieju w Nowym Jorku udała się do Ostrawy zmagania zaczęła od drugiej rundy, w której pokonała Ajlę Tomljanović po kreczu 7:5, 2:2. W ćwierćfinale zmierzyła się z Catherine McNally którą pokonała 6:4, 6:4. W półfinale trafiła na Jekatierinę Aleksandrową którą pokonała w trzech setach 7:6(5), 2:6, 6:4. W finale przegrała z Barborą Krejčíkovą 7:5, 6:7(4), 3:6.
Następnym turniejem Świątek był turniej w San Diego w którym również miała wolny los. W drugiej rundzie pokonała Zheng Qinwen 6:4, 4:6, 6:1. W ćwierćfinale pokonała Coco Gauff 6:0, 6:3 a w półfinale rozprawiła się z Jessicą Pegulą 4:6, 6:2, 6:2. W finale mierzyła się z Donną Vekić, którą pokonała wynikiem 6:3, 3:6, 6:0. Zdobyła tym samym swój jedenasty tytuł w cyklu WTA w karierze, oraz ósmy w sezonie.
Ostatnim startem Polki były kończący sezon Turniej Mistrzyń rozgrywany w Fort Worth. Świątek była najwyżej rozstawioną tenisistką turnieju. Trafiła do grupy "Tracy Austin" a w raz z nią: Coco Gauff, Caroline Garcia oraz Darja Kasatkina. W zmaganiach grupowych pokonała wszystkie przeciwniczki: Darię Kasatkinę 6:2, 6:3, Caroline Garcię 6:3, 6:2 a Coco Gauff 6:3, 6:0. Zmagania w WTA Finals 2022 zakończyła na etapie półfinału w którym przegrała z Aryną Sabalenką 2:6, 6:2, 1:6.
Sezon 2022 zakończyła na 1. miejscu w rankingu.
2023.
Pierwszym turniejem w sezonie był wielkoszlemowy Australian Open w którym Świątek grała z nr 1. W pierwszych trzech rundach pokonała kolejno Jule Niemeier 6:4, 7:5, Camilę Osorio 6:2, 6:3 i Cristinę Bucșę 6:0, 6:1. Zmagania zakończyła na czwartej rundzie przegrywając z Jeleną Rybakiną 4:6, 4:6.
Kolejnym startem Polki był turniej rangi WTA 500 w Dosze, gdzie broniła wywalczonego rok wcześniej tytułu. W pierwszej rundzie miała wolny los. W meczu drugiej rundy pokonała Danielle Collins 6:0, 6:1. W ćwierćfinale jej rywalka, Belinda Bencic, poddała mecz walkowerem. W półfinale zmierzyła się z Wieroniką Kudiermietową, odnosząc zwycięstwo 6:0, 6:1. W finale jej rywalką była Jessica Pegula, którą Polka pokonała 6:3, 6:0. Był to dwunsty tytuł Świątek w turniejach rangii WTA, po raz drugi w karierze udało jej się obronić tytuł sprzed roku. W drodze po tytuł straciła tylko 5 gemów, tym samym pobiła rekord Chris Evert, która w 1981 roku w Lugano straciła siedem gemów w drodze po tytuł.
Następnie Polka udała się na turniej rangii WTA 1000 w Dubaju. W pierwszej rundzie miała wolny los. W meczu drugiej rundy pokonała Leylah Fernandez 6:1, 6:1, a w trzeciej rundzie Ludmiłę Samsonową 6:1, 6:0. W ćwierćfinale jej rywalka, Karolína Plíšková poddała mecz walkowerem. W półfinale pokonała Coco Gauff 6:4, 6:2, dochodząc do swojego 15 finału w karierze. W finale zmierzyła się z Barborą Krejčíkovą przegrywając 4:6, 2:6. 
Następnym po turnieju w Dubaju startem Polki był turniej rangi WTA 1000 w Indian Wells, gdzie broniła tytułu sprzed roku. W pierwszej rundzie miała wolny los. W rundzie drugiej pokonała Claire Liu 6:0, 6:1. W meczu trzeciej rundy pokonała Biancę Andreescu 6:3, 7:6(1), a w czwartej rundzie pokonała Emmę Raducanu 6:3, 6:1. W meczu ćwierćfinałowym wygrała z Soraną Cîrsteą 6:2, 6:3. Udział w turnieju zakończyła na półfinale, przegrywając 2:6, 2:6 z Jeleną Rybakiną.
Następnym turniejem Polki miał być turniej rangii WTA 1000 w Miami, gdzie była rozstawiona z nr 1 i broniła tytułu sprzed roku. W drugiej rundzie miała rozegrać mecz z Claire Liu, jednak z powodu urazu żebra, Polka wycofała się z turnieju przed rozpoczęciem rywalizacji.
Bilans spotkań przeciwko pierwszej dziesiątce rankingu WTA.
Bilans spotkań w turniejach WTA przeciwko zawodniczkom klasyfikowanym w pierwszej dziesiątce rankingu ("aktualne na dzień 18 marca 2023").
Sprzęt i sponsorzy.
Zawodniczka używa odzieży i obuwia Asics oraz rakiety tenisowej Tecnifibre.
Na okazję zwycięstwa Roland Garros 2022 z rakietą Tecnifibre i uznania dla zawodniczki, przedsiębiorstwo na 7 dni zmieniło marketingowo firmę na Swiateknifibre i znak towarowy na kolory biały i czerwony. To pierwszy kobiecy tytuł wielkoszlemowy dla tego producenta. Iga Świątek współpracuje ze sponsorem głównym grupą PZU, a także ze sponsorami: ASICS, Tecnifibre, Rolex, Xiaomi Polska, Oshee.
Działalność charytatywna.
W 2021 roku przekazała 200 tysięcy złotych na rzecz fundacji działających w obszarze zdrowia psychicznego dzieci, zaangażowała się w pomoc rodzinom potrzebującym w Szlachetnej Paczce, a także poprzez aukcje charytatywne w działania WOŚP – dzięki aukcjom Igi udało się zebrać dla fundacji przeszło 300 tysięcy złotych. Wydarzenie “Iga Świątek i Przyjaciele dla Ukrainy” było pierwszym dużym autorskim projektem pomocowym Igi i jej zespołu. W wyniku wydarzenia w Krakowie z udziałem m.in. Agnieszki Radwańskiej, Eliny Svitoliny i Andrija Szewczenki, zebrano 2,5 miliona złotych, które za pośrednictwem trzech organizacji (United 24, Elina Svitolina Foundation, UNICEF Polska) wsparły dzieci dotknięte wojną w Ukrainie. We wrześniu Iga Świątek została zaproszona do inicjatywy pomocowej dla Ukrainy Tennis Plays For Peace organizowanej przez amerykańską federację tenisa USTA. Na stadionie US Open zagrała miksta w parze z Rafaelem Nadalem przeciwko Coco Gauff i Johnowi McEnroe. Z okazji Światowego Dnia Zdrowia Psychicznego w 2022 roku zawodniczka po raz drugi zdecydowała się wesprzeć finansowo organizację związaną z obszarem zdrowia psychicznego dzieci. Po finale turnieju WTA 500 w Ostrawie (Agel Open) ogłosiła, że przekaże nagrodę z turnieju na ten cel. Kwotą 280 tysięcy złotych zdecydowała się wesprzeć SOS Wioski Dziecięce. Szlachetną Paczkę w 2022 roku wsparła po raz trzeci, pomagając jednej z potrzebujących rodzin, a także zachęcając innych do zaangażowania się.

</doc>
<doc id="3789532" url="https://pl.wikipedia.org/wiki?curid=3789532" title="Jakow Gil">
Jakow Gil



</doc>
<doc id="3789533" url="https://pl.wikipedia.org/wiki?curid=3789533" title="Ya'akov Gil">
Ya'akov Gil



</doc>
<doc id="3789534" url="https://pl.wikipedia.org/wiki?curid=3789534" title="Yaakov Gil">
Yaakov Gil



</doc>
<doc id="3789536" url="https://pl.wikipedia.org/wiki?curid=3789536" title="Trzeci rząd Jana Petera Balkenende">
Trzeci rząd Jana Petera Balkenende

Trzeci rząd Jana Petera Balkenende (niderl. "Kabinet-Balkenende III") – rząd Holandii urzędujący od 7 lipca 2006 do 22 lutego 2007, powołany przez koalicję, którą tworzyły Apel Chrześcijańsko-Demokratyczny (CDA) i Partia Ludowa na rzecz Wolności i Demokracji (VVD).
Poprzedni gabinet, powołany po wyborach w 2003 przez CDA, VVD i Demokratów 66, ustąpił po opuszczeniu koalicji przez D66. CDA i VVD kontynuowały koalicję w ramach kolejnego rządu Jana Petera Balkenende, zaprzysiężonego 7 lipca 2006 i mającego funkcjonować do czasu powołania nowego gabinetu po przedterminowych wyborach. Zakończył urzędowanie 22 lutego 2007, kiedy to powstał czwarty rząd Jana Petera Balkenende.

</doc>
<doc id="3789538" url="https://pl.wikipedia.org/wiki?curid=3789538" title="Mosze Peled">
Mosze Peled



</doc>
<doc id="3789539" url="https://pl.wikipedia.org/wiki?curid=3789539" title="Moshe Peled">
Moshe Peled



</doc>
<doc id="3789540" url="https://pl.wikipedia.org/wiki?curid=3789540" title="Witold Rothenburg-Rościszewski">
Witold Rothenburg-Rościszewski

Witold Karol Jan Rothenburg-Rościszewski (ur. 15 lipca 1901 w Korniach, zm. w kwietniu 1943) – polski adwokat, działacz Obozu Narodowo-Radykalnego. Podczas II wojny światowej komendant organizacji Pobudka, aktywny w konspiracji, kierownik Wydziału Wywiadu Wydziału Bezpieczeństwa Departamentu Spraw Wewnętrznych Delegatury Rządu na Kraj. Zaangażowany w akcję pomocy Żydom, pośmiertnie uhonorowany został odznaczeniem Sprawiedliwy wśród Narodów Świata.
Działalność przed II wojną światową.
Pochodził z ziemiańskiej rodziny o tradycjach walki o niepodległość Polski, jego rodzicami byli Karol Wawrzyniec Rothenburg-Rościszewski, inżynier i właściciel majątku ziemskiego i Cecylia Bronisława z Ostrowskich.
Nauki pobierał w gimnazjum w Wilnie, następnie w Permie, gdzie razem z rodzicami został ewakuowany przez carskie władze podczas I wojny światowej i w Nowosybirsku. W 1918 po rewolucji październikowej, wstąpił na krótko do oddziałów gen. Kołczaka, służąc w 1 pułku strzelców. Dostał się następnie do 1 pułku ułanów 5 Dywizji Syberyjskiej, gdzie awansował do stopnia kaprala. Uczestniczył w walkach z bolszewikami, a w styczniu 1920 dostał się do niewoli. Do Polski wrócił w marcu 1922 w wyniku repatriacji. 29 stycznia 1932 został mianowany porucznikiem ze starszeństwem z 2 stycznia 1932 i 188. lokatą w korpusie oficerów rezerwowych kawalerii. Posiadał przydział do 11 Pułku Ułanów Legionowych w Ciechanowie.
W latach 1923–1927 studiował prawo na Uniwersytecie Warszawskim, a w 1926 ukończył Szkołę Nauk Politycznych w Warszawie. Należał w tym czasie do Bratniej Pomocy, Młodzieży Wszechpolskiej i Obozu Wielkiej Polski. W 1933 zakończył aplikację i został wpisany na listę adwokatów.
W 1934 był działaczem Obozu Narodowo-Radykalnego. Według Wojciecha Muszyńskiego należał też do Organizacji Polskiej, czyli tajnej i elitarnej struktury kierowniczej ONR. 
Po rozłamie w ONR w kwietniu 1935 należał do kierownictwa ONR-ABC. Wkrótce jednak przeszedł do RNR Falanga. Od 1936 współredagował tygodnik „Falanga”, w którym przedstawiał poglądy antykomunistyczne i antyżydowskie. Podpisał również "Zasady Programu Narodowo-Radykalnego" (tzw. Zielony program) – czyli deklarację ideową Falangi. W grudniu 1938 kandydował (bez powodzenia) do rady miasta Warszawy z listy Narodowo-Radykalnego Komitetu Odżydzenia Warszawy. Aż do wybuchu wojny pozostawał zwolennikiem Bolesława Piaseckiego.
W związku z działalnością w ONR był aresztowany, po raz pierwszy w 1934. Skazano go wtedy na 1,5 roku więzienia, pobyt został skrócony przez amnestię. Po raz drugi aresztowano go w lutym 1937, po zamachach na żydowskie sklepy organizowanych przez Falangę. Wówczas został uniewinniony.
Działalność w konspiracji.
Jako porucznik rezerwy od sierpnia 1939 Rościszewski był wojskowym komendantem stacji Tarnowskie Góry. Po jej ewakuacji dołączył do szwadronu ułanów i szukał przydziału. Dostał się do niewoli niemieckiej, jednak uciekł z obozu jenieckiego w Ostrowcu Świętokrzyskim i wrócił do Warszawy. 
W konspiracji używał pseudonimów i nazwisk: Inżynier, Karliński, Ostrowski, Trzebiński, Umiński, Jerzy Karewicz, Aleksander Sachnowski.
Rościszewski był wśród twórców organizacji Pobudka, powstałej 15 października 1939, założonej przez działaczy byłego RNR Falanga. Został jej komendantem i redaktorem wydawanego przez nią pisma "Pobudka". W kwietniu 1940 Pobudka połączyła się z kilkoma innymi organizacjami prawicowymi, tworząc Konfederację Narodu. Rościszewski dążył do scalenia tych wszystkich organizacji pod nazwą Związku Walki Zbrojnej i na tym tle wszedł w konflikt z Piaseckim, który chciał tworzyć własne, oddzielne struktury. W 1941 opuścił Konfederację Narodu i przystąpił do ZWZ. Razem z działaczami Pobudki wszedł w 1942 w skład Społecznej Organizacji Samoobrony, zostając zwierzchnikiem jej Wydziału Informacyjno-Wykonawczego. Jednocześnie w ramach ZWZ był dowódcą 3. kompanii, następnie zastępcą dowódcy 3. Batalionu Pancernego, odtwarzanych w konspiracji.
Od połowy 1942 uczestniczył w działaniach organizacji Wachlarz, gdzie pełnił funkcję dowódcy oddziału wywiadowczego. Współorganizował akcje dywersyjne i wywiadowcze. Uczestniczył m.in. w przygotowaniach akcji rozbicia więzienia w Pińsku (18 stycznia 1943), a bezpośrednio brał udział w próbie spalenia kartotek Arbeitsamtu przy ul. Kredytowej w Warszawie (23 stycznia 1943).
Współpracował z Kierownictwem Walki Cywilnej i Komórką Bezpieczeństwa Delegatury Rządu RP na Kraj. Brał udział również w sekcji likwidacyjnej. Kierował m.in. wykonaniem wyroku na Jerzym Mostowiczu (właśc. Weisbergu), agencie gestapo, który jako prezes Organizacji Zjednoczenia Słowian przeniknął do kierownictwa Społecznej Organizacji Samoobrony, a także na oficerze policji, Romanie Święcickim.
Pomoc Żydom.
Rościszewski uczestniczył w akcjach polskiego podziemia dotyczących pomocy Żydom. Wspierał też materialnie ukrywającego się prawnika Wacława Tajtelbauma-Tarskiego. Współpracował m.in. z Zofią Kossak, Ireną Sendlerową i ks. Marcelim Godlewskim. Według Sendlerowej, Rościszewski pomagał w wyprowadzaniu dzieci z warszawskiego getta: 
Szymon Datner określał ówczesny stosunek Rościszewskiego do Żydów jako „pozytywny i serdeczny”.
Według Stefana Korbońskiego, z którym współpracował w Kierownictwie Walki Cywilnej, Rościszewski przeszedł przemianę wewnętrzną, która pozwoliła na zmianę jego światopoglądu. Jan Żaryn zauważa, że Pobudka była kontynuacją przedwojennego ruchu radykalno-narodowego.
Aresztowanie i śmierć.
Witold Rościszewski został aresztowany przez gestapo 6 kwietnia 1943 w mieszkaniu przy ul. Bukowińskiej w Warszawie. Według Andrzeja Kunerta, przyczyną aresztowania były wymuszone zeznania Władysława Hackiewicza, żołnierza „Wachlarza”, znającego Rościszewskiego z czasów „Falangi”. Według Władysława Grabowskiego i Bogdana Gadomskiego, Rościszewskiego wydał współpracujący z gestapo Józef Mützenmacher. Z kolei Korboński przypuszczał, że chodziło o zemstę osobistą narzeczonej agenta gestapo, Jerzego Mostowicza, na którym Rościszewski wykonał wyrok.
Rościszewski po aresztowaniu otrzymał propozycje współpracy antykomunistycznej i antyżydowskiej, które odrzucił. Przekazał z aresztu dwa grypsy, ostatni 20 kwietnia 1943. Zamordowany został niedługo potem, prawdopodobnie w obozie koncentracyjnym w Sachsenhausen. Miejsce jego pochówku jest nieznane. 
Symboliczny grób Rościszewskiego znajduje się na cmentarzu leśnym w Laskach. W warszawskim kościele św. Marcina znajduje się poświęcona mu tablica pamiątkowa.
Odznaczenia.
W 1938 otrzymał Medal Niepodległości. 
W 1993 otrzymał pośmiertnie odznaczenie Sprawiedliwy wśród Narodów Świata nadawane przez Instytut Jad Waszem jako 5309. osoba na świecie.
Życie prywatne.
Witold Rothenburg-Rościszewski był dwukrotnie żonaty. W 1929 ożenił się z Marią Woyzbun, w 1936 z Anną Moczarską (siostrą Kazimierza Moczarskiego), która wspierała go w działalności konspiracyjnej i również otrzymała medal Sprawiedliwy wśród Narodów Świata. Jego syn, Michał Rościszewski (1930–1944) uczestniczył w Powstaniu Warszawskim jako żołnierz batalionu Czata, poległ w walkach na Starym Mieście. Jego córką z drugiego małżeństwa jest Anna Małgorzata Rościszewska-Boremska (ur. 1937), lekarka.

</doc>
<doc id="3789541" url="https://pl.wikipedia.org/wiki?curid=3789541" title="Menachem Kohen">
Menachem Kohen



</doc>
<doc id="3789542" url="https://pl.wikipedia.org/wiki?curid=3789542" title="Menachem Cohen">
Menachem Cohen



</doc>
<doc id="3789543" url="https://pl.wikipedia.org/wiki?curid=3789543" title="Witold Rościszewski">
Witold Rościszewski



</doc>
<doc id="3789544" url="https://pl.wikipedia.org/wiki?curid=3789544" title="Nordtroll 120MTr">
Nordtroll 120MTr

Nordtroll 120MTr – typ wysokopodłogowego trolejbusu, produkowanego dawniej przez polsko-rosyjską spółkę Nordtroll na bazie nadwozi polskiego autobusu Jelcz 120M. W latach 1994–1997 skonstruowano 23 egzemplarze, które dostarczono do Włodzimierza, Nowoczeboksarska, Iżewska, Kirowa, Archangielska, Kazania i Permu.
Historia.
Prototypowy trolejbus został skonstruowany w Polsce. Dostarczono go do Archangielska 20 maja 1994 r. W sierpniu tego samego roku utworzono polsko-rosyjską spółkę „Sewiernyj Trollejbus”, która miała zająć się sprowadzaniem nadwozi z fabryki w Jelczu i montażem trolejbusów w zakładach w Archangielsku. Zainteresowanie nowym trolejbusem wykazały takie miasta rosyjskie jak Niżny Nowogród czy Rostów nad Donem. Oprócz tego projekt zainteresował również niektóre miasta Boliwii i Grecji. Na skutek problemów finansowych zbudowano mniej pojazdów niż zakładały pierwotne projekty. Pierwsze 4 egzemplarze dostarczono do Archangielska w 1995 r. W 1996 r. 2 trolejbusy dostarczono do Kirowa. W późniejszym czasie rozpoczęto eksploatację pojedynczych egzemplarzy 120MTr w Permie i Kazaniu. W 1997 r. spółka Nordtroll zakończyła produkcję z powodu ogłoszenia upadłości, jednakże w latach 1997–1998 w warsztatach przewoźnika we Włodzimierzu zmontowano jeszcze 9 trolejbusów typu 120MTr.

</doc>
<doc id="3789545" url="https://pl.wikipedia.org/wiki?curid=3789545" title="Pierwszy Kneset (1949-1951)">
Pierwszy Kneset (1949-1951)



</doc>
<doc id="3789546" url="https://pl.wikipedia.org/wiki?curid=3789546" title="Dziesiąty Kneset (1981-1984)">
Dziesiąty Kneset (1981-1984)



</doc>
<doc id="3789547" url="https://pl.wikipedia.org/wiki?curid=3789547" title="Jedenasty Kneset (1984-1988)">
Jedenasty Kneset (1984-1988)



</doc>
<doc id="3789548" url="https://pl.wikipedia.org/wiki?curid=3789548" title="Dwunasty Kneset (1988-1992)">
Dwunasty Kneset (1988-1992)



</doc>
<doc id="3789549" url="https://pl.wikipedia.org/wiki?curid=3789549" title="Trzynasty Kneset (1992-1996)">
Trzynasty Kneset (1992-1996)



</doc>
<doc id="3789550" url="https://pl.wikipedia.org/wiki?curid=3789550" title="Czternasty Kneset (1996-1999)">
Czternasty Kneset (1996-1999)



</doc>
<doc id="3789551" url="https://pl.wikipedia.org/wiki?curid=3789551" title="Piętnasty Kneset (1999-2003)">
Piętnasty Kneset (1999-2003)



</doc>
<doc id="3789552" url="https://pl.wikipedia.org/wiki?curid=3789552" title="Szesnasty Kneset (2003-2006)">
Szesnasty Kneset (2003-2006)



</doc>
<doc id="3789553" url="https://pl.wikipedia.org/wiki?curid=3789553" title="Siedemnasty Kneset (2006-2009)">
Siedemnasty Kneset (2006-2009)



</doc>
<doc id="3789554" url="https://pl.wikipedia.org/wiki?curid=3789554" title="Osiemnasty Kneset (2009-2013)">
Osiemnasty Kneset (2009-2013)



</doc>
<doc id="3789555" url="https://pl.wikipedia.org/wiki?curid=3789555" title="Dziewiętnasty Kneset (2013-2015)">
Dziewiętnasty Kneset (2013-2015)



</doc>
<doc id="3789556" url="https://pl.wikipedia.org/wiki?curid=3789556" title="Drugi Kneset (1951-1955)">
Drugi Kneset (1951-1955)



</doc>
<doc id="3789557" url="https://pl.wikipedia.org/wiki?curid=3789557" title="Dwudziesty Kneset (2015-2019)">
Dwudziesty Kneset (2015-2019)



</doc>
<doc id="3789558" url="https://pl.wikipedia.org/wiki?curid=3789558" title="Trzeci Kneset (1955-1959)">
Trzeci Kneset (1955-1959)



</doc>
<doc id="3789559" url="https://pl.wikipedia.org/wiki?curid=3789559" title="Czwarty Kneset (1959-1961)">
Czwarty Kneset (1959-1961)



</doc>
<doc id="3789560" url="https://pl.wikipedia.org/wiki?curid=3789560" title="Piąty Kneset (1961-1965)">
Piąty Kneset (1961-1965)



</doc>
<doc id="3789561" url="https://pl.wikipedia.org/wiki?curid=3789561" title="Szósty Kneset (1965-1969)">
Szósty Kneset (1965-1969)



</doc>
<doc id="3789562" url="https://pl.wikipedia.org/wiki?curid=3789562" title="Ósmy Kneset (1974-1977)">
Ósmy Kneset (1974-1977)



</doc>
<doc id="3789563" url="https://pl.wikipedia.org/wiki?curid=3789563" title="Dziewiąty Kneset (1977-1981)">
Dziewiąty Kneset (1977-1981)



</doc>
<doc id="3789564" url="https://pl.wikipedia.org/wiki?curid=3789564" title="Siódmy Kneset (1969-1974)">
Siódmy Kneset (1969-1974)



</doc>
<doc id="3789565" url="https://pl.wikipedia.org/wiki?curid=3789565" title="Bernard Bot">
Bernard Bot



</doc>
<doc id="3789566" url="https://pl.wikipedia.org/wiki?curid=3789566" title="Drugi rząd Jana Petera Balkenende">
Drugi rząd Jana Petera Balkenende

Drugi rząd Jana Petera Balkenende (niderl. "Kabinet-Balkenende II") – rząd Holandii urzędujący od 27 maja 2003 do 7 lipca 2006, powołany przez koalicję, którą tworzyły Apel Chrześcijańsko-Demokratyczny (CDA), Partia Ludowa na rzecz Wolności i Demokracji (VVD) i Demokraci 66 (D66).
Rząd powstał po przedterminowych wyborach w 2003. 29 czerwca 2006 partia D66 wystąpiła z koalicji. 30 czerwca gabinet podał się do dymisji, zaś 7 lipca zaprzysiężony został współtworzony przez CDA i VVD mniejszościowy trzeci rząd Jana Petera Balkenende.

</doc>
<doc id="3789567" url="https://pl.wikipedia.org/wiki?curid=3789567" title="Międzynarodowy Przegląd Młodych Dyrygentów im. Witolda Lutosławskiego">
Międzynarodowy Przegląd Młodych Dyrygentów im. Witolda Lutosławskiego



</doc>
<doc id="3789569" url="https://pl.wikipedia.org/wiki?curid=3789569" title="Michal Mravec (piłkarz)">
Michal Mravec (piłkarz)

Michal Mravec (ur. 10 czerwca 1987 w Żylinie) – słowacki piłkarz występujący na pozycji obrońcy w czeskim klubie Fotbal Trzyniec.
Kariera.
Mravec rozpoczął swoją karierę w MŠK Žilina, skąd trafił do amerykańskiego Redwings. W wieku 19 lat przyjął ofertę sportowego stypendium University of Alabama at Birmingham i dołączył do drużyny Blazers. Na początku 2011 roku wziął udział w drafcie MLS, podczas którego został wybrany przez Sporting Kansas City.
W lipcu 2011 roku Mravec podpisał dwuletni kontrakt z holenderskim FC Emmen. 5 sierpnia zadebiutował w nowym zespole podczas spotkania z FC Eindhoven. 4 lutego 2013 roku przeszedł do MŠK Žilina i z drużyną tą wystąpił w rozgrywkach Ligi Europy.
10 lutego 2014 roku Mravec został zawodnikiem polskiego Podbeskidzia Bielsko-Biała, z którym związał się półroczną umową.

</doc>
<doc id="3789573" url="https://pl.wikipedia.org/wiki?curid=3789573" title="Droga międzynarodowa E82 (Polska)">
Droga międzynarodowa E82 (Polska)

Droga międzynarodowa E82 – byłe oznaczenie drogi w Polsce w latach 1962–1985, prowadzącej śladem "Gierkówki" od Piotrkowa Trybunalskiego do Warszawy.
Droga E82 pokrywała się z trasą europejską E82 na całej długości.
Na przełomie lat 70. i 80. XX w. wdrożono nowy system numeracji. Za następcę E82 można uznać E67, o identycznym przebiegu, jednak znacznie wydłużona i obejmująca zasięgiem Czechy, kraje bałtyckie (Litwę, Łotwę i Estonię) oraz Finlandię. W lutym 1986 roku Polska przyjęła nowy system numeracji dróg krajowych, a trasy europejskie otrzymały numery krajowe używane zamiennie (równolegle) z międzynarodowymi. Trasa E67 otrzymała numer 8, który co do podstawowej zasady obowiązuje do dziś.
Obecnie polski odcinek posiada następujące oznaczenia krajowe:

</doc>
<doc id="3789576" url="https://pl.wikipedia.org/wiki?curid=3789576" title="Mikwe Jisra'el">
Mikwe Jisra'el



</doc>
<doc id="3789578" url="https://pl.wikipedia.org/wiki?curid=3789578" title="John Shelton Curtiss">
John Shelton Curtiss

John Shelton Curtiss (ur. 15 lipca 1899, zm. 27 grudnia 1983) – amerykański historyk.
Życiorys.
Absolwent Uniwersytetu w Princeton i Uniwersytetu Columbia (doktorat - 1934). W 1939 roku został zatrudniony przez prezydenta Franklina D. Roosevelta jako archiwista w jego bibliotece w Hyde Parku. W okresie II wojny światowej pracownik Office of Strategic Services. Od 1945 wykładowca Duke University. W latach 1946-1948 pracownik Russian Institute w Columbia University. Zajmował się dziejami Rosji.

</doc>
<doc id="3789580" url="https://pl.wikipedia.org/wiki?curid=3789580" title="Maria van der Hoeven">
Maria van der Hoeven

Maria Josephina Arnoldina van der Hoeven (ur. 13 września 1949 w Meerssen) – holenderska polityk, nauczycielka i samorządowiec, parlamentarzystka, działaczka Apelu Chrześcijańsko-Demokratycznego (CDA), minister edukacji, kultury i nauki (2002–2007), minister gospodarki (2007–2010), dyrektor wykonawczy Międzynarodowej Agencji Energetycznej (2011–2015).
Życiorys.
W 1969 ukończyła szkolenie zawodowe dla nauczycieli szkół podstawowych w Maastricht, następnie uzyskała certyfikat nauczyciela języka angielskiego w szkołach średnich. Pracowała jako nauczycielka, w latach 70. była dyrektorką szkoły ekonomicznej. Kierowała centrum edukacji dorosłych w Maastricht (1980–1987) i centrum technologicznym w Limburgii (1987–1991).
Zaangażowała się w działalność polityczną w ramach Apelu Chrześcijańsko-Demokratycznego. W latach 1974–1991 zasiadała w radzie miejskiej w Maastricht. Następnie objęła mandat posłanki do Tweede Kamer. Uzyskiwała reelekcję w wyborach do niższej izby Stanów Generalnych w 1994, 1998, 2002, 2003 i 2006.
Od lipca 2002 do lutego 2007 sprawowała urząd ministra edukacji, kultury i nauki w trzech rządach Jana Petera Balkenende, następnie do października 2010 była ministrem gospodarki w czwartym gabinecie tego premiera.
1 września 2011 powołana na dyrektora wykonawczego Międzynarodowej Agencji Energetycznej, którą kierowała do 31 sierpnia 2015.
Była zamężna z Lou Buytendijkiem (zm. 2012), u którego zdiagnozowano chorobę Alzheimera. W 2011 Maria van der Hoeven została przewodniczącą rady fundacji zajmującej się osobami z tą chorobą.
Oficer Orderu Oranje-Nassau (2010).

</doc>
<doc id="3789585" url="https://pl.wikipedia.org/wiki?curid=3789585" title="Tadeusz Kostia">
Tadeusz Kostia

Tadeusz Adam Kostia (ur. 28 lutego 1919 w Krakowie, zm. 6 września 2016 w Warszawie) – polski konstruktor szybowcowy, wieloletni prezes Sekcji Lotniczej Stowarzyszenia Inżynierów i Techników Mechaników Polskich.
Życiorys.
Syn Henryka i Marii z domu Fordey. W 1936 roku, jako uczeń gimnazjum, odbył miesięczną praktykę w 2 pułku lotniczym, a w 1937 przeszedł szkolenie szybowcowe w Bodzowie. Maturę uzyskał w 1937 r. i następnie w latach 1937–1939 szkolił się w Grupie Technicznej Szkoły Podchorążych Lotnictwa w Warszawie. W czasie polskiej wojny obronnej września 1939 był żołnierzem w szeregach Samodzielnej Grupy Operacyjnej „Polesie”, a po bitwie pod Kockiem trafił do niemieckiego oflagu, który zdołał jednak opuścić. W latach 1940-41 studiował na Politechnice Lwowskiej, a w czasie okupacji niemieckiej kontynuował studia w ramach tajnego nauczania. W czasie powstania warszawskiego był sanitariuszem.
W 1946 r. uzyskał tytuł magistra na Wydziale Politechnicznym Akademii Górniczej w Krakowie i podjął pracę wykładowcy aerodynami na tymże wydziale, jednocześnie będąc również od 1947 r. starszym konstruktorem w Instytucie Szybownictwa w Bielsku. Odbył szkolenie lotnicze w Cywilnej Szkole Pilotów i Mechaników. Od 1954 r. był kierownikiem biura konstrukcyjnego Szybowcowego Zakładu Doświadczalnego. Z Ireną Kaniewską opracował tam konstrukcję szybowców IS-5 Kaczka i SZD-7 Osa. Był również między innymi konstruktorem szybowców SZD-8 Jaskółka w wersjach "Jaskółka bis", W, Z, O, ter Z, SZD-14 Jaskółka M oraz SZD-17 Jaskółka L.
W 1952 r. był członkiem zespołu konstruktorów SZD, który otrzymał Nagrodę Państwową za opracowanie nowych typów szybowców. W 1957 r. kandydował na posła w wyborach do Sejmu PRL.
W latach 1958–1964 piastował funkcję kierownika Ośrodka Konstrukcji Lotniczych WSK Mielec. W 1964 r. przeniesiony został do Instytutu Lotnictwa i podjął pracę w Zakładzie Wytrzymałości, zaś w latach 1979–1991 kierownika Branżowego Ośrodka Informacji Naukowej, Technicznej i Ekonomicznej Instytutu Lotnictwa. W 1979 r. uzyskał stopień doktora inżynierii na Politechnice Warszawskiej, gdzie obronił pracę doktorską dot. ekonomiki samolotów rolniczych.
W 1991 r. przeszedł na emeryturę. Zmarł 6 września 2016 r. i został pochowany na Cmentarzu Wojskowym na Powązkach w Warszawie (kwatera D22-3-7).

</doc>
<doc id="3789586" url="https://pl.wikipedia.org/wiki?curid=3789586" title="Jakob Grimm">
Jakob Grimm



</doc>
<doc id="3789587" url="https://pl.wikipedia.org/wiki?curid=3789587" title="Herb gminy Celestynów">
Herb gminy Celestynów

Herb gminy Celestynów przedstawia w polu błękitnym dwie skrzyżowane gałązki dębowe z żołędziami barwy złotej oraz krzyżem kawalerskim.
Herb został ustanowiony przez Radę Gminy 24 kwietnia 1998 r.

</doc>
<doc id="3789592" url="https://pl.wikipedia.org/wiki?curid=3789592" title="Douglas World Cruiser">
Douglas World Cruiser

Douglas World Cruiser (DWC) – zmodyfikowana wersja samolotu Douglas DT, stworzona w celu odbycia przelotu dookoła świata. Zbudowano razem pięć samolotów: jeden służący do testów i treningów, pozostałe cztery do przelotu dookoła globu.
Opis konstrukcji.
"Douglas World Cruiser" była to zmodyfikowana wersja bombowca Douglas DT. DWC był to dwupłat z dwuosobową załogą, napędzany jednym silnikiem Liberty L-12 o mocy 420 koni mechanicznych. Samolot był wyposażony w zbiorniki na paliwo o łącznej pojemności 644 galonów amerykańskich (2438 litrów) umieszczone pod otwartą kabiną pilotów. Podwozie można było wyposażyć w koła albo w pływaki. Istniały dwie wersje chłodnicy, większa przeznaczona była do lotu w klimacie tropikalnym.
Historia.
Samoloty otrzymały nazwy amerykańskich miast: "Seattle", "Chicago", "Boston", "New Orleans". Dowódca grupy major F.L. Martin pilotował DWC "Seattle". Start nastąpił z Seattle w stanie Waszyngton 6 kwietnia 1924 r. Pierwsza faza lotu prowadziła wzdłuż wybrzeża kanadyjskiego na Wyspy Aleuckie. 30 kwietnia "Seattle" rozbił się w górach Alaski, załoga przeżyła wypadek. Pozostałe trzy samoloty po ośmiu lądowaniach pośrednich dotarły do Japonii, po czym kontynuowały lot wzdłuż wybrzeży Chin, Tajlandii, Birmy i Indii. W Kalkucie pływaki zastąpiono kołami i dalsza podróż odbyła się przez Azję nad terytorium Indii, Turcji do Półwyspu Bałkańskiego, a następnie do Francji i Wielkiej Brytanii. Na wyspach brytyjskich samoloty zostały ponownie wyposażone w pływaki. Dalsza trasa wiodła na północ przez Orkady, Szetlandy i Wyspy Owcze do Islandii, a później na Grenlandię i Labrador. Na Wyspach Owczych podczas awaryjnego lądowania lód znacznie uszkodził samolot "Boston", a jego załogę uratował amerykański okręt patrolujący trasę. Do pozostałych dwóch samolotów w kanadyjskiej Nowej Szkocji dołączył prototyp DWC nowo ochrzczony jako "Boston II". Razem z nim kontynuowały one lot przez Stany Zjednoczone aż do Seattle, gdzie dotarły 28 września 1924 roku.
Pełnego okrążenia Ziemi dokonały dwa samoloty – "Chicago" pilotowany przez Smitha i Arnolda oraz "New Orleans" kierowany przez Nelsona i Hardinga. Pokonali oni trasę 44 340 km w ciągu 175 dni. Lot trwał łącznie 371 godzin i 11 minut ze średnią prędkością około 120 km/h. Silniki w trakcie lotu dookoła globu były wymieniane 29 razy.

</doc>
<doc id="3789595" url="https://pl.wikipedia.org/wiki?curid=3789595" title="Flaga gminy Celestynów">
Flaga gminy Celestynów



</doc>
<doc id="3789597" url="https://pl.wikipedia.org/wiki?curid=3789597" title="Zakład Aparatury Elektrycznej &quot;Woltan&quot;">
Zakład Aparatury Elektrycznej &quot;Woltan&quot;



</doc>
<doc id="3789598" url="https://pl.wikipedia.org/wiki?curid=3789598" title="Herb gminy Sobienie-Jeziory">
Herb gminy Sobienie-Jeziory

Herb Sobienie-Jeziory przedstawia w polu niebieskim godło herbu rodowego Jezierskich – Nowina oraz złote jabłka.
Herb został ustanowiony przez Radę Gminy 30 czerwca 2011 r.

</doc>
<doc id="3789599" url="https://pl.wikipedia.org/wiki?curid=3789599" title="Obszar chronionego krajobrazu &quot;Góra Zamkowa&quot;">
Obszar chronionego krajobrazu &quot;Góra Zamkowa&quot;



</doc>
<doc id="3789600" url="https://pl.wikipedia.org/wiki?curid=3789600" title="Flaga gminy Sobienie-Jeziory">
Flaga gminy Sobienie-Jeziory



</doc>
<doc id="3789603" url="https://pl.wikipedia.org/wiki?curid=3789603" title="James Guy">
James Guy

James Guy (ur. 26 listopada 1995 w Bury) – angielski pływak specjalizujący się w stylu dowolnym i motylkowym, dwukrotny mistrz olimpijski, czterokrotny mistrz świata, mistrz Europy i medalista igrzysk Wspólnoty Narodów.
Kariera pływacka.
W 2013 roku jako reprezentant Wielkiej Brytanii z czasem 3:47,96 min zajął piąte miejsce na dystansie 400 m stylem dowolnym podczas mistrzostw świata w Barcelonie.
Rok później reprezentował Anglię na Igrzyskach Wspólnoty Narodów w Glasgow roku i wraz z Chrisem Walkerem-Hebbornem, Adamem Peaty'm i Adamem Barrettem zdobył złoty medal w sztafecie 4 × 100 m stylem zmiennym. Anglicy uzyskali czas 3:31,51 i ustanowili jednocześnie w tej konkurencji nowy rekord igrzysk. Guy wywalczył także brąz na 400 m stylem dowolnym. Kilka miesięcy później, w tej samej konkurencji zdobył srebrny medal na mistrzostwach świata na krótkim basenie w Dosze.
Z mistrzostw świata w Kazaniu przywiózł trzy medale. Na dystansie 200 m stylem dowolnym został mistrzem świata, wyprzedziwszy w finale o 0,06 s Chińczyka Sun Yanga. Złoty medal zdobył także w sztafecie kraulowej 4 × 200 m. W konkurencji 400 m stylem dowolnym wywalczył srebro, uzyskując w finale czas 3:43,75 min i poprawiając jednocześnie rekord swojego kraju.
Podczas igrzyskach olimpijskich w Rio de Janeiro zdobył dwa srebrne medale w sztafecie 4 × 200 m stylem dowolnym i sztafecie zmiennej 4 × 100 m. W obu sztafetach Brytyjczycy ustanowili nowe rekordy swojego kraju. Indywidualnie Guy startował w trzech konkurencjach. Na dystansie 200 m stylem dowolnym z czasem 1:45,49 uplasował się na czwartym miejscu. W konkurencji 400 m kraulem był szósty, uzyskawszy w finale czas 3:44,68 min. Płynął także na 100 m stylem motylkowym, ale nie udało mu się awansować do finału i zajął ostatecznie 14. miejsce.
Na mistrzostwach świata w Budapeszcie wywalczył trzy medale. W sztafecie 4 × 200 m stylem dowolnym zdobył złoto i na jej ostatniej zmianie uzyskał międzyczas 1:43,80. Brytyjczycy poprawili także rekord swojego kraju. Guy płynął także w sztafecie 4 × 100 m stylem zmiennym, która zajęła w finale drugie miejsce. W półfinale 100 m stylem motylkowym czasem 50,67 ustanowił nowy rekord Wielkiej Brytanii, a w finale zdobył brązowy medal, uzyskawszy wynik 50,83. W konkurencji 200 m stylem dowolnym uplasował się na piątej pozycji (1:45,36), a na dystansie dwukrotnie dłuższym był szósty (3:45,58). W sztafecie mieszanej 4 × 100 m stylem zmiennym wraz z Georgią Davis, Adamem Peaty'm i Siobhan-Marie O’Connor zajął piąte miejsce, poprawiając rekord Europy (3:41,56).

</doc>
<doc id="3789605" url="https://pl.wikipedia.org/wiki?curid=3789605" title="R'lyeh">
R'lyeh



</doc>
<doc id="3789608" url="https://pl.wikipedia.org/wiki?curid=3789608" title="Mastogenius jipijapa">
Mastogenius jipijapa

Mastogenius jipijapa – gatunek chrząszcza z rodziny bogatkowatych i podrodziny Polycestinae.
Gatunek ten został opisany w 1986 przez Garyego Manleya na podstawie okazów odłowionych milę na północ od Jipijapy.
Chrząszcz o silnie błyszczącym, podłużnie owalnym w obrysie ciele, u holotypowego samca długości 2,85 mm. Ubarwienie jednolite, spiżowobrązowe. Głowa na przedzie płaska, bez wyraźnych wgłębień. Powierzchnia głowy grubo, jednolicie i gęsto punktowana oraz granulowana. Przedplecze trochę szersze niż długie, węższe z przodu niż u nasady. Boczne brzegi przedplecza szeroko rozbieżne od kątów przednich do około połowy długości i dalej delikatnie zbieżne ku kątom tylnym. Boki Pokrywy do miejsca nieco za środkiem długości prawie równoległe, a dalej łukowato zbieżne ku ściętym wierzchołkom. Punktowanie pokryw gęste i grube. U nasady pokryw poprzeczne, a wzdłuż brzegów w okolicy kątów barkowych podłużne wgłębienia.
Owad neotropikalny, znany tylko z ekwadorskiej prowincji Manabí.

</doc>
<doc id="3789609" url="https://pl.wikipedia.org/wiki?curid=3789609" title="Ekranas Poniewież w europejskich pucharach">
Ekranas Poniewież w europejskich pucharach



</doc>
<doc id="3789610" url="https://pl.wikipedia.org/wiki?curid=3789610" title="Mastogenius changonensis">
Mastogenius changonensis

Mastogenius changonensis – gatunek chrząszcza z rodziny bogatkowatych i podrodziny Polycestinae.
Gatunek ten został opisany w 1986 przez Garyego Manleya na podstawie 3 okazów odłowionych na południowym skraju gór Changon.
Chrząszcz o silnie błyszczącym, prawie prostokątnym w obrysie ciele, u holotypowego samca długości 2,55 mm. Ubarwienie jednolite, ciemnobrązowe. Głowa na przedzie z głębokim, szerokim i wydłużonym wgłębieniem, ciągnącym się od nadustka za środek czoła. Przedplecze półtora raza szersze niż długie, wyraźnie szersze od pokryw, z przodu podobnej szerokości jak u nasady. Boczne brzegi przedplecza łukowato rozbieżne od kątów przednich do około ćwierci długości i dalej zbieżne ku kątom tylnym, ostrzej tuż przed nimi. Boki Pokrywy do środka długości prawie równoległe, na samym środku nieco wklęsłe, odtąd do ⅔ długości rozszerzone, a dalej łukowato zbieżne ku osobno ściętym wierzchołkom. Długość pokryw wynosi od 1,75 do 2 ich szerokości.
Owad neotropikalny, znany tylko z ekwadorskiej prowincji Guayas.

</doc>
<doc id="3789613" url="https://pl.wikipedia.org/wiki?curid=3789613" title="Mastogenius guayasensis">
Mastogenius guayasensis

Mastogenius guayasensis – gatunek chrząszcza z rodziny bogatkowatych i podrodziny Polycestinae.
Gatunek ten został opisany w 1986 przez Garyego Manleya.
Chrząszcz o podłużnie owalnym, silnie błyszczącym ciele długości od 2,2 do 3,4 mm. Ubarwienie zmienne: od jednolicie smolistego po jednolicie metalicznie niebieskie, także z niebieskozielonym połyskiem. Spotykane również osobniki dwubarwne. Zmienność zaznacza się głównie na wierzchu ciała – spód i nogi są zwykle smoliste, rzadko niebieskawe. Głowa z przodu wypukła, bez wgłębień. Przedplecze nieco szersze niż długie, węższe z przodu niż u nasady. Boczne brzegi przedplecza szeroko rozbieżne od kątów przednich do połowy długości i dalej delikatnie zbieżne ku kątom tylnym. Boki pokryw od kątów barkowych do miejsca nieco przed połową długości prawie równoległe, dalej łukowato zbieżne ku szeroko zaokrąglonym wierzchołkom.
Owad neotropikalny znany z ekwadorskich prowincji Guayas i Manabí. Larwy rozwijają się w gałęziach "Prosopis" i "Leucaena trichode".

</doc>
<doc id="3789615" url="https://pl.wikipedia.org/wiki?curid=3789615" title="Angelówka (obwód tarnopolski)">
Angelówka (obwód tarnopolski)

Angelówka, Angełówka (ukr. Ангелівка) – wieś w rejonie tarnopolskim obwodu tarnopolskiego. W II Rzeczypospolitej miejscowość znajdowała się w powiecie tarnopolskim województwa tarnopolskiego. Liczy 590 mieszkańców.
Znajduje tu się przystanek kolejowy Angelówka, położony na linii Odessa – Lwów.

</doc>
<doc id="3789618" url="https://pl.wikipedia.org/wiki?curid=3789618" title="SSC Napoli w europejskich pucharach">
SSC Napoli w europejskich pucharach

Występy w europejskich pucharach włoskiego klubu piłkarskiego SSC Napoli.

</doc>
<doc id="3789622" url="https://pl.wikipedia.org/wiki?curid=3789622" title="KF Tirana w europejskich pucharach">
KF Tirana w europejskich pucharach

Występy w europejskich pucharach albańskiego klubu piłkarskiego KF Tirana.
Statystyki.
Aktualizacja: "20.11.2022"

</doc>
<doc id="3789628" url="https://pl.wikipedia.org/wiki?curid=3789628" title="Chatki (obwód tarnopolski)">
Chatki (obwód tarnopolski)

Chatki (, "Chatky") – wieś na Ukrainie, w obwodzie tarnopolskim, w rejonie tarnopolskim, w hromadzie Berezowica Wielka. W 2001 roku liczyła 51 mieszkańców.

</doc>
<doc id="3789631" url="https://pl.wikipedia.org/wiki?curid=3789631" title="Seredynki">
Seredynki

Seredynki (ukr. Серединки) – wieś w rejonie tarnopolskim obwodu tarnopolskiego. W II Rzeczypospolitej miejscowość znajdowała się w powiecie tarnopolskim województwa tarnopolskiego. Liczy 590 mieszkańców.
Urodził się tu Roman Czesław Gallewicz (ur. 28 lutego 1898, zm. wiosną 1940 w Katyniu) – chorąży artylerii Wojska Polskiego, kawaler Krzyża Walecznych, ofiara zbrodni katyńskiej.

</doc>
<doc id="3789632" url="https://pl.wikipedia.org/wiki?curid=3789632" title="Callosides mafik">
Callosides mafik

Callosides mafik – gatunek chrząszcza z rodziny Hybosoridae i podrodziny Anaidinae.
Gatunek ten został opisany w 2014 roku przez Davida Krála i Jiříego Hájka. Epitet gatunkowy nadano na cześć Martina Fikáčka, który uczestniczył w odłowie serii typowej.
Chrząszcz o ciele długości od 5,2 do 5,3 mm, szerokości od 2,4 do 2,5 mm i ubarwieniu od ciemnobrązowego do czarnego. Wierzch ciała miejscami z krótkimi, maczugowatymi makroszczecinkami, pozbawiony wyraźnych guzków na głowie i przedpleczu. Głowa o małych policzkach i oczach, pozbawiona canthusa. Żuwaczki piramidalne, niewystające poza obrys nadustka. Ich część bazalna jest całkowicie, natomiast apikalna tylko częściowo zesklerotyzowana (jej mezalny fragment jest głównie błoniasty i wyposażony w długie mikrotrichia na krawędzi tnącej), co jest cechą wyjątkową wśród nadrodziny Scarabaeoidea. Obie paty głaszczków czteroczłonowe. Przedplecze duże, poprzeczne z dwiema parami dołków w pobliżu rozpłaszczonych boków. Tarczka drobna. Zęby barkowe pokrywy ostre i trójkątne, w pobliżu ich nasady odchodzą żeberka, odgraniczające płaski dysk pokryw od gwałtownie opadających ku żeberkom epipleuralnym boków. Na dysku każdej z pokryw dwa podłużne nabrzmienia w okolicy nasadowej i cztery małe, zygzakowato ustawione guzki. Część boczna każdej z pokryw z dwoma, a tylna z sześcioma guzkami.
Owad neotropikalny, znany tylko z ekwadorskiej prowincji Napo. Okazy serii typowej odłowiono w ściółce gęstych zarośli bambusów "Chusquea".

</doc>
<doc id="3789636" url="https://pl.wikipedia.org/wiki?curid=3789636" title="FK Qəbələ w europejskich pucharach">
FK Qəbələ w europejskich pucharach



</doc>
<doc id="3789652" url="https://pl.wikipedia.org/wiki?curid=3789652" title="Zapora Mazar">
Zapora Mazar

Zapora Mazar – zapora wodna i elektrownia wodna przepływowa na rzece Paute, w prowincji Cañar w Ekwadorze, zbudowana w latach 2005–2011 w celu uniknięcia ryzyka wystąpienia konieczności racjonowania energii w regionie. Zapora ma wysokość 183 metrów. Wzniesiono ją z betonu.
Historia.
Rzeka Paute położona jest na górzystym obszarze w południowym Ekwadorze. Począwszy od lat 70. XX wieku wdrażany jest projekt wykorzystania potencjału hydroenergetycznego rzeki. W 1976 roku rozpoczęto budowę pierwszej zapory – Paute. Zapora Mazar miała być drugą z czterech zapór wzniesionych zgodnie z założeniami projektu. Koszty budowy sięgnęły 600 mln USD. Budowę rozpoczęto w marcu 2005 roku. W lutym 2011 roku zaporę wraz z elektrownią oddano do użytku. Jej uroczystego otwarcia dokonał prezydent Ekwadoru Rafael Correa. W tym samym roku rozpoczęto budowę trzeciej elektrowni – Sopladora – która została ukończona w 2016 roku.
Budowa.
Tama jest zbudowana z betonu i ma wysokość 183 metrów. Do jej budowy użyto około 204 tysiące m³ betonu. Znajdują się w niej dwa przelewy o łącznej przepustowości 7500 m³/s. Jeden z nich jest kontrolowany przez jaz, zaś druga – przez śluzę o szerokości 15 metrów i wysokości 13 metrów. Elektrownia zlokalizowana jest pod ziemią. Jest ona długa na 64 metry, szeroka na 20 metrów i wysoka na 39 metrów. W jej wnętrzu zlokalizowano dwie turbiny Francisa o mocy 97MW każda. Wodę do turbin doprowadza długi na 384 metry podziemny tunel zasilający o średnicy 6,3 metrów. Tunel odpływowy ma długość 642 metrów i średnicę 8 metrów.

</doc>
<doc id="3789653" url="https://pl.wikipedia.org/wiki?curid=3789653" title="Wasilij Kluczewski">
Wasilij Kluczewski

Wasilij Osipowicz Kluczewski (; ur. 28 stycznia 1841 w Wozniesienskoje, zm. 25 maja 1911 w Moskwie) – rosyjski historyk.
W latach 1882–1909 był profesorem uniwersytetu w Moskwie. Członek Petersburskiej Akademii Nauk. Zajmował się historią społeczno-gospodarczą i rozwojem instytucji przedstawicielskich w Rosji XVI–XVIII w. Dzieje Rosji przedstawiał jako proces rozwoju grup społecznych, których rola i wzajemne stosunki zmieniały się w zależności od warunków ekonomicznych i życia politycznego kraju.

</doc>
<doc id="3789659" url="https://pl.wikipedia.org/wiki?curid=3789659" title="Wilhelmina Stec-Rouppertowa">
Wilhelmina Stec-Rouppertowa

Wilhelmina Leonia Wiktoria Stec-Roppertowa /"także jako Wila Stec-Rouppertowa"/ (ur. 8 sierpnia 1903 w Rzeszowie, zm. 19 lipca 1988 w Orpington, Wielka Brytania) – polska botanik, mykolog, fitopatolog, specjalistka w dziedzinie ochrony roślin.
Życiorys.
Córka Michała Steca, doktora prawa, sędziego sądu powiatowego w Rzeszowie i Wiktorii z Szybowiczów, nauczycielki w gimnazjum.
W 1922 ukończyła naukę w rzeszowskim Prywatnym Gimnazjum Żeńskim i wyjechała do Krakowa, gdzie rozpoczęła studia na Wydziale Filozoficznym Uniwersytetu Jagiellońskiego z dziedziny botaniki i w 1927 uzyskała absolutorium. W latach 1928-1929 prowadziła badania nad fitopatologią roślin uprawnych (m.in. ziemniaków i pomidorów) i chwastów oraz nad grzybami województwa krakowskiego i kieleckiego. Na ich podstawie w 19 grudnia 1933 przedstawiła pracę pt. "Występowanie narośli bakteryjnych na główkach pręcikowych ziemniaka" i uzyskała stopień doktora. Następnie pracowała jako adiunkt w pracowni mykologicznej krakowskiej Stacji Ochrony Roślin Małopolskiego Towarzystwa Rolniczego oraz zasiadała w Komisji Fizjograficznej Polskiej Akademii Umiejętności. Po wybuchu II wojny światowej przez Węgry przedostała się do Mandatu Palestyny, gdzie służyła w Pomocniczej Służbie Kobiet, a od 1943 opracowywała materiały na temat grzybów pasożytniczych w Polskiej Stacji Biologicznej. Od 1945 przebywała w Egipcie, gdzie pracowała w VIII Polskiego Szpitala Wojennego w El Kantarze. W 1947 podczas ewakuacji wojsk alianckich wyjechała do Wielkiej Brytanii, zamieszkała w Londynie, gdzie znalazła się w bardzo złej sytuacji materialnej, następnie pracowała w aptece. Została członkiem Wydziału Przyrodniczego Polskiego Towarzystwa Naukowego na Obczyźnie, w latach 1954-1970 pełniła funkcję sekretarza. 
Wilhelmina Stec-Rouppertowa była ofiarodawczynią wielu eksponatów oraz spuścizny naukowej swojego męża Kazimierza Roupperta do Muzeum Akademii Rolniczej im. Kołłątaja, za co została odznaczona Złotą Odznaką "Za zasługi dla uczelni". 
Zmarła 22 października 1988 w Wielkiej Brytanii, zgodnie ze swoją wolą spoczęła na Cmentarzu Rakowickim.
Dorobek naukowy Wilhelminy Stec-Rouppertowej obejmuje czterdzieści sześć prac dotyczących mykologii, fitopatologii, cecidiologii, fitogeografii florystycznej.

</doc>
<doc id="3789667" url="https://pl.wikipedia.org/wiki?curid=3789667" title="Jakob Hermann">
Jakob Hermann

Jakob Hermann (ur. 1678, zm. 1733) – szwajcarski matematyk. Zajmował się teorią krzywych, równaniami różniczkowymi oraz mechaniką. Był dalekim krewnym Leonarda Eulera oraz uczniem Jakoba I Bernoulliego. W swoim dziele "Phoronomia" z 1716 r. po raz pierwszy zapisał drugą zasadę dynamiki Newtona wzorem matematycznym. Hermann pochodził z Bazylei, ale w 1725 r. wyjechał do Petersburga, gdzie otrzymał pracę w Imperatorskiej Akademii Nauk.

</doc>
<doc id="3789672" url="https://pl.wikipedia.org/wiki?curid=3789672" title="Jubileusz UEFA">
Jubileusz UEFA

Jubileusz UEFA – ceremonia piłkarska zorganizowana w 2004 roku z okazji 50. rocznicy istnienia UEFA. Każda z federacji członkowskich poproszona była o wybór najwybitniejszego piłkarza w swoim kraju ostatnich 50 lat (1954–2003). Lista nagrodzonych piłkarzy została ogłoszona w dniu 29 listopada 2003 roku w siedzibie UEFA, w Nyonie.

</doc>
<doc id="3789673" url="https://pl.wikipedia.org/wiki?curid=3789673" title="Celtic F.C. w europejskich pucharach">
Celtic F.C. w europejskich pucharach

Występy w europejskich pucharach szkockiego klubu piłkarskiego Celtic F.C.

</doc>
<doc id="3789674" url="https://pl.wikipedia.org/wiki?curid=3789674" title="Cecha probiercza">
Cecha probiercza

Cecha probiercza – ustalony ustawowo znak, który wskazuje jaka zawartość czystego metalu szlachetnego takiego jak na przykład złoto, platyna czy srebro występuje w stopie z jakiego wykonany jest dany półprodukt lub produkt. Cecha gwarantuje to, że surowiec, półprodukt czy gotowy wyrób jest z metalu szlachetnego oraz informuje w jaka jest zawartość metalu szlachetnego w tym produkcie.
Ustawa z dnia 1 kwietnia 2011 r. Prawo probiercze określa jakie wyroby ze stopu metali szlachetnych mają posiadać cechę probierczą. Przy czym cecha probiercza może być wykonana wyłącznie przez Główny Urząd Miar reprezentowany przez Okręgowe urzędy miar. 
Ustawa ta w art. 3 pkt 5 określa znaczenie terminu cecha probiercza jako prawnie chroniony znak urzędowy potwierdzający zawartość metalu szlachetnego w wyrobie.

</doc>
<doc id="3789676" url="https://pl.wikipedia.org/wiki?curid=3789676" title="WWE Brand Extension">
WWE Brand Extension



</doc>
<doc id="3789678" url="https://pl.wikipedia.org/wiki?curid=3789678" title="Amberley (Herefordshire)">
Amberley (Herefordshire)

Amberley – wieś w Anglii, w Herefordshire, w dystrykcie (unitary authority) Herefordshire. Leży 7,6 km od miasta Hereford i 190,4 km od Londynu. W 1881 roku civil parish liczyła 34 mieszkańców. Amberley jest wspomniana w Domesday Book (1086) jako "Amburlege".

</doc>
<doc id="3789682" url="https://pl.wikipedia.org/wiki?curid=3789682" title="William Watson (naukowiec)">
William Watson (naukowiec)

William Watson (ur. 1715, zm. 1787) – angielski lekarz i fizyk, badacz elektryczności. Był członkiem Royal Society w Londynie. Niezależnie od Benjamina Franklina propagował teorię jednego fluidu elektrycznego. Laureat Medalu Copleya (1745).

</doc>
<doc id="3789683" url="https://pl.wikipedia.org/wiki?curid=3789683" title="Kennington (Londyn)">
Kennington (Londyn)

Kennington – dzielnica południowego Londynu, część gminy Lambeth, położona w odległości 3,8 km od centrum Londynu (Charing Cross). Kennington jest wspomniana w "Domesday Book" (1086) jako "Chenintune". Posiada kod pocztowy SE11. Według stanu na rok 2011, dzielnicę zamieszkiwało nieco ponad 21 tys. ludzi.
W okolicy położony jest stadion krykietowy The Oval, a na terenie Brandon Estate znajduje się jedna z rzeźb Henry'ego Moore'a.
Galeria.
Od lewej: Stacja metra Kennington, Kennington Park, Durning Library, Ethelred Estate, Kennington Road.

</doc>
<doc id="3789684" url="https://pl.wikipedia.org/wiki?curid=3789684" title="Jean-Baptiste Philibert Willaumez">
Jean-Baptiste Philibert Willaumez

Jean-Baptiste Philibert Willaumez (7 sierpnia 1763 – 17 maja 1845) – francuski żeglarz, oficer marynarki i admirał I Cesarstwa Francuskiego.

</doc>
<doc id="3789685" url="https://pl.wikipedia.org/wiki?curid=3789685" title="Opactwo terytorialne Pannonhalma">
Opactwo terytorialne Pannonhalma

Opactwo terytorialne Pannonhalma – jednostka podziału terytorialnego Kościoła katolickiego na Węgrzech. W jego skład wchodzi opactwo benedyktyńskie Pannonhalma z kościołem katedralnym św Marcina oraz miejscowości i gminy Bakonypéterd, Lázi, Nyalka, Ravazd, Tarjánpuszta, Veszprémvarsány, Vének, Győrasszonyfa, Táp, Tápszentmiklós; oraz trzy dystrykty w Győr (Kismegyer, Győrszentiván, Ménfőcsanak) i klasztor benedyktyński w Bakonybél.

</doc>
<doc id="3789689" url="https://pl.wikipedia.org/wiki?curid=3789689" title="Lepicerus pichilingue">
Lepicerus pichilingue

Lepicerus pichilingue – gatunek chrząszcza z rodziny Lepiceridae.
Gatunek ten opisali w 2010 roku R. Willis Flowers, William R. Shepard i Roberto Troya Mera na podstawie 4 okazów odłowionych w okolicach Estación Experimental Tropical Pichilingue, na cześć której nadano epitet gatunkowy.
Chrząszcz o ciele długości 1,6 mm, szerokości 1 mm, w większości pokrytym okrągłymi guzkami. Ubarwiony jest żółtawo z czarnymi: wargą górną, nadustkiem, odnóżami i środkiem pokryw. Głowa z trójkątnym, silnie wyniesionym nadustkiem i dwoma podłużnymi listewkami między oczami. Przedplecze o drobno ząbkowanych brzegach bocznych. Na trzecim, szóstym, ósmym i dziewiątym międzyrzędzie pokryw obecne żeberka, a pomiędzy nimi równoległe do nich rzędy guzków. Podgięcia pokryw bardzo silnie faliste. Przedpiersie z wyniesionymi żeberkami i kolcem. Na spodzie ciała obecne rowki, w których chować się mogą odnóża. Samiec ma długi i smukły edeagus, długości 0,68 mm i szerokości 1/5 długości.
Owad neotropikalny, znany tylko z lokalizacji typowej w Ekwadorze.

</doc>
<doc id="3789692" url="https://pl.wikipedia.org/wiki?curid=3789692" title="Stadion Leśny im. Stanisława Lehmanna">
Stadion Leśny im. Stanisława Lehmanna

Stadion Leśny im. Stanisława Lehmanna – nieistniejący stadion sportowy w Bydgoszczy, na którym w latach 1951-2008 mecze domowe rozgrywała Brda Bydgoszcz. 
Historia.
27 czerwca 1949 roku Klub Sportowy Związku Zawodowego Kolejarzy Brda otrzymał od miasta 8-hektarowy teren przy ul. Powstańców Warszawy 4. Przyczyniły się do tego starania związanego z KKS Brda działacza sportowego, wysokiego urzędnika ówczesnych wojewódzkich władz politycznych – Stanisława Lehmanna. Był to pierwszy duży obiekt sportowy wybudowany w Bydgoszczy po II wojnie światowej. Kompleks budowany był głównie przez pracowników przedsiębiorstw kolejowych w tzw. czynach społecznych, częściowo z funduszy państwowych i oddawany do użytku w dwóch etapach. 12 lipca 1952 przekazano do użytku stadion z boiskiem piłkarskim, bieżnią lekkoatletyczną i miejscami dla widzów. 17 lipca 1952 doszło na stadionie do spotkania reprezentacji Pomorza z pierwszoligową austriacką drużyną FAC (Floridsdorfer Athletiksport - Club) Wiedeń. Austriacy zwyciężyli 3:1, a mecz oglądało 20 tys. widzów.. W pierwszych latach po oddaniu do użytku ze stadionu oprócz Brdy do czasu otwarcia własnego stadionu (1958) korzystał również Zawisza Bydgoszcz. 
30 maja 1956 dokonano uroczystego otwarcia całego kompleksu sportowego KKS Brda. W jego składzie oprócz stadionu z trybuną na ok. 1800 miejsce siedzących i 17 tys. stojących, znajdowały się boiska treningowe do piłki nożnej i siatkówki, korty tenisowe, 25-metrowy otwarty basen pływacki otoczony trybuną oraz budynek administracyjny i szatnie dla zawodników. Prace wykończeniowe prowadzono jeszcze do 1960 roku. 23 marca 1964 po przedwczesnej śmierci Stanisława Lehmanna stadion nazwano jego imieniem (Stadion Leśny „Brda” im. Stanisława Lehmanna). W 1974 wzniesiono również salę gimnastyczną z inicjatywy Stanisława Mątewskiego. W 1986 klub przekazał stadion PKP, a w 2001 obiekt został skomunalizowany. W 2008 roku klub sportowy Brda Bydgoszcz został zlikwidowany. Rozbiórka stadionu ruszyła na początku 2013 roku. Budowa pierwszych bloków w miejscu zlikwidowanego obiektu rozpoczęła się pod koniec lutego 2013 roku. Nowe osiedle powstałe na tym terenie nosie nazwę Zielony zakątek.
Na stadionie rozgrywała mecze drużyna seniorów Brdy Bydgoszcz. W sezonach 1950-1953 występowała w II lidze, w pozostałych w III i niższych ligach.

</doc>
<doc id="3789695" url="https://pl.wikipedia.org/wiki?curid=3789695" title="Stadion im. Stanisława Lehmanna">
Stadion im. Stanisława Lehmanna



</doc>
<doc id="3789702" url="https://pl.wikipedia.org/wiki?curid=3789702" title="Histoire générale et particulière des anomalies de l'organisation chez l'homme et les animeux">
Histoire générale et particulière des anomalies de l'organisation chez l'homme et les animeux



</doc>
<doc id="3789703" url="https://pl.wikipedia.org/wiki?curid=3789703" title="Histoire naturelle générale des règnes organiques">
Histoire naturelle générale des règnes organiques



</doc>
<doc id="3789715" url="https://pl.wikipedia.org/wiki?curid=3789715" title="Inka Friedrich">
Inka Friedrich

Inka Friedrich (ur. 1 listopada 1965 we Fryburgu Bryzgowijskim) – niemiecka aktorka.

</doc>
<doc id="3789717" url="https://pl.wikipedia.org/wiki?curid=3789717" title="Eneco Tour 2016">
Eneco Tour 2016

12. edycja Eneco Tour odbyła się w dniach 19–25 września 2016 roku. Trasa tego siedmioetapowego wyścigu kolarskiego liczyła 998,2 km ze startem w Bolsward i metą w Geraardsbergen.
Uczestnicy.
Na starcie wyścigu stanęły 22 ekipy. Wśród nich wszystkie osiemnaście ekip UCI World Tour 2016 oraz cztery zaproszone przez organizatorów.

</doc>
<doc id="3789718" url="https://pl.wikipedia.org/wiki?curid=3789718" title="Maraton Praski">
Maraton Praski



</doc>
<doc id="3789720" url="https://pl.wikipedia.org/wiki?curid=3789720" title="Tarnopolski Słownik encyklopedyczny">
Tarnopolski Słownik encyklopedyczny



</doc>
<doc id="3789730" url="https://pl.wikipedia.org/wiki?curid=3789730" title="Liliobrodzik">
Liliobrodzik



</doc>
<doc id="3789731" url="https://pl.wikipedia.org/wiki?curid=3789731" title="Selasphorus calliope">
Selasphorus calliope



</doc>
<doc id="3789733" url="https://pl.wikipedia.org/wiki?curid=3789733" title="Laia Palau">
Laia Palau

Laia Palau Altés (ur. 10 września 1979 w Barcelonie) – hiszpańska koszykarka grająca na pozycji rozgrywającej, obecnie zawodniczka Tango Bourges Basket.
5 stycznia 2018 została zawodniczką francuskiego Tango Bourges Basket.

</doc>
<doc id="3789734" url="https://pl.wikipedia.org/wiki?curid=3789734" title="Paweł Wawrzeńczyk">
Paweł Wawrzeńczyk

 
Paweł Wawrzeńczyk (ur. 10 grudnia 1968 w Kielcach) – polski muzyk, kolekcjoner i działacz muzyczny; pomysłodawca, twórca i współorganizator festiwalu Kielce Rockują, prezes stowarzyszenia o tej samej nazwie. Muzyk bluesowy, animator kultury, lider zespołów muzycznych Limit Blues i 4Acoustic. Kolekcjoner instrumentów muzycznych i starej motoryzacji, posiadacz jednej z największych w Polsce kolekcji płyt gramofonowych (ok. 160 tys. tytułów), w tym około 30 tys. płyt szelakowych z początku XX wieku.
Jest inicjatorem powstałego w Kielcach jedynego w Europie muzeum organów Hammonda.
Paweł Wawrzeńczyk jest absolwentem WSP w Kielcach, jest żonaty, ma troje dzieci, mieszka w Kielcach.

</doc>
<doc id="3789738" url="https://pl.wikipedia.org/wiki?curid=3789738" title="Minds Games">
Minds Games



</doc>
<doc id="3789742" url="https://pl.wikipedia.org/wiki?curid=3789742" title="Lista hrabstw w stanie Michigan">
Lista hrabstw w stanie Michigan

Lista hrabstw w stanie Michigan – stan Michigan podzielony jest na 83 hrabstwa (county). Na mniejszym i rzadziej zaludnionym Półwyspie Górnym jest ich piętnaście, natomiast na Półwyspie Dolnym sześćdziesiąt osiem.

</doc>
<doc id="3789747" url="https://pl.wikipedia.org/wiki?curid=3789747" title="Julija Andriejewa">
Julija Andriejewa

Julija Władimirowna Andriejewa z d. Archipowa (kir. Юлия Владимировна Андреева Архипова), (ur. 7 marca 1984 roku we Frunze) – kirgiska biegaczka długodystansowa, uczestniczka Igrzysk olimpijskich, wielokrotna Mistrzyni Kirgistanu, Mistrz Sportu Rosji Międzynarodowej Klasy.
Kariera.
Julija po raz pierwszy lekkoatletyką zaczęła zajmować się w wieku 14 lat. W 2008 roku zadebiutowała na Igrzyskach olimpijskich w Pekinie, gdzie zajęła 58. miejsce z czasem 2:44:41. W 2009 zwyciężyła w Maratonie Baltimorskim z czasem 2:32:09 ustanawiając nowy rekord tego wydarzenia sportowego (pobity w 2011 przez Ukrainkę Ołenę Szurchno). Osiągnięcie to uważa za swój największy sukces w karierze.Na Letnich Igrzyskach Azjatyckich w 2010 roku startowała w biegu na 5000 m, gdzie zajęła niską, 10. lokatę z czasem 16:47.42. Dobiegła na metę ponad półtorej minuty później niż zwyciężczyni - Etiopka Mimi Belete.
Na Igrzyskach olimpijskich w Londynie ponownie wystartowała w biegu maratońskim. Już od pierwszych metrów wyraźnie odstawała od jego liderek i większość czasu utrzymywała się w siódmej dziesiątce zawodniczek. Ostatecznie na metę wbiegła 2:36:01 od startu zajmując 60. miejsce. Jednakże z powodu dyskwalifikacji w 2014 roku Chinki Wang Jiali, która zajęła 58. Julija ostatecznie zajęła 59. lokatę.
24 lutego 2013 roku wystartowała w Hongkońskim maratonie zajmując 11. miejsce z czasem 02:39:49. Na podstawie wyników uzyskanych na tym sportowym wydarzeniu wyłoniono mistrzów Azji w maratonie. Dzięki uzyskanemu rezultatowi Andiejewa została brązową medalistką. W tym samym roku na Mistrzostwach Świata w Lekkoatletyce w biegu maratońskim z wynikiem 2:53:16 zajęła 38. pozycję. Zwyciężczynią została obrończyni tytułu kenijka Edna Kiplagat, która osiągnęła wynik 2:25:44. Na Igrzyskach Azjatyckich w Incheon z rezultatem 2:39:25 zajęła 10. pozycję, który był jej najlepszym wynikiem w sezonie.
W czasie Mistrzostw świata osiągnęła czas 2:45:04 co pozwoliło jej zająć 36. miejsce. Dzięki zdobyciu 9. miejsca na Maratonie Praskim (02:37:37) zakwalifikowała się do Igrzysk olimpijskich w Rio de Janeiro, gdzie z czasem 2:40:34 zajęła 59. lokatę. W 2017 roku na Mistrzostwach Świata w Lekkoatletyce osiągnęła najlepszy wynik w sezonie wynoszący 2:53.17 dzięki czemu zajęła 66. miejsce.
Życie osobiste.
W 2010 roku wyszła za mąż za swojego trenera, rosyjskiego lekkoatletę Grigorija Andriejewa. W październiku 2011 roku urodziła córkę.

</doc>
<doc id="3789748" url="https://pl.wikipedia.org/wiki?curid=3789748" title="Biblioteka Publiczna Gminy Nieporęt">
Biblioteka Publiczna Gminy Nieporęt

Biblioteka Publiczna Gminy Nieporęt – gminna biblioteka w Nieporęcie znajdująca się przy ulicy Dworcowej 9A. Została założona w 1949 r.
Historia.
W gminie Nieporęt pierwszymi placówkami bibliotecznymi utworzonymi po II wojnie światowej były punkty biblioteczne. Powstały one w styczniu 1949 roku, w większości wsi należących do Gromadzkiej Rady Narodowej.
W dokumentacji archiwalnej nie odnaleziono aktu powołania Gminnej Biblioteki Publicznej. Przez wiele lat przyjmowano, że rokiem utworzenia Biblioteki Gminnej był 1956, ze względu na datę pierwszego wpisu do inwentarza. Jednak na podstawie protokołu posiedzenia zarządu gminnego z dnia 29 października 1949 r.( Nr 5) można przyjąć również tę datę jako wyznaczającą moment powstania biblioteki. Punkt 2 protokołu dotyczy bowiem sprawy jej uruchomienia: "„Zarząd gminy postanowił przydzielić w kancelarii gminy szafę na książki przydzielone dla Gminnej Biblioteki Publicznej. Następnie wynagrodzenie dla bibliotekarza z chwilą uruchomienia Biblioteki - wyznacza się na 5000 złotych miesięcznie"." 
Pierwszym lokalem Biblioteki był położony przy cmentarzu barak po Misji Angielskiej, w którym obecnie mieści się zakład kamieniarski. Z relacji byłych bibliotekarek wiadomo, że Biblioteka Gminna miała wtedy 12 m. kw. i sąsiadowała z wiejską świetlicą. Na przełomie lat 60. i 70. Bibliotekę przeniesiono do domu prywatnego Aleksandry Szlachetki przy ul. Dworcowej. W tym czasie Biblioteka to 20-metrowy pokój z kilkoma regałami książek. Po trzech latach znowu nastąpiła zmiana siedziby - Bibliotekę przeprowadzono do domu prywatnego państwa Daszkiewiczów, gdzie zajmowała pokój z kuchnią. Lokalizacja ta, przy Pl. Wolności, była bardzo korzystna, bo biblioteka znajdowała się w centrum gminy.
Od 1982 siedzibą Biblioteki Gminnej stał się znowu przycmentarny barak powojennej Misji Angielskiej. Działała tam przez 19 lat, mając za sąsiada Gminny Ośrodek Kultury. Najpierw w dwóch, a po kilku latach w trzech maleńkich pomieszczeniach mieścił się kilkunastotysięczny księgozbiór. Czytelnicy i bibliotekarze cierpieli z powodu ciasnoty i zimna. Warunki pracy Biblioteki poprawiły się w 2001 r., gdy ówczesne władze gminne oddały w jej użytkowanie 88 metrowy lokal w nowym budynku przy ul. Dworcowej. 
Na przestrzeni prawie sześćdziesięciu lat Biblioteka nie tylko zajmowała różne lokale, lecz także nosiła różne nazwy. Z Biblioteki Gminnej zmieniona została na Gromadzką, później znów na Gminną. 
Pierwszą kierowniczką Biblioteki była p. Henryka Powała, obecnie Smoczyńska. Następnie panie: Władysława Pisarek, Anna Kotowska i Maria Gleb (która aż  20 lat kierowała biblioteką). Elżbieta Kotowska, Dyrektor Biblioteki Publicznej Gminy Nieporęt, pracuje w tej instytucji od 1983 r.
Zbiory i wyposażenie.
W swoich zbiorach Biblioteka posiada podręczniki akademickie, słowniki, encyklopedie, książki z różnych dziedzin: beletrystykę, literaturę popularnonaukową, książki dla dzieci i młodzieży. Od 2008 Biblioteka dysponuje katalogiem zbiorów książek i multimediów udostępnionym w sieci. Od 2013 r. placówka główna w Nieporęcie wprowadziła automatyczny system wypożyczeń. Od 2016 system ten został wprowadzony również w filiach. Biblioteka Publiczna Gminy Nieporęt wraz z filiami posiada łącznie 11 komputerów podłączonych do Internetu.

</doc>
<doc id="3789750" url="https://pl.wikipedia.org/wiki?curid=3789750" title="Walter Kaufmann">
Walter Kaufmann

Walter Kaufmann (ur. 1871, zm. 1947) – niemiecki fizyk eksperymentator. W 1897 roku wykonał jeden z pierwszych pomiarów stosunku ładunku elektrycznego do masy promieniowania katodowego. Od 1900 roku dokonywał on pomiarów zależności masy elektronu od jego prędkości.

</doc>
<doc id="3789752" url="https://pl.wikipedia.org/wiki?curid=3789752" title="Mirosław Kowaluk">
Mirosław Kowaluk

Mirosław Eugeniusz Kowaluk – polski informatyk, doktor habilitowany nauk matematycznych. Specjalizuje się w analizie algorytmów, strukturach danych oraz w geometrii obliczeniowej. Adiunkt Instytutu Informatyki Wydziału Matematyki, Informatyki i Mechaniki Uniwersytetu Warszawskiego.
Stopień doktorski uzyskał na Wydziale Matematyki, Informatyki i Mechaniki UW w 1997 na podstawie pracy pt. "Geometrical algorithms for selected 2-center problems", przygotowanej pod kierunkiem Wojciecha Ryttera. Habilitował się w 2009 na podstawie oceny dorobku naukowego i rozprawy pt. "Zastosowanie szybkiego mnożenia macierzy w problematyce najniższych wspólnych przodków".
Swoje prace publikował w takich czasopismach jak m.in. „Theoretical Computer Science”, „Information Processing Letters”, „SIAM Journal on Discrete Mathematics”, „CoRR” oraz w serii „Lecture Notes in Computer Science”. Na język polski przełożył podręcznik "Geometria obliczeniowa. Algorytmy i zastosowania" Marka de Berga (Warszawa, Wydawnictwa Naukowo-Techniczne 2007, ).

</doc>
<doc id="3789759" url="https://pl.wikipedia.org/wiki?curid=3789759" title="Wrecked (serial telewizyjny)">
Wrecked (serial telewizyjny)



</doc>
<doc id="3789764" url="https://pl.wikipedia.org/wiki?curid=3789764" title="Drzewiszka">
Drzewiszka

Drzewiszka ("Rhipidomys") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w skrajnie południowej Ameryce Środkowej i Południowej.
Morfologia.
Długość ciała (bez ogona) 63–210 mm, długość ogona 82–266 mm, długość ucha 12–32 mm, długość tylnej stopy 18,5–38 mm; masa ciała 21–218 g.
Systematyka.
Etymologia.
"Rhipidomys" ("Rhipodomys", "Rhipidomus", "Rhidomys", "Phipidomys", "Rhipdomys", "Rhipodmys", "Rhyppidomis", "Rhidpidomys", "Ripidomys"): "rhipis", ῥιπιδος "rhipidos" wachlarz; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="3789765" url="https://pl.wikipedia.org/wiki?curid=3789765" title="Rhipidomys">
Rhipidomys



</doc>
<doc id="3789769" url="https://pl.wikipedia.org/wiki?curid=3789769" title="Otto F. Kernberg">
Otto F. Kernberg

Otto Friedmann Kernberg (ur. 10 września 1928 w Wiedniu) – amerykański psychoanalityk austriackiego pochodzenia, profesor psychiatrii Cornell University, przewodniczący Międzynarodowego Towarzystwa Psychoanalitycznego w latach 1997–2001. Autor koncepcji organizacji osobowości z pogranicza oraz metody jej leczenia, mianowicie TFP (ang. Transerence Focus Psychoterapy), czyli Psychoterapia Skoncentrowana na Przeniesieniu bazująca na analizie relacji pacjent-terapeuta.
Życiorys.
Urodził się w Wiedniu, tam spędził dzieciństwo. Po Anschlussie razem z rodziną emigrował do Chile. Na Universidad de Chile studiował biologię i medycynę. Został członkiem tamtejszego towarzystwa psychoanalitycznego i szkolił się w psychoanalizie pod kierunkiem Ignazio Matte-Blanco. W 1959 dzięki stypendium Fundacji Rockefellera wyjechał do Stanów Zjednoczonych, pod kierunkiem Jerome′a D. Franka zajmował się psychoterapią. W 1961 na stałe emigrował do Stanów Zjednoczonych. Został dyrektorem C. F. Menninger Memorial Hospital, superwizorem i analitykiem szkoleniowym Towarzystwa Psychoanalitycznego w Topece oraz kierownikiem programu badawczego psychoterapii Fundacji Menningera. W 1976 został profesorem psychiatrii Cornell University.
Z małżeństwa z Pauliną Fischer-Kernberg (1935–2006) ma troje dzieci: syna Martina, córki Karen i Adine.

</doc>
<doc id="3789770" url="https://pl.wikipedia.org/wiki?curid=3789770" title="Antonius Johannes van den Broek">
Antonius Johannes van den Broek

Antonius Johannes van den Broek (ur. 1870, zm. 1926) – holenderski fizyk amator, z wykształcenia prawnik. W 1913 r. podał właściwą interpretację numeru porządkowego pierwiastka w układzie okresowym utożsamiając wartość ładunku elektrycznego jądra atomowego z numerem porządkowym pierwiastka.
Życiorys.
W 1895 r. uzyskał doktorat z prawa na uniwersytecie w Lejdzie. Po uzyskaniu wykształcenia pracował jako adwokat.

</doc>
<doc id="3789771" url="https://pl.wikipedia.org/wiki?curid=3789771" title="Otto Friedmann Kernberg">
Otto Friedmann Kernberg



</doc>
<doc id="3789773" url="https://pl.wikipedia.org/wiki?curid=3789773" title="Otto Kernberg">
Otto Kernberg



</doc>
<doc id="3789774" url="https://pl.wikipedia.org/wiki?curid=3789774" title="System Informacji Prawnej LEX">
System Informacji Prawnej LEX



</doc>
<doc id="3789781" url="https://pl.wikipedia.org/wiki?curid=3789781" title="Galapagosek">
Galapagosek

Galapagosek ("Nesoryzomys") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące na wyspach Galapagos.
Morfologia.
Długość ciała (bez ogona) 100–190 mm, długość ogona 77–163 mm, długość ucha 13–25 mm, długość tylnej stopy 21–40 mm; masa ciała 22–181 g (bez gatunków wymarłych).
Systematyka.
Etymologia.
"Nesoryzomys": "nēsos" „wyspa” (tj. Galapagos); rodzaj "Oryzomys" (ryżniak).
Podział systematyczny.
Rodzaj "Nesoryzomys" był włączany do rodzaju ryżniak ("Oryzomys") w randze podrodzaju, ale różnice morfologiczne i genetyczne są na tyle duże, że obecnie jest uznawany za odrębny rodzaj. Gryzonie te dostały się na wyspy Galapagos 3–3,5 miliona lat temu. Do rodzaju należą następujące żyjące współcześnie i wymarłe po 1500 roku gatunki:
Trzy inne nieopisane gatunki występowały dawniej na wyspach Isabela i Rábida.

</doc>
<doc id="3789783" url="https://pl.wikipedia.org/wiki?curid=3789783" title="Santos Luanda">
Santos Luanda



</doc>
<doc id="3789786" url="https://pl.wikipedia.org/wiki?curid=3789786" title="Grupo Desportivo Interclube">
Grupo Desportivo Interclube



</doc>
<doc id="3789788" url="https://pl.wikipedia.org/wiki?curid=3789788" title="Teodoras Aukštuolis">
Teodoras Aukštuolis

Teodoras Aukštuolis (ur. 9 listopada 1991 w Wiłkomierzu) – litewski zawodnik MMA oraz judoka walczący w kategorii półciężkiej.
Osiągnięcia.
Mieszane sztuki walki:
Judo:

</doc>
<doc id="3789789" url="https://pl.wikipedia.org/wiki?curid=3789789" title="Parafia św. Mikołaja i Matki Bożej Saletyńskiej w Łanowicach">
Parafia św. Mikołaja i Matki Bożej Saletyńskiej w Łanowicach

Parafia św. Mikołaja i Matki Bożej Saletyńskiej w Łanowicach – należy do dekanatu samborskiego w archidiecezji lwowskiej, kościoła katolickiego na Ukrainie.
Historia.
Parafia w Łanowicach została założona w 1462 roku przez ówczesnego właściciela Pawła Odrowąża, który też zbudował kościół. Druga świątynia została zbudowana z funduszy Marcina Łyczko, którą w 1591 roku konsekrował abp Jan Solikowski. Trzecia świątynia została zbudowana w 1727 roku z funduszy Dominika Kossakowskiego, a konsekrowana w 1753 roku przez bp Wacława Hieronima Sierakowskiego. Czwarta drewniana świątynia została zbudowana w 1817 roku z funduszy Ignacego Konarskiego.
Parafia należała do dekanatu Samborskiego, a od 1912 roku do dekanatu rudeckiego. Do parafii należeli wierni z miejscowości: Łanowice, Kowenice, Maksymowice, Mistkowice, Pianowice i Zarajsko. W parafii były kaplice filialne: św. Andrzeja Boboli w Kowenicach, zbudowana w 1913 roku, a poświęcona w 1937 roku i św. Antoniego w Maksymowicach, zbudowana w 1924 roku.
Od 1925 roku proboszczem był ks. Dominik Czeszyk, który w 1948 roku został aresztowany przez władze ZSRR i zesłany na Syberię. W latach 1948-1958 opiekę nad parafią sprawował o. Aleksander Kałużewski z Mościsk. W 1953 roku kościół został zamknięty, a w 1980 roku zburzony.
W 1989 roku zbudowano kaplicę na cmentarzu i rozpoczęto budowę nowego kościoła, który w 1993 roku poświęcił bp o. Rafał Kiernicki. W latach 1989–1994 duszpasterzem był ks. Gerard Liryk, a od 1994 roku posługę sprawują księża Saletyni.

</doc>
<doc id="3789793" url="https://pl.wikipedia.org/wiki?curid=3789793" title="Jan Jarmiński">
Jan Jarmiński

Jan Jarmiński (ur. 15 grudnia 1893 w Koźminie Wielkopolskim, zm. 1965) – kapitan adm. piechoty Wojska Polskiego.
Życiorys.
Po wybuchu I wojny światowej, wcielony 12 listopada 1914 roku do niemieckiego 7 pułku piechoty. Przeniesiony w styczniu 1915 roku do 111 pułku piechoty (niem. "Infanterie-Regiment Markgraf Ludwik Wilhelm 3 Badischen"), służąc w nim we Francji i Belgii, aż do zakończenia wojny. Ranny 25 maja 1918 roku podczas walk na froncie zachodnim. Odznaczony Krzyżem Żelaznym I i II klasy oraz Badeńskim Medalem Waleczności. 
Jako ochotnik wstąpił 15 stycznia 1919 roku do I Batalionu Koźmińskiego, w którym jako podoficer odznaczył się w walkach powstańczych z Niemcami. Od 22 marca 1919 roku rozpoczął służbę w II batalionie 11 pułku Strzelców Wielkopolskich. Posiadał wówczas stopień plutonowego. Komisariat Naczelnej Rady Ludowej w Poznaniu dekretem nr 173 z 25 czerwca 1919 roku mianował go podporucznikiem w piechocie. Dowodził na froncie polsko-bolszewickim na stanowisku dowódcy kompanii ckm. Awansowany na porucznika 1 kwietnia 1920 roku. Podczas ataku nieprzyjaciela na odcinek II batalionu w dniu 25 maja 1920 roku, dowodzoną kompanią ckm podjeżdżał do pierwszej linii atakujących i silnym ogniem przyczynił się do utrzymania pozycji. 27 maja 1920 roku podczas kontrataku, jako jedyny ocalały oficer w jednostce, przejął dowodzenie II batalionem. Dowodził oddziałem podczas walk o silnie umocnione pozycje w Zabłoszczyźnie, Dawitkach, Wołeczkach, Klesinie i Ciereczkach i mimo silnego ognia artylerii i broni maszynowej pozycje bolszewickie zostały zdobyte szturmem po kilkudniowej walce ogniowej, a podczas pościgu zajęto przyczółek mostowy na rzece Serwecz. Przyczynił się w dniu 19 sierpnia 1920 roku do zdobycia i utrzymania Myszyńca. 
Od 15 września 1920 roku w 69 pułku piechoty zastępował dowódcę III batalionu. Będąc dowódcą kompanii ckm w listopadzie 1920 roku wyznaczono go dodatkowo na komendanta szkoły podoficerskiej 17 Dywizji Piechoty, którą kierował do 25 marca 1921 roku. Od 6 sierpnia do 12 listopada 1921 roku przebywał na kursie dowódców batalionów DOGen. Poznań, a od 20 marca do 23 września 1922 roku na kursie administracyjnym DOK nr VII. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 1715. lokatą w korpusie oficerów piechoty. We wrześniu 1922 roku w 69 pułku piechoty w Gnieźnie wyznaczony na zastępcę dowódcy batalionu sztabowego, a od 16 października 1922 roku w zastępstwie dowódcą batalionu. Dowódca 1 kompanii ckm pułku od 20 października 1923 roku. Od 15 września do 15 grudnia 1925 roku przydzielono go na VI kurs Centralnej Szkoły Strzelniczej w Toruniu, a od 29 marca do maja 1926 roku na kurs jazdy konnej. 
Przeniesiony 20 października 1927 roku do 9 batalionu KOP w Klecku. Był w lipcu 1928 roku na stanowisku dowódcy 3 kompanii. Przeniesiony na stanowisko kwatermistrza batalionu 20 października 1930 roku. 19 listopada 1930 roku nadano mu Odznakę KOP „Za Służbę Graniczną”. Zastępował dowódcę batalionu od 18 grudnia 1933 do 22 stycznia 1934 roku, od 22 kwietnia do 1 czerwca 1935 i od 5 do 25 grudnia 1935 roku. Przeniesiony 5 listopada 1935 roku do batalionu KOP „Suwałki” na stanowisko kwatermistrza. 29 września przybył do Suwałk. Od 6 października 1938 do 10 lutego 1939 roku zastępował dowódcę batalionu. W opinii ppłk. Michała Osmoli z 1938 roku, był to oficer „nadzwyczaj pracowity, szuka pracy, wszystko chciałby sam zrobić. [...] Gospodarkę baonu podciągnął bardzo wydatnie we wszystkich działach a specjalnie w dziale mundurowym oraz budownictwa”. 5 stycznia 1939 roku mianowany kwatermistrzem batalionu KOP „Worochta”, ale stanowiska nie objął, ponieważ 23 lutego 1939 roku wyznaczono go na zastępcę szefa Budownictwa KOP w Warszawie. Do stolicy przybył 21 marca. 
W kampanii wrześniowej początkowo był w 38 Dywizji Piechoty Rezerwowej na stanowisku komendanta Kwatery Głównej, a następnie od 11 września w 1 pułku kawalerii KOP kwatermistrzem i oficerem płatnikiem. Po rozbiciu pułku przedostał się do rodziny w Katowicach, a następnie do Warszawy. Po aresztowaniu przez Niemców został umieszczony w Oflagu II C Woldenberg w którym przebywał do zakończenia wojny.
Do kraju powrócił w lipcu 1945 roku, a we wrześniu 1945 roku wraz z rodziną wyjechał do Dzierżoniowa na Dolnym Śląsku, gdzie objął gospodarstwo rolne w Wyganowie (obecnie Ostroszowice). Zmuszony do zdania gospodarstwa w czasie kolektywizacji. Później pracował w różnych zakładach rolno-produkcyjnych, a od 1955 roku aż do śmierci mieszkał i pracował w rodzinnym Koźminie.

</doc>
<doc id="3789794" url="https://pl.wikipedia.org/wiki?curid=3789794" title="RideLondon Classique 2016">
RideLondon Classique 2016

4. edycja kobiecego wyścigu kolarskiego RideLondon Classique (poprzednie edycje pod nazwą RideLondon Grand Prix) odbyła się 30 lipca 2016 roku, w Londynie w Wielkiej Brytanii. Zwyciężczynią została Holenderka Kirsten Wild, dla której było to pierwsze zwycięstwo w sezonie, wyprzedzając swoją rodaczkę Ninę Kessler oraz Kanadyjkę Leah Kirchmann.
RideLondon Classique był trzynastym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Zorganizowany został dzień wcześniej niż wyścig jednodniowy mężczyzn – RideLondon-Surrey Classic.

</doc>
<doc id="3789797" url="https://pl.wikipedia.org/wiki?curid=3789797" title="MAGIX Music Maker">
MAGIX Music Maker



</doc>
<doc id="3789800" url="https://pl.wikipedia.org/wiki?curid=3789800" title="HB Tórshavn w europejskich pucharach">
HB Tórshavn w europejskich pucharach



</doc>
<doc id="3789801" url="https://pl.wikipedia.org/wiki?curid=3789801" title="RideLondon Classique">
RideLondon Classique

RideLondon Classique – kolarski, kobiecy wyścig jednodniowy (tzw. "klasyk") rozgrywany od 2013 roku w Londynie w Wielkiej Brytanii. Do 2015 roku organizowany pod nazwą RideLondon Grand Prix. Od 2016 roku jest częścią cyklu najważniejszych zawodów kolarskich dla kobiet – UCI Women’s World Tour.

</doc>
<doc id="3789804" url="https://pl.wikipedia.org/wiki?curid=3789804" title="Ilvese">
Ilvese

Ilvese – wieś w Estonii, w prowincji Parnawa, w gminie Surju.

</doc>
<doc id="3789805" url="https://pl.wikipedia.org/wiki?curid=3789805" title="Jaamaküla">
Jaamaküla

Jaamaküla – wieś w Estonii, w prowincji Parnawa, w gminie Surju.

</doc>
<doc id="3789807" url="https://pl.wikipedia.org/wiki?curid=3789807" title="Kõveri">
Kõveri

Kõveri – wieś w Estonii, w prowincji Parnawa, w gminie Surju.

</doc>
<doc id="3789808" url="https://pl.wikipedia.org/wiki?curid=3789808" title="Meczet al-Kazimija">
Meczet al-Kazimija



</doc>
<doc id="3789809" url="https://pl.wikipedia.org/wiki?curid=3789809" title="Kazimija">
Kazimija



</doc>
<doc id="3789810" url="https://pl.wikipedia.org/wiki?curid=3789810" title="Ludlow (miasto)">
Ludlow (miasto)



</doc>
<doc id="3789811" url="https://pl.wikipedia.org/wiki?curid=3789811" title="Superpuchar Europy UEFA 1972">
Superpuchar Europy UEFA 1972



</doc>
<doc id="3789813" url="https://pl.wikipedia.org/wiki?curid=3789813" title="Iwan Bożiłow">
Iwan Bożiłow

Iwan Angełow Bożiłow (bułg. Иван Ангелов Божилов; ur. 29 lipca 1940 w Dupnicy, zm. 15 października 2016) – bułgarski historyk, bizantynolog.
Życiorys.
W 1965 roku ukończył historię na Uniwersytecie w Sofii. Doktorat w 1971 w Instytucie Historii Bułgarskiej Akademii Nauk. Habilitacja w 1986. Autor ponad 140 publikacji naukowych, w tym 8 książek. Zajmuje się: historia i kulturą średniowiecznej Bułgarii i Bizancjum.

</doc>
<doc id="3789815" url="https://pl.wikipedia.org/wiki?curid=3789815" title="Ivan Božilov">
Ivan Božilov



</doc>
<doc id="3789816" url="https://pl.wikipedia.org/wiki?curid=3789816" title="Teodoras Aukstuolis">
Teodoras Aukstuolis



</doc>
<doc id="3789817" url="https://pl.wikipedia.org/wiki?curid=3789817" title="Nottingham Forest F.C. w europejskich pucharach">
Nottingham Forest F.C. w europejskich pucharach



</doc>
<doc id="3789820" url="https://pl.wikipedia.org/wiki?curid=3789820" title="Vitry">
Vitry

Miejscowości we Francji:
Inne:

</doc>
<doc id="3789822" url="https://pl.wikipedia.org/wiki?curid=3789822" title="Galapagosek Darwina">
Galapagosek Darwina

Galapagosek Darwina ("Nesoryzomys darwini") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), który występował endemicznie na wyspach Galapagos.
Zasięg występowania.
Galapagosek Darwina występował endemicznie na wyspie Santa Cruz, należącej do Galapagos u wybrzeży Ekwadoru.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1929 roku amerykański teriolog Wilfred Hudson Osgood nadając mu nazwę "Nesoryzomys darwini". Holotyp pochodził z Academia Bay, na wyspie Santa Cruz, w Galapagos, w Ekwadorze. 
Autorzy "Illustrated Checklist of the Mammals of the World" uznają ten takson za gatunek monotypowy.
Wymarcie.
Osobniki tego gatunku zostały pierwszy raz schwytane przez naukowców w 1906 roku, a ostatni raz widziano je w 1930 roku. Wyginięcie tego gatunku wiązało się przede wszystkim ze zawleczeniem na wyspę szczurów śniadych, które konkurowały z rodzimym gatunkiem i sprowadziły patogeny, na które nie był on odporny. Ludzie wprowadzili do ekosystemu Santa Cruz także szczury wędrowne ("Rattus norvegicus"), myszy domowe ("Mus musculus") i zdziczałe koty ("Felis catus"), które również mogły przyczynić się do wymarcia "N. darwini".

</doc>
<doc id="3789824" url="https://pl.wikipedia.org/wiki?curid=3789824" title="Christian Holmen">
Christian Holmen

Christian Holmen (ur. 9 listopada 1903, zm. 9 grudnia 1988) – norweski narciarz. Uczestnik mistrzostw świata.
Holmen dwukrotnie uczestniczył w rywalizacji skoczków narciarskich na mistrzostwach świata seniorów – w 1929 w Zakopanem, po skokach na odległość 52 i 55,5 metrów, zajął 7. miejsce, a w 1930 w Oslo uplasował się na 37. pozycji.
Również dwukrotnie brał udział w konkursach kombinatorów norweskich na mistrzostwach świata seniorów – w 1929 został sklasyfikowany na 12. miejscu, a w 1930 zajął 5. pozycję.

</doc>
<doc id="3789825" url="https://pl.wikipedia.org/wiki?curid=3789825" title="Iskandarija">
Iskandarija



</doc>
<doc id="3789827" url="https://pl.wikipedia.org/wiki?curid=3789827" title="Kristian Holmen">
Kristian Holmen



</doc>
<doc id="3789828" url="https://pl.wikipedia.org/wiki?curid=3789828" title="Latifijja">
Latifijja



</doc>
<doc id="3789830" url="https://pl.wikipedia.org/wiki?curid=3789830" title="Samawa">
Samawa



</doc>
<doc id="3789833" url="https://pl.wikipedia.org/wiki?curid=3789833" title="Galapagosek reliktowy">
Galapagosek reliktowy

Galapagosek reliktowy ("Nesoryzomys indefessus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), który występował endemicznie na wyspach Galapagos.
Zasięg występowania.
Galapagosek reliktowy występował na wyspach Santa Cruz i Baltra, należących do archipelagu Galapagos u wybrzeżu Ekwadoru.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1899 roku brytyjski zoolog Oldfield Thomas nadając mu nazwę "Oryzomys indefessus". Holotyp pochodził z Academia Bay, na wyspie Santa Cruz, w Galapagos, w Ekwadorze. 
Gatunek ten był łączony z "N. narboroughi" i "N. swarthi", które różnią się od niego ubarwieniem ciała. Różnice w budowie czaszki i zębów dowodzą odrębności "N. swarthi". Status "N. narboroughi" jako odrębnego gatunku wymaga bardziej szczegółowych badań i jeśli zostanie on uznany za podgatunek "N. indefessus", będzie to oznaczało, że gatunek ten jeszcze nie wymarł. Autorzy "Illustrated Checklist of the Mammals of the World" uznają ten takson za gatunek monotypowy.
Wymarcie.
Osobniki tego gatunku były ostatni raz schwytane w 1936 roku. Wyginięcie tego gatunku wiązało się najprawdopodobniej z zawleczeniem na wyspę szczurów śniadych, które konkurowały z rodzimym gatunkiem i sprowadziły patogeny, na które nie był on odporny. Ludzie wprowadzili do ekosystemu Santa Cruz także szczury wędrowne, myszy domowe i zdziczałe koty, które również mogły przyczynić się do wymarcia "N. indefessus".

</doc>
<doc id="3789837" url="https://pl.wikipedia.org/wiki?curid=3789837" title="Jeunesse Esch w europejskich pucharach">
Jeunesse Esch w europejskich pucharach

Występy w europejskich pucharach luksemburskiego klubu piłkarskiego Jeunesse Esch.

</doc>
<doc id="3789838" url="https://pl.wikipedia.org/wiki?curid=3789838" title="Engelbert III z Mark">
Engelbert III z Mark

Engelbert z Mark (ur. w 1304 lub 1305 r., zm. 25 sierpnia 1368 r.) – biskup Liège w latach 1345–1364, a następnie arcybiskup Kolonii i książę-elektor Rzeszy od 1364 r.
Życiorys.
Engelbert był drugim synem hrabiego Mark Engelberta II oraz Matyldy z Arembergu. Przeznaczony do kariery kościelnej, szybko zdobywał kolejne beneficja dzięki wstawiennictwu swego stryja Adolfa, biskupa Liège. Był kanonikiem w Kolonii, a w 1332 r. został prepozytem w Liège. Po ukończeniu studiów wspomagał stryja w zarządzaniu diecezją. Po śmierci stryja został nowym biskupem Liège. 
W 1362 r. starał się o funkcję arcybiskupa Kolonii, ale papież wyznaczył na to stanowisko jego bratanka Adolfa. Engelbert został arcybiskupem jednak w 1364 r. po rezygnacji Adolfa, przed którym pojawiła się perspektywa rządów w hrabstwie Kleve. Archidiecezja, którą Engelbert objął, była mocno zadłużona. W 1366 r. pod naciskiem kapituły musiał oddać faktyczne rządy w niej arcybiskupowi Trewiru Kunonowi z Falkensteinu, którego mianował koadiutorem.

</doc>
<doc id="3789842" url="https://pl.wikipedia.org/wiki?curid=3789842" title="SM UC-9">
SM UC-9

SM UC-9 – niemiecki podwodny stawiacz min z okresu I wojny światowej, dziewiąty w kolejności okręt podwodny typu "UC I". Zwodowany 11 lipca 1915 roku w stoczni Vulcan w Hamburgu, został przyjęty do służby w Kaiserliche Marine 15 lipca 1915 roku. W czasie służby operacyjnej SM UC-9 odbył 2 patrole bojowe, nie odnosząc sukcesów. Okręt został zatopiony na południowy wschód od Harwich 21 października 1915 roku, prawdopodobnie na skutek eksplozji własnej miny.
Projekt i dane taktyczno-techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-9 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych typu UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-9 zamówiony został 23 listopada 1914 roku jako dziewiąty z serii 15 okrętów typu "UC I"(numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty. Pierwsze 10 jednostek typu, w tym UC-9, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-9 otrzymał numer stoczniowy 53 ("Werk 53"). Okręt został zwodowany 11 lipca 1915 roku, zaś do służby w Cesarskiej Marynarce Wojennej przyjęty cztery dni później, 15 lipca 1915 roku.
Przebieg służby.
15 lipca 1915 roku dowódcą UC-9 mianowany został por. mar. Paul Schürmann, a okręt włączono do Flotylli Szkolnej. 23 września okręt przebazowano do Flandrii i wszedł w skład stacjonującej tam flotylli. Okręt uczestniczył w 2 operacjach minowania, jednak nie odniósł sukcesów.
Podczas drugiej misji, 21 października 1915 roku okręt zatonął wraz z całą załogą, zniszczony prawdopodobnie podczas stawiania zagrody minowej przez wybuch własnej miny na południowy wschód od Harwich (na przybliżonej pozycji ). 21 listopada morze wyrzuciło na mieliznę Long Sand zwłoki aspiranta-mechanika UC-9 Neuhausa.

</doc>
<doc id="3789846" url="https://pl.wikipedia.org/wiki?curid=3789846" title="Lista odcinków serialu Podejrzany">
Lista odcinków serialu Podejrzany

Poniżej znajduje się lista odcinków serialu telewizyjnego Podejrzany – emitowanego przez amerykańską stację telewizyjną ABC od 1 marca 2015 roku do 4 grudnia 2016 roku Powstały dwie serię, które składają się łącznie z 20 odcinków. W Polsce serial był emitowany od 2 marca 2015 roku do 28 listopada 2016 roku przez AXN.

</doc>
<doc id="3789849" url="https://pl.wikipedia.org/wiki?curid=3789849" title="USS Vella Gulf (CVE-111)">
USS Vella Gulf (CVE-111)

USS Vella Gulf (CVE-111) – lotniskowiec eskortowy typu "Commencement Bay", który służył w United States Navy. Odznaczony jedną battle star za służbę w czasie II wojny światowej.
Stępkę jednostki Totem Bay położono 7 lutego 1944 roku w Todd Pacific Shipyards w Tacoma. Okręt przemianowano 26 kwietnia 1944 roku na „Vella Gulf”. Zwodowano go 19 października 1944 roku. 9 kwietnia 1945 roku wszedł do służby.
W czasie wojny na Pacyfiku jego samoloty Vought F4U Corsair, Grumman F6F Hellcat i Grumman TBF Avenger uczestniczyły w atakach 24 lipca 1945 roku na wyspy Rota i Pagan.
Po wojnie wziął udział w operacji "Magic Carpet".
Wycofany ze służby 9 sierpnia 1946 roku i przesunięty do rezerwy. Przeklasyfikowany 12 czerwca 1955 roku na śmigłowcowiec (CVHE-111). Przekazany następnie do Military Sea Transportation Service i przeklasyfikowany na T-AKV-11 nie wrócił do służby. Skreślony z listy jednostek floty 1 czerwca 1960 roku. Przywrócony na listę 1 listopada 1960 roku. Skreślony po raz ostatni 1 grudnia 1970 roku. Sprzedany 22 października 1971 roku na złom firmie American Ship Dismantlers, Inc. z Portland.

</doc>
<doc id="3789850" url="https://pl.wikipedia.org/wiki?curid=3789850" title="HMCS Shawinigan">
HMCS Shawinigan

Okręty kanadyjskie o nazwie HMCS „Shawinigan”

</doc>
<doc id="3789853" url="https://pl.wikipedia.org/wiki?curid=3789853" title="Galapagosek kraterowy">
Galapagosek kraterowy

Galapagosek kraterowy ("Nesoryzomys narboroughi") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący endemicznie na wyspach Galapagos.
Zasięg występowania.
Galapagosek kraterowy występuje na wyspie Fernandina, należącej do archipelagu Galapagos u wybrzeżu Ekwadoru:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1904 roku amerykański zoolog Edmund Heller nadając mu nazwę "Nesoryzomys narboroughi". Holotyp pochodził z Mangrove Point, na wyspie Fernandina, w Galapagos, w Ekwadorze. 
"N. narboroughi" był uznawany za młodszy synonim "N. indefessus", ale nowsze badania wskazują, że są to raczej odrębne gatunki. Tym niemniej status "N. narboroughi" wymaga bardziej szczegółowych badań. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 110–172 mm, długość ogona 100–152 mm, długość ucha 13–23 mm, długość tylnej stopy 29–33 mm; masa ciała 77–136 g. 
Ekologia.
Jest spotykany na nizinnych i wyżynnych obszarach wyspy, do 1300 m n.p.m. Lokalnie jest pospolity, ale jego populacja maleje.
Jest to zwierzę nocne, prowadzi naziemny tryb życia. Nie wiadomo, czym się żywi. Na Fernandinie występuje także pokrewny gatunek, galapagosek wulkaniczny.
Populacja.
Gatunek ma ograniczony zasięg występowania i jego liczebność się zmniejsza. Największym zagrożeniem dla niego jest sprowadzenie na wyspę obcych gatunków, takich jak szczur śniady i mysz domowa. Jest obecnie uznawany za gatunek narażony na wyginięcie.

</doc>
<doc id="3789858" url="https://pl.wikipedia.org/wiki?curid=3789858" title="Galapagosek wulkaniczny">
Galapagosek wulkaniczny

Galapagosek wulkaniczny ("Nesoryzomys fernandinae") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący endemicznie na wyspach Galapagos.
Zasięg występowania.
Galapagosek wulkaniczny występuje wyłącznie na wyspie Fernandina w archipelagu Galapagos należącym do Ekwadoru, o powierzchni około 640 km², z czego zasięg występowania gryzonia to przypuszczalnie mniej niż 20 km².
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1979 roku niemieccy zoolodzy Rainer Hutterer i Udo Hirsch nadając mu nazwę "Nesoryzomys fernandinae". Holotyp pochodził z wyspy Fernandina, na Galapagos, w Ekwadorze. Gatunek opisano na podstawie pozostałości znalezionych w wypluwkach sów.
"N. fernandinae" jest uznawany za blisko spokrewniony z wymarłym "N. darwini". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 100–121 mm, długość ogona 77–100 mm, długość ucha 15–19 mm, długość tylnej stopy 21–27 mm; masa ciała 22–63 g (samic średnio 27 g, samców średnio 38 g).
Ekologia.
Jest spotykany w różnych częściach wyspy, najczęściej w gęstej roślinności na obrzeżach krateru wulkanu, na wysokości 1300 m n.p.m. Lokalnie jest pospolity.
Jest to zwierzę nocne, prowadzi naziemny tryb życia. Nie wiadomo, czym się żywi. Na Fernandinie występuje także inny gatunek z tego rodzaju, galapagosek kraterowy.
Populacja.
Gatunek ma ograniczony zasięg występowania, nie wiadomo jaki jest trend zmian jego liczebności. Największym zagrożeniem dla niego jest sprowadzenie na wyspę obcych gatunków, takich jak szczur śniady i mysz domowa. W przeszłości był uznawany za gatunek wymarły, ale został ponownie odkryty. Jest obecnie uznawany za gatunek narażony na wyginięcie.

</doc>
<doc id="3789865" url="https://pl.wikipedia.org/wiki?curid=3789865" title="Galapagosek opuncjowy">
Galapagosek opuncjowy

Galapagosek opuncjowy ("Nesoryzomys swarthi") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący endemicznie na wyspach Galapagos.
Zasięg występowania.
Galapagosek opuncjowy występuje endemicznie na wyspie Santiago należącej do wysp Galapagos, u wybrzeży Ekwadoru; wyspa ma powierzchnię około 580 km², z czego zasięg występowania tego gryzonia to przypuszczalnie mniej niż 20 km².
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1938 roku amerykański biolog Robert Thomas Orr nadając mu nazwę "Nesoryzomys swarthi". Holotyp pochodził z Sullivan Bay, na wyspie Santiago, na Galapagos, w Ekwadorze. 
"N. swarthi" bywał uznawany za odmianę wymarłego "N. indefessus" (podobnie jak "N. narboroughi"), ale gatunki te dzielą różnice w budowie czaszki i zębów. Autorzy "Illustrated Checklist of the Mammals of the World" uznają ten takson za gatunek monotypowy rozpoznają podgatunków.
Morfologia.
Długość ciała (bez ogona) 110–190 mm, długość ogona 100–163 mm, długość ucha 19–25 mm, długość tylnej stopy 29–40 mm; masa ciała 31–181 g (samice średnio 82 g, samce średnio 106 g). 
Ekologia.
Występuje na nizinach, w suchym lesie i na obszarach porośniętych krzewami. Jest spotykany w różnych częściach wyspy, najczęściej w gęstej roślinności na obrzeżach krateru wulkanu, na wysokości 1300 m n.p.m. Lokalnie jest pospolity. Jest to zwierzę nocne, prowadzi naziemny tryb życia. Nie wiadomo, czym się żywi. Populacje tego gryzonia przetrwały tam, gdzie w dużej liczbie rosną opuncje "Opuntia galapageia", co sugeruje związek między rośliną a tym ssakiem.
Populacja.
Gatunek ma ograniczony zasięg występowania, nie wiadomo jaki jest trend zmian jego liczebności. Pierwszy raz "N. swarthi" schwytano w 1906 roku, ale gdy 32 lata później został opisany podejrzewano, że gatunek ten już wymarł. W 1965 roku odnaleziono czaszkę tego gryzonia, co wskazywało, że na wyspie może wciąż istnieć jego populacja. Jednak badacze szukający jej w latach 70. XX wieku znaleźli jedynie zawleczone na wyspę szczury śniade ("Rattus rattus") i myszy domowe ("Mus musculus"). Dopiero w 1997 roku udało się odnaleźć żywe gryzonie, które przetrwały koegzystując z introdukowanymi gatunkami. W 2005 roku odkryto dwie nieznane populacje na północnym wybrzeżu wyspy. "N. swarthi" jest obecnie uznawany za gatunek narażony na wyginięcie.

</doc>
<doc id="3789868" url="https://pl.wikipedia.org/wiki?curid=3789868" title="Avia BH-1">
Avia BH-1

Avia BH-1 – prototyp czechosłowackiego samolot sportowego z okresu międzywojennego. Była to pierwsza konstrukcja firmy Avia, oryginalnie nazwana BH-1 exp
Opis konstrukcji.
Avia BH-1 był to dwuosobowy dolnopłat wykonany w całości z drewna. Skrzydła miały od góry zamocowane zastrzały, umieszczone były one parami po obu stronach kadłuba. Skrzydło w pobliżu kadłuba miało wąski profil, rozszerzający się aż do miejsca umocowania zastrzałów, po czym ponownie zwężający się do końców. Charakterystyczną cechą była płaska i wysoka tylna część kadłuba, zastępująca płetwę statecznika. Podwozie klasyczne, stałe. Kabina pilota odkryta. Napęd stanowił silnik Austro-Daimler o mocy 22 kW (30 KM), okazał się on jednak zbyt słaby do lotu z 2 osobami na pokładzie.
W roku 1921 samolot został przebudowany i nazwany BH-1 bis. Otrzymał nowy francuski silnik rotacyjny Gnome Omega o mocy 37 kW (50 KM), dzięki któremu na pokładzie mogły znaleźć się 2 osoby.

</doc>
<doc id="3789869" url="https://pl.wikipedia.org/wiki?curid=3789869" title="Wodorotlenek niklu">
Wodorotlenek niklu



</doc>
<doc id="3789870" url="https://pl.wikipedia.org/wiki?curid=3789870" title="Chruścielak karłowaty">
Chruścielak karłowaty



</doc>
<doc id="3789872" url="https://pl.wikipedia.org/wiki?curid=3789872" title="Robert Renwick">
Robert Renwick

Robert Peter Renwick (ur. 21 lipca 1988 w Abu Zabi) – szkocki pływak specjalizujący się w stylu dowolnym, wicemistrz olimpijski (2016), medalista mistrzostw świata, Europy i Igrzysk Wspólnoty Narodów.
Kariera pływacka.
Swój pierwszy medal na międzynarodowych zawodach zdobył podczas Igrzysk Wspólnoty Narodów w Melbourne w 2006 roku, kiedy szkocka sztafeta 4 × 200 m stylem dowolnym wywalczyła srebro.
Dwa lata później, na mistrzostwach świata na krótkim basenie w Manchesterze z czasem 3:40,22 min zdobył brązowy medal na 400 m stylem dowolnym i srebro w sztafecie 4 × 200 m stylem dowolnym.
W sierpniu 2008 roku na igrzyskach olimpijskich w Pekinie zajął ósme miejsce na dystansie 200 m stylem dowolnym, uzyskując w finale czas 1:47,47. Płynął także w brytyjskiej sztafecie kraulowej 4 × 200 m, która w finale uplasowała się na szóstym miejscu.
Z Igrzysk Wspólnoty Narodów, które odbyły się w 2010 roku w Nowym Delhi wrócił ze złotym medalem na dystansie 400 m stylem dowolnym i srebrem wywalczonym w sztafecie 4 × 200 m stylem dowolnym. Cztery lata później, powtórzył swoje osiągnięcie ze sztafety, kiedy Szkoci w finale tej konkurencji zajęli drugie miejsce.
Renwick podczas igrzysk olimpijskich w 2012 roku na dystansie 200 m stylem dowolnym z czasem 1:46,53 min uplasował się na szóstym miejscu. W konkurencji 400 m kraulem nie zakwalifikował się do finału i ostatecznie był jedenasty. Brał udział w sztafecie kraulowej 4 × 200 m, która w finale zajęła szóste miejsce.
W 2015 roku na mistrzostwach świata w Kazaniu został mistrzem świata w sztafecie 4 × 200 m stylem dowolnym. Brytyjczycy płynąc w finale tej konkurencji poprawili rekord swojego kraju (7:04,33 min).
Podczas igrzyskach olimpijskich w Rio de Janeiro płynął w wyścigu eliminacyjnym sztafet 4 × 200 m stylem dowolnym. Otrzymał srebrny medal po tym, jak reprezentacja Wielkiej Brytanii uplasowała się w finale na drugim miejscu.

</doc>
<doc id="3789874" url="https://pl.wikipedia.org/wiki?curid=3789874" title="Robbie Renwick">
Robbie Renwick



</doc>
<doc id="3789877" url="https://pl.wikipedia.org/wiki?curid=3789877" title="Chruścielak atlantycki">
Chruścielak atlantycki



</doc>
<doc id="3789879" url="https://pl.wikipedia.org/wiki?curid=3789879" title="III liga polska w piłce nożnej (1961)">
III liga polska w piłce nożnej (1961)



</doc>
<doc id="3789880" url="https://pl.wikipedia.org/wiki?curid=3789880" title="III liga polska w piłce nożnej (1962)">
III liga polska w piłce nożnej (1962)



</doc>
<doc id="3789882" url="https://pl.wikipedia.org/wiki?curid=3789882" title="Aegialomys">
Aegialomys



</doc>
<doc id="3789891" url="https://pl.wikipedia.org/wiki?curid=3789891" title="Lista odcinków serialu Quantico">
Lista odcinków serialu Quantico

Poniżej znajduje się lista odcinków serialu telewizyjnego Quantico – emitowanego przez amerykańską stację telewizyjną ABC od 27 września 2015 roku do 3 sierpnia 2018 roku. Powstały trzy serię, które łącznie składają się z 57 odcinków. W Polsce serial jest emitowany od 11 października 2015 roku przez Canal+ Seriale.

</doc>
<doc id="3789893" url="https://pl.wikipedia.org/wiki?curid=3789893" title="Dryolimnas">
Dryolimnas

Dryolimnas – rodzaj ptaka z rodziny chruścieli (Rallidae).
Zasięg występowania.
Rodzaj obejmuje jeden żyjący współcześnie gatunek występujący na Madagaskarze.
Morfologia.
Długość ciała 30–33 cm; masa ciała samic 138–258 g, samców 145–276 g (dotyczy tylko gatunku żyjącego).
Systematyka.
Etymologia.
"Dryolimnas": "drus", δρυος "druos" „drzewo”; „wodnik”, od gr. λιμνας "limnas" „z bagien”, od λιμνη "limnē" „bagno”.
Podział systematyczny.
Do rodzaju należą następujące gatunki:

</doc>
<doc id="3789894" url="https://pl.wikipedia.org/wiki?curid=3789894" title="Michaił Skatkin">
Michaił Skatkin

Michaił Nikołajewicz Skatkin (ur. 1900, zm. 1991) – rosyjski pedagog, nauczyciel i autor podręczników do przyrodoznawstwa. Zajmował się dydaktyką ogólną, metodyką nauczania przyrody oraz metodologicznymi problemami pedagogiki. 

</doc>
<doc id="3789895" url="https://pl.wikipedia.org/wiki?curid=3789895" title="Al-Masnaa">
Al-Masnaa



</doc>
<doc id="3789896" url="https://pl.wikipedia.org/wiki?curid=3789896" title="Bawszar">
Bawszar



</doc>
<doc id="3789898" url="https://pl.wikipedia.org/wiki?curid=3789898" title="Samail">
Samail



</doc>
<doc id="3789900" url="https://pl.wikipedia.org/wiki?curid=3789900" title="Floridita">
Floridita

El Floridita, również La Floridita – historyczna restauracja i bar koktajlowy położony w hawańskiej dzielnicy La Habana Vieja, przy skrzyżowaniu ulicy Obispo z Avenida de Bélgica (aleją popularnie nazywaną Monserrate). Miejsce znane z serwowania słynnego koktajlu daiquiri i goszczenia znanych osobistości, przede wszystkim powieściopisarzy Ernesta Hemingwaya i Grahama Greene'a.
Motto Floridity brzmi "la cuna del daiquiri", co oznacza „kolebka daiquiri”. Nie jest to jednak miejsce powstania tego napoju alkoholowego, którego początki sięgają końca XIX wieku i okolic Santiago de Cuba, jednak bar El Floridita przyczynił się do jego spopularyzowania. To właśnie tam w latach 30. XX wieku powstała jedna z najbardziej znanych wersji daiquiri, nazywana Daiquiri No. 4 lub Frozen Daiquiri (mrożone Daiquiri).
Historia.
Floridita została otwarta w 1817 roku pod nazwą La Piña de Plata („Srebrny ananas”) na rogu ulic Obispo i Montserrate, gdzie funkcjonuje do dzisiaj. Blisko 100 lat później, po wielu namowach amerykańskich turystów właściciel zmienił jej nazwę na El Florida, ale z czasem mieszkańcy Hawany zaczęli ją nazywać Floridita.
Było to miejsce często odwiedzane przez Ernesta Hemingwaya, gdyż znajduje się na tej samej ulicy co Hotel Ambos Mundos, w którym mieszkał pisarz. W barze znajduje się wiele pamiątek po Hemingwayu: fotografie, popiersie, a od 2003 roku naturalnej wielkości brązowy posąg przedstawiający amerykańskiego pisarza, autorstwa kubańskiego artysty Jose Villi Soberóna. Umiejscowienie figury nie jest przypadkowe – było to ulubione miejsce pisarza w całym barze. Siedząc na wysokim stołku, na lewym końcu długiego baru, Hemingway podobno w krótkim czasie potrafił wypić szesnaście podwójnych daiquiri.
Podobno Hemingway pewnego razu napisał: "My mojito in La Bodeguita, My daiquiri in El Floridita" („Moje mojito w La Bodeguita, moje daiquiri w El Floridita”). Napis opatrzony imieniem i nazwiskiem Ernesta Hemingwaya znajduje się w innym, popularnym wśród turystów barze – Bodeguita del Medio, i świadczy o upodobaniu sobie przez autora dwóch rodzajów drinków – mojito spożywanego w La Bodeguita, i daiquiri w El Floridita. Mimo pewności co do faktu stałego bywania Hemingwaya w El Floridita, istnieją wątpliwości co do tego, że był częstym gościem w La Bodeguita.
Pisarz nie był jedyną znaną osobistością odwiedzającą Floriditę. Klientami baru byli również kubańscy i zagraniczni intelektualiści i artyści, tacy jak Ezra Pound, John Dos Passos i Graham Greene, autor powieści "Nasz człowiek w Hawanie".

</doc>
<doc id="3789901" url="https://pl.wikipedia.org/wiki?curid=3789901" title="Stanciu Stoian">
Stanciu Stoian

Stanciu Stoian (ur. 1900, zm. 1984) – rumuński pedagog i polityk. W latach 1947-1951 był ministrem kultury Rumunii, a w latach 1955-1967 dyrektorem Instytutu Nauk Pedagogicznych w Bukareszcie. Był członkiem rumuńskiej Akademii Nauk i profesorem uniwersytetu w Bukareszcie. Interesował się głównie pedagogiką porównawczą, socjologią wychowania oraz historią pedagogiki.

</doc>
<doc id="3789904" url="https://pl.wikipedia.org/wiki?curid=3789904" title="Wasyl Suchomłynski">
Wasyl Suchomłynski

Wasyl Ołeksandrowycz Suchomłynski (28 września 1918 w Wasyliwce k. Onufrijiwki, zm. 2 września 1970 w Pawłyszu) – ukraiński pedagog i nauczyciel, nazywany "pawłyskim Pestalozzim".
W 1939 z wyróżnieniem ukończył Połtawski Instytut Pedagogiczny, pracował jako nauczyciel języka ukraińskiego, w lipcu 1941 został powołany do Armii Czerwonej. Jako młodszy politruk walczył na Froncie Zachodnim i Kalinińskim, w styczniu 1942 został ciężko ranny, po wyleczeniu został zwolniony z wojska, objął stanowisko dyrektora wiejskiej szkoły. W 1947 r. osiadł w miejscowości Pawłysz, gdzie przez 23 lata pełnił funkcję dyrektora szkoły średniej. W szkole tej stworzył własny system wychowawczy łączący pracę z nauką oraz zabawą.

</doc>
<doc id="3789905" url="https://pl.wikipedia.org/wiki?curid=3789905" title="Zaspałkowa Szczelina">
Zaspałkowa Szczelina

Zaspałkowa Szczelina – jaskinia w Dolinie Małej Łąki w Tatrach Zachodnich. Wejście do niej położone jest w Wyżniej Świstówce, poniżej Przełęczy Małołąckiej, na wysokości 1743 metrów n.p.m. Długość jaskini wynosi 10 metrów, a jej deniwelacja 5 metrów.
Opis jaskini.
Jaskinię stanowi obszerny, idący stromo w dół szczelinowy korytarz zaczynający się w niewielkim otworze wejściowym, a kończący zawaliskiem. Z korytarza, 4 metry od otworu, odchodzi pochyły komin z małymi kaskadami. 
Przyroda.
W jaskini brak jest nacieków i roślinności. Przeważnie przez cały rok leży w niej zlodowaciały śnieg.
Historia odkryć.
Jaskinia była prawdopodobnie znana od dawna. Jej pierwszy plan i opis sporządziła I. Luty w 1979 roku.

</doc>
<doc id="3789906" url="https://pl.wikipedia.org/wiki?curid=3789906" title="Wasyl Suchomłyński">
Wasyl Suchomłyński



</doc>
<doc id="3789907" url="https://pl.wikipedia.org/wiki?curid=3789907" title="Thomasomys">
Thomasomys



</doc>
<doc id="3789910" url="https://pl.wikipedia.org/wiki?curid=3789910" title="Podwójna Szczelina">
Podwójna Szczelina

Podwójna Szczelina – jaskinia, a właściwie schronisko, w Dolinie Miętusiej w Tatrach Zachodnich. Wejście do niej położone jest w zboczu Wołowego Żlebu, poniżej Dziury nad Wantulami I, na wysokości 1270 m n.p.m. Długość jaskini wynosi 10 metrów, a jej deniwelacja 4,5 metrów.
Opis jaskini.
Jaskinię stanowi płytka nyża do której prowadzi obszerny otwór szczelinowy. Odchodzą z niej dwa krótkie korytarzyki: jeden poziomy, drugi idący do góry.
Przyroda.
W jaskini brak jest nacieków i roślinności. 
Historia odkryć.
Brak jest danych o odkrywcach jaskini. Jej pierwszy plan i opis sporządziła I. Luty przy współpracy B. Zalewskiego w 2002 roku.

</doc>
<doc id="3789911" url="https://pl.wikipedia.org/wiki?curid=3789911" title="Loughton (Milton Keynes)">
Loughton (Milton Keynes)



</doc>
<doc id="3789912" url="https://pl.wikipedia.org/wiki?curid=3789912" title="Bradwell (Milton Keynes)">
Bradwell (Milton Keynes)



</doc>
<doc id="3789914" url="https://pl.wikipedia.org/wiki?curid=3789914" title="Dziura nad Zabijakiem II">
Dziura nad Zabijakiem II

Dziura nad Zabijakiem II – jaskinia w Dolinie Lejowej w Tatrach Zachodnich. Wejście do niej położone jest powyżej żlebu Zabijak, poniżej Suchego Wierchu, na wysokości 1325 metrów n.p.m. Długość jaskini wynosi 10 metrów, a jej deniwelacja 1 metr.
Opis jaskini.
Jaskinię stanowi 2-metrowej głębokości nisza, z której odchodzą dwa krótkie, szczelinowe korytarzyki. Dłuższy, 5-metrowy, prowadzi do góry, natomiast krótszy jest poziomy.
Przyroda.
W jaskini można spotkać nacieki grzybkowe. Ściany są wilgotne, brak jest na nich roślinności.
Historia odkryć.
Jaskinia była znana od dawna. Jej pierwszy plan i opis sporządziła I. Luty przy w 2011 roku.

</doc>
<doc id="3789918" url="https://pl.wikipedia.org/wiki?curid=3789918" title="Schron w Ścianie pod Szczytem">
Schron w Ścianie pod Szczytem

Schron w Ścianie pod Szczytem – jaskinia, a właściwie schronisko, w Dolinie Chochołowskiej w Tatrach Zachodnich. Wejście do niej położone jest w Dolinie Iwaniackiej, w południowej ścianie pod szczytem Kominiarskiego Wierchu, na wysokości 1800 metrów n.p.m. Długość jaskini wynosi 10 metrów, a jej deniwelacja 3 metry.
Opis jaskini.
Jaskinię tworzy niewielka komora, do której można się dostać z obszernego otworu wejściowego najpierw wąską szczeliną, a następnie idącym do góry korytarzem.
Przyroda.
W jaskini brak jest nacieków. Ściany są suche, rosną na nich mchy, porosty i glony.
Historia odkryć.
Jaskinia była prawdopodobnie znana od dawna. Nazwę nadał jej W. W. Wiśniewski w 1986 roku. Pierwszy plan i opis jaskini sporządzili A. Gajewska i K. Recielski w 2003 roku.

</doc>
<doc id="3789919" url="https://pl.wikipedia.org/wiki?curid=3789919" title="Václav Příhoda">
Václav Příhoda

Václav Příhoda (ur. 1889, zm. 1979) – czeski psycholog i pedagog. Był członkiem Czechosłowackiej Akademii Nauk oraz Centre National d'Education w Brukseli. Interesował się głównie pedagogiką eksperymentalną (w tym dydaktyką eksperymentalną), psychologią rozwojową oraz psychologią pedagogiczną, a także organizacją szkoły.

</doc>
<doc id="3789920" url="https://pl.wikipedia.org/wiki?curid=3789920" title="Białostocki Teatr Komedialnia">
Białostocki Teatr Komedialnia

Białostocki Teatr Komedialnia "(BT Komedialnia)" – powstał w 2013 w Białymstoku.
Historia.
W 2013 Piotr Dąbrowski razem z żoną Julią Wacławik-Dąbrowską założył nowy teatr – Białostocki Teatr Komedialnia. Nazwa teatru (Komedialnia) nawiązuje do pierwszego stałego teatru na ziemiach polskich, który powstał w 1748 roku w Białymstoku.
Spektaklem premierowym wystawionym w dniu 6 kwietnia 2013 był Długi łykend na podstawie tekstu kanadyjskiego dramaturga Norma Fostera.
Współpracę z teatrem nawiązali m.in. Katarzyna Żak, Piotr Cyrwus, Wojciech Wysocki i Piotr Machalica.

</doc>
<doc id="3789921" url="https://pl.wikipedia.org/wiki?curid=3789921" title="Oh My My">
Oh My My

Oh My My – czwarty album studyjny amerykańskiego zespołu pop-rockowego OneRepublic, który został wydany 7 października 2016 roku. Pierwszym singlem promującym album jest utwór „Wherever I Go”, wydany 13 maja 2016 roku. Kolejny singel, „Kids” wydano 12 sierpnia 2016 roku.
Wydanie albumu.
Zespół pracował nad czwartym albumem studyjnym od 2014 roku. Album nagrywany był w szesnastu krajach świata podczas trasy "Native Tour". 13 maja 2016 roku ukazał się pierwszy singel zapowiadający album, „Wherever I Go”. 12 sierpnia 2016 roku został wydany kolejny singel zatytułowany „Kids”. 25 sierpnia zespół zapowiedział, że nowy album będzie nosił tytuł "Oh My My" i ukaże się 7 października. 8 września udostępniono singel promocyjny „Future Looks Good”. Tydzień przed wydaniem albumu zespół ujawnił utwór „A.I.” nagrany wspólnie z Peterem Gabrielem.
Album "Oh My My" ukazał się 7 października 2016 roku i zadebiutował na 3. miejscu listy "Billboard 200" sprzedając się w nakładzie 46 tys. kopii.

</doc>
<doc id="3789923" url="https://pl.wikipedia.org/wiki?curid=3789923" title="Katedra Muzykologii Uniwersytetu im. Adama Mickiewicza w Poznaniu">
Katedra Muzykologii Uniwersytetu im. Adama Mickiewicza w Poznaniu



</doc>
<doc id="3789929" url="https://pl.wikipedia.org/wiki?curid=3789929" title="Pierre Latour">
Pierre Latour

 Pierre-Roger Latour (ur. 12 października 1993 w Romans-sur-Isère) – francuski kolarz szosowy.
Osiągnięcia.
Opracowano na podstawie:

</doc>
<doc id="3789931" url="https://pl.wikipedia.org/wiki?curid=3789931" title="Paul R. Ruzoka">
Paul R. Ruzoka



</doc>
<doc id="3789932" url="https://pl.wikipedia.org/wiki?curid=3789932" title="Coccoloba excelsa">
Coccoloba excelsa

Coccoloba excelsa Benth. – gatunek rośliny z rodziny rdestowatych ("Polygonaceae" Juss.). Występuje naturalnie w Kolumbii, Gujanie Francuskiej, Ekwadorze, Peru oraz Brazylii (w stanach Acre, Amazonas, Pará i Mato Grosso).
Biologia i ekologia.
Rośnie w lasach, na terenach nizinnych.

</doc>
<doc id="3789935" url="https://pl.wikipedia.org/wiki?curid=3789935" title="Alpen Cup w skokach narciarskich 2016/2017">
Alpen Cup w skokach narciarskich 2016/2017

Alpen Cup w skokach narciarskich 2016/2017 rozpoczął się 10 września 2016 r. w szwajcarskim Einsiedeln, a zakończył 12 marca 2017 r. we francuskim Chaux-Neuve. Cykl składał się z 12 konkursów indywidualnych, rozgrywanych w Szwajcarii, Niemczech, Austrii, Słowenii i Francji. Pierwsze cztery konkursy odbyły się w lecie, pozostałe w zimie. 
Tytułu sprzed roku nie obronił Niemiec Jonathan Siegel. Zwycięzcą cyklu został reprezentujący Słowenię Žiga Jelar.

</doc>
<doc id="3789936" url="https://pl.wikipedia.org/wiki?curid=3789936" title="Liberatus Sangu">
Liberatus Sangu

Liberatus Sangu (ur. 19 lutego 1963 w Mwazye) – tanzański duchowny katolicki, biskup diecezjalny Shinyanga od 2015.
Życiorys.
Święcenia kapłańskie otrzymał 9 lipca 1994 i został inkardynowany do diecezji Sumbawanga. Był m.in. wychowawcą dla uczniów niższego seminarium oraz dla roczników propedeutycznych wyższego seminarium, dyrektorem kurialnego wydziału ds. powołań oraz diecezjalnym duszpasterzem młodzieży. W latach 2008–2015 pracował w Kongregacji ds. Ewangelizacji Narodów.
2 lutego 2015 papież Franciszek mianował go biskupem diecezjalnym Shinyanga. Sakry udzielił mu 12 kwietnia 2015 metropolita Dar-es-Salaam - kardynał Polycarp Pengo.

</doc>
<doc id="3789938" url="https://pl.wikipedia.org/wiki?curid=3789938" title="Otokar Německý">
Otokar Německý



</doc>
<doc id="3789939" url="https://pl.wikipedia.org/wiki?curid=3789939" title="Petroecuador">
Petroecuador

EP Petroecuador ("Empresa Estatal Petróleos del Ecuador") – ekwadorskie przedsiębiorstwo państwowe, założone w 1989 roku, zajmujące się wydobyciem oraz przetwórstwem ropy naftowej i gazu ziemnego.
Petroecuador jest następcą CEPE ("Corporación Estatal Petrolera Ecuatoriana"), które zostało założone w 1972, ze względu na przepisy ograniczające własność zagraniczną w Ekwadorze. Ropa naftowa jest głównym towarem eksportowanym z Ekwadoru, jej sprzedaż generuje ok. 25% PKB tego kraju. 37% ekwadorskiej ropy jest wydobywane przez Petroecuador, pozostała część przez prywatne koncerny paliwowe. 
Do przedsiębiorstwa należą m.in. trzy rafinerie oraz Rurociąg SOTE ("Sistema de Oleoducto Transecuatoriano").

</doc>
<doc id="3789940" url="https://pl.wikipedia.org/wiki?curid=3789940" title="Cistron">
Cistron



</doc>
<doc id="3789941" url="https://pl.wikipedia.org/wiki?curid=3789941" title="Flavian Kassala">
Flavian Kassala

Flavian Matindi Kassala (ur. 4 grudnia 1967 w Sumve) – tanzański duchowny katolicki, biskup diecezjalny Geity od 2016.
Życiorys.
Święcenia kapłańskie otrzymał 11 lipca 1999 i został inkardynowany do diecezji Geita. Był m.in. wychowawcą i ojcem duchownym w niższym seminarium, rektorem uniwersytetu w Arushy oraz dyrektorem kolegium "Stella Maris" w Mtwarze. 
28 kwietnia 2016 papież Franciszek mianował go biskupem diecezjalnym Geity. Sakry udzielił mu 12 czerwca 2016 metropolita Mwanzy - arcybiskup Jude Thadaeus Ruwa’ichi.

</doc>
<doc id="3789942" url="https://pl.wikipedia.org/wiki?curid=3789942" title="Flavian Matindi Kassala">
Flavian Matindi Kassala



</doc>
<doc id="3789963" url="https://pl.wikipedia.org/wiki?curid=3789963" title="Edward Mapunda">
Edward Mapunda

Edward Elias Mapunda (ur. 30 września 1964 w Mango) – tanzański duchowny katolicki, biskup diecezjalny Singidy od 2015.
Życiorys.
Święcenia kapłańskie otrzymał 23 listopada 1997 i został inkardynowany do diecezji Singida. Po święceniach był wychowawcą niższego seminarium oraz sekretarzem wykonawczym kurialnego wydziału katechetycznego. W latach 2000–2004 studiował w Dar es Salaam, a po powrocie do kraju ponownie pracował w niższym seminarium (m.in. jako wicerektor). W latach 2006–2014 był ekonomem diecezjalnym. W 2014 wyjechał na dalsze studia do Irlandii.
28 kwietnia 2015 papież Franciszek mianował go biskupem diecezjalnym Singida. Sakry udzielił mu 5 lipca 2015 metropolita Tabory - arcybiskup Paul Ruzoka.

</doc>
<doc id="3789964" url="https://pl.wikipedia.org/wiki?curid=3789964" title="Edward Elias Mapunda">
Edward Elias Mapunda



</doc>
<doc id="3789969" url="https://pl.wikipedia.org/wiki?curid=3789969" title="Joseph Mlola">
Joseph Mlola

Joseph Mlola ALCP/OSS (ur. 9 stycznia 1966 w Mashati Rombo) – tanzański duchowny katolicki, biskup diecezjalny Kigomy od 2014.
Życiorys.
Święcenia kapłańskie otrzymał 12 lipca 1997 jako członek Stowarzyszenia Życia Apostolskiego Dzieło Ducha Świętego. Pracował głównie jako wicerektor i rektor tanzańskich seminariów duchownych.
10 lipca 2014 papież Franciszek mianował go biskupem diecezjalnym Kigomy. Sakry udzielił mu 26 października 2014 metropolita Tabory - arcybiskup Paul Ruzoka.

</doc>
<doc id="3789970" url="https://pl.wikipedia.org/wiki?curid=3789970" title="Omonia Nikozja w europejskich pucharach">
Omonia Nikozja w europejskich pucharach

Występy w europejskich pucharach cypryjskiego klubu piłkarskiego Omonia Nikozja.

</doc>
<doc id="3789974" url="https://pl.wikipedia.org/wiki?curid=3789974" title="Javier Torrente">
Javier Torrente

Javier Luis Torrente (ur. 8 czerwca 1969 w Rosario) – argentyński trener piłkarski, od 2021 prowadzi belgijski K Beerschot VA.
Torrente pochodzi z Rosario i w wieku juniorskim był zawodnikiem tamtejszego klubu Argentino de Rosario, jednak w młodym wieku zdecydował się zakończyć piłkarską karierę, poświęcając się pracy trenera. Początkowo szkolił grupy młodzieżowe w akademii młodzieżowej lokalnego Newell’s Old Boys oraz pracował jako trener przygotowania fizycznego. Następnie przez ponad dekadę był asystentem Marcelo Bielsy, z którym współpracował kolejno w meksykańskich Club Atlas (1993–1995) i Club América (1995–1996), argentyńskim Vélez Sarsfield (1997–1998), hiszpańskim RCD Espanyol (1998) oraz reprezentacji Argentyny (1998–2004). W tej roli wywalczył między innymi mistrzostwo Argentyny oraz złoty medal na Igrzyskach Olimpijskich w Atenach.
Samodzielną pracę trenerską Torrente rozpoczął w lipcu 2007, obejmując paragwajskiego giganta – klub Cerro Porteño ze stołecznego Asunción. Jego szkoleniowcem pozostawał przez kolejne dziewięć miesięcy, lecz mimo regularnego plasowania się w czołówce tabeli i dobrej gry podopiecznych nie zdołał wywalczyć żadnego trofeum. W kwietniu 2008 został zwolniony wskutek serii gorszych rezultatów, natomiast dwa miesiące później podpisał umowę z peruwiańskim Coronelem Bolognesi z miasta Tacna. Tam spędził z kolei nieudane pięć miesięcy; w listopadzie zrezygnował ze stanowiska w obliczu słabych wyników. W styczniu 2009 powrócił do Paragwaju, gdzie został trenerem ówczesnego mistrza kraju – stołecznego Club Libertad, zastępując Rubéna Israela. W wiosennym sezonie Apertura 2009 wywalczył z nim tytuł wicemistrza Paragwaju i sukces ten powtórzył również pół roku później, podczas jesiennego sezonu Clausura 2009. Zawiódł jednak oczekiwania, nie potrafiąc sięgnąć po mistrzostwo, wobec czego w marcu 2010 zrezygnował ze stanowiska.
W czerwcu 2010 Torrente powrócił do Cerro Porteño, gdzie tym razem jego pobyt okazał się jeszcze bardziej udany niż poprzedni – w sezonie Clausura 2009 zdobył wicemistrzostwo Paragwaju, lecz mimo świetnych wyników zarówno na arenie krajowej, jak i międzynarodowej został zwolniony w lutym 2011 wskutek konfliktu z kibicami. Dwa miesiące później zastąpił Roberto Sensiniego na stanowisku trenera swojego macierzystego Newell’s Old Boys, lecz nie potrafił nawiązać do osiągnięć odnoszonych w Paragwaju i po bardzo słabych wynikach odszedł z klubu we wrześniu 2011. W styczniu 2012 przeniósł się do paragwajskiego Club Nacional, gdzie ponownie nie zrealizował jednak postawionych przed nim celów i prowadził go bez większych sukcesów przez cztery miesiące, po czym zrezygnował z prowadzenia drużyny.
W kwietniu 2012 Torrente podpisał umowę z chilijską ekipą CD Cobreloa z miasta Calama, gdzie ze średnim skutkiem spędził osiem miesięcy. W latach 2014–2015 ponownie towarzyszył swojemu mentorowi Marcelo Bielsie, tym razem będąc jego asystentem we francuskim Olympique Marsylia, natomiast w czerwcu 2015 został szkoleniowcem kolumbijskiego zespołu CD Once Caldas z siedzibą w Manizales. Spędził w nim nieco ponad rok, lecz nie zdołał wywalczyć większych sukcesów, zaś z drużyny odszedł w sierpniu 2016, kiedy to skorzystał z oferty meksykańskiego Club León.

</doc>
<doc id="3789977" url="https://pl.wikipedia.org/wiki?curid=3789977" title="Damian Denis Dallu">
Damian Denis Dallu



</doc>
<doc id="3789978" url="https://pl.wikipedia.org/wiki?curid=3789978" title="Hjallese">
Hjallese

Hjallese – wieś w Danii, na wyspie Fionii, stanowiąca południowe przedmieścia Odense.
We wsi znajduje się wybudowany w 1983 roku kościół oraz stacja kolejowa na linii Svendborgbanen.

</doc>
<doc id="3789979" url="https://pl.wikipedia.org/wiki?curid=3789979" title="John Chrisostom Ndimbo">
John Chrisostom Ndimbo

John Chrisostom Ndimbo (ur. 12 października 1960 w Kipololo) – tanzański duchowny katolicki, biskup diecezjalny Mbinga od 2011.
Życiorys.
Święcenia kapłańskie otrzymał 21 czerwca 1989 i został inkardynowany do diecezji Mbinga. Przez wiele lat pracował jako wykładowca i rektor niższego seminarium w Likonde. W 2010 został sekretarzem wykonawczym wydziału Konferencji Episkopatu Tanzanii ds. edukacji.
12 marca 2011 papież Benedykt XVI mianował go biskupem diecezjalnym Mbinga. Sakry udzielił mu 5 czerwca 2011 metropolita Dar-es-Salaam - kardynał Polycarp Pengo.

</doc>
<doc id="3789982" url="https://pl.wikipedia.org/wiki?curid=3789982" title="Cierń (film)">
Cierń (film)

Cierń (ang. "Splinter") – amerykański horror z 2008 roku.
Opis fabuły.
Seth (Paulo Costanzo) i Polly (Jill Wagner) chcą spędzić romantyczną noc na biwaku w lesie. Jednak po drodze zostają sterroryzowani przez zbiegłego przestępcę Dennisa i jego partnerkę. Bandyci grożąc im bronią, zmuszają ich by jechali z nimi. Całą czwórka trafia na stację benzynową, której pracownik został zarażony przez dziwnego pasożyta. Pasożyt ten jest w stanie poruszać zwłoki ofiary i przenosić się na kolejnych nosicieli. Dziewczyna Dennisa zostaje zaatakowana, a pozostała trójka chroni się wewnątrz stacji i jest zmuszona połączyć siły, by stawić czoło niebezpieczeństwu.

</doc>
<doc id="3789983" url="https://pl.wikipedia.org/wiki?curid=3789983" title="Højby">
Højby

Højby – dawne miasto na wyspie Fionia w Danii, obecnie południowa dzielnica Odense. W 2009 roku zamieszkana przez 4 556 osób. 1 stycznia 2010 włączone do Odense.
W Højby znajduje się kościół z XIV wieku oraz stacja kolejowa na linii Svendborgbanen.

</doc>
<doc id="3789984" url="https://pl.wikipedia.org/wiki?curid=3789984" title="Bernardin Mfumbusa">
Bernardin Mfumbusa

Bernardin Francis Mfumbusa (ur. 1 kwietnia 1962 w Aruszy) – tanzański duchowny katolicki, biskup diecezjalny Kondoa od 2011.
Życiorys.
Święcenia kapłańskie otrzymał 14 czerwca 1992 i został inkardynowany do diecezji Dodoma. Po święceniach przez kilka lat pracował jako wikariusz parafialny oraz jako dyrektor Apostolstwa Świeckich w diecezji. W latach 1995-2004 studiował w Mwanzie i Rzymie, zaś po powrocie do kraju rozpoczął pracę jako nauczyciel edukacji medialnej na uniwersytecie w Mwanzie. W latach 2007-2011 był wicekanclerzem tejże uczelni, odpowiedzialnym za sprawy studiów.
12 marca 2011 papież Benedykt XVI mianował go biskupem diecezjalnym Kondoa. Sakry udzielił mu 15 maja 2011 metropolita Dar-es-Salaam - kardynał Polycarp Pengo.

</doc>
<doc id="3789985" url="https://pl.wikipedia.org/wiki?curid=3789985" title="Bernardin Francis Mfumbusa">
Bernardin Francis Mfumbusa



</doc>
<doc id="3789986" url="https://pl.wikipedia.org/wiki?curid=3789986" title="Czwartek (film)">
Czwartek (film)

Czwartek (ang. "Thursday") – amerykański film sensacyjny z 1998 roku, zawierający elementy czarnej komedii.
Opis fabuły.
Casey Wells, były handlarz narkotyków, prowadzi obecnie uczciwe życie w Houston jako architekt. Pewnego dnia odwiedza go dawny wspólnik, Nick, i zostawia na "przechowanie" walizkę pełną heroiny. Po odkryciu zawartości walizki, Casey spuszcza heroinę do ścieków. Wkrótce okazuje się, że zaginionym towarem interesuje się wiele osób.

</doc>
<doc id="3789987" url="https://pl.wikipedia.org/wiki?curid=3789987" title="Højby (stacja kolejowa)">
Højby (stacja kolejowa)

Højby Fyn Station – stacja kolejowa na Svendborgbanen z Odense do Svendborga, znajdująca się w dzielnicy Odense Højby. Została otwarta 12 lipca 1876.

</doc>
<doc id="3789992" url="https://pl.wikipedia.org/wiki?curid=3789992" title="Gervas Nyaisonga">
Gervas Nyaisonga

Gervas John Mwasikwabhila Nyaisonga (ur. 3 listopada 1966 w Bunda) – tanzański duchowny katolicki, arcybiskup metropolita Mbeya od 2018.
Życiorys.
Święcenia kapłańskie otrzymał 11 lipca 1996 i został inkardynowany do diecezji Mbeya. Początkowo pracował jako wikariusz w Itumbie, a w kolejnych latach był wykładowcą na tanzańskich uczelniach wyższych.
9 stycznia 2011 papież Benedykt XVI mianował go biskupem diecezjalnym Dodomy. Sakry udzielił mu 19 marca 2011 metropolita Dar-es-Salaam - kardynał Polycarp Pengo.
17 lutego 2014 papież Franciszek mianował go ordynariuszem diecezji Mpanda.
21 grudnia 2018 został mianowany pierwszym arcybiskupem metropolitą nowo powstałej archidiecezji Mbeya.

</doc>
<doc id="3789993" url="https://pl.wikipedia.org/wiki?curid=3789993" title="Gervas John Mwasikwabhila Nyaisonga">
Gervas John Mwasikwabhila Nyaisonga



</doc>
<doc id="3789994" url="https://pl.wikipedia.org/wiki?curid=3789994" title="Josaphat Louis Lebulu">
Josaphat Louis Lebulu



</doc>
<doc id="3789998" url="https://pl.wikipedia.org/wiki?curid=3789998" title="Renatus Nkwande">
Renatus Nkwande

Renatus Leonard Nkwande (ur. 12 listopada 1965 w Mantare) – tanzański duchowny katolicki, arcybiskup metropolita Mwanzy od 2019.
Życiorys.
Święcenia kapłańskie otrzymał 2 lipca 1995 i został inkardynowany do archidiecezji Mwanza. Po święceniach i rocznym stażu wikariuszowskim został rektorem niższego seminarium w Nyegezi. W latach 2002-2005 studiował w Rzymie, a w kolejnych latach pełnił funkcje m.in. ekonoma, wikariusza generalnego i tymczasowego administratora archidiecezji.
27 listopada 2010 papież Benedykt XVI mianował go biskupem diecezjalnym Bunda. Sakry udzielił mu 20 lutego 2011 metropolita Dar-es-Salaam - kardynał Polycarp Pengo.
11 lutego 2019 papież Franciszek mianował go arcybiskupem metropolitą Mwanzy.

</doc>
<doc id="3789999" url="https://pl.wikipedia.org/wiki?curid=3789999" title="Renatus Leonard Nkwande">
Renatus Leonard Nkwande



</doc>
<doc id="3790000" url="https://pl.wikipedia.org/wiki?curid=3790000" title="Rogatus Kimaryo">
Rogatus Kimaryo

Rogatus Kimaryo CSSp (ur. 30 października 1956 w Mkuu) – tanzański duchowny katolicki, biskup diecezjalny Same od 2010.
Życiorys.
Święcenia kapłańskie otrzymał 30 maja 1987 w zgromadzeniu duchaczy. Był m.in. wykładowcą seminariów w Tangaza i Segerea oraz wikariuszem sądowym. W 2009 został administratorem apostolskim diecezji Same.
30 kwietnia 2010 papież Benedykt XVI mianował go biskupem diecezjalnym Same. Sakry udzielił mu 13 czerwca 2010 metropolita Dar-es-Salaam - kardynał Polycarp Pengo.

</doc>
<doc id="3790002" url="https://pl.wikipedia.org/wiki?curid=3790002" title="Augustine Shao">
Augustine Shao

Augustine Ndeliakyama Shao C.S.Sp. (ur. 25 września 1951 w Mengwe) – tanzański duchowny katolicki, biskup diecezjalny Zanzibaru od 1996.
Życiorys.
Święcenia kapłańskie otrzymał 4 czerwca 1983.
30 listopada 1996 papież Jan Paweł II mianował go biskupem diecezjalnym Zanzibaru. Sakry udzielił mu 27 kwietnia 1997 metropolita Dar-es-Salaam - arcybiskup Polycarp Pengo.

</doc>
<doc id="3790003" url="https://pl.wikipedia.org/wiki?curid=3790003" title="Augustine Ndeliakyama Shao">
Augustine Ndeliakyama Shao



</doc>
<doc id="3790006" url="https://pl.wikipedia.org/wiki?curid=3790006" title="Kościół Bożego Ciała w Piechowicach">
Kościół Bożego Ciała w Piechowicach

Kościół Bożego Ciała – rzymskokatolicki kościół filialny należący do parafii św. Antoniego Padewskiego w Piechowicach. Znajduje się w dzielnicy Piastów.
Historia.
Jest to budowla wzniesiona w stylu gotycko-barokowym, wzmiankowana była w 1399 roku. Obecna została wybudowana na początku XVI wieku, przebudowano ją w XVII wieku i remontowano w 1827 i 1960 roku. 
Architektura.
Kościół jest orientowany, salowy, posiada prezbiterium nakryte dwuprzęsłowym sklepieniem krzyżowo-żebrowym. Nawa jest nakryta drewnianym stropem podpartym centralnym słupem z zastrzałami.
Wyposażenie.
We wnętrzu znajdują się: sakramentarium przyścienne w stylu późnogotyckim, kamienna chrzcielnica oraz ambona i stalle w stylu późnorenesansowym pochodzące z około 1602 roku.

</doc>
<doc id="3790007" url="https://pl.wikipedia.org/wiki?curid=3790007" title="Naito Ehara">
Naito Ehara

 – japoński pływak specjalizujący się w stylu dowolnym, brązowy medalista olimpijski z 2016 roku.
W 2015 roku na mistrzostwach świata w Kazaniu płynął w sztafecie 4 x 200 m stylem dowolnym. Japończykom nie udało się awansować do finału i ostatecznie zajęli dziesiąte miejsce.
Rok później podczas igrzysk olimpijskich w Rio de Janeiro wraz z Kōsuke Hagino, Yukim Kobori i Takeshim Matsudą zdobył brązowy medal w sztafecie kraulowej 4 x 200 m. Ehara startował też na dystansie 400 m stylem dowolnym, ale nie udało mu się zakwalifikować do finału. W eliminacjach z czasem 3:50,61 min zajął 31. miejsce.

</doc>
<doc id="3790012" url="https://pl.wikipedia.org/wiki?curid=3790012" title="Benedict Varghese Gregorios Thangalathil">
Benedict Varghese Gregorios Thangalathil

Benedict Varghese Gregorios Thangalathil OIC (ur. 1 września 1916 w Kalloopara; zm. 10 października 1994 w Trivandrum) – indyjski duchowny katolicki obrządku malankarskiego, arcybiskup Trivandrum, zwierzchnik Kościoła Syromalankarskiego.
Życiorys.
Varghese Thangalathil urodził się 1 września 1916 w Kalloopara, w stanie Kerala. Wstąpił do Zakonu Naśladowania Chrystusa i przyjął imię Benedykt. 24 sierpnia 1940 arcybiskup Geevarghse Ivanios Panickerveetil udzielił mu święceń kapłańskich. W 1952 roku został mianowany biskupem, a sakrę otrzymał 29 stycznia 1953. W 1955 roku został mianowany arcybiskupem Trivandrum i zwierzchnikiem Kościoła Syromalankarskiego. Pełnił tę funkcję do śmierci, tj. do 10 października 1994.

</doc>
<doc id="3790013" url="https://pl.wikipedia.org/wiki?curid=3790013" title="Prosper Balthazar Lyimo">
Prosper Balthazar Lyimo

Prosper Balthazar Lyimo (ur. 20 sierpnia 1964 w Kyou-Kilema) – tanzański duchowny katolicki, biskup pomocniczy Aruszy od 2015.
Życiorys.
Święcenia kapłańskie otrzymał 4 lipca 1997 i został inkardynowany do diecezji (późniejszej archidiecezji) Aruszy. Po święceniach został wychowawcą niższego seminarium, a w 2000 objął funkcję kanclerza kurii archidiecezjalnej. W 2011, po ukończeniu studiów z prawa kanonicznego, otrzymał także nominację na wikariusza sądowego.
11 listopada 2014 papież Franciszek mianował go biskupem pomocniczym archidiecezji Aruszy, ze stolicą tytularną "Vanariona". Sakry udzielił mu 15 lutego 2015 metropolita Aruszy - arcybiskup Josaphat Lebulu.

</doc>
<doc id="3790015" url="https://pl.wikipedia.org/wiki?curid=3790015" title="Eusebius Alfred Nzigilwa">
Eusebius Alfred Nzigilwa

Eusebius Alfred Nzigilwa (ur. 14 sierpnia 1966 w Mwanzie) – tanzański duchowny katolicki, biskup Mpandy od 2020.
Życiorys.
Święcenia kapłańskie otrzymał 23 czerwca 1995 i został inkardynowany do archidiecezji Dar-es-Salaam. Po święceniach został dyrektorem domu formacyjnego, zaś rok później objął funkcję archidiecezjalnego dyrektora Papieskich Dzieł Misyjnych Dzieci. W latach 1997-1999 oraz 2003-2008 był rektorem niższego seminarium w Visiga.
28 stycznia 2010 papież Benedykt XVI mianował go biskupem pomocniczym archidiecezji Dar-es-Salaam, ze stolicą tytularną "Mozotcori". Sakry udzielił mu 19 marca 2010 kardynał Polycarp Pengo.
13 maja 2020 został mianowany biskupem ordynariuszem diecezji Mpanda, zaś 2 sierpnia 2020 kanonicznie objął urząd. 

</doc>
<doc id="3790017" url="https://pl.wikipedia.org/wiki?curid=3790017" title="Astrid S">
Astrid S

Astrid S, właśc. Astrid Smeplass (ur. 29 października 1996 w Rennebu) – norweska piosenkarka i autorka tekstów, laureatka nagrody MTV EMA dla najlepszego norweskiego wykonawcy.
Życiorys.
Astrid Smeplass swoją przygodę z muzyką rozpoczęła w młodym wieku. Gdy miała sześć lat, zaczęła brać lekcje gry na fortepianie. W wieku siedmiu lat zaczęła w grać na flecie w szkolnym zespole muzycznym nazywanym w Norwegii "Skolekorps". Później brała lekcje śpiewu. Gry na gitarze uczyła się samodzielnie.
2013–2014: początki kariery
W 2013 roku wystąpiła w siódmej edycji norweskiej wersji programu "Pop Idol". Była najmłodszą uczestniczką edycji. Podczas 1/8 finału zaśpiewała własny utwór pt. „Shattered”. Po tej rundzie Astrid odpadła z programu, kończąc tym samym swój udział na 5. miejscu. Dzień po odpadnięciu z "Idola –" 20 kwietnia – utwór „Shattered” wydała jako swój debiutancki singel. Był on notowany na 4. miejscu norweskiej listy przebojów i zyskał w tym kraju status złotej płyty.
Na początku listopada wraz z Julie Bergan wydała singel będący coverem utworu Kima Cesariona pt. „Undressed”. W 2014 roku wydała swój trzeci singel zatytułowany „2AM”. Utwór zremiksowany przez Matomę uplasował się na 13. miejscu norweskiej listy przebojów i trzykrotnie pokrył się platyną.
2015: pierwsze sukcesy
W 2015 wydała trzy single: „Hyde”, „Running Out” i „Paper Thin”. Drugi z nich, wydany wraz z Matomą, prócz sukcesu na listach przebojów w Norwegii, podobnie jak u dwóch pozostałych singli, był również notowany w sąsiedniej Szwecji. W tym samym roku wystąpiła gościnnie w utworze Shawna Mendesa pt. „Air”, który znalazł się na debiutanckim albumie Kanadyjczyka zatytułowanym "Handwritten". Wykonała cover utworu „FourFiveSeconds” autorstwa Rihanny, Kanye’ego Westa i Paula McCartneya. Wraz z Prinstonem nagrała akustyczną wersję piosenki „Waiting for Love” Aviciiego.
25 października otrzymała nagrodę MTV Europe Music Awards dla najlepszego norweskiego wykonawcy. 30 listopada odebrała dwie nagrody P3 Gull wręczane przez norweską stację radiową NRK P3 i transmitowaną również przez stację telewizyjną NRK3 i portal internetowy NRK.no. Zwyciężyła w kategoriach "nowy wykonawca roku" oraz "piosenka roku" za utwór „2AM”.2016: debiutancki minialbum
20 maja 2016 Astrid wydała swój debiutancki album zatytułowany "Astrid S". Znalazło się na nim pięć utworów, w tym singel „Paper Thin” oraz wydany dwa tygodnie wcześniej singel „Hurts So Good”. Nowy singel notowany był w czołówce list przebojów w Norwegii i Nowej Zelandii, a także w Szwecji. Sam album znalazł się na listach w Danii i Szwecji.
W kwietniu i maju supportowała australijskiego wokalistę Troye’a Sivana podczas jego występów w Europie, będących częścią trasy koncertowej Blue Neighbourhood Tour.
2017
W 2017 roku Astrid S wydała kolejne 2 minialbumy: "Party's Over" i jego wersje akustyczną: "Party's Over (Acoustic)". W ciągu tego roku opublikowała także 5 utworów muzycznych, które osiągały sukcesy na terenie Australii, Belgii, Bułgarii, Czech, Nowej Zelandii, Norwegii, Szwecji, Stanów Zjednoczonych, czy WNP (Ukraina, Rosja itd.). Została także nominowana do nagrody MTV Europe Music Awards dla najlepszego norweskiego wykonawcy.
2018
W roku 2018 Astrid S nie nagrała żadnego nowego utworu, jednak została nominowana do nagrody MTV Europe Music Awards dla najlepszego norweskiego wykonawcy.
2019
W 2019 roku wydała 2 albumy: "Trust Issues" oraz "Down Low", z czego pierwszy osiągnął sukces na terenie Szwecji. Jej single dostały się w tym roku do list przebojów Norwegii oraz Szwecji. Czwarty rok z rzędu Atrid S została także nominowana do nagrody MTV Europe Music Awards dla najlepszego norweskiego wykonawcy.
2020
W czasie 2020 roku Astrid S nagrała 9 singli, które dostały się do list przebojów Norwegii, Szwecji oraz Wspólnoty Niepodległych Państw. Najpopularniejszym z nich okazał się utwór „Dance Dance Dance”, który osiągnął sukces w kilku krajach.
16 października 2020 piosenkarka wyda swój debiutancki album studyjny pod tytułem "Leave It Beautiful", który dostał się na 2. pozycję norweskiej listy przebojów"."

</doc>
<doc id="3790018" url="https://pl.wikipedia.org/wiki?curid=3790018" title="Karl Leonhard">
Karl Leonhard

Karl Leonhard (ur. 21 marca 1904 w Edelsfeld, zm. 23 kwietnia 1988 w Berlinie) – niemiecki lekarz psychiatra, uczeń i współpracownik Karla Kleista, kontynuator szkoły psychiatrycznej Carla Wernickego, autor klasyfikacji endogennych zaburzeń psychotycznych.
Życiorys.
Uczęszczał do Humanistisches Gymnasium w Weiden. Studiował medycynę na Uniwersytecie Fryderyka i Aleksandra w Erlangen, Uniwersytecie Fryderyka Wilhelma w Berlinie oraz Uniwersytecie Ludwika i Maksymiliana w Monachium. W 1936 został ordynatorem kliniki psychiatrycznej Uniwersytetu Johanna Wolfganga Goethego we Frankfurcie nad Menem. W 1937 roku habilitował się. Po wojnie do 1957 pracował w Erfurcie, następnie przeniósł się do Berlina (wschodniego) i objął klinikę psychiatrii szpitala Charité. W 1969 przeszedł na emeryturę.
Prace Leonharda początkowo znane były jedynie w niemieckim obszarze językowym, co zmieniło się po przetłumaczeniu w 1979 jego monografii na angielski.
W 1984 został odznaczony Orderem „Gwiazda Przyjaźni między Narodami”.
W 1995 ukazała się jego autobiografia. Myśl naukową Karla Leonharda popularyzuje towarzystwo naukowe Wernicke-Kleist-Leonhard-Gesellschaft.
Klasyfikacja Leonharda.
Leonhard, na podstawie prac Kleista i własnych badań, zaproponował następujący podział psychoz:
psychozy fazowe bez psychoz cykloidalnych
psychozy cykloidalne
schizofrenie nieukładowe
schizofrenie układowe
katatonie wieku dziecięcego
schizofrenie wieku dziecięcego.

</doc>
<doc id="3790020" url="https://pl.wikipedia.org/wiki?curid=3790020" title="Yuki Kobori">
Yuki Kobori

 – japoński pływak specjalizujący się w stylu dowolnym, brązowy medalista olimpijski z 2016 roku.
Kariera pływacka.
Płynął w sztafecie 4 × 200 m stylem dowolnym podczas igrzysk olimpijskich w Londynie w 2012 roku. Reprezentacja Japonii uplasowała się w eliminacjach na dziewiątym miejscu i nie awansowała do finału.
W 2015 roku na mistrzostwach świata w Kazaniu z czasem 1:48,09 zajął 18. miejsce na dystansie 200 m stylem dowolnym. Brał także udział w sztafetach 4 × 100 i 4 × 200 m stylem dowolnym. W konkurencji sztafet kraulowych 4 x 100 m reprezentacja Japonii była szósta. Japońska sztafeta 4 × 200 m płynąca stylem dowolnym nie awansowała do finału i ostatecznie zajęła dziesiąte miejsce.
Podczas igrzysk olimpijskich w Rio de Janeiro w 2016 roku wraz z Kōsuke Hagino, Naito Eharą i Takeshim Matsudą zdobył brązowy medal w sztafecie kraulowej 4 × 200 m.

</doc>
<doc id="3790022" url="https://pl.wikipedia.org/wiki?curid=3790022" title="Salutaris Libena">
Salutaris Libena

Salutaris Melchior Libena (ur. 23 listopada 1963 w Itete) – tanzański duchowny katolicki, biskup diecezji Ifakara od 2012.
Życiorys.
Święcenia kapłańskie otrzymał 23 czerwca 1995 i został inkardynowany do diecezji Mahenge. Pracował głównie w seminariach w Kasicie i Kipalapali. W latach 1995-1998 był rektorem seminarium propedeutycznego oraz proboszczem w Sofi.
28 stycznia 2010 papież Benedykt XVI mianował go biskupem pomocniczym archidiecezji Dar-es-Salaam, ze stolicą tytularną "Sutunurca". Sakry udzielił mu 19 marca 2010 kardynał Polycarp Pengo.
14 stycznia 2012 został wybrany biskupem ordynariuszem Ifakary.

</doc>
<doc id="3790023" url="https://pl.wikipedia.org/wiki?curid=3790023" title="Liczba Kolbacha">
Liczba Kolbacha

Liczba Kolbacha (ang. Kolbach index, Soluble Nitrogen Ratio) – wskaźnik informujący o ilości białka, które uległo ekstrakcji ze słodu w procesie sporządzania brzeczki laboratoryjnej metodą kongresową. Wskazuje, jaka część białka pochodzącego ze słodu znalazła się w brzeczce w wyniku procesu zacierania. Służy jako miara rozluźnienia proteolitycznego, a także wyróżnik dynamiki procesów proteolitycznych w słodzie. Określa, jaki jest procentowy udział w słodzie protein, które zostały poddane hydrolizie podczas słodowania i przygotowywania brzeczki. Nie dostarcza informacji o charakterystyce białek i jakości słodu, lecz wyłącznie o stopniu, w jakim zaszło jego rozluźnienie.
Liczba Kolbacha definiowana jest następująco:
formula_1
gdzie:
Liczba Kolbacha oznaczana jest zwykle jako S/T.
Obliczanie liczby Kolbacha jest znormalizowane. Według polskiej normy liczba Kolbacha obliczana jest następująco:
formula_4
formula_5
gdzie:
Zawartość białka rozpuszczalnego zwykle wyznaczana jest poprzez wyznaczanie zawartości rozpuszczalnego azotu. Zdarza się, że jako ilość azotu w słodzie przyjmowana jest jego zawartość w niesłodowanym jęczmieniu, ze względu na to, że ilość azotu tracona podczas rozpadu białek jest niewielka (stąd różnica zawartości jest pomijalna).
W trakcie słodowania przemianom, czyli rozluźnieniu, ulega ok. 35–40% białek. Ich obecność w brzeczce jest jednak niższa ze względu na to, że część z nich zużywana jest podczas rozwoju korzenia zarodkowego, a ponadto nie wszystkie białka są rozpuszczalne w wodzie. Liczba Kolbacha zależy m.in. od odmiany zastosowanego jęczmienia (lub innego surowca słodowego), sposobu wcześniejszego nawożenia i czasu kiełkowania. Istnieją również związki pomiędzy liczbą Kolbacha a innymi parametrami słodu, m.in. lepkością, kwasowością i ekstraktywnością.
Przyjmuje się następującą ocenę rozluźnienia słodu na podstawie liczby Kolbacha:
Niska liczba Kolbacha może świadczyć o niedostatecznej aktywności enzymów odpowiedzialnych za rozkład wiązań peptydowych, jak również o niewielkim udziale w brzeczce produktów hydrolizy białek. Przy wyrobie brzeczki korzysta się zwykle ze słodu charakteryzującego się liczbą Kolbacha w zakresie 36–45%. Słody, dla których liczba Kolbacha przekracza tę wartość, dają piwo mało pieniste i o słabej goryczce. Z kolei słody o niskiej liczbie Kolbacha wykorzystywane są przy warzeniu piw typu lager (dla słodów przeznaczonych do warzenia lagerów liczba Kolbacha w zakresie 30–33% oznacza rozluźnienie niedostateczne, zaś 37–40% rozluźnienie zbyt duże).
Jeżeli liczba Kolbacha przekracza pożądane wartości, wówczas zwiększa się temperaturę, w jakiej ziarno jest słodowane lub skraca się czas słodowania. Jeśli liczba Kolbacha jest zbyt niska, temperatura jest zmniejszana, a czas słodowania wydłużany. Istnieją też badania wskazujące, że wpływ temperatury na liczbę Kolbacha jest ograniczony, zaś jej wartość jest najwyższa, gdy słodowanie prowadzone jest w temperaturze 16 stopni Celsjusza.

</doc>
<doc id="3790026" url="https://pl.wikipedia.org/wiki?curid=3790026" title="Salutaris Melchior Libena">
Salutaris Melchior Libena



</doc>
<doc id="3790033" url="https://pl.wikipedia.org/wiki?curid=3790033" title="Alfred Maluma">
Alfred Maluma

Alfred Leonhard Maluma (ur. 12 grudnia 1955 w Lukani, zm. 6 kwietnia 2021 w Dar es Salaam) – tanzański duchowny katolicki, biskup diecezjalny Njombe w latach 2002-2021.
Życiorys.
Święcenia kapłańskie otrzymał 17 listopada 1985 i został inkardynowany do diecezji Njombe. Po krótkiej pracy w parafii katedralnej został kapelanem jednej ze szkół, zaś w 1989 rozpoczął na Akademii Alfonsjańskiej studia doktoranckie z teologii moralnej. Po powrocie do kraju w 1994 został wykładowcą tego przedmiotu w seminarium w Peramiho.
8 czerwca 2002 papież Jan Paweł II mianował go biskupem diecezjalnym Njombe. Sakry udzielił mu 1 września 2002 metropolita Dar-es-Salaam - arcybiskup Polycarp Pengo.

</doc>
<doc id="3790035" url="https://pl.wikipedia.org/wiki?curid=3790035" title="Gabriel Langfeldt">
Gabriel Langfeldt

Gabriel Langfeldt (ur. 23 grudnia 1895 w Kristiansand, zm. 28 października 1983 w Oslo) – norweski lekarz psychiatra, profesor Uniwersytetu w Oslo, autor licznych prac dotyczących schizofrenii i psychiatrii sądowej, także książek skierowanych do laików. Był biegłym podczas powojennego procesu Knuta Hamsuna, napisał również książkę o Vidkunie Quislingu. Autor koncepcji „psychoz schizofrenopodobnych”.

</doc>
<doc id="3790036" url="https://pl.wikipedia.org/wiki?curid=3790036" title="Alfred Leonhard Maluma">
Alfred Leonhard Maluma



</doc>
<doc id="3790037" url="https://pl.wikipedia.org/wiki?curid=3790037" title="Maserati 8CM">
Maserati 8CM

Maserati 8CM – samochód wyścigowy produkowany przez włoską firmę Maserati w Bolonii w latach 1933–1935. W tymże okresie pojazd brał udział między innymi w wyścigach Grand Prix.
Maserati 8CM było pierwszym samochodem wyścigowym w którym pojawiły się hamulce hydrauliczne. Posiadało dwa sztywne mosty zawieszone na podłóżnych resorach piórowych.
Auto zadebiutowało na Grand Prix Tunisu w 1933 roku. W tym samym roku kierujący pojazdem Tazio Nuvolari wygrał Grand Prix Belgii na torze Spa-Francorchamps z prędkością średnią 142,77 km/h przed dwoma zawodnikami Bugatti i zdobył drugie miejsce w GP Włoch na torze w Monzie, gdzie w zwycięstwie przeszkodził mu defekt opony. Nuvolari prowadził także w Grand Prix Hiszpanii, lecz wyścigu nie zakończył z powodu wypadku. Maserati 8CM zwyciężały także w wyścigach Grand Prix Nicei, Coppa Ciano i innych, dzięki czemu rok 1933 był jednym z najpomyślniejszych dla Maserati.

</doc>
<doc id="3790038" url="https://pl.wikipedia.org/wiki?curid=3790038" title="Kościół Wniebowzięcia Najświętszej Maryi Panny w Studzionce (województwo lubuskie)">
Kościół Wniebowzięcia Najświętszej Maryi Panny w Studzionce (województwo lubuskie)

Kościół pw. Wniebowzięcia Najświętszej Marii Panny w Studzionce – katolicki kościół filialny znajdujący się w Studzionce (gmina Krzeszyce). Stanowi pamiątkę osadnictwa na błotach nadwarciańskich.
Historia.
Obiekt wybudowano dla osadników olęderskich (sprowadzonych na dobra joannickie) w 1723, a więc na długo przed akcją osuszania błot nadwarciańskich w ramach kolonizacji fryderycjańskiej. Pierwsze nabożeństwo odprawiono w niedzielę Świętej Trójcy, w czerwcu 1724. Kościół ten (służący również za szkołę) zniszczyła powódź w 1736, ale odbudowano go już w latach 1738-1739. Joannitom podlegał do 1810. W 1844 do korpusu dobudowano od zachodu wieżę na planie kwadratu, która zastąpiła starszą, rozebraną dzwonnicę. 
Po II wojnie światowej.
Po II wojnie światowej świątynię przejęli katolicy - poświęcono ją 4 listopada 1945. Nosiła wówczas wezwanie Niepokalanego Serca Najświętszej Marii Panny (w 1958 uzyskała wezwanie obecne). W latach 1949-1951 podlegała parafii w Przemysławiu, a potem parafii kołczyńskiej. W latach 60. XX wieku uległa znaczącej przebudowie. W obawie przed zniszczeniem mur pruski zastąpiono murem pełnym, ceglanym (w korpusie i dolnej części wieży). Całość otynkowano. Usunięto też ołtarz ambonowy i zlikwidowano empory wzdłuż dłuższych boków (pozostawiając otynkowane słupy). W latach 70. XX wieku zbudowano posadzkę z lastriko, wymieniono całkowicie stolarkę okienną i drzwiową, jak również wykonano podsufitkę z płyty pilśniowej.
Architektura.
Świątynia salowa, orientowana, na planie prostokąta, pierwotnie z obustronnie tynkowanego muru pruskiego, który po remoncie w latach 60. XX wieku pozostał jedynie w górnej części wieży (oszalowanej). Korpus kryty dachem dwuspadowym, a wieża dachem namiotowym. Wnętrze pierwotnie otoczone emporami z trzech stron, obecnie posiada tylko chór. 
Wyposażenie.
Z przedwojennego wyposażenia świątyni pozostała fisharmonia, organy, dzwon i żelazny krzyż (wszystko XIX-wieczne). Dzwon o średnicy 72 cm ma napis wymieniający mistrza zakonu joannitów Ferdynanda (księcia von Preussen) i odlany został w 1793 w firmie braci Fischerów z Chojny. W latach międzywojennych wymieniano tu też kielich cynowy z napisem "Andreas Hack 1735" oraz talerz do kolekty z tego samego materiału, posiadający napis: "ievl 1736" oraz stempel "G.K. 17...". Zachowane księgi kościelne i rachunkowe sięgają do roku 1724.
Otoczenie.
Przy kościele znajduje się wolnostojąca dzwonnica ceglana, krzyż drewniany i cmentarz, na którym na uwagę zasługują groby pierwszych polskich osadników po 1945, m.in. Paraskiewii Regi (zm. 1949).

</doc>
<doc id="3790040" url="https://pl.wikipedia.org/wiki?curid=3790040" title="Michael Msonganzila">
Michael Msonganzila

Michael George Mabuga Msonganzila (ur. 17 lipca 1956 w Bukumbi) – tanzański duchowny katolicki, biskup diecezjalny Musomy od 2008.
Życiorys.
Święcenia kapłańskie otrzymał 2 grudnia 1984 i został inkardynowany do archidiecezji Mwanza. Był m.in. wykładowcą kilku tanzańskich seminariów, wikariuszem generalnym diecezji, wikariuszem biskupim ds. zakonników, a także krajowym dyrektorem Papieskich Dzieł Misyjnych.
10 listopada 2007 papież Benedykt XVI mianował go biskupem diecezjalnym Musoma. Sakry udzielił mu 20 stycznia 2008 metropolita Mwanzy - arcybiskup Anthony Peter Mayalla.

</doc>
<doc id="3790042" url="https://pl.wikipedia.org/wiki?curid=3790042" title="Michael George Mabuga Msonganzila">
Michael George Mabuga Msonganzila



</doc>
<doc id="3790044" url="https://pl.wikipedia.org/wiki?curid=3790044" title="Terma Bukowina">
Terma Bukowina



</doc>
<doc id="3790046" url="https://pl.wikipedia.org/wiki?curid=3790046" title="Bożogrobowcy">
Bożogrobowcy



</doc>
<doc id="3790052" url="https://pl.wikipedia.org/wiki?curid=3790052" title="Almachius Vincent Rweyongeza">
Almachius Vincent Rweyongeza

Almachius Vincent Rweyongeza (ur. 1 stycznia 1956 w Bushagara-Kamachumu) – tanzański duchowny katolicki, biskup diecezjalny Kayangi od 2008.
Życiorys.
Święcenia kapłańskie otrzymał 6 grudnia 1981 i został inkardynowany do diecezji Bukoba. Przez kilka lat pracował w duszpasterstwie parafialnym, a następnie był wykładowcą seminariów w Segerea i Ntungamo. W 1999 mianowany wikariuszem generalnym diecezji.
14 sierpnia 2008 papież Benedykt XVI mianował go biskupem diecezjalnym Kayangi. Sakry udzielił mu 6 listopada 2008 metropolita Dar-es-Salaam - kardynał Polycarp Pengo.

</doc>
<doc id="3790053" url="https://pl.wikipedia.org/wiki?curid=3790053" title="Aconit (1970)">
Aconit (1970)

Aconit (D609) – francuski niszczyciel z okresu zimnej wojny, który wszedł do służby w 1973 roku. Znany jako typ "Corvette C65". W 1988 roku zaczęto go klasyfikować jako fregatę. Okręt nazwano imieniem fregaty z okresu II wojny światowej „Aconit”.
Historia.
Program "Corwette C65" miał na celu opracowanie jednostek, które mogły skutecznie zwalczać nowe typu okrętów podwodnych, które pojawiły się w latach 60. XX wieku. W tym celu planowano zastosowanie nowego aktywnego holowanego sonaru i rakietotorped Malafon. Projekt oparto na konstrukcji niszczycieli wcześniejszych typów: "T47" i "T53R". Przedłużające się prace nad nowym systemem napędowym, a także brak lądowiska dla śmigłowców, przyczyniły się do anulowania planów budowy serii 5 okrętów typu "C65". Zbudowano tylko jeden okręt tego typu.
Budowa „Aconit” rozpoczęła się w stoczni w Lorient 22 marca 1968 roku. Wodowanie nastąpiło 7 marca 1970 roku, wejście do służby 30 marca 1973 roku.
Okręt wycofano z czynnej służby 27 lutego 1997 roku.

</doc>
<doc id="3790054" url="https://pl.wikipedia.org/wiki?curid=3790054" title="Henry Robert Plaw">
Henry Robert Plaw

Henry Robert Plaw (ur. 3 września 1786 w Londynie, zm. 1 listopada 1864 w Memelu) – brytyjski urzędnik konsularny.
Syn Hugo Williama Plaw i Marii Johanny Mason. Około 1804 był zatrudniony w charakterze nauczyciela jęz. angielskiego w Memelu, w ówczesnych Prusach Wschodnich. Wstąpił do brytyjskiej służby zagranicznej, m.in. pełniąc funkcję konsula/konsula generalnego w Gdańsku (1837-1864) oraz równocześnie konsula Królestwa Hanoweru w Gdańsku (1839-1844).

</doc>
<doc id="3790055" url="https://pl.wikipedia.org/wiki?curid=3790055" title="Severine Niwemugizi">
Severine Niwemugizi

Severine Niwemugizi (ur. 3 czerwca 1956 w Katoke) – tanzański duchowny katolicki, biskup diecezjalny Rulenge-Ngara od 1996.
Życiorys.
Święcenia kapłańskie otrzymał 16 grudnia 1984.
8 listopada 1996 papież Jan Paweł II mianował go biskupem diecezjalnym Rulenge-Ngara. Sakry udzielił mu 16 lutego 1997 metropolita Mwanzy - arcybiskup Anthony Peter Mayalla.

</doc>
<doc id="3790060" url="https://pl.wikipedia.org/wiki?curid=3790060" title="Emily Huntington Miller">
Emily Huntington Miller

Emily Huntington Miller (ur. 22 października 1833, Brooklyn w stanie Connecticut, zm. 2 listopada 1913, Northfield, Minnesota) – amerykańska pisarka, dziennikarka i poetka, znana jako autorka hymnów religijnych i tekstów dla dzieci.
Życiorys.
Emily Huntington Miller przyszła na świat jako córka wielebnego Thomasa Huntingtona, pastora metodystycznego, co w bardzo dużym stopniu określiło charakter jej twórczości. W 1857 roku została absolwentką Oberlin College w Ohio. W 1860 roku poślubiła Johna E. Millera. Miała z nim syna George'a A. Millera. Redagowała czasopismo dla dzieci "The Little Corporal" ("Mały Kapral"), wydawane jako miesięcznik od lipca 1865 do czerwca 1875.
Twórczość.
Emily Huntington Miller została zapamiętana przede wszystkim jako autorka hymnów religijnych. Napisała między innymi utwory:
Linki zewnętrzne.
Teksty oryginalne

</doc>
<doc id="3790062" url="https://pl.wikipedia.org/wiki?curid=3790062" title="Kultura Chorrera">
Kultura Chorrera

Kultura Chorrera – kultura archeologiczna istniejąca w okresie prekolumbijskim, rozwijająca się nad południowym wybrzeżem Ekwadoru w dorzeczu rzeki Guayas, na obszarze prowincji: Esmeraldas, Guayas i Manabí, datowana na 1800–300 rok p.n.e. Kultura Chorrera była jedną z najbardziej rozpowszechnionych kultur w prekolumbijskim Ekwadorze. Rozciągała się od wybrzeża Oceanu Spokojnego do wyżyn andyjskich, a nawet południowej Kolumbii. Kultura Chorrera wywodzi się z kultury Machalilla (datowanej na 2000–1500 p.n.e.), na co wskazują poszczególne elementy ceramiki, m.in.: barwa i motywy.
Zróżnicowanie regionalne.
Ze względu na różnice występujące w wyrobach ceramicznych kultura Chorrera charakteryzuje się zróżnicowaniem regionalnym, które tworzą niezależne kultury archeologiczne. Na podstawie badań zostały wyróżnione następujące fazy kultury Chorrera:
Dodatkowo zauważalny jest silny wpływ kultury Chorrera na inne sąsiednie regiony, w których zostały wyróżnione następujące fazy:
Gospodarka.
W rolnictwie ludność z kultury Chorrera zajmowała się uprawą roślin następujących gatunków: fasola zwykła i kukurydza zwyczajna oraz roślin z następujących rodzajów: dyniowatych, maranta i pacioreczników. Ponadto zajmowała się również zbieractwem dzikich owoców drzew oraz turzycy i palm. Spośród zwierząt ludność polowała na gryzonie, jaszczurki, jelenie wirginijskie, kaczki, mazamy, pancerniki, pekari i żaby oraz zajmowała się zbieraniem skorupiaków na wybrzeżu.
Ludności z kultury Chorrera przypisuje się pierwsze wydobycie i obróbkę metali na terenie Ekwadoru. Metalowe przedmioty i ich fragmenty zostały odnalezione w okolicach miasta Salango. Przedmioty metalowe (głównie biżuteria) wykonane były z miedzi, srebra i złota.
Kultura Chorrera rozwijała sieć handlową, która została zainicjowana przez wcześniejsze kultury: Machalilla i Valdivia (datowanej na 4000–1000 p.n.e.). W handlu znajdowały się m.in.: muszle małż z rodzaju "Spondylus" oraz kamienie obsydianu, jak również biżuteria, ozdoby i instrumenty. Część z przywiezionych towarów pochodziła z Peru.
Sztuka.
Cechą charakterystyczną dla kultury Chorrera były wyroby ceramiczne, w których przewijały się motywy zwierząt i roślin zdobiące naczynia oraz figurki ludzkie wykonane z form. Wytwarzana ceramika charakteryzowała się gładką powierzchnią o wysokim stopniu połysku, o barwie czerwonej, czarnej i beżowej. Dodatkowo ceramika była ozdobiona wcięciami, a do jej udekorowania stosowano farbę opalizującą. Figurki ludzkie cechowały się zaokrąglonymi kształtami i posiadały nakrycie głowy, które mogło świadczyć o statusie społecznym. W wyrobach ceramicznych (odnośnie do kształtu) zauważalny jest wpływ ze wcześniejszej kultury Machalilla. Dodatkowo za kultury Chorrera powstały nowe formy ceramiki, jak np. butelki – gwizdki, które służyły zarówno jako pojemnik do przenoszenia wody oraz instrument emitujący dźwięk po dmuchnięciu w szyjkę butelki.
Organizacja społeczna.
Ludy z kultury Chorrera zakładały małe osady, które były zamieszkiwane od 100 do 200 osób. Osady położone były nad brzegami rzeki Guayas oraz jej dopływów. Nie zachowały się żadne ślady po budynkach mieszkalnych. Ludy zamieszkujące poszczególne osady powiązane były między sobą zarówno pokrewieństwem, jak i powinowactwem. W strukturze społecznej w zależności od wykonywanych prac ludność dzieliła się na rybaków, rolników, kapłanów i uzdrowicieli.
Upadek.
W 467 roku p.n.e. doszło do erupcji wulkanu Pululagua (Pululahua) położonego na północ od miasta Quito. W wyniku erupcji wulkanu zachodnia część Ekwadoru została pokryta popiołem wulkanicznym, od tego momentu zaobserwowano mniejsze przejawy kultury Chorrera. Jednak niektóre osady kultury Chorrera z dalekiej północy i południa istniały nadal i ewoluowały w bardziej złożone kultury z okresu 300–200 p.n.e. (np. Bahía, Tolita).

</doc>
<doc id="3790067" url="https://pl.wikipedia.org/wiki?curid=3790067" title="Astrid S (album)">
Astrid S (album)

Astrid S – debiutancki minialbum norweskiej piosenkarki Astrid S. Płyta zawiera pięć utworów, w tym single „Paper Thin” i „Hurts So Good”. Został wydany za pośrednictwem wytwórni Universal Music 20 maja 2016 roku. Album był notowany na listach przebojów w Danii i Szwecji.

</doc>
<doc id="3790075" url="https://pl.wikipedia.org/wiki?curid=3790075" title="Plan Rurka">
Plan Rurka



</doc>
<doc id="3790087" url="https://pl.wikipedia.org/wiki?curid=3790087" title="Zakon Naśladowania Chrystusa">
Zakon Naśladowania Chrystusa

Betanie, Zakon Naśladowania Chrystusa (łac. "Congregatio de Imitatione Christi", ang. "Order of Imitation of Christ, "używany skrót: OIC) – katolickie męskie zgromadzenie obrządku syromalankarskiego, złożone z kapłanów i braci zakonnych.
Nazwa zakonu wzięła się od tytułu książki Tomasza à Kempis "O naśladowaniu Chrystusa".
Historia.
Zgromadzenie założył w 1919 roku Geevarghse Ivanios Panickerveetil, jeszcze jako biskup Malankarskiego Kościoła Ortodoksyjnego (w 1930 roku konwertował na katolicyzm). Pragnieniem założyciela było, aby oprócz duchowej odnowy Kościoła Malankarskiego, zakonnicy głosili Ewangelię Jezusa Chrystusa w całych Indiach, dlatego zakon jest silnie zakorzeniony w tradycji indyjskiej. Od 1966 roku jest zgromadzeniem na prawie papieskim.

</doc>
<doc id="3790090" url="https://pl.wikipedia.org/wiki?curid=3790090" title="Clyde Coombs">
Clyde Coombs

Clyde Hamilton Coombs (ur. 22 lipca 1912, zm. 2 lutego 1988) – amerykański psycholog. 
Kariera zawodowa.
Istotną częścią jego pracy naukowej było odkrywanie i opisywanie formalnych struktur występujących w danych pochodzących z badań i eksperymentów psychologicznych. Przez wiele lat kierował programem psychologii matematycznej na University of Michigan. 
Był honorowym członkiem Amerykańskiego Towarzystwa Statystycznego, został wybrany do American Academy of Arts and Sciences (1977) i National Academy of Sciences (1982).

</doc>
<doc id="3790091" url="https://pl.wikipedia.org/wiki?curid=3790091" title="Adversaeschna">
Adversaeschna



</doc>
<doc id="3790093" url="https://pl.wikipedia.org/wiki?curid=3790093" title="Rhipidomys venezuelae">
Rhipidomys venezuelae



</doc>
<doc id="3790097" url="https://pl.wikipedia.org/wiki?curid=3790097" title="Carleton Washburne">
Carleton Washburne

Carleton Wolsey Washburne (ur. 1889, zm. 1968) – amerykański pedagog, jeden z czołowych przedstawicieli progresywizmu amerykańskiego. Będąc inspektorem szkolnym w mieście Winnetka (w stanie Illinois) przeprowadził w tej miejscowości reformę szkolną, której sednem było dostosowanie nauki szkolnej do różnic indywidualnych dzieci w przedziale wiekowym 5-12 lat. 

</doc>
<doc id="3790098" url="https://pl.wikipedia.org/wiki?curid=3790098" title="Rhipidomys caucensis">
Rhipidomys caucensis



</doc>
<doc id="3790099" url="https://pl.wikipedia.org/wiki?curid=3790099" title="Woodend">
Woodend



</doc>
<doc id="3790101" url="https://pl.wikipedia.org/wiki?curid=3790101" title="Rhipidomys venustus">
Rhipidomys venustus



</doc>
<doc id="3790103" url="https://pl.wikipedia.org/wiki?curid=3790103" title="Sundridge">
Sundridge



</doc>
<doc id="3790104" url="https://pl.wikipedia.org/wiki?curid=3790104" title="Cerro Azul (wulkan)">
Cerro Azul (wulkan)

Cerro Azul – czynny wulkan na wyspie Isabela w archipelagu Galapagos. Wznosi się na wysokość 1640 m n.p.m. Ostatnia erupcja miała miejsce w maju 2008 roku.
Opis.
Cerro Azul (1640 m n.p.m.) położony jest na południowo-zachodnim krańcu wyspy Isabela. Jego kaldera o wymiarach 4 x 5 km ma głębokość 650 m, a po jej południowo-zachodniej i zachodniej stronach znajdują się terasy. W kalderze znajduje się również wielki stożek tufu wulkanicznego świadczący o erupcjach freatycznych. W zachodniej części kaldery wytworzyły się liczne stożki wulkaniczne. Zastygłe potoki lawy znajdują się na północno-wschodnich i północno-zachodnich stokach. W kalderze aktywne są fumarole.
Erupcje.
Erupcje miały miejsce w latach: 1932, 1940, 1943, 1948, 1949, 1951, 1959, 1979, 1998 i 2008.
Ostatni wybuch Cerro Azul odnotowano w maju 2008 roku. 

</doc>
<doc id="3790107" url="https://pl.wikipedia.org/wiki?curid=3790107" title="Pumping Iron">
Pumping Iron



</doc>
<doc id="3790111" url="https://pl.wikipedia.org/wiki?curid=3790111" title="St. Martin’s">
St. Martin’s



</doc>
<doc id="3790112" url="https://pl.wikipedia.org/wiki?curid=3790112" title="St. Martins (Missouri)">
St. Martins (Missouri)

St. Martins – miasto w Stanach Zjednoczonych, w stanie Missouri, w hrabstwie Cole.

</doc>
<doc id="3790114" url="https://pl.wikipedia.org/wiki?curid=3790114" title="Sostratos z Sykionu">
Sostratos z Sykionu

Sostratos z Sykionu (gr. "Σώστρατος ο Σικυώνιος") – starożytny grecki atleta startujący w pankrationie, olimpijczyk.
Pochodził z Sykionu na Peloponezie, jego ojciec miał na imię Sosistratos. Zdobył wieniec na trzech olimpiadach z rzędu, w 364, 360 i 356 p.n.e. Zasłynął stosowaną podczas walki techniką wykręcania i łamania palców przeciwnika, przez co przezwano go "Akrochersites" (Ακροχερσίτης), czyli „specjalistą od paluszków”. Szczycił się także dwoma zwycięstwami na igrzyskach pytyjskich oraz dwunastoma triumfami w Istmii i Nemei. W uznaniu zasług jego wizerunek umieszczono na sykiońskich monetach.

</doc>
<doc id="3790116" url="https://pl.wikipedia.org/wiki?curid=3790116" title="St Martin's">
St Martin's



</doc>
<doc id="3790117" url="https://pl.wikipedia.org/wiki?curid=3790117" title="Rhipidomys mastacalis">
Rhipidomys mastacalis



</doc>
<doc id="3790122" url="https://pl.wikipedia.org/wiki?curid=3790122" title="Saxby">
Saxby



</doc>
<doc id="3790125" url="https://pl.wikipedia.org/wiki?curid=3790125" title="Rhipidomys couesi">
Rhipidomys couesi



</doc>
<doc id="3790126" url="https://pl.wikipedia.org/wiki?curid=3790126" title="Rake">
Rake



</doc>
<doc id="3790133" url="https://pl.wikipedia.org/wiki?curid=3790133" title="Rhipidomys latimanus">
Rhipidomys latimanus



</doc>
<doc id="3790134" url="https://pl.wikipedia.org/wiki?curid=3790134" title="Penshurst">
Penshurst



</doc>
<doc id="3790136" url="https://pl.wikipedia.org/wiki?curid=3790136" title="Bożena Mrowińska">
Bożena Mrowińska

Bożena Mrowińska (ur. 11 lutego 1942 w Warszawie, zm. 15 grudnia 2014 w Konstancinie-Jeziornie) – polska aktorka teatralna, filmowa i telewizyjna, wykonawczyni poezji śpiewanej.
Życiorys.
Ukończyła Akademię Teatralną im. Aleksandra Zelwerowicza w Warszawie. W 1967 zadebiutowała w Teatrze im. Wojciecha Bogusławskiego w Kaliszu rolą Laury w „Kordianie” w reżyserii Aliny Obidniak. Z początkiem lat 70. przeprowadziła się do Lublina, gdzie występowała w tamtejszej Operetce oraz w Teatrze im. Juliusza Osterwy. W 1972 wystąpiła gościnnie w Bałtyckim Teatrze Dramatycznym im. Juliusza Słowackiego w Koszalinie, w spektaklu „Kram z piosenkami” w reżyserii Barbary Fijewskiej. W następnych latach była aktorką Teatru Dramatycznego im. Jerzego Szaniawskiego w Płocku (1977–1985), Teatru Dramatycznego w Wałbrzychu (1985–1990) i Teatru im. Aleksandra Fredry w Gnieźnie (1990–2002). Karierę filmową rozpoczęła w 1976 występując w roli więźniarki z obozu w Majdanku w filmie psychologicznym "Zagrożenie".
Była lauretką nagród "Srebrnej" (1988) i "Złotej" (1990) "Iglicy", a w 1980 została odznaczona Brązowym Krzyżem Zasługi.
Ostatnie lata życia spędziła w Domu Aktora w Skolimowie. Zmarła 15 grudnia 2014, została pochowana w kwaterze artystów cmentarza w Skolimowie.

</doc>
<doc id="3790137" url="https://pl.wikipedia.org/wiki?curid=3790137" title="Rafał Siemaszko">
Rafał Siemaszko

Rafał Siemaszko (ur. 11 września 1986 w Wejherowie) – polski piłkarz występujący na pozycji napastnika w klubie KTS-K Luzino.
Przebieg kariery.
Siemaszko jest wychowankiem klubu Orkan Rumia, lecz największe sukcesy odnosił w Arce Gdynia. Reprezentował też Gryfa Wejherowo Chojniczankę Chojnice, Sokoła Ostróda i KTS-K Luzino.

</doc>
<doc id="3790142" url="https://pl.wikipedia.org/wiki?curid=3790142" title="Thomasomys apeco">
Thomasomys apeco



</doc>
<doc id="3790146" url="https://pl.wikipedia.org/wiki?curid=3790146" title="Robert Jachimowicz">
Robert Jachimowicz

Robert Jacek Jachimowicz (ur. 7 czerwca 1967 w Koszalinie) – polski lekkoatleta uprawiający rzut dyskiem, medalista igrzysk paraolimpijskich, mistrzostw Europy i świata.
Życiorys.
W wyniku wypadku na motocyklu utracił władzę w nogach i częściowo w rękach, od tego czasu porusza się na wózku inwalidzkim. Został zatrudniony w urzędzie miejskim w Gościnie.
Zaczął trenować rzut dyskiem w klubie sportowym Start Koszalin. Wystartował w Letnich Igrzyskach Paraolimpijskich w 2000 w kategorii F51, choć sam deklarował chęć startu w kategorii F52. Robert Jachimowicz zwyciężył w tych zawodach, jednak już po dekoracji został zdyskwalifikowany za rzekomą odmowę wykonania ćwiczeń przed komisją medyczną. W 2002 został ponownie zdyskwalifikowany na mistrzostwach świata, po czym wycofał się z czynnego uprawiania sportu. Powrócił do aktywności sportowej w 2013, a w 2014 został zakwalifikowany do kategorii F52.
Wywalczył m.in. złoty medal mistrzostw Europy (2016), dwa medale mistrzostw świata oraz srebrny medal na Letnich Igrzyskach Paraolimpijskich w 2016.
W 2017 został odznaczony Srebrnym Krzyżem Zasługi.

</doc>
<doc id="3790147" url="https://pl.wikipedia.org/wiki?curid=3790147" title="No Man’s Land">
No Man’s Land



</doc>
<doc id="3790156" url="https://pl.wikipedia.org/wiki?curid=3790156" title="Sulby">
Sulby



</doc>
<doc id="3790163" url="https://pl.wikipedia.org/wiki?curid=3790163" title="Loddon">
Loddon



</doc>
<doc id="3790166" url="https://pl.wikipedia.org/wiki?curid=3790166" title="Jean Millington">
Jean Millington

Jean Millington (ur. 25 maja 1949 roku) – amerykańska gitarzystka basowa, kompozytorka i autorka tekstów muzycznych pochodzenia filipińskiego. Najbardziej znana jako współzałożycielka i basistka żeńskiego zespołu Fanny. Pod koniec lat siedemdziesiątych XX wieku Jean wyszła za mąż za gitarzystę Davida Bowiego, Earla Slicka. Razem wychowali syna, Lee Madeloni.

</doc>
<doc id="3790170" url="https://pl.wikipedia.org/wiki?curid=3790170" title="Grand Prix Sztokholmu na Żużlu 2016">
Grand Prix Sztokholmu na Żużlu 2016

2016 Stockholm FIM Speedway Grand Prix – dziewiąta impreza z cyklu Grand Prix w sezonie 2016. Zawody odbyły się 24 września 2016 na Friends Arena w Solnie.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Jacoba Thorssella. Zawodnikami rezerwowymi zostali: Kim Nilsson i Peter Ljung. Po wycofaniu się z turnieju Andreasa Jonssona i zastąpieniu go przez pierwszego rezerwowego, na miejsce drugiego rezerwowego wyznaczono Linusa Sundströma.
Ze względu na wycofanie z tegorocznego cyklu Grand Prix w zawodach nie wystąpił Jarosław Hampel. Jako zmiana kwalifikowana wystąpił: Fredrik Lindgren.
Z kolei ze względu na kontuzję w zawodach nie wystąpił Nicki Pedersen. Jako zmiana kwalifikowana wystąpił: Michael Jepsen Jensen.
Również ze względu na kontuzję w zawodach nie wystąpił Andreas Jonsson. Jako zmiana wystąpił: Kim Nilsson, który początkowo miał być pierwszym rezerwowym turnieju w Sztokholmie.
Losowanie pozycji startowych odbyło się 23 września.

</doc>
<doc id="3790172" url="https://pl.wikipedia.org/wiki?curid=3790172" title="Sierra Negra (wulkan)">
Sierra Negra (wulkan)

Sierra Negra – czynny wulkan tarczowy, położony w południowej części wyspy Isabeli, w archipelagu Galapagos.
Ostatnia erupcja wulkanu miała miejsce w czerwcu 2018 roku.
Nazwa.
Wulkan nazywany również bywa „Volcan Grande” lub „Volcan Santo Tomas”.
Opis.
Sierra Negra (1124 m n.p.m.) leży w południowej części wyspy Isabeli w archipelagu Galapagos. Płytka kaldera wulkanu o wymiarach 7 x 10,5 km jest największą z wszystkich kalder wulkanów na wyspach Galapagos Znajduje się 100 m poniżej krawędzi wulkanu. Pomiędzy zachodnią ścianą kaldery a krawędzią wytworzył się obszar fumaroli – "Volcan de Azufre" – największy na wyspach Galapagos. Stoki wulkanu są o relatywnie niskim nachyleniu (mniej niż 5°). Zastygły strumień lawy po wybuchu w 1979 roku dochodzi do północnego wybrzeża wyspy.
Wulkan jest dostępny dla turystów, szczególnie jego północna-wschodnia ze stożkiem "Volcán Chico" powstałym w wyniku erupcji w 1979 roku.
Erupcje.
Sierra Negra jest jednym z trzech najbardziej aktywnych wulkanów Isabeli – obok dwóch innych wulkanów Wolf i Cerro Azul i wszystkich wysp Galapagos. Erupcje miały miejsce w latach: 1813, 1817, 1844, 1860, 1911, 1948, 1953, 1954, 1957, 1963, 1979, 2005 i 2018.
Ostatnia erupcja została odnotowana w czerwcu 2018 roku.

</doc>
<doc id="3790175" url="https://pl.wikipedia.org/wiki?curid=3790175" title="Sudety (ujednoznacznienie)">
Sudety (ujednoznacznienie)



</doc>
<doc id="3790176" url="https://pl.wikipedia.org/wiki?curid=3790176" title="Stanisław Godycki-Ćwirko">
Stanisław Godycki-Ćwirko

Stanisław Godycki–Ćwirko (ur. 13 października 1893 w Aleksandrowie, zm. kwiecień 1940 w Katyniu) – major piechoty Wojska Polskiego, ofiara zbrodni katyńskiej.
Życiorys.
Stanisław Godycki-Ćwirko urodził się 13 października 1893 roku w Aleksandrowie, w pow. słonimskim, ówczesnej guberni grodzieńskiej, w rodzinie Ignacego i Michaliny.
We wrześniu 1914 r. powołany do armii rosyjskiej. Po ukończeniu w 1915 r. Szkoły Podchorążych w Tyflisie skierowany na front. W grudniu 1917 r. wstąpił do I Korpusu Polskiego gen. Dowbor-Muśnickiego. Awansował do stopnia podporucznika. Brał udział w walkach z oddziałami bolszewickimi. W 1919 r. dostał się do niewoli; uwolniły go oddziały WP zdobywając Mińsk.
Będąc porucznikiem 21 Warszawskiego pułku piechoty brał udział w wojnie polsko-bolszewickiej. 26 marca 1921 roku za udział w walkach pułku odznaczony m.in. Orderem Virtuti Militari. 21 grudnia 1920 roku został zatwierdzony z dniem 1 kwietnia 1920 roku w stopniu porucznika, w piechocie, w grupie oficerów „byłych Korpusów Wschodnich i byłej armii rosyjskiej”. Był w listopadzie 1923 roku na stanowisku dowódcy 3 kompanii 21 Warszawskiego pułku piechoty w Warszawie.
14 stycznia 1926 roku został przeniesiony do Korpusu Ochrony Pogranicza. 7 lutego 1926 roku przybył do 11 batalionu granicznego w Ostrogu. 25 marca 1926 roku został przeniesiony do formowanego 24 batalionu KOP w Sejnach. Zatwierdzony 22 marca 1926 roku jako kwatermistrz w składzie komisji gospodarczej. 29 września 1927 roku został przeniesiony do 29 batalionu odwodowego w Suwałkach. W grudniu 1927 roku został czasowo oddelegowany do dowództwa 6 Półbrygady Ochrony Pogranicza w Grodnie. 18 lutego 1928 roku awansował na majora ze starszeństwem z dniem 1 stycznia 1928 roku i 156. lokatą w korpusie oficerów piechoty. 2 lipca 1928 roku został przesunięty ze stanowiska dowódcy kompanii granicznej „Filipów” na kwatermistrza batalionu. 
20 marca 1931 roku został przeniesiony z KOP do 33 pułku piechoty w Łomży na stanowisko dowódcy batalionu. W listopadzie 1932 roku został przesunięty ze stanowiska dowódcy batalionu na stanowisko obwodowego komendanta przysposobienia wojskowego. 31 sierpnia 1935 roku ogłoszono jego przeniesienie do Powiatowej Komendy Uzupełnień Dubno na stanowisko komendanta. 1 września 1938 roku dowodzona przez niego jednostka została przemianowana na Komendę Rejonu Uzupełnień Dubno, a zajmowane przez niego stanowisko otrzymało nazwę „komendant rejonu uzupełnień”.
W czasie kampanii wrześniowej dostał się do niewoli radzieckiej. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3790184" url="https://pl.wikipedia.org/wiki?curid=3790184" title="Marek Melnyk">
Marek Melnyk

Marek Melnyk (ur. 20 października 1967 w Kędzierzynie-Koźlu) – polski historyk, publicysta i nauczyciel akademicki, doktor habilitowany nauk humanistycznych, profesor nadzwyczajny Uniwersytetu Warmińsko-Mazurskiego.
Życiorys.
Doktorat w 1999 na Wydział Filozoficznym Uniwersytetu Jagiellońskiego ("Zagadnienia soteriologiczne w świetle prawosławnych projektów unijnych powstałych w Rzeczpospolitej (koniec XVI - poł. XVII w.)"), habilitacja tamże w 2006 ("Problematyka antropologiczna w pismach Piotra Mohyły"). Pracuje jako profesor nadzwyczajny w Katedrze Aksjologicznych Podstaw Edukacji Uniwersytetu Warmińsko-Mazurskiego w Olsztynie. 

</doc>
<doc id="3790186" url="https://pl.wikipedia.org/wiki?curid=3790186" title="August Wimmer">
August Wimmer

August Marius Nicolai Wimmer (ur. 26 lutego 1872 w Odense, zm. 19 maja 1937 w Kopenhadze) – duński lekarz psychiatra i neurolog, profesor psychiatrii na Uniwersytecie w Kopenhadze, autor wielokrotnie wznawianego podręcznika psychiatrii (1936). W 1913 i 1916 roku przedstawił niezależnie od Jaspersa koncepcję psychoz psychogennych, która zdobyła dużą popularność wśród skandynawskich psychiatrów. W 2003 monografia Wimmera z 1916 roku ("Psykogene Sindssygdomsformer") została przetłumaczona na angielski. Przetłumaczono również późniejsze teksty Wimmera poświęcone psychozom psychogennym.
Urodził się w Odense jako syn Williama Ottona Petersena (1830–1906) i Caroline Mathilde Wimmer (1836–1913). Jego ojciec był dyrektorem teatru. Na studia wyjechał do Kopenhagi, studiował na tamtejszym Uniwersytecie i ukończył studia w 1897. Pod wpływem Knuda Pontoppidana zainteresował się psychiatrią. W 1902 przedstawił dysertację doktorską poświęconą paranoi. W latach 1912–1919 kierował Sankt Hans Hospital pod Roskilde. W 1920 roku otrzymał jedyną wówczas w Danii katedrę psychiatrii – na Uniwersytecie Kopenhaskim. Jednocześnie objął kierownictwo oddziału psychiatrycznego w Szpitalu Miejskim w Kopenhadze (Kommunehospitalet). Od 1933 kierował nową kliniką psychiatryczną w Rigshospitalet. Zmarł w 1937 roku na raka płuc.

</doc>
<doc id="3790187" url="https://pl.wikipedia.org/wiki?curid=3790187" title="Dekanat Nowy Sącz">
Dekanat Nowy Sącz



</doc>
<doc id="3790188" url="https://pl.wikipedia.org/wiki?curid=3790188" title="Mauro Finetto">
Mauro Finetto

Mauro Finetto (ur. 10 maja 1985 w Tregnago) – włoski kolarz szosowy, zawodnik profesjonalnej grupy Delko-Marseille Provence KTM.

</doc>
<doc id="3790189" url="https://pl.wikipedia.org/wiki?curid=3790189" title="Guilherme Sityá">
Guilherme Sityá

Guilherme Haubert Sitya (ur. 1 kwietnia 1990 w Porto Alegre) – brazylijski piłkarz występujący na pozycji obrońcy w tureckim klubie Konyaspor. Wychowanek Porto Alegre Futebol Clube, w swojej karierze grał także w takich zespołach jak SER Caxias, Concordia Chiajna, Petrolul Ploeszti, Greuther Fürth, Steaua Bukareszt, Bruk-Bet Termalica Nieciecza oraz Jagiellonia Białystok. 
Posiada także obywatelstwo portugalskie.

</doc>
<doc id="3790190" url="https://pl.wikipedia.org/wiki?curid=3790190" title="Loggerheads">
Loggerheads



</doc>
<doc id="3790194" url="https://pl.wikipedia.org/wiki?curid=3790194" title="Kościół św. Franciszka z Asyżu w Pieńsku">
Kościół św. Franciszka z Asyżu w Pieńsku

Kościół świętego Franciszka z Asyżu – rzymskokatolicki kościół parafialny należący do dekanatu Węgliniec diecezji legnickiej.
Historia.
Budowa kościoła rozpoczęła się w 1882 roku. W 1885 roku prace budowlane zakończyły się i z tej okazji zostały zawieszone trzy dzwony oraz kupiono organy. W dniu 15 listopada 1885 roku świątynia została uroczyście poświęcona przez księdza Urbanka, proboszcza ze Zgorzelca. W 1907 roku przy kościele została utworzona samodzielna parafia, ponieważ do Pieńska przybył stały proboszcza w osobie księdza Ottona Springera. 
W 1945 roku, świątynia została zniszczona na skutek działań wojennych. Po zakończeniu II wojny światowej opiekę nad Kościołem i parafią przejęli 00. Franciszkanie Konwentualni. W tym czasie podjęto natychmiast prace przy odbudowie świątyni. W 1951 roku kościół był w takim stopniu odbudowany, że rozpoczęto w niej odprawianie nabożeństw. Jednak nadal trwały prace remontowe: w 1952 roku została odbudowana wieża i zawieszono na niej dwa dzwony, a w 1954 roku zostały zamontowane na chórze organy. W późniejszych latach została założona posadzka i rozpoczęto malowanie wnętrza.
Tablice i otoczenie.
W kościele wmurowane są tablice pamiątkowe ku czci:
Przy kościele stoi pomnik św. Jana Pawła II oraz głaz ku jego czci z okazji 25. rocznicy pontyfikatu.

</doc>
<doc id="3790205" url="https://pl.wikipedia.org/wiki?curid=3790205" title="Renowa Dżepcziszte w europejskich pucharach">
Renowa Dżepcziszte w europejskich pucharach



</doc>
<doc id="3790206" url="https://pl.wikipedia.org/wiki?curid=3790206" title="Dávid Guba">
Dávid Guba

Dávid Guba (ur. 29 czerwca 1991 w Humenné) – słowacki piłkarz występujący na pozycji pomocnika w klubie MFK Karviná. Wychowanek 1. HFC Humenné, w swojej karierze grał także w takich zespołach jak Tatran Preszów, MŠK Žilina, AS Trenčín oraz Bruk-Bet Termalica Nieciecza. Były młodzieżowy reprezentant Słowacji.

</doc>
<doc id="3790210" url="https://pl.wikipedia.org/wiki?curid=3790210" title="Vojtěch Štursa">
Vojtěch Štursa

Vojtěch Štursa (ur. 3 sierpnia 1995 w miejscowości Polička) – czeski skoczek narciarski, reprezentant klubu Dukla Liberec. Olimpijczyk (2018), uczestnik mistrzostw świata (2021), medalista mistrzostw kraju.
Przebieg kariery.
W FIS Cup zadebiutował w styczniu 2010 w Harrachovie, zajmując miejsca w szóstej dziesiątce. Pierwsze punkty tego cyklu zdobył w lipcu tego samego roku, konkurs w Villach kończąc na 28. pozycji. W styczniu 2011 po raz pierwszy wystartował w zawodach Pucharu Kontynentalnego. W lutym 2011 wystąpił w konkursach skoków narciarskich na Zimowym Olimpijskim Festiwalu Młodzieży Europy 2011, zajmując 31. miejsce indywidualnie i 7. w drużynie. We wrześniu 2011 w Trondheim zdobył pierwsze punkty Pucharu Kontynentalnego, uprawniające go do startów w zawodach najwyższej rangi. 3 grudnia 2011 w Lillehammer zadebiutował w Pucharze Świata, zajmując 49. pozycję.
W latach 2012–2015 czterokrotnie startował w zawodach skoków narciarskich na mistrzostwach świata juniorów w narciarstwie klasycznym, indywidualnie najlepszy wynik – 16. miejsce – osiągając w swoim drugim starcie. W sezonie 2015/2016 regularnie zdobywał punkty Pucharu Kontynentalnego, najwyżej sklasyfikowanym będąc na 8. miejscu w styczniu 2016 w Willingen. 
10 września 2016 zajął 7. miejsce w konkursie Letniego Grand Prix w Czajkowskim. Dzień później stanął na najniższym stopniu podium. W inaugurującym sezon 2016/2017 Pucharu Świata konkursie w Ruce zdobył pierwszy w karierze punkt tego cyklu, zajmując 30. miejsce. W grudniowych zawodach PŚ regularnie punktował, dwukrotnie kończąc zawody w pierwszej dziesiątce: 10 grudnia w Lillehammer był 10., a 18 grudnia w Engelbergu 8. Od stycznia 2017 osiągał gorsze wyniki: w kolejnych trzech miesiącach tylko raz znalazł się w najlepszej trzydziestce zawodów najwyższej rangi.
W sezonie 2017/2018 raz zdobył punkty Pucharu Świata. Wystąpił na Zimowych Igrzyskach Olimpijskich 2018. Indywidualnie odpadł w kwalifikacjach do konkursu na skoczni normalnej, a w drużynie zajął 10. miejsce. W kolejnych latach nie zdobywał punktów Pucharu Świata. W sezonie 2018/2019 w Pucharze Kontynentalnym najwyżej klasyfikowany był na 20., w sezonie 2019/2020 – na 6., a w sezonie 2020/2021 – na 26. pozycji. Zdobył srebrny medal w zawodach na skoczni normalnej na Mistrzostwach Czech 2019.
Na przełomie lutego i marca 2021 wystąpił w zawodach Mistrzostwach Świata w Narciarstwie Klasycznym 2021. Indywidualnie zajął 35. miejsce na skoczni normalnej i 41. na dużej, a drużynowy konkurs mężczyzn ukończył na 11. pozycji. Były to ostatnie starty Štursy w oficjalnych zawodach międzynarodowych. W czerwcu 2021 ogłosił zakończenie kariery sportowej.

</doc>
<doc id="3790216" url="https://pl.wikipedia.org/wiki?curid=3790216" title="Vojtech Stursa">
Vojtech Stursa



</doc>
<doc id="3790219" url="https://pl.wikipedia.org/wiki?curid=3790219" title="Tomasz Lenart (ur. 1981)">
Tomasz Lenart (ur. 1981)

Tomasz Lenart (ur. 6 stycznia 1981 w Głownie) – były polski piłkarz, piłkarz plażowy, reprezentant w piłce nożnej plażowej. Uczestnik Euro Winners Cup w 2015 roku oraz Mistrzostw Świata w piłce nożnej plażowej 2017. Asystent trenera reprezentacji Polski w piłce nożnej plażowej.

</doc>
<doc id="3790220" url="https://pl.wikipedia.org/wiki?curid=3790220" title="Lista odcinków serialu Dr Ken">
Lista odcinków serialu Dr Ken

Poniżej znajduje się lista odcinków serialu telewizyjnego Dr Ken – emitowanego przez amerykańską stację telewizyjną ABC od 2 października 2015 roku do 31 marca 2017 roku. Powstały dwie serie, które składają się łącznie z 44 odcinków. W Polsce serial jest nieemitowany.

</doc>
<doc id="3790222" url="https://pl.wikipedia.org/wiki?curid=3790222" title="Tomasz Lenart">
Tomasz Lenart



</doc>
<doc id="3790223" url="https://pl.wikipedia.org/wiki?curid=3790223" title="Water Eaton, Oxfordshire">
Water Eaton, Oxfordshire



</doc>
<doc id="3790224" url="https://pl.wikipedia.org/wiki?curid=3790224" title="Bartosz T. Wieliński">
Bartosz T. Wieliński

Bartosz T. Wieliński (ur. 1978 w Katowicach) – polski publicysta, politolog i dziennikarz „Gazety Wyborczej”.
Życiorys.
Zajmuje się głównie tematyką niemiecką, zarówno w ujęciu historycznym, jak i politycznym. W latach 2005–2009 był korespondentem „Gazety Wyborczej” w Berlinie. W jego dorobku zawodowym znajdują się wywiady z najważniejszymi politykami Niemiec, m.in. z kanclerz Angelą Merkel. Autor publikacji "Źli Niemcy" (2014), w której przedstawia dwudziestowieczne Niemcy, świat pełen zbrodniarzy, fanatyków, zbrodni i wynalazków.
W 2013 roku został laureatem prestiżowego konkursu Grand Press w kategorii reportaż prasowy.

</doc>
<doc id="3790226" url="https://pl.wikipedia.org/wiki?curid=3790226" title="Alcedo (wulkan)">
Alcedo (wulkan)

Alcedo – czynny wulkan tarczowy na wyspie Isabela w archipelagu Galapagos. Wznosi się na wysokość 1130 m n.p.m. Ostatnia erupcja miała miejsce w 1993 roku.
Opis.
Alcedo położony jest wyspie Isabela w archipelagu Galapagos i jest najmniejszym z sześciu wulkanów na wyspie. Kalderę (6 × 7 km) i stoki pokrywa roślinność. Zastygłe strumienie lawy znajdują się na północnym stoku. Alcedo to jedyny wulkan na wyspach Galapagos wyrzucający oprócz lawy bazaltowej także ryolitową.
Alcedo był jedną z atrakcji turystycznych Parku Narodowego Galapagos do końca lat 90. XX wieku. Żyje tu największa populacja żółwi słoniowych, która przetrwała pomimo inwazji osłów. Jednak kiedy pod koniec lat 70. XX wieku kozy również dotarły do kaldery, środowisko żółwi zostało zagrożone. W 2004 roku Park rozpoczął masową akcję usuwania gatunków introdukowanych, w tym osłów i kóz, która zakończyła się sukcesem w 2006 roku. Alcedo pozostaje zamknięty dla turystów.
Erupcje.
Erupcje miały miejsce w 1953 (z dokładnością do siedmiu lat) i 1993 roku. Erupcja w 1954 roku była przypisywana Alcedo, ale najprawdopodobniej była to erupcja sąsiedniego wulkanu Sierra Negra. Ostatni wybuch wulkanu miał miejsce w grudniu 1993 roku.

</doc>
<doc id="3790229" url="https://pl.wikipedia.org/wiki?curid=3790229" title="Ahmed Aboutaleb">
Ahmed Aboutaleb

Ahmed Aboutaleb (arab. أحمد أبو طالب, berb. ⴰⵃⵎⴻⴷ ⴰⴱⵓⵟⴰⵍⴻⴱ; ur. 29 sierpnia 1961 w Beni Sidel w Maroku) – holenderski polityk i samorządowiec pochodzenia marokańskiego, w latach 2007–2008 sekretarz stanu, od 2009 burmistrz Rotterdamu.
Życiorys.
Urodził się w rodzinie imama, który wyjechał w celach zarobkowych do Holandii. Ahmed Aboutaleb osiedlił się w tym kraju w wieku 15 lat. W latach 1983–1987 studiował telekomunikację w szkole technicznej (Hogere Technische School). Pracował jako reporter w różnych stacjach radiowych i telewizyjnych, od 1989 do 1994 był urzędnikiem w ministerstwie zdrowia, następnie kierował departamentami informacji kolejno w Radzie Społeczno-Ekonomicznej (do 1996) i w centralnym urzędzie statystycznym CBS (do 1998). W latach 1998–2002 był dyrektorem organizacji Forum działającej na rzecz wielokulturowości.
Zaangażował się w działalność polityczną w ramach Partii Pracy. W latach 2002–2004 był dyrektorem wydziału ds. rozwoju społecznego, gospodarczego i kulturowego w administracji miejskiej Amsterdamu, następnie do 2007 członkiem zarządu miasta (wethouderem) odpowiedzialnym m.in. za edukację). Od lutego 2007 do grudnia 2008 zajmował stanowisko sekretarza stanu w resorcie spraw społecznych i zatrudnienia w czwartym rządzie Jana Petera Balkenende. W styczniu 2009 objął urząd burmistrza Rotterdamu. W tym samym roku powołany w skład Komitetu Regionów.

</doc>
<doc id="3790231" url="https://pl.wikipedia.org/wiki?curid=3790231" title="Masakra w École Polytechnique">
Masakra w École Polytechnique



</doc>
<doc id="3790234" url="https://pl.wikipedia.org/wiki?curid=3790234" title="Sean Russell">
Sean Russell

Sean Thomas Russell (ur. 30 stycznia 1952 w Toronto) – kanadyjski pisarz, autor powieści historycznych i fantasy.
Dzieła.
Powieści.
seria "Initiate Brother"
seria "Moontide and Magic Rise"
seria "River into Darkness"
seria "Swan's War" (wydanie polskie "Wojna Łabędzi")
seria "Memoirs of a Bow Street Runner" (wraz z Ianem Dennisem; pod wspólnym pseudonimem T. F. Banks)
seria "Adventures of Charles Hayden" (jako Sean Thomas Russell)

</doc>
<doc id="3790236" url="https://pl.wikipedia.org/wiki?curid=3790236" title="Metsaääre (Surju)">
Metsaääre (Surju)

Metsaääre – wieś w Estonii, w prowincji Parnawa, w gminie Surju.

</doc>
<doc id="3790238" url="https://pl.wikipedia.org/wiki?curid=3790238" title="Komitet Petycyjny &quot;Pozostaniemy wierni&quot;">
Komitet Petycyjny &quot;Pozostaniemy wierni&quot;



</doc>
<doc id="3790240" url="https://pl.wikipedia.org/wiki?curid=3790240" title="Lizette Woodworth Reese">
Lizette Woodworth Reese

Lizette Woodworth Reese (ur. 9 stycznia 1856, Baltimore w stanie Maryland, zm. 17 grudnia 1935, tamże) – poetka amerykańska.
Życiorys.
Lizette Woodworth Reese urodziła się w Balitimore jako córka Louisy Gabler i Davida Reese'a. Miała siostrę bliźniaczkę Sophię. Uczyła się w publicznych szkołach w Baltimore i ukończyła działającą w tym mieście Eastern High School. Po otrzymaniu dyplomu w 1871 roku została nauczycielką w St. John's Parish School. W następnym roku w piśmie "Southern Magazine" opublikowała swój pierwszy wiersz "The Deserted House" ("Opuszczony dom"). W latach dwudziestych była poetką ogólnie szanowaną i podziwianą. Porównywano ją nawet do Emily Dickinson. Poetka zmarła 17 grudnia 1935 roku w wieku siedemdziesięciu dziewięciu lat. Została pochowana na Saint John's Episcopal Cemetery w Baltimore. Jej przyjaciółka, rzeźbiarka Grace Turnbull, dla upamiętnienia jej wykonała w marmurze posąg "The Good Shepherd" ("Dobry Pasterz"), który obecnie stoi przed Eastern High School w Baltimore.
Twórczość.
Lizette Woodworth Reese w ciągu swojego długiego życia wydała wiele tomików poetyckich, między innymi "A Branch of May" ("Majowa gałązka", 1887), "A Quiet Road" ("Spokojna droga", 1916), "Spicewood" ("Wawrzyny", 1920) i "Selected Poems" ("Poezje wybrane", 1926). Tomik "A Handful of Lavender" ("Naręcze lawendy") z 1891 roku dedykowała pamięci Sidneya Laniera. Jej najbardziej znanym wierszem jest sonet "Tears" ("Łzy"). Inne znane utwory to "Writ In A Book Of Welsh Verse" ("Zapisane w antologii poezji walijskiej"), "Keats", "A Haunting Memory" ("Powracające wspomnienie") i "A Violin At Dusk" ("Skrzypce o zmierzchu"). Poetka dbała o formę wersyfikacyjną swoich utworów. Wiersz poświęcony Tomaszowi À Kempis ("Thomas À Kempis") napisała zmodyfikowaną angielską strofą saficką, składającą się z trzech wersów jambicznych pięciostopowych i jednego trójstopowego.
Linki zewnętrzne.
Wybór wierszy Lizette Woodworth Reese w języku angielskim.

</doc>
<doc id="3790248" url="https://pl.wikipedia.org/wiki?curid=3790248" title="Nine Network">
Nine Network

Nine Network – australijska stacja telewizyjna, założona 16 września 1956. Stacja znajduje się w Willoughby, Nowa Południowa Walia.

</doc>
<doc id="3790249" url="https://pl.wikipedia.org/wiki?curid=3790249" title="Synagoga w Nowym Targu">
Synagoga w Nowym Targu



</doc>
<doc id="3790252" url="https://pl.wikipedia.org/wiki?curid=3790252" title="Gerdi Verbeet">
Gerdi Verbeet

Gerardina Alida (Gerdi) Verbeet (ur. 18 kwietnia 1951 w Amsterdamie) – holenderska polityk i nauczycielka, w latach 2006–2012 przewodnicząca Tweede Kamer.
Życiorys.
Podjęła nieukończone studia z geografii społecznej, później kształciła się w zakresie filologii niderlandzkiej. Pracowała jako nauczycielka, a także koordynatorka projektów w centrach szkoleniowych. W 1975 wstąpiła do Partii Pracy. W latach 1994–1998 była doradcą politycznym sekretarza stanu w resorcie edukacji, kultury i nauki, a następnie do 2001 doradcą politycznym przewodniczącego frakcji poselskiej PvdA.
W 2001 objęła wakujący mandat deputowanej do Tweede Kamer. W wyborach w 2002 nie uzyskała reelekcji, jeszcze w tym samym roku zasiadła jednak ponownie w niższej izbie Stanów Generalnych w miejsce Eveline Herfkens. W wyborach w 2003, 2006 i 2010 z powodzeniem ubiegała się o reelekcję. W kadencjach 2006–2010 i 2010–2012 sprawowała urząd przewodniczącej Tweede Kamer.
W 2012 nie ubiegała się o reelekcję i wycofała z bieżącej polityki. W 2013 została przewodniczącą reprezentującej interesy pacjentów organizacji Nederlandse Patiënten Consumenten Federatie.
Odznaczona Kawalerią Orderu Oranje-Nassau.

</doc>
<doc id="3790255" url="https://pl.wikipedia.org/wiki?curid=3790255" title="Javi Hernández">
Javi Hernández

Francisco Javier Hernández González (ur. 6 czerwca 1989 w Salamance) – hiszpański piłkarz występujący na pozycji pomocnika w indyjskim klubie Bengaluru FC. Wychowanek Realu Madryt, w swojej karierze grał także w takich zespołach jak Halmstads BK, UD Salamanca, Ourense, Burgos oraz Poli Timișoara. Były reprezentant Hiszpanii do lat 19. Kuzyn Gutiego.

</doc>
<doc id="3790260" url="https://pl.wikipedia.org/wiki?curid=3790260" title="Sadze">
Sadze



</doc>
<doc id="3790261" url="https://pl.wikipedia.org/wiki?curid=3790261" title="No Man's Land">
No Man's Land



</doc>
<doc id="3790263" url="https://pl.wikipedia.org/wiki?curid=3790263" title="No Man's Land (gra komputerowa)">
No Man's Land (gra komputerowa)



</doc>
<doc id="3790265" url="https://pl.wikipedia.org/wiki?curid=3790265" title="No Man's Land (Souls of Mischief album)">
No Man's Land (Souls of Mischief album)



</doc>
<doc id="3790266" url="https://pl.wikipedia.org/wiki?curid=3790266" title="No Man's Land (Kornwalia)">
No Man's Land (Kornwalia)



</doc>
<doc id="3790267" url="https://pl.wikipedia.org/wiki?curid=3790267" title="Masakra w École Polytechnique de Montréal">
Masakra w École Polytechnique de Montréal



</doc>
<doc id="3790268" url="https://pl.wikipedia.org/wiki?curid=3790268" title="Megan Guarnier">
Megan Guarnier

Megan Guarnier (ur. 4 maja 1985 w Glens Falls) – amerykańska kolarka szosowa, zawodniczka zespołu Boels-Dolmans.

</doc>
<doc id="3790269" url="https://pl.wikipedia.org/wiki?curid=3790269" title="Lastenes z Teb">
Lastenes z Teb

Lastenes z Teb (gr. Λασθένης) – starożytny grecki biegacz pochodzący z Teb, zwycięzca w biegu na długi dystans (dolichos) na igrzyskach olimpijskich w 404 p.n.e. Według legendy miał się ścigać z koniem na trasie z Teb do Koronei (odległość ok. 30 kilometrów) i zwyciężyć.

</doc>
<doc id="3790270" url="https://pl.wikipedia.org/wiki?curid=3790270" title="Polskie Stronnictwo Ludowe „Piast” (1913-1931)">
Polskie Stronnictwo Ludowe „Piast” (1913-1931)



</doc>
<doc id="3790271" url="https://pl.wikipedia.org/wiki?curid=3790271" title="Ab Klink">
Ab Klink

Abraham (Ab) Klink (ur. 2 listopada 1958 w Stellendam) – holenderski polityk, socjolog i nauczyciel akademicki, parlamentarzysta, w latach 2007–2010 minister zdrowia, opieki społecznej i sportu.
Życiorys.
Ukończył w 1984 socjologię na Uniwersytecie Erazma w Rotterdamie, doktoryzował się w zakresie prawa w 1991 na Uniwersytecie w Lejdzie. W 1983 wstąpił do Apelu Chrześcijańsko-Demokratycznego (CDA). W latach 1984–1992 pracował w partyjnym think tanku Wetenschappelijk Instituut voor het CDA, zaś w latach 1999–2007 pełnił funkcję dyrektora tej instytucji. W międzyczasie był asystentem ministra sprawiedliwości Ernsta Hirscha Ballina (1992–1994) i urzędnikiem w resorcie sprawiedliwości (1994–1999).
W 2003 wybrany do Eerste Kamer, w wyższej izbie Stanów Generalnych zasiadał do 2007. Od lutego 2007 do października 2010 sprawował urząd ministra zdrowia, opieki społecznej i sportu w czwartym rządzie Jana Petera Balkenende. W 2010 uzyskał mandat posła do Tweede Kamer, jednak wkrótce z niego zrezygnował, krytykując prowadzenie przez CDA negocjacji koalicyjnych z Partią Wolności.
Po odejściu z polityki pracował w branży konsultingowej. Został też profesorem na Vrije Universiteit Amsterdam oraz członkiem rady dyrektorów funduszu ubezpieczeń zdrowotnych VGZ.
Odznaczony Orderem Oranje-Nassau V klasy (1990) i IV klasy (2010).

</doc>
<doc id="3790272" url="https://pl.wikipedia.org/wiki?curid=3790272" title="Kompleks Widowiskowo-Sportowy Kwidzyńskiego Centrum Sportu i Rekreacji">
Kompleks Widowiskowo-Sportowy Kwidzyńskiego Centrum Sportu i Rekreacji

Kompleks Widowiskowo-Sportowy w Kwidzynie to wielofunkcyjny obiekt sportowy, w którym można rozgrywać mecze różnych dyscyplin sportowych. Oprócz hali, na terenie kompleksu znajdują się m.in. basen, pomieszczenia do gry w squasha czy siłownia.
Położenie.
Kompleks znajduje się w dzielnicy „Zacisze”, przy ulicy Wiejskiej i położony jest 350 metrów od stadionu miejskiego oraz 600 metrów od stacji paliw Shell. Tuż obok znajdują się powierzchnie sportowe stadionu m.in.do gry w piłkę nożną czy tenisa.
Otwarcie hali.
Otwarcie hali odbyło się 1 maja 2012 roku. Na otwarciu odbyła się m.in. gala bokserska, a uroczystego przecięcia wstęgi dokonali:poseł Jerzy Kozdroń oraz senator Leszek Czarnobaj. Na parkiecie wystąpili zespoły min.Kwidzyńskiego Stowarzyszenia Przyjaciół Tańca, Kwidzyńskiego Stowarzyszenia Miłośników Kultury i Tradycji Łowieckiej, Kwidzyńskiego Stowarzyszenia Bocce i Bowlingu, Klubu sportowego Capoeira Beribazu, Kwidzyńskiego Klubu Lekkoatletycznego „Rodło”, Lokalnej Fundacji Filantropijnej „Projekt” i wielu innych.

</doc>
<doc id="3790280" url="https://pl.wikipedia.org/wiki?curid=3790280" title="Hanžeković Memorial 2016">
Hanžeković Memorial 2016

Hanžeković Memorial 2016 – mityng lekkoatletyczny, który odbył się w dniach 5-6 września 2016 w Zagrzebiu. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="3790284" url="https://pl.wikipedia.org/wiki?curid=3790284" title="Lode (Cambridgeshire)">
Lode (Cambridgeshire)



</doc>
<doc id="3790285" url="https://pl.wikipedia.org/wiki?curid=3790285" title="Sidley (East Sussex)">
Sidley (East Sussex)



</doc>
<doc id="3790289" url="https://pl.wikipedia.org/wiki?curid=3790289" title="Gerda Verburg">
Gerda Verburg

Gerritje (Gerda) Verburg (ur. 19 sierpnia 1957 w Zwammerdam) – holenderska polityk, działaczka związkowa i dyplomata, parlamentarzystka, w latach 2007–2010 minister rolnictwa.
Życiorys.
Po ukończeniu szkoły średniej w latach 1976–1980 kształciła się w zakresie zarządzania personelem i organizacji pracy w Christelijke Sociale Academie „De IJsselpoort” w Kampen. W latach 1980–1982 pracowała w organizacji zrzeszającej młodych rolników, następnie zawodowo związana z federacją chrześcijańskich związków zawodowych Christelijk Nationaal Vakverbond (CNV). W latach 1986–1990 przewodniczyła jej organizacji młodzieżowej, później do 1997 wchodziła w skład zarządu CNV. Zasiadała w holenderskiej Radzie Społeczno-Ekonomicznej oraz we władzach Europejskiej Konfederacji Związków Zawodowych. W latach 1997–1998 prowadziła własną działalność gospodarczą.
W 1993 wstąpiła do Apelu Chrześcijańsko-Demokratycznego (CDA). W 1998 po raz pierwszy wybrana do Tweede Kamer, reelekcję do niższej izby Stanów Generalnych uzyskiwała w wyborach w 2002, 2003, 2006 i 2010. Od lutego 2007 do października 2010 sprawowała urząd ministra rolnictwa w czwartym rządzie Jana Petera Balkenende. W lipcu 2011 objęła stanowisko stałego przedstawiciela Holandii przy Organizacji Narodów Zjednoczonych do spraw Wyżywienia i Rolnictwa w Rzymie.
Odznaczona Orderem Oranje-Nassau IV klasy (2010). Jest jawną lesbijką, w 2012 zawarła związek małżeński ze swoją partnerką.

</doc>
<doc id="3790290" url="https://pl.wikipedia.org/wiki?curid=3790290" title="Iwade">
Iwade



</doc>
<doc id="3790295" url="https://pl.wikipedia.org/wiki?curid=3790295" title="Hoe">
Hoe



</doc>
<doc id="3790296" url="https://pl.wikipedia.org/wiki?curid=3790296" title="Thomasomys aureus">
Thomasomys aureus



</doc>
<doc id="3790298" url="https://pl.wikipedia.org/wiki?curid=3790298" title="Eberhard van der Laan">
Eberhard van der Laan

Eberhard Edzard van der Laan (ur. 28 czerwca 1955 w Lejdzie, zm. 5 października 2017 w Amsterdamie) – holenderski polityk, prawnik i samorządowiec, w latach 2008–2010 minister ds. mieszkalnictwa, wspólnot i integracji, od 2010 do 2017 burmistrz Amsterdamu.
Życiorys.
Ukończył studia prawnicze na Vrije Universiteit Amsterdam (1983). Został działaczem Partii Pracy (PvdA). Na początku lat 80. był asystentem jednego z członków zarządu miasta w Amsterdamie. W 1984 podjął praktykę w zawodzie adwokata.
W latach 1990–1998 zasiadał w radzie miejskiej Amsterdamu, od 1993 kierował frakcją radnych PvdA. Od listopada 2008 do lutego 2010 sprawował urząd ministra ds. mieszkalnictwa, wspólnot i integracji w czwartym rządzie Jana Petera Balkenende. W lipcu 2010 objął stanowisko burmistrza Amsterdamu. W styczniu 2017 zdiagnozowano u niego nowotwór płuc. We wrześniu tegoż roku Eberhard van der Laan ustąpił ze stanowiska, ujawniając, że jego choroba jest nieuleczalna. Zmarł 5 października 2017.
Odznaczony Orderem Oranje-Nassau IV klasy (2010).

</doc>
<doc id="3790299" url="https://pl.wikipedia.org/wiki?curid=3790299" title="Dynama Mińsk (piłka nożna) w europejskich pucharach">
Dynama Mińsk (piłka nożna) w europejskich pucharach

Występy w europejskich pucharach białoruskiego klubu piłkarskiego Dynama Mińsk.

</doc>
<doc id="3790300" url="https://pl.wikipedia.org/wiki?curid=3790300" title="Henley">
Henley



</doc>
<doc id="3790305" url="https://pl.wikipedia.org/wiki?curid=3790305" title="Kruoja Pokroje w europejskich pucharach">
Kruoja Pokroje w europejskich pucharach



</doc>
<doc id="3790306" url="https://pl.wikipedia.org/wiki?curid=3790306" title="F4U">
F4U



</doc>
<doc id="3790311" url="https://pl.wikipedia.org/wiki?curid=3790311" title="Thomasomys baeops">
Thomasomys baeops



</doc>
<doc id="3790312" url="https://pl.wikipedia.org/wiki?curid=3790312" title="FK Smederevo w europejskich pucharach">
FK Smederevo w europejskich pucharach



</doc>
<doc id="3790313" url="https://pl.wikipedia.org/wiki?curid=3790313" title="Ageos z Argos">
Ageos z Argos

Ageos z Argos (gr. Ἀγεύς) – starożytny grecki biegacz, olimpijczyk. Syn Arystoklesa z Argos. Zwyciężył w biegu na długi dystans (dolichos) na igrzyskach olimpijskich w 328 p.n.e. Po zdobyciu wieńca jeszcze tego samego dnia przebiegł ponad 100-kilometrową trasę do miasta ojczystego, by donieść rodakom o swoim triumfie. Wygrał także zawody biegowe na Lykajach w 315 p.n.e.

</doc>
<doc id="3790318" url="https://pl.wikipedia.org/wiki?curid=3790318" title="Halfway House">
Halfway House



</doc>
<doc id="3790319" url="https://pl.wikipedia.org/wiki?curid=3790319" title="Wilhelm Wacław Würfel">
Wilhelm Wacław Würfel



</doc>
<doc id="3790321" url="https://pl.wikipedia.org/wiki?curid=3790321" title="Bogdan T701.10">
Bogdan T701.10

Bogdan Т701.10 (ukr. "Богдан Т701.10") – typ 12-metrowego, niskopodłogowego trolejbusu, wytwarzanego od 2010 r. w ukraińskich zakładach Bogdan. Pojazd został skonstruowany na bazie autobusu Bogdan А701.10.
Eksploatacja planowana.
Informacje o ogłoszonych prztergach i planowanych zakupach

</doc>
<doc id="3790322" url="https://pl.wikipedia.org/wiki?curid=3790322" title="Józef Javurek">
Józef Javurek



</doc>
<doc id="3790327" url="https://pl.wikipedia.org/wiki?curid=3790327" title="Wilhelmina Neruda">
Wilhelmina Neruda



</doc>
<doc id="3790329" url="https://pl.wikipedia.org/wiki?curid=3790329" title="Gotham">
Gotham



</doc>
<doc id="3790333" url="https://pl.wikipedia.org/wiki?curid=3790333" title="Lech Banachowski">
Lech Banachowski

Lech Banachowski (ur. 4 września 1948 w Łodzi) – polski informatyk, doktor habilitowany nauk technicznych. Specjalizuje się w bazach danych oraz w technicznych aspektach e-learningu. Profesor nadzwyczajny Polsko-Japońskiej Akademii Technik Komputerowych.
Życiorys.
Studia matematyczne ukończył w Instytucie Maszyn Matematycznych Wydziału Matematyki i Mechaniki UW w 1971. Cztery lata później (1975) uzyskał stopień doktorski w Instytucie Informatyki tego wydziału na podstawie pracy pt. "Investigations of properties of programs by means of the extended algorithmic logic". W latach 1971-1996 pracował na macierzystym Wydziale Matematyki, Informatyki i Mechaniki UW. Od 1994 zatrudniony w Polsko-Japońskiej Akademii Technik Komputerowych, gdzie pełni funkcję kierownika Katedry Baz Danych. Ponadto w latach 1984-1986 pracował jako associate professor w University of North Carolina w Charlotte. Habilitował się w 2013 na podstawie oceny dorobku naukowego i rozprawy pt. "Rola uczelni oraz metod i technik e-edukacji w uczeniu się przez całe życie".
Wraz z Krzysztofem Diksem oraz Wojciechem Rytterem napisał szeroko znany i wielokrotnie wznawiany podręcznik pt. "Algorytmy i struktury danych" (wiele wydań, np. Wydawnictwa Naukowo-Techniczne 2006, ). Swoje prace publikował w takich czasopismach jak m.in. „International Journal of Innovation, Management and Technology”, „Information Processing Letters” oraz „Computer Issues”.
Od 2007 jest członkiem Polskiego Towarzystwa Naukowego Edukacji Internetowej. W 2004 odznaczony Srebrnym Krzyżem Zasługi. Od 2010 jest członkiem rady programowej czasopisma „Edu@kcja".

</doc>
<doc id="3790335" url="https://pl.wikipedia.org/wiki?curid=3790335" title="Marco Fichera">
Marco Fichera

Marco Fichera (ur. 15 kwietnia 1993) – włoski szpadzista, srebrny medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Po medal sięgnął w drużynowej rywalizacji szpadzistów. Włoską drużynę tworzyli poza nim Enrico Garozzo, Paolo Pizzo i Andrea Santarelli. Był również w drużynie brązowym medalistą igrzysk europejskich w 2015.

</doc>
<doc id="3790336" url="https://pl.wikipedia.org/wiki?curid=3790336" title="Astylos z Krotony">
Astylos z Krotony

Astylos z Krotony (gr. Ἄστυλος) – starożytny grecki biegacz, olimpijczyk.
Trzy razy z rzędu, w roku 488, 484 i 480 p.n.e. zwyciężył w biegu na stadion oraz w diaulosie. Za trzecim razem odniósł także zwycięstwo w biegu w zbroi, co dało mu zaszczytny tytuł potrójnego triumfatora ("triastes"). Pierwsze zwycięstwa odniósł reprezentując ojczystą Krotonę. Potrójny triumf w 480 p.n.e. odniósł już jednak jako reprezentant Syrakuz, przekupiony przez Hierona. Oburzeni rodacy zburzyli wówczas wystawiony mu wcześniej posąg, a jego dom zamienili w więzienie.

</doc>
<doc id="3790340" url="https://pl.wikipedia.org/wiki?curid=3790340" title="Evgenia Radanova">
Evgenia Radanova



</doc>
<doc id="3790342" url="https://pl.wikipedia.org/wiki?curid=3790342" title="Wojciech Starczewski">
Wojciech Starczewski



</doc>
<doc id="3790343" url="https://pl.wikipedia.org/wiki?curid=3790343" title="Russi Taylor">
Russi Taylor

Russi Taylor (ur. 4 maja 1944 w Cambridge, zm. 26 lipca 2019 w Glendale) – amerykańska aktorka głosowa. Najbardziej znana z głosu Myszki Minnie w filmach Disneya. Była żoną aktora głosowego Wayne’a Allwine’a, który użyczał głosu Myszce Miki.

</doc>
<doc id="3790348" url="https://pl.wikipedia.org/wiki?curid=3790348" title="401D">
401D



</doc>
<doc id="3790349" url="https://pl.wikipedia.org/wiki?curid=3790349" title="401Db">
401Db



</doc>
<doc id="3790350" url="https://pl.wikipedia.org/wiki?curid=3790350" title="406D">
406D



</doc>
<doc id="3790351" url="https://pl.wikipedia.org/wiki?curid=3790351" title="415D">
415D



</doc>
<doc id="3790355" url="https://pl.wikipedia.org/wiki?curid=3790355" title="Jewgienia Radanowa">
Jewgienia Radanowa



</doc>
<doc id="3790356" url="https://pl.wikipedia.org/wiki?curid=3790356" title="João Nunes">
João Nunes

João Aniceto Grandela Nunes (ur. 19 listopada 1995 w Setúbal) – portugalski piłkarz występujący na pozycji obrońcy w węgierskim klubie Puskás Akadémia FC. Wychowanek portugalskiego klubu SL Benfica z siedzibą w Lizbonie. Młodzieżowy reprezentant Portugalii w latach 2010-2015.

</doc>
<doc id="3790358" url="https://pl.wikipedia.org/wiki?curid=3790358" title="Archidiecezja Messina-Lipari-Santa Lucia del Mela">
Archidiecezja Messina-Lipari-Santa Lucia del Mela

Archidiecezja Messina-Lipari-Santa Lucia del Mela – diecezja rzymskokatolicka we Włoszech. Powstała w 500 roku jako diecezja Messyna. Zlikwidowana w 880, reaktywowana w 1098. Promowana w 1166 jako archidiecezja Messyna. Pod obecną nazwą od 1986 (po przejęciu terytoriów zlikwidowanych diecezji Lipari i prałatury terytorialnej Santa Lucia del Mela).

</doc>
<doc id="3790359" url="https://pl.wikipedia.org/wiki?curid=3790359" title="Kopalnia Węgla Kamiennego Walenty-Wawel">
Kopalnia Węgla Kamiennego Walenty-Wawel

Kopalnia Węgla Kamiennego Walenty-Wawel – zlikwidowana kopalnia węgla kamiennego, która działała w Rudzie Śląskiej jako samodzielny zakład od 1 sierpnia 1931 do 1 stycznia 1971 roku.
Historia.
Kopalnia powstała 1 sierpnia 1931 roku poprzez połączenie kopalni Wawel, kopalni Walenty oraz kopalni Hrabia Franciszek. Należała wówczas do Rudzkiego Gwarectwa Węglowego. 
Ostatnim przedwojennym dyrektorem kopalni był Stefan Łukasiewicz, który po ataku Niemców na Polskę, pierwszego dnia wojny tj. 1 września 1939, osobiście zatopił część kopalni Walenty-Wawel. 
W czasie okupacji niemieckiej ziem polskich podczas II wojny światowej funkcjonowała pod nazwą Wolfgang i przez cały ten okres nie przerwała pracy. W 1945 roku niektórzy pracownicy kopalni zostali deportowani do ZSRR. Zatrudnienie tuż po wojnie wynosiło 2519 pracowników, a dwa lata później – 3366 osób. 
W 1948 roku kopalnia zdobyła Honorowy Sztandar Centralnego Zarządu Przemysłu Węglowego za osiągnięcie najwyższej ponadplanowej nadwyżki wydobycia. Po wojnie wybudowano: szyb Centralny, nową sortownię oraz płuczkę oraz wybudowano nowy poziom wydobywczy. Zmieniono także wozy transportowe z małych (o pojemności 0,68 t) na znacznie większe (2,5 t). Od 1945 do 1957 roku należała do Rudzkiego Zjednoczenia Przemysłu Węglowego, po czym od 1 kwietnia tego roku – do Bytomskiego Zjednoczenia Przemysłu Węglowego. 1 stycznia 1971 roku została połączona z kopalnią Paweł, tworząc kopalnię Wawel.
Zespół szybu Franciszek z końca XIX wieku przy ulicy Konopnickiej w Rudzie Śląskiej został wpisany do rejestru zabytków nieruchomych województwa śląskiego 29 sierpnia 1984 roku (nr rej.: 1324/84), a zespół szybu Mikołaj, przy ulicy Szyb Walenty z 1912 roku został również wpisany do tegoż rejestru 25 czerwca 2014 (nr rej.: A/418/14).
Zaplecze socjalne.
Dla swoich pracowników kopalnia wybudowała co najmniej 10 domów czterorodzinnych, kilka bloków mieszkalnych. Stworzono nowoczesne ambulatorium przyzakładowe, izbę chorych z biblioteką, przedszkole i żłobek. Powstało także 8 domów górnika, stołówka, dom kultury z kinem oraz biblioteka. Ponadto kopalnia dysponowała domem kolonijnym dla dzieci w Wiśle Jaworniku. Przy kopalni powstała największa wówczas 120-osobowa orkiestra amatorska pod kierownictwem Augustyna Kozioła. Powołano również klub sportowy Slavia Ruda Śląska.

</doc>
<doc id="3790360" url="https://pl.wikipedia.org/wiki?curid=3790360" title="Małgorzata Rozenek">
Małgorzata Rozenek



</doc>
<doc id="3790362" url="https://pl.wikipedia.org/wiki?curid=3790362" title="Thomasomys incanus">
Thomasomys incanus



</doc>
<doc id="3790365" url="https://pl.wikipedia.org/wiki?curid=3790365" title="Józef Rosada">
Józef Rosada



</doc>
<doc id="3790366" url="https://pl.wikipedia.org/wiki?curid=3790366" title="Dana Hill">
Dana Hill

Dana Hill (ur. 6 maja 1964, zm. 15 lipca 1996) – amerykańska aktorka filmowa i głosowa.

</doc>
<doc id="3790367" url="https://pl.wikipedia.org/wiki?curid=3790367" title="Chionis ze Sparty">
Chionis ze Sparty

Chionis ze Sparty (gr. Χίονις) – starożytny grecki atleta pochodzący ze Sparty, olimpijczyk, czterokrotny zwycięzca w biegu na stadion.
Cztery razy z rzędu, w 668, 664, 660 i 656 p.n.e. (olimpiady 28–31) zwyciężył w biegu na stadion. W 664, 660 i 656 p.n.e. odniósł również zwycięstwo w diaulosie. W roku 664 p.n.e. miał także oddać skok w dal na odległość 52 stóp, co w przeliczeniu na system metryczny dawałoby 16,66 m. Niewiarygodny wynik badacze tłumaczą pomyłką kopisty lub łącznym policzeniem rezultatów trzech kolejnych prób.
Po zakończeniu kariery sportowej zgodnie ze świadectwem Pauzaniasza ("Wędrówka po Helladzie" III 14,3) wziął udział w wyprawie kolonizacyjnej, której rezultatem było założenie Cyreny na wybrzeżu libijskim. W dwa stulecia po śmierci rodacy uczcili go w Olimpii posągiem wykonanym przez Myrona.

</doc>
<doc id="3790368" url="https://pl.wikipedia.org/wiki?curid=3790368" title="Saunametsa">
Saunametsa

Saunametsa – wieś w Estonii, w prowincji Parnawa, w gminie Surju.

</doc>
<doc id="3790370" url="https://pl.wikipedia.org/wiki?curid=3790370" title="Henryk Mniszek-Tchorznicki">
Henryk Mniszek-Tchorznicki

Henryk Mniszek-Tchorznicki herbu Jelita (ur. 14 lub 16 maja 1880 w Wiedniu, zm. 23 czerwca 1946 w Sanoku) – polski ziemianin.
Życiorys.
Urodził się 14 lub 16 maja 1880 w Wiedniu. Jego przodkowie przybyli do Sanoka z okolic Drohiczyna pod koniec XVIII wieku. Jego prapradziadkiem był Walenty Mniszek-Tchorznicki nabył od Andrzeja i Franciszki Burnatowiczów grunt pod północnym stokiem Góry Parkowej i wzniósł tam dom, który ostatecznie przetrwał do lat 80. XX wieku, a dziadkiem Konstanty Tchorznicki (1825–1895) sprawował wysokie stanowiska, będąc dyrektorem Filii Banku Hipotecznego w Krakowie, członkiem Rady Zawiadowczej Kolei Żelaznej Lwowsko-Czerniowiecko-Jasskiej, dyrektorem Towarzystwa Kredytowego-Ziemskiego we Lwowie. Jego rodzicami byli Aleksander Mniszek-Tchorznicki (1851-1916), ziemianin, doktor obojga praw, c. k. urzędnik, sędzia oraz Maria z domu Wecbecker (1851–1915), córka generała. Jego rodzeństwem byli (dwoje z nich zmarło w małoletnim wieku): Emilia (1881–1895), Stanisław (ur. 1882), Stefan (1885–1894) i Konstanty (1889–1953, sędzia Sądu Najwyższego).
W 1899 zdał egzamin dojrzałości w C. K. V Gimnazjum we Lwowie (wówczas maturę zdali także Roman Małachowski, Michał Remizowski). Od 1901 do 1901 studiował na 1900-1901 studiował na Wydziale Prawa Uniwersytetu Lwowskiego, jednak nie ukończył studiów. Jeszcze za życia ojca przejął władany przez niego majątek w Pisarowcach, w tym tamtejszy dwór. W 1911 posiadał tam obszar 252 ha. Od około 1910 był detaksatorem wydziału okręgowego w Sanoku Galicyjskiego Towarzystwa Kredytowego Ziemskiego z siedzibą we Lwowie. W 1914 był zastępcą przewodniczącego komisji licencjonujących buhaje w Sanoku. 1 grudnia 1906 w Mielnicy poślubił hr. Jadwigę Eleonorę Dunin-Borkowską (1879-1933, córka Mieczysława), jednak małżeństwo został po kilku latach unieważnione. Ich synami byli Mieczysław Maria Aleksander (ur. 1907), Stanisław (1909-). Drugą żoną została w 1917 Godzimira Maria (ur. 28 lutego 1886 we Lwowie, o końca życia pracownik umysłowa, zm. 19 grudnia 1954 w Sanoku, córka Marceli i Godzimira Małachowskich oraz siostra ww. Romana Małachowskiego), która działała społecznie i charytatywnie na rzecz mieszkańców, kierowała Kołem Gospodyń. Ich synami byli Aleksander (1919-), Stefan (1922-). Henryk Tchorznicki był przewodniczącym koła Związku Strzeleckiego w Pisarowcach. Wraz z żoną działali w sferze kulturalnej tamże. Rodzina Mniszek-Tchorznickich utrzymywała kontakty z rodziną Gniewoszów z pobliskich Nowosielec (synowie Henryka przyjaźnili się m.in. z Aleksandrem). Przed 1914 był członkiem i radnym oddziału sanockiego C. K. Galicyjskiego Towarzystwa Gospodarskiego.
Po odzyskaniu przez Polskę niepodległości w okresie II Rzeczypospolitej pozostawał właścicielem majątków Pisarowce i Sanoczek. Był rolnikiem Po wybuchu II wojny światowej przebywał tymczasowo w Nadybach, po czym wrócił do Pisarowiec, gdzie na obszarze dworskim ulokowane było wojsko (jego żona przebywała na Węgrzech, w lutym 1940 także powróciła do Pisarowiec). W maju 1944 niemieckie władze okupacyjne odebrały majątek Tchorznickim i ustanowiły "Liegenschaftsverwaltung" (zarząd nieruchomościami). Po nadejściu front wschodniego i wkroczeniu Armii Czerwonej, majątek został utracony przez Tchorznickich na rzecz państwa w wyniku reformy rolnej 9 września 1944 roku.
Henryk Tchorznicki do końca życia zamieszkiwał w Sanoku przy ulicy Jagiellońskiej 24a. Tam zmarł 23 czerwca 1946 z powodu gruźlicy. Został pochowany na cmentarzu przy ul. Rymanowskiej w Sanoku 25 czerwca 1946, gdzie w 1954 spoczęła jego żona Godzimira.

</doc>
<doc id="3790372" url="https://pl.wikipedia.org/wiki?curid=3790372" title="Fanas z Pelleny">
Fanas z Pelleny

Fanas z Pelleny (gr. Φάνας) – starożytny grecki biegacz, olimpijczyk. W 512 p.n.e. (olimpiada 67) odniósł jednoczesne zwycięstwo w biegu na stadion, diaulosie i biegu w zbroi, jako pierwszy zdobywając zaszczytny tytuł potrójnego triumfatora ("triastes").

</doc>
<doc id="3790376" url="https://pl.wikipedia.org/wiki?curid=3790376" title="Pat Fraley">
Pat Fraley

Pat Fraley (ur. 18 lutego 1949) – amerykański aktor głosowy.

</doc>
<doc id="3790378" url="https://pl.wikipedia.org/wiki?curid=3790378" title="Polites z Keramos">
Polites z Keramos

Polites z Keramos (gr. Πολίτης) – starożytny grecki biegacz pochodzący z Keramos w Karii, olimpijczyk. Podczas igrzysk 212 olimpiady w roku 69 n.e. odniósł unikatowy potrójny triumf w konkurencjach biegowych, zwyciężając jednocześnie w biegu na stadion, dolichosie i diaulosie.

</doc>
<doc id="3790379" url="https://pl.wikipedia.org/wiki?curid=3790379" title="Tell Me Goodbye">
Tell Me Goodbye

„Tell Me Goodbye” – czwarty japoński singel południowokoreańskiej grupy Big Bang, wydany 9 czerwca 2010 roku. Osiągnął 5 pozycję w rankingu Oricon i pozostał na liście przez 15 tygodni, sprzedał się w nakładzie egzemplarzy. Singel zdobył certyfikat złotej płyty Chaku-uta(R).
Utwór tytułowy został wykorzystany w czołówce japońskiej emisji serialu "Irys". Utwór „HANDS UP” jest japońskojęzyczną wersją koreańskiego utworu „Hands Up” z minialbumu "Tonight", został wykorzystany jako piosenka przewodnia programu . Singel został wydany w dwóch wersjach: regularnej i limitowanej (CD+DVD).

</doc>
<doc id="3790380" url="https://pl.wikipedia.org/wiki?curid=3790380" title="Joop Wijn">
Joop Wijn

Joannes Gerardus (Joop) Wijn (ur. 20 maja 1969 w Haarlemie) – holenderski polityk, ekonomista i bankowiec, parlamentarzysta, działacz Apelu Chrześcijańsko-Demokratycznego (CDA), w latach 2006–2007 minister gospodarki.
Życiorys.
Ukończył studia ekonomiczne (1991) i prawnicze (1994) na Uniwersytecie Amsterdamskim. Pracował w banku ABN AMRO. W 1986 został członkiem Apelu Chrześcijańsko-Demokratycznego, pełnił różne funkcje w organizacji młodzieżowej tej partii CDJA. W 1998 po raz pierwszy wybrany na posła do Tweede Kamer, z powodzenie ubiegał się o reelekcję w wyborach do niższej izby Stanów Generalnych w 2002, 2003 i 2006.
Członek pierwszych trzech rządów Jana Petera Balkenende. Od lipca 2002 do maja 2003 pełnił funkcję sekretarza stanu ds. gospodarczych, odpowiadając m.in. za handel zagraniczny, eksport sprawy konsumentów i turystykę. Następnie do lipca 2006 był sekretarzem stanu ds. finansów, zajmując się w szczególności budżetem i finansami samorządów lokalnych. Powołany następnie ma ministra gospodarki, urząd ten sprawował do lutego 2007.
Zrezygnował następnie z mandatu poselskiego i aktywności politycznej, powracając do pracy w bankowości. Od 2007 był dyrektorem w Rabobanku, a w 2010 dołączył do zarządu banku ABN AMRO.
Oficer Orderu Oranje-Nassau (2007).

</doc>
<doc id="3790382" url="https://pl.wikipedia.org/wiki?curid=3790382" title="Stanisław Hałaczkiewicz">
Stanisław Hałaczkiewicz

Stanisław Leonard Hałaczkiewicz (ur. 21 listopada 1899 roku w Sosnowcu, zm. ?) – kapitan piechoty Wojska Polskiego.
Życiorys.
Stanisław Leonard Hałaczkiewicz służył w Legionach Polskich od 1914 do 1916 roku, a następnie od lipca 1916 roku działał w Polskiej Organizacji Wojskowej, w której w marcu 1917 roku ukończył szkołę podoficerską. Instruktor podobwodu w Okręgu POW w Piotrkowie Trybunalskim.
Do Wojska Polskiego wstąpił 1 listopada 1918 roku i został przydzielony do Grupy Operacyjnej płk. Izydora Modelskiego z którą brał udział w obronie Lwowa. Od 1919 roku pełnił służbę w Bytomskim pułku strzelców na różnych stanowiskach m.in. jako sierżant podchorąży i brał udział w jego szeregach w wojnie polsko-bolszewickiej. Podczas walk I batalionu wyróżnił się m.in. 4 lipca pod Ganczarami, 14 lipca w walkach z Kozakami pod Trąbami i 23 lipca podczas walk nad Niemnem, gdzie podczas ostrzału bolszewickich ckm do poszczególnych kompanii rozwoził rozkazy. Odznaczony został za udział w walkach Orderem Virtuti Militari i Krzyżem Walecznych (25 VII 1921 roku). 26 marca 1921 roku za wybitne czyny bojowe mianowano go także podporucznikiem. Przydzielony do Wielkopolskiej Szkoły Strzelania w Biedrusku od 1 maja do 15 czerwca 1921 roku. Później służył na różnych stanowiskach w III batalionie 75 pułku piechoty w Wielkich Hajdukach. Przeniesiony 1 października 1922 roku do II batalionu 11 pułku piechoty w Szczakowej. Mianowany porucznikiem 1 lutego 1923 roku. Odznaczony Medalem Niepodległości 16 września 1931 roku. Oficer 11 pp we wrześniu 1931 roku. Przeniesiony 3 czerwca 1938 roku z 66 Kaszubskiego pułku piechoty na stanowisko adiutanta do batalionu KOP „Suwałki”.
Od 13 października do 18 listopada 1938 roku przebywał w szpitalu Obszaru Warownego „Wilno”, a od 12 grudnia 1938 do 17 stycznia 1939 roku na badaniach i leczeniu w Centrum Wyszkolenia Sanitarnego w Warszawie. Przeniesiony rozkazem dowódcy KOP z 10 lutego 1939 roku do Batalionu KOP „Orany”, jednak do marca był p.o. likwidatora agend batalionu KOP „Suwałki”. Przebywał na urlopie zdrowotnym od 24 marca do 23 lipca 1939 roku. Przeniesiony formalnie 21 kwietnia do 41 Suwalskiego pułku piechoty im. Marszałka Józefa Piłsudskiego. Przeniesiony w sierpniu do DOK nr III w Grodnie. Przydział mobilizacyjny nieustalony. Był odznaczony m.in. Medalem za Wojnę 1918-1921, Medalem Dziesięciolecia Odzyskanej Niepodległości oraz Brązowym i Srebrnym Medalem za Długoletnią Służbę.

</doc>
<doc id="3790385" url="https://pl.wikipedia.org/wiki?curid=3790385" title="Thompson (nazwisko)">
Thompson (nazwisko)

Thompson – nazwisko patronimiczne angielskiego i szkockiego pochodzenia, oznaczające "son of Thom" (pol. "syn Tomasza"). Thompson jest angielskim tłumaczeniem MacTavish, które z kolei jest zanglicyzowaną wersją goidelskiego MacTamhais. Według 1990 United States Census, nazwisko Thompson było siedemnastym pod względem ilości odnotowanym nazwiskiem w Stanach Zjednoczonych.

</doc>
<doc id="3790386" url="https://pl.wikipedia.org/wiki?curid=3790386" title="Renée Simonot">
Renée Simonot

Renée Simonot; "właściwie" Renée-Jeanne Deneuve (ur. 10 września 1911 w Hawrze, zm. 11 lipca 2021 w Paryżu) – francuska aktorka teatralna i dubbingowa. Matka aktorek Catherine Deneuve i Françoise Dorléac. Babcia aktorki Chiary Mastroianni.
Kariera i życie prywatne.
Debiutowała na scenie paryskiego Teatru Odeon w wieku 7 lat, w roku 1918. Na deskach tego teatru występowała przez blisko 30 kolejnych lat. W latach 30. stała się jedną z pierwszych francuskich aktorek specjalizujących się w dubbingu. Podkładała głos: Olivii de Havilland (w większości filmów z jej udziałem), Sylvii Sidney, Judy Garland czy Esther Williams.
Z nieformalnego związku z aktorem Aimé Clariondem (ur. 1894; zm. 1960) miała córkę Danielle (ur. 1936). W 1940 poślubiła aktora Maurice’a Dorléaca (1901-1979) z którym miała trzy córki: Françoise (ur. 1942; zm. 1967 w wypadku samochodowym), Catherine (ur. 1943) i Sylvie (ur. 1946). Po urodzeniu czwartego dziecka ograniczyła swoje aktorskie występy poświęcając się wychowaniu córek. W kolejnych latach udzielała się sporadycznie jedynie w dubbingu. Od 1979 była wdową i mieszkała na stałe w Paryżu. We wrześniu 2011 obchodziła 100. urodziny. Zmarła 11 lipca 2021 w Paryżu, na dwa miesiące przed swoimi sto dziesiątymi urodzinami.

</doc>
<doc id="3790387" url="https://pl.wikipedia.org/wiki?curid=3790387" title="Amin Younes">
Amin Younes

Amin Younes (ur. 6 sierpnia 1993 w Düsseldorfie) – niemiecki piłkarz pochodzenia libańskiego występujący na pozycji pomocnika. Zawodnik niemieckiego klubu Eintracht Frankfurt, wypożyczony z SSC Napoli.
Kariera klubowa.
Younes treningi rozpoczął w zespole SG Unterrath. W 2000 roku dołączył do juniorów Borussii Mönchengladbach, a w 2011 roku do jej rezerw. W 2012 roku awansował do kadry pierwszego zespołu, grającego w Bundeslidze. Zadebiutował w niej 1 kwietnia 2012 w przegranym 1:2 meczu z Hannoverem 96. 24 lutego 2013 w zremisowanym 1:1 pojedynku z Borussią Dortmund strzelił pierwszego gola w Bundeslidze. W sezonie 2014/2015 grał na wypożyczeniu w drugoligowym 1. FC Kaiserslautern.
W połowie 2015 roku Younes przeszedł do holenderskiego Ajaksu. W Eredivisie zadebiutował 26 września 2015 w wygranym 2:0 spotkaniu z FC Groningen. W sezonie 2015/2016 wywalczył z klubem wicemistrzostwo Holandii.
W lipcu 2018 roku został zawodnikiem SSC Napoli.
Kariera reprezentacyjna.
Younes grał w reprezentacji Niemiec na szczeblu U-16, U-17, U-18, U-19, U-20 oraz U-21. 6 czerwca 2017 roku zadebiutował w dorosłej reprezentacji Niemiec. Z kadrą pojechał także do Rosji na Puchar Konfederacji 2017, który zakończył się zwycięstwem Niemiec.

</doc>
<doc id="3790392" url="https://pl.wikipedia.org/wiki?curid=3790392" title="Johan Remkes">
Johan Remkes

Johannes Wijnandus (Johan) Remkes (ur. 15 czerwca 1951 w Zuidbroek) – holenderski polityk, działacz partyjny i samorządowiec, poseł do Tweede Kamer, minister i wicepremier.
Życiorys.
Kształcił się w zakresie ekonomii na Uniwersytecie w Groningen. Zaangażował się w działalność polityczną w ramach Partii Ludowej na rzecz Wolności i Demokracji (VVD), do której wstąpił w 1973. Od 1975 do 1977 był przewodniczącym jej organizacji młodzieżowej Jongeren Organisatie „Vrijheid en Democratie”. W latach 1978–1993 zasiadał w radzie prowincji Groningen. W latach 1978–1982 i 1994–1996 był radnym i przewodniczącym klubu radnych VVD w mieście Groningen. Od 1982 do 1993 wchodził w skład egzekutywy stanów prowincjonalnych, odpowiadając m.in. za transport i roboty publiczne, a od 1991 za sprawy gospodarcze.
W 1993 po raz pierwszy objął mandat posła do Tweede Kamer. Do niższej izby Stanów Generalnych wybierany ponownie w 1994, 1998, 2002, 2003 i 2006. Od sierpnia 1998 do lipca 2002 w rządzie Wima Koka pełnił funkcję sekretarza stanu ds. mieszkalnictwa, planowania przestrzennego i środowiska. Następnie wchodził w skład trzech pierwszych rządów, którymi kierował Jan Peter Balkenende. Od lipca 2002 do lutego 2007 sprawował urząd ministra spraw wewnętrznych. Do maja 2003 był jednocześnie wicepremierem.
W lipcu 2010 jako komisarz królowej stanął na czele administracji prowincji Holandia Północna (od kwietnia 2013 jako komisarz króla). W styczniu 2019 zastąpił go Arthur van Dijk. W tym samym roku powołany na tymczasowego burmistrza Hagi, zakończył urzędowanie w 2020. W 2021 pełnił czasowo obowiązki komisarza króla w Limburgii.
Odznaczenia.
Oficer Orderu Oranje-Nassau (2007).

</doc>
<doc id="3790395" url="https://pl.wikipedia.org/wiki?curid=3790395" title="Konstanty Tchorznicki (sędzia)">
Konstanty Tchorznicki (sędzia)

Konstanty Mniszek-Tchorznicki herbu Jelita (ur. 15 sierpnia 1889 w Kołomyi, zm. 20 grudnia 1953) – polski sędzia i urzędnik konsularny.
Życiorys.
Urodził się 15 sierpnia 1889 w Kołomyi. Jego przodkowie przybyli do Sanoka z okolic Drohiczyna pod koniec XVIII wieku. Jego prapradziadkiem był Walenty Mniszek-Tchorznicki nabył od Andrzeja i Franciszki Burnatowiczów grunt pod północnym stokiem Góry Parkowej i wzniósł tam dom, który ostatecznie przetrwał do lat 80. XX wieku, a dziadkiem Konstanty Tchorznicki (1825–1895) sprawował wysokie stanowiska, będąc dyrektorem Filii Banku Hipotecznego w Krakowie, członkiem Rady Zawiadowczej Kolei Żelaznej Lwowsko-Czerniowiecko-Jasskiej, dyrektorem Towarzystwa Kredytowego-Ziemskiego we Lwowie. Jego rodzicami byli Aleksander Mniszek-Tchorznicki (1851–1916), ziemianin, właściciel Pisarowiec, doktor obojga praw, c. k. urzędnik, sędzia oraz Maria z domu Wecbecker (1851–1915), córka generała. Jego rodzeństwem byli (dwoje z nich zmarło w małoletnim wieku): Henryk (1880–1946, żonaty z Godzimirą, córką Marceli i Godzimira Małachowskich), Emilia (1881–1895), Stanisław (ur. 1882), Stefan (1885–1894).
Od około 1911 był praktykantem konceptowym w C. K. Namiestnictwie we Lwowie, a od około 1912 w tym samym charakterze był przydzielony do urzędu starostwa c. k. powiatu krakowskiego, gdzie od około 1913 był koncepistą Namiestnictwa przy. Podczas I wojny światowej w pierwszej połowie 1917 pozostawał nadal w tym charakterze. U kresu wojny według stanu z 1918 w charakterze komisarza powiatowego był przydzielony do służby w C. K. Ministerstwie Spraw Węwnętrznych.
Ukończył studia prawnicze uzyskując stopień doktora praw. Po odzyskaniu przez Polskę niepodległości w okresie II Rzeczypospolitej był konsulem RP w Królewcu (1920), sędzią Sądu Najwyższego i Najwyższego Trybunału Administracyjnego. Jego żoną była Jadwiga z domu Szaszkiewicz (1898–1968), a ich córkami Aleksandra (1902–1975, po mężu Ostaszewska) i Maria (1920–1968, po mężu Krawczyk-Piasecka). Po wybuchu II wojny światowej został wypędzony wraz z rodziną z poznańskiego, po czym trafił z nimi do rodzinnego majątku w Pisarowcach, gdzie znaleźli schronienie także inni Tchorzniccy podczas okupacji niemieckiej. Później wyjechał do Krakowa, gdzie zastępując Adama Ronikiera od października 1943 do 1944 był prezesem Rady Głównej Opiekuńczej.
Zmarł 20 grudnia 1953. Został pochowany na Cmentarzu Salwatorskim w Krakowie (sektor SC14-1-32).

</doc>
<doc id="3790396" url="https://pl.wikipedia.org/wiki?curid=3790396" title="Konstanty Tchorznicki">
Konstanty Tchorznicki



</doc>
<doc id="3790399" url="https://pl.wikipedia.org/wiki?curid=3790399" title="Rywalizacja drużynowa w łyżwiarstwie figurowym">
Rywalizacja drużynowa w łyżwiarstwie figurowym

Rywalizacja drużynowa jest odrębną konkurencją w łyżwiarstwie figurowym, w ramach której reprezentanci wszystkich konkurencji łyżwiarskich (po jednym lub dwojgu - zależnie od zawodów - przedstawicieli jazdy indywidualnej kobiet i mężczyzn oraz po jednej parze sportowej i tanecznej) tworzą drużyny. Zdobyte przez nich w programach krótkich i dowolnych punkty są sumowane. Zwycięża drużyna, która zdobędzie najwięcej punktów. 
Ideą stojącą za utworzeniem tej konkurencji było zachęcenie krajowych związków łyżwiarskich do inwestowania i równoczesnego rozwijania wszystkich kategorii łyżwiarstwa figurowego.
Zawody drużynowe.
Począwszy od sezonu 2008/2009, co dwa lata, na zakończenie sezonu odbywają się Drużynowe Mistrzostwa Świata w łyżwiarstwie figurowym. Wyjątkiem był sezon 2010/2011, kiedy to zawody nie odbyły się w związku z trzęsieniem Ziemi w Japonii, i zostały przesunięte na kolejny rok.
W roku 2012 rywalizacja drużynowa była jedną z konkurencji na Zimowych Igrzyskach Olimpijskich Młodzieży, a w 2014 również na Zimowych Igrzyskach Olimpijskich.

</doc>
<doc id="3790400" url="https://pl.wikipedia.org/wiki?curid=3790400" title="Maciej Urbańczyk">
Maciej Urbańczyk

Maciej Urbańczyk (ur. 2 kwietnia 1995 w Mikołowie) – polski piłkarz występujący na pozycji pomocnika w polskim klubie Odra Opole. Wychowanek Ruchu Chorzów.

</doc>
<doc id="3790402" url="https://pl.wikipedia.org/wiki?curid=3790402" title="Nagoć rożkowata">
Nagoć rożkowata

Nagoć rożkowata ("Gymnosporangium cornutum" Arthur ex F. Kern) – gatunek grzybów z rzędu rdzowców ("Pucciniles").
Systematyka i nazewnictwo.
Pozycja w klasyfikacji według Index Fungorum: "Gymnosporangium, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Niektóre synonimy:
W 1849 r. Elias Fries opisał nowy gatunek grzyba – "Roestelia cornuta". Później okazało się, że jest to bezpłciowo rozmnażająca się forma "Gymnosporangium cornutum", czyli anamorfa tego gatunku.
Rozwój.
Jest to pasożyt dwudomowy, czyli taki, który dla pełnego cyklu rozwojowego potrzebuje dwóch gatunków roślin żywicielskich: część rozwoju odbywa na jarzębinie, a część na jałowcu pospolitym. W rodzinie rdzowatych pełny cykl rozwojowy obejmuje wytwarzanie 5 rodzajów zarodników, "G. cornutum" wytwarza ich tylko 4 (brak urediniospor), jego cykl rozwojowy jest więc nieco uproszczony.
Zimuje w postaci grzybni na pędach jałowca. Wiosną na jałowcu z grzybni rozwijają się telia wytwarzające teliospory. W kwietniu-maju teliospory kiełkują tworząc podstawki. Na podstawkach wytwarzane są drogą płciową bazydiospory, dokonujące infekcji na liściach jarzębiny. W miejscach, w których bazydiospory wniknęły do liści jarzębiny, powstają pomarańczowoczerwone plamy z czarnymi punkcikami – są to spermogonia w których powstają spermacja. Na dolnej stronie liści rozwijają się pod plamami ecja, wytwarzające bezpłciowo zarodniki zwane ecjosporami. Rozwój ecjów trwa około 4 miesięcy. Jesienią przenoszone przez wiatr ecjospory infekują pędy jałowca i w następnym roku po infekcji rozwijają się w nich teliospory.
Na pędach jałowca grzybnia "G. cornutum" może rozwijać się przez wiele lat i co roku wytwarzać nowe generacje teliów. Zakażają one jarzębinę w warunkach dużej wilgotności powietrza. Na liściach jarzębiny rozwijają się tylko od wiosny do jesieni, ale w następnym roku liście mogą być zainfekowane nową generacją teliów. Brak urediniospor powoduje, że nie występują infekcje wtórne.
Morfologia.
Ecja rozwijają się na dolnej stronie liści jarzębiny, pod pomarańczowoczerwonymi plamami widocznymi na górnej stronie liści. Początkowo mają postać żółtych nabrzmień, później stopniowo powiększają się i ciemnieją zmieniając barwę na ochrową. Rozwijają się na nich ogniki o szerokości około 1 mm i zagłębione na 1–2 mm w tkance liścia. Ich osłona o kształcie lekko zgiętego rożka wystaje na wysokość do 10 mm nad nabrzmieniem. Na jednym nabrzmieniu występuje wiele takich rożków, zazwyczaj ustawionych koliście. W środku są one puste. Gdy dojrzeją pękają, tworząc poszarpaną rurkę, przez którą wydostają się ecjospory. Są grubościenne, mają owalny, szeroko elipsoidalny lub graniasty kształt, gładką powierzchnię i wielkość od 18 do 25 µm.
Telia na pędach jałowca mają postać wrzecionowatych zgrubień.
Występowanie.
Jest pasożytem jarzębiny i jałowca pospolitego. Największe szkody wyrządza jarzębinie, na której rozwija się anamorfa. Porażone pąki liściowe i liście jarzębiny przedwcześnie usychają, młode gałązki zniekształcają się, a owoce opadają przed dojrzeniem.
Spermogonia i ecja rozwijają się na następujących gatunkach jarzębów: jarząb pospolity ("Sorbus aucuparia"), jarząb nieszpułkowy ("Sorbus chamaemespilus"), jarząb domowy ("Sorbus domestica"), jarząb szerokolistny ("Sorbus latifolia") jarząb pośredni ("Sorbus hybrida"), jarząb szwedzki ("Sorbus intermedia"), "Sorbus mougeotii", "Sorbus umbellata". Telia powstają na jałowcu pospolitym ("Juperus communis") i jałowcu sztywnym ("Juniperus rigida").
Gatunki podobne.
W Polsce na liściach niektórych drzew i krzewów z rodziny różowatych występuje 5 gatunków nagoci. Na liściach jarzębiny może występować jeszcze nagoć trzęsakowata ("Gymnosporangium tremelloides"). Na liściach gruszy ecja tworzy nagoć sawinowa ("Gymnosporangium sabinae") i nagoć goździeńcowata ("Gymnosporangium clavariiforme"), na liściach głogu "Gymnosporangium confusum".

</doc>
<doc id="3790403" url="https://pl.wikipedia.org/wiki?curid=3790403" title="Hans Hoogervorst">
Hans Hoogervorst

Johannes Franciscus (Hans) Hoogervorst (ur. 19 kwietnia 1956 w Haarlemie) – holenderski polityk i ekonomista, poseł do Tweede Kamer, w latach 2002–2003 minister finansów oraz minister gospodarki, następnie do 2007 minister zdrowia, opieki społecznej i sportu.
Życiorys.
Absolwent historii na Uniwersytecie Amsterdamskim (1981), następnie do 1983 studiował ekonomię na Johns Hopkins University. Od 1978 był członkiem Partii Pracy (PvdA), zaś w 1986 wstąpił do Partii Ludowej na rzecz Wolności i Demokracji (VVD). W latach 1983–1986 pracował w bankowości w Waszyngtonie, następnie do 1987 jako urzędnik w ministerstwie finansów. W latach 1988–1994 zatrudniony w dziale ekonomiczno-finansowym frakcji VVD w Tweede Kamer.
W 1994 po raz pierwszy wybrany do niższej izby Stanów Generalnych. Z powodzeniem ubiegał się o reelekcję w 1998, 2002 i 2003. Od sierpnia 1998 do lipca 2002 w rządzie Wima Koka pełnił funkcję sekretarza stanu w resorcie spraw społecznych i zatrudnienia. Następnie wchodził w skład trzech pierwszych rządów, którymi kierował Jan Peter Balkenende. Od lipca 2002 do maja 2003 sprawował urząd ministra finansów, a od października 2002 był jednocześnie ministrem gospodarki. Od maja 2003 do lutego 2007 zajmował stanowisko ministra zdrowia, opieki społecznej i sportu.
W latach 2007–2011 kierował instytucją Autoriteit Financiële Markten, państwowym regulatorem rynków finansowych. W 2011 stanął na czele Rady Międzynarodowych Standardów Rachunkowości, opracowującej Międzynarodowe Standardy Sprawozdawczości Finansowej.
Oficer Orderu Oranje-Nassau (2007).

</doc>
<doc id="3790404" url="https://pl.wikipedia.org/wiki?curid=3790404" title="Malmö FF w europejskich pucharach">
Malmö FF w europejskich pucharach

Występy w europejskich pucharach szwedzkiego klubu piłkarskiego Malmö FF.

</doc>
<doc id="3790405" url="https://pl.wikipedia.org/wiki?curid=3790405" title="Gymnosporangium cornutum">
Gymnosporangium cornutum



</doc>
<doc id="3790406" url="https://pl.wikipedia.org/wiki?curid=3790406" title="Mistrzostwa Włoch w rugby union kobiet (2015/2016)">
Mistrzostwa Włoch w rugby union kobiet (2015/2016)

Mistrzostwa Włoch w rugby union kobiet (2015/2016) – dwudziesta piąta edycja zarządzanej przez Federazione Italiana Rugby najwyższej klasy rozgrywkowej w kobiecym rugby union we Włoszech, a trzydziesta druga ogółem. Zawody odbywały się w dniach 4 października 2015 – 5 czerwca 2016 roku. Tytułu mistrzowskiego zdobytego w poprzednim sezonie broniła drużyna Valsugana Padova.
Wielokrotne mistrzynie kraju, zespół Red Panthers, awansowały do fazy play-off jedynie lepszym bilansem w bezpośrednich spotkaniach z Rugby Riviera 1975. W barażach odpadły zespoły zajmujące po fazie zasadniczej trzecie miejsca, a z półfinałowych dwumeczów zwycięsko wyszły zespoły z grupy 1. Finał został rozegrany w Parmie, a tytuł mistrzowski obroniła drużyna Valsugana Padova.
System rozgrywek.
Rozgrywki zostały przeprowadzone według systemu z poprzednich dwóch sezonów. Rozgrywki ligowe prowadzone były w pierwszej fazie systemem kołowym według modelu dwurundowego w okresie jesień-wiosna, a uczestniczące drużyny zostały podzielone na dwie grupy. Druga faza rozgrywek obejmowała mecze systemem pucharowym o mistrzostwo kraju. Do półfinałów bezpośrednio awansowali zwycięzcy grup, zaś o pozostałe dwa miejsce rywalizowały drużyny z miejsc drugich i trzecich. Finał odbył się na neutralnym stadionie.

</doc>
<doc id="3790409" url="https://pl.wikipedia.org/wiki?curid=3790409" title="Fejdolas z Koryntu">
Fejdolas z Koryntu

Fejdolas z Koryntu (gr. Φειδώλας) – zwycięzca zawodów jeździeckich na igrzyskach olimpijskich w 512 p.n.e.
Zgodnie z informacją przekazaną przez Pauzaniasza ("Wędrówka po Helladzie" VI 13,9-10) podczas wyścigów konnych w Olimpii należąca do niego klacz imieniem Aura tuż po starcie zrzuciła z grzbietu jeźdźca, pobiegła jednak dalej i wygrała wyścig. Sędziowie przyznali Fejdolasowi zwycięstwo i pozwolili mu wystawić posąg Aury.

</doc>
<doc id="3790410" url="https://pl.wikipedia.org/wiki?curid=3790410" title="Zbliżenie techniką dopasowania">
Zbliżenie techniką dopasowania

Zbliżenie techniką dopasowania (ZDT) jest pozycja seksualną, zwaną potocznie mieleniem zboża . Jest wariantem pozycji misjonarskiej mający na celu zwiększenie stymulacji łechtaczki podczas stosunku płciowego (kopulacji). Osiąga się to przez połączenie przesunięcia ciała mężczyzny do przodu (wariant pozycji zwany z angielskiego "wysoką jazdą" ) z subtelnymi ruchami bioder wykonywanymi przez obydwoje partnerów w rytm stosunku.
Technika.
Rozpoczyna się od klasycznej pozycji misjonarskiej z penisem wprowadzonym do pochwy. Mężczyzna unosi swoje ciało się nad kobietą podpierając się dłońmi lub przedramionami. Następnie przesuwa się w górę wzdłuż ciała kobiety, aż jego penis, który bez tego przesunięcia byłby skierowany "w górę", będzie skierowany "w dół", a grzbietowa strona trzonu prącia lub jego kość łonowa zacznie naciskać na łechtaczkę (w efekcie penis oprze się o jej kość łonową). Biodra mężczyzny znajdują się dokładnie nad biodrami kobiety (stąd angielska nazwa pozycji). Wskazane jest aby kobieta objęła partnera nogami, tak że jej stopy spoczywają na jego łydkach, co ułatwi jej ruchy biodrami. Pozycja sprawdza się najlepiej, jeśli mężczyzna nie musi utrzymywać całego ciężaru swojego ciał na rękach lub ramionach. Może położyć się częściowo na kobiecie, opierając część swojego ciężaru na jednym jej boku, jednocześnie obejmując ramionami jej plecy i trzymając ją mocno. W odróżnieniu od klasycznej pozycji misjonarskiej, ciało mężczyzna porusza się w dół (w stosunku do kobiety) w trakcie ruchu w kierunku do wewnątrz pochwy i w górę w trakcie ruchu w kierunku na zewnątrz pochwy. W ruchach muszą brać udział obydwoje i dotyczą one samych bioder, bez pomagania sobie rękoma lub nogami. Kiedy kobieta wykonuje ruch biodrami w górę mężczyzna stawia opór z mniejszą siła niż jej nacisk. Kiedy mężczyzna wykonuje ruch biodrami w dół, kobieta stawia opór mniejszy niż jego nacisk. W tym ruchu najwyższą pozycję od najniższej dzieli ok. 10 cm. Rezultatem jest seria "małych kolizji", zamiast standardowych ruchów frykcyjnych. Ruchy są subtelne, skoordynowane, delikatne, rytmiczne, powolne. Jest to więcej niż pozycja seksualna; jest to skoordynowany ruch, który powoduje pobudzenie seksualne, któremu partnerzy pozwalają narastać aż do naturalnego osiągnięcia szczytowania. Jeśli kobieta osiągnie orgazm jako pierwsza mężczyzna może rozpocząć normalne ruchy frykcyjne aby osiągnąć szczytowanie. Zmodyfikowane zbliżenie techniką dopasowania, w którym kobieta trzyma nogi razem pomiędzy nogami mężczyzny pozwala partnerowi na wykonywanie ruchów zbliżonych do normalnych pchnięć. Wariant z kobietą na górze jest znany jako odwrotne zbliżenie techniką dopasowania.
Zalety i wady.
Pozycja pozwala na stymulację łechtaczki kobiety. Pozwala ona również na pocałunki i bliskość.
Nie pozwala na głęboką penetrację. Przyzwyczajenie się do niej może zająć mężczyźnie trochę czasu, ponieważ nie ma w niej typowych pchnięć.
Historia i badania.
Zbliżenie techniką dopasowania po raz pierwszy zostało zdefiniowane przez amerykańskiego psychoterapeutę Edwarda Eichela, a oryginalne badanie zostało opublikowane przez E. Eichel, J. Eichel i S. Kule w 1988 roku w "Journal of Sex &amp; Marital Therapy". Od tamtej pory zagadnienie doczekało się kilku publikacji wyników badań w tym sam magazynie. W 1992 Kaplan i uczestnicy jej terapi seksualnej opisali próbę zespołu wykorzystania ZDT, przyznając, że uczestnicy powrócili do starych pozycji, po kilku próbach, z powodu strachu przed rozczarowaniem swoich partnerów. Ich apel do innych terapeutów seksualnych o dokładniejsze badania nad tą pozycją zainspirowały serie kontrolowanych badań przeprowadzonych przez Hurlberta i kolegów pokazujących statystycznie istotne wyniki w seksualnej terapii w leczeniu kobiet z obniżonym popędem płciowym.

</doc>
<doc id="3790412" url="https://pl.wikipedia.org/wiki?curid=3790412" title="USS Patriot">
USS Patriot

Okręty US Navy o nazwie USS „Patriot”

</doc>
<doc id="3790413" url="https://pl.wikipedia.org/wiki?curid=3790413" title="Sotades z Krety">
Sotades z Krety

Sotades z Krety (gr. Σωτάδης) – starożytny grecki biegacz, olimpijczyk. Dwukrotny zwycięzca w biegu na długi dystans (dolichos).
Z pochodzenia był Kreteńczykiem. W 384 p.n.e. odniósł zwycięstwo w biegu na długi dystans. Swój wyczyn powtórzył na następnych igrzyskach w 380 p.n.e., wcześniej przyjmując jednak pieniądze od mieszkańców Efezu i występując jako reprezentant ich miasta. Za karę został skazany przez Kreteńczyków na wygnanie.

</doc>
<doc id="3790414" url="https://pl.wikipedia.org/wiki?curid=3790414" title="Aart Jan de Geus">
Aart Jan de Geus

Aart Jan de Geus (ur. 28 lipca 1955 w Doorn) – holenderski polityk, prawnik i działacz związkowy, w latach 2002–2007 minister spraw społecznych i zatrudnienia, od 2002 do 2003 minister zdrowia, opieki społecznej i sportu.
Życiorys.
Ukończył prawo na Uniwersytecie Erazma w Rotterdamie (1980), odbył studia podyplomowe z zakresu prawa pracy na Katolickim Uniwersytecie w Nijmegen. Początkowo pracował w księgowości oraz jako prawnik w prywatnym przedsiębiorstwie. W latach 1980–1998 zawodowo związany z federacją chrześcijańskich związków zawodowych Christelijk Nationaal Vakverbond, doszedł do stanowiska wiceprezesa CNV odpowiedzialnego m.in. za ubezpieczenia społeczne i emerytury. Od 1998 do 2002 był partnerem firmy konsultingowej Boer &amp; Croon.
Członek Apelu Chrześcijańsko-Demokratycznego, z rekomendacji tej partii wchodził w skład pierwszych trzech rządów Jana Petera Balkenende. Od lipca 2002 do lutego 2007 pełnił funkcję ministra spraw społecznych i zatrudnienia, od października 2002 do maja 2003 był jednocześnie ministrem zdrowia, opieki społecznej i sportu.
W latach 2007–2011 zajmował stanowisko zastępcy sekretarza generalnego Organizacji Współpracy Gospodarczej i Rozwoju. Od 2011 członek zarządu, a od 2012 przewodniczący rady dyrektorów Fundacji Bertelsmanna, założonej przez koncern medialny Bertelsmann AG.
Oficer Orderu Oranje-Nassau (2007).

</doc>
<doc id="3790416" url="https://pl.wikipedia.org/wiki?curid=3790416" title="USS Siboney (CVE-112)">
USS Siboney (CVE-112)

USS Siboney (CVE-112) – lotniskowiec eskortowy typu "Commencement Bay", który służył w United States Navy. 
Stępkę jednostki Frosty Bay położono 1 kwietnia 1944 roku w stoczni Todd-Pacific Shipyards w Tacoma. Okręt przemianowano na „Siboney” (od miejscowości Siboney na Kubie) 26 kwietnia 1944 roku. Zwodowano go 9 listopada 1944 roku. Wszedł do służby 14 maja 1945 roku. Nie wziął udziału w walkach II wojny światowej.

</doc>
<doc id="3790417" url="https://pl.wikipedia.org/wiki?curid=3790417" title="T. S. Eliot">
T. S. Eliot



</doc>
<doc id="3790420" url="https://pl.wikipedia.org/wiki?curid=3790420" title="Okręty podwodne typu 091">
Okręty podwodne typu 091

Okręty podwodne typu 091 (Kod NATO - Klasa „Han”) – grupa pięciu pierwszych chińskich okrętów podwodnych z napędem jądrowym budowanych w latach 1970-1990 dla Marynarki Wojennej Chińskiej Armii Ludowo-Wyzwoleńczej. 
Pierwszy z pięciu okrętów tego typu, o numerze burtowym 401 ("Pennant Number"), został wodowany w 1970 roku, a przyjęty do służby w Marynarce Wojennej Chińskiej Armii Ludowo-Wyzwoleńczej w 1974 roku. Drugi o numerze bocznym 402 został wodowany w 1977 roku, a przyjęty do służby w 1980 roku. Obie jednostki miały problemy z dopuszczalnym poziomem promieniowania i zostały wycofane ze służby na początku XXI wieku. Konstrukcja kolejnych trzech została zmieniona, wyeliminowano m.in. problemy z izolacją reaktora, zmieniono konstrukcję kadłuba, który został wydłużony z 98 do 106 metrów. Ostatnia jednostka tego typu została wodowana w 1990 roku i przyjęta do służby rok później.
Cechami rozpoznawczymi okrętów są: charakterystyczny wysoki ster kierunkowy oraz kiosk umieszczony w przedniej części kadłuba, za którym znajdują się wyrzutnie przeciwokrętowych pocisków rakietowych Ying Ji.
Uzbrojenie okrętów składa się z 18 torped o kalibrze 533 mm, które występują w różnych kombinacjach ilościowych torped typu Yu-3 (SET-65E) i Yu-1 (63-51). Zamiennie okręty mogą zabierać 36 min morskich.

</doc>
<doc id="3790426" url="https://pl.wikipedia.org/wiki?curid=3790426" title="Europa i Azja LIVE">
Europa i Azja LIVE

Europa i Azja LIVE – album koncertowy zespołu Sztywny Pal Azji z 2016 roku.

</doc>
<doc id="3790430" url="https://pl.wikipedia.org/wiki?curid=3790430" title="Filinos z Kos">
Filinos z Kos

Filinos z Kos (gr. Φιλῖνος) – starożytny grecki biegacz, olimpijczyk.
Syn Hegepolisa, pochodził z wyspy Kos. Po raz pierwszy triumfował w Olimpii w 268 p.n.e., zwyciężając w stadionie chłopców. Później pięciokrotnie sięgał po olimpijski wieniec: w 264 i 260 p.n.e. w biegu na stadion oraz w 264, 260 i 256 p.n.e. w diaulosie. Ponadto czterokrotnie zwyciężył na igrzyskach nemejskich i igrzyskach pytyjskich oraz jedenaście razy na igrzyskach istmijskich.
Jego postać pojawia się w jednej z sielanek Teokryta.

</doc>
<doc id="3790431" url="https://pl.wikipedia.org/wiki?curid=3790431" title="Jakub Urbanik">
Jakub Urbanik

Jakub Urbanik (ur. 1975) – polski historyk prawa, doktor habilitowany nauk prawnych, profesor Uniwersytetu Warszawskiego, kierownik Katedry Prawa Rzymskiego i Antycznego na Wydziale Prawa i Administracji UW, specjalista w zakresie prawa rzymskiego i papirologii prawniczej.
Życiorys.
Kariera naukowa.
W 1998 ukończył studia prawnicze na Wydziale Prawa i Administracji Uniwersytetu Warszawskiego. Był stypendystą rządu Egiptu oraz organizacji DAAD na Uniwersytecie w Kolonii. W 2002 na podstawie rozprawy pt. "Rozwód w prawie rzymskim a praktyka Egiptu rzymskiego" otrzymał tam stopień naukowy doktora nauk prawnych w zakresie prawa, specjalność: prawo rzymskie. W 2013 na Wydziale Prawa Uniwersytetu w Białymstoku na podstawie osiągnięcia naukowego, którym był jednolity cykl publikacji dotyczących późnoantycznej praktyki prawnej oraz badań nad świadomością prawną późnej starożytności, uzyskał stopień doktora habilitowanego nauk prawnych w zakresie prawa.
Był profesorem wizytującym na Uniwersytecie w Zurychu, Uniwersytecie Kraju Basków w San Sebastian oraz Uniwersytecie w Palermo. Obecnie pełni funkcję redaktora naczelnego "The Journal of Juristic Papyrology" oraz członka zarządu Fundacji im. Rafała Taubenschlaga. Pracuje również jako wykładowca Uniwersytetu Warszawskiego. Ponadto jest członkiem korespondentem Niemieckiego Instytutu Archeologicznego.
W latach 2016–2019 pełnił funkcję dyrektora Instytutu Historii Prawa Wydziału Prawa i Administracji UW.
W 2021 został członkiem korespondentem Towarzystwa Naukowego Warszawskiego.
Życie prywatne.
Jest osobą homoseksualną. W 2015 próbował zawrzeć w Hiszpanii związek małżeński ze swoim partnerem, hiszpańskim prawnikiem, jednak polski Urząd Stanu Cywilnego odmówił wydania stosownego zaświadczenia z uwagi na fakt, że polskie prawo, inaczej niż hiszpańskie, nie dopuszcza małżeństw jednopłciowych. Urbanik odwołał się od tej decyzji do sądu, który przyznał jednak rację USC. Orzeczenie to zostało podtrzymane w drugiej instancji, pomimo przystąpienia do postępowania apelacyjnego Rzecznika Praw Obywatelskich, który poparł stanowisko Urbanika.

</doc>
<doc id="3790434" url="https://pl.wikipedia.org/wiki?curid=3790434" title="Abras de Mantequilla">
Abras de Mantequilla

Abras de Mantequilla – rozległy obszar podmokły w prowincji Los Ríos, w środkowym Ekwadorze. Jest on siedliskiem dla wielu zagrożonych wyginięciem gatunków ptaków. 14 marca 2000 roku został objęty ochroną w ramach konwencji ramsarskiej.
Położenie.
Abras de Mantequilla położony jest w środkowym Ekwadorze, w dorzeczu rzeki Guayas. W pobliżu zlokalizowane są trzy miasta: Vinces, Baba i Puebloviejo. Obszar zalewowy ma według różnych szacunków od 22 500 do ok. 29 000 hektarów. Powierzchnia całego obszaru to przeszło 67 tysięcy hektarów. Największymi zbiornikami wodnymi są Mantequilla, Cimarrón, El Garzal, Zapallo i San Juan. Jeziora położone są na wysokości od 30 do 60 m n.p.m. Zasilane są dzięki wodzie deszczowej i ciekom, z rzeką Nuevo na czele.
Klimat.
W rejonie Abras de Mantequilla występuje klimat tropikalny. Średnia roczna temperatura wynosi ok. 25 °C. Najwyższe temperatury notuje się w porze deszczowej, trwającej od grudnia do kwietnia. Wtedy też występuje najwyższa wilgotność. Średnia roczna wilgotność sięga 82%. Każdego roku na tym obszarze spada ok. 1260 mm wody. Opady rejestruje się średnio w ciągu 116 dni w roku. Większość z nich przypada na porę deszczową, kiedy poziom wody w jeziorach podnosi się o 5–8 metrów. Na całym obszarze podmokłym mieści się wówczas do 50 milionów m³ wody. Poprzez przechwytywanie części wody z okolicznych rzek, Abras de Mantequilla ogranicza skalę powodzi w całym regionie.
Fauna.
Obszar Abras de Mantequilla stanowi siedlisko dla około 120 gatunków ptaków, z których wiele zagrożonych jest wyginięciem. Żyją tam między innymi przedstawiciele ośmiu gatunków endemicznych, w tym garncarz jasnonogi ("Furnarius leucopus"), dzięcioł szkarłatny ("Veniliornis callonotus"), sóweczka peruwiańska ("Glaucidium peruanum") i drozd żółtooki ("Turdus maculirostris"). Na awifaunę obszaru składają się też cyranki modroskrzydłe ("Spatula discors"), lelczyki małe ("Chordeiles minor"), drozdki okularowe ("Catharus ustulatus"), rybołowy zwyczajne ("Pandion haliaetus"), wróbliczki zielonolice ("Forpus coelestis"), zagrożone wyginięciem białostrzaby płaszczowe ("Pseudastur occidentalis"), bekardziki okopcone ("Pachyramphus spodiurus") i stadniczki siwolice ("Brotogeris pyrrhoptera").
Pożywienie dla wielu gatunków ptaków stanowią licznie występujące w jeziorach ryby, dla których miejsce to pełni funkcję tarliska. Wśród ok. 100 gatunków ssaków występujących w pobliżu jezior znajdują się wydraki długoogonowe ("Lontra longicaudis"), mulaki białoogonowe ("Odocoileus virginianus"), gryzonie z gatunku "Aegialomys xanthaeolus", oceloty ("Leopardus") i wyjce ("Alouattinae").
Flora.
W lasach zlokalizowanych w pobliżu jezior stwierdzono występowanie około 150 gatunków drzew, w tym liczących przeszło 100 lat nieszpułek zwyczajnych ("Mespilus germanica"). Jeziora obfitują w roślinność wodną, wśród której wyróżnia się między innymi eichornia gruboogonkowa ("Eichhornia crassipes").
Zagrożenia.
Obszar okoliczny względem Abras de Mantequilla jest gęsto zaludniony. W pobliżu jezior znajduje się ok. 80 miast i wsi. W regionie intensywnie rozwija się także rolnictwo. Największe znaczenie mają uprawy ryżu i kukurydzy, a także hodowla bydła. Miejscami uprawia się również olejowca gwinejskiego i bambus. Na południu obszaru położone są rozległe plantacje bananów. Teren pod uprawę pozyskuje się poprzez wycinkę naturalnych lasów, przez co w regionie zajmują one już zaledwie 2% powierzchni. Ponadto, środowisku zagraża duże zużycie nawozów sztucznych i pestycydów.
Nadmierne korzystanie z zasobów wodnych oraz wprowadzenie do jezior tilapii z uwagi na potrzeby rybołówstwa prowadzi natomiast do zmniejszenia populacji rodzimych gatunków ryb. Zagrożeniem dla środowiska Abras de Mantequilla są również plany budowy zapory Baba na rzece o tej samej nazwie, będącej jednym z cieków zasilających jeziora. Jej powstanie może doprowadzić do zmniejszenia się różnorodności biologicznej w regionie, wystąpienia powodzi w nieregularnych odstępach czasu i obniżenia jakości wody w jeziorach.
Ochrona.
14 marca 2000 roku obszar został objęty ochroną w ramach konwencji ramsarskiej. Nad jeziorami podejmuje się także liczne działania mające zapewnić utrzymanie różnorodności biologicznej regionu.

</doc>
<doc id="3790437" url="https://pl.wikipedia.org/wiki?curid=3790437" title="Zespół Nicolaua">
Zespół Nicolaua

Zespół Nicolaua (in. ; ) – zespół jatrogenny, rzadkie powikłanie domięśniowego podania niektórych leków spowodowane ich niezamierzonym przedostaniem się do światła tętnicy. 
Historia.
Pierwsze przypadki zespołu Nicolaua zostały opisane 1893 roku. W 1924 niemiecki lekarz Walter Freudenthal opisał ten zespół u pacjentów z kiłą po podaniu związków bizmutu, stwierdzając w badaniu histopatologicznym obecność krystalicznych form leku w świetle tętnic. W 1925 roku rumuński lekarz Stefan Nicolau na podstawie prac na zwierzętach udowodnił związek schorzenia z obecnością kryształków bizmutu w naczyniach i wprowadził nazwę "dermatite livedoide et gangreneuse". Nazwa zespół Nicolaua została po raz pierwszy użyta w 1966 roku przez J. Deutscha. Pierwszy przypadek zespołu u dziecka opisał Eli Rubens w 1951 roku. 
Etiologia.
Dokładna etiologia zespołu Nicolaua pozostaje nieznana. Zespół występuje w większości przypadków po podaniu domięśniowym leków w pośladek, jednakże opisano jego występowanie po podaniu dostawowym, podskórnym oraz w następstwie skleroterapii. Uważa się, że zespół może powodować śródtętniczy zator lekowy, a za martwicę mięśni może odpowiadać skurcz naczyń krwionośnych, zapalenie tętniczek oraz zmiany zakrzepowo-zatorowe małych tętnic. 
Leki powodujące wystąpienie zespołu Nicolaua:
Epidemiologia.
Po domięśniowym podaniu leków powikłania jatrogenne występują u 0,4% – 19,3% pacjentów.
Czynnikami ryzyka wystąpienia zespołu Nicolaua są:
Obraz kliniczny.
Pierwszym objawem jest nagły silny ból w miejscu podania leku lub w całej kończynie, pojawiający się w czasie podawania leku domięśniowo lub bezpośrednio po zakończeniu jego podawania. W lekkich przypadkach może wystąpić tylko nadwrażliwość skóry na dotyk w miejscu iniekcji. Następnie pojawia się dobrze ograniczona bladość skóry mogąca obejmować przy podawaniu leku w pośladek, również drugi pośladek, skórę podbrzusza oraz jedną lub obie kończyny dolne oraz brak tętna na tętnicach obwodowych bez spadku ciśnienia tętniczego. Wynikiem niedokrwienia skóry jest najpierw sinomarmurkowe zabarwienie brzegów dotkniętej okolicy z obrzękiem z następową martwicą (która może obejmować skórę, tkankę podskórną oraz mięśnie), po 1-3 tygodniach demarkacja i mumifikacja objętych okolic kończyny.
Wraz z objawami miejscowymi mogą utrzymywać się przez wiele dni krwawe stolce, którym może towarzyszyć niewydolność zwieraczy. Przejściowe powikłania neurologiczne, porażenie nerwu kulszowego, hipestezja czy paraplegia, występują u 1/3 pacjentów.
Rozpoznanie.
Pierwsze objawy występują w trakcie podawania leku lub bezpośrednio po jego zakończeniu i w związku z tym wystarczająca jest 30 minutowa obserwacja. Rozpoznanie stawiane jest na podstawie typowego obrazu klinicznego. W morfologii krwi widoczna jest leukocytoza bez eozynofilii. W obrazowaniu metodą rezonansu magnetycznego widoczny jest obrzęk oraz zapalenie tkanek w obszarze znacznie przekraczającym obszar podanego leku.
Leczenie.
Nie ma określonych zasad leczenia zespołu Nicolaua. W leczeniu stosuje się usuwanie zmian martwiczych, leki przeciwbólowe oraz leczenie opatrunkowe. Stosowanie zimnych okładów wydaje się powiększać obszar objęty martwicą. Podawanie pentoksyfiliny doustnie oraz heparyny drobnocząsteczkowej jest uważane za korzystne, również zaleca się stosowanie maści sterydowych. 
Rokowanie.
Rokowanie jest poważne, wstrząs zakończony zgonem może wystąpić w pierwszych godzinach lub dniach. Zejściem zespołu jest wygojenie ubytków po 4-7 tygodniach z pozostawieniem blizn. Rokowanie co do całkowitego wyleczenia jest niepewne i nie zawsze uzyskuje się powrót kończyny do pełnej sprawności.
Profilaktyka.
Profilaktyka wystąpienie zespołu Nicolaua polega na podawaniu zastrzyków w duży mięsień przy użyciu igły i skrzykawki:

</doc>
<doc id="3790438" url="https://pl.wikipedia.org/wiki?curid=3790438" title="Senatorowie IV kadencji Senatu Rzeczypospolitej Polskiej (1935-1938)">
Senatorowie IV kadencji Senatu Rzeczypospolitej Polskiej (1935-1938)



</doc>
<doc id="3790439" url="https://pl.wikipedia.org/wiki?curid=3790439" title="Senatorowie III kadencji Senatu Rzeczypospolitej Polskiej (1930-1935)">
Senatorowie III kadencji Senatu Rzeczypospolitej Polskiej (1930-1935)



</doc>
<doc id="3790440" url="https://pl.wikipedia.org/wiki?curid=3790440" title="Senatorowie II kadencji Senatu Rzeczypospolitej Polskiej (1928-1930)">
Senatorowie II kadencji Senatu Rzeczypospolitej Polskiej (1928-1930)



</doc>
<doc id="3790441" url="https://pl.wikipedia.org/wiki?curid=3790441" title="Senatorowie I kadencji Senatu Rzeczypospolitej Polskiej (1922-1927)">
Senatorowie I kadencji Senatu Rzeczypospolitej Polskiej (1922-1927)



</doc>
<doc id="3790444" url="https://pl.wikipedia.org/wiki?curid=3790444" title="Drozd czarnogardły">
Drozd czarnogardły

Drozd czarnogardły ("Turdus atrogularis") – gatunek średniej wielkości ptaka z rodziny drozdowatych (Turdidae). Wędrowny, gniazduje w zachodniej Syberii i centralnej Azji, zimą wędruje na południe. Gatunek najmniejszej troski.
Taksonomia.
Po raz pierwszy gatunek opisał Feliks Paweł Jarocki w 1819 w publikacji "Spis ptaków w gabinecie zoologicznym Królewsko Warszawskiego Uniwersytetu znayduiących się...". Holotyp pochodził z nieokreślonej lokalizacji w Europie. Autor nadał gatunkowi binominalną nazwę "Turdus atrogularis". Obecnie (2023) Międzynarodowy Komitet Ornitologiczny (IOC) podtrzymuje tę nazwę. Niektórzy autorzy uznawali drozda czarnogardłego za podgatunek drozda rdzawogardłego ("T. ruficollis"); w takim ujęciu systematycznym w polskim nazewnictwie "T. ruficollis" nosił nazwę „drozd różnogardły”, a jego dwa podgatunki – „drozd rdzawogardły” i „drozd czarnogardły”. IOC uznaje drozda czarnogardłego za gatunek monotypowy. Opisano podgatunek "vogulorum" z gór Ural, ale nie jest on uznawany.
Pierwotnie "T. atrogularis" opisany był przez Jarockiego pod nazwą „drozd czarno-garlisty”, później funkcjonowała również nazwa „drozd czarnoszyi”. Współczesna polska nazwa gatunku to „drozd czarnogardły”. Oryginalny opis gatunku brzmiał:
Morfologia.
Długość ciała wynosi 24–27 cm, masa ciała 54–110 g. Pióra wierzchu ciała utrzymane są w zimnej kolorystyce – szarobrązowej po szarą. Ogon całkiem ciemny. U samca głowę (bez brwi), gardło i pierś porastają pióra czarne, na zimę jaśniejące. Spód ciała niemal całkowicie biały. U samicy od dzioba do oka ciągnie się czarny pasek; występuje wąska, jasna brew. Pierś i boki ciała pokrywa szare kreskowanie, brzuch jest biały.
Zasięg występowania.
Drozdy czarnogardłe są wędrowne. Obszary lęgowe ciągną się od wschodniej części europejskiej części Rosji (Ural) na wschód po północno-centralną Syberię, na południe po Tarbagataj i północno-zachodnią Mongolię. Zimowiska znajdują się w południowo-zachodniej i południowej Azji.
Zabłąkane osobniki.
Drozdy czarnogardłe wyjątkowo pojawiają się w Polsce, stwierdzono je 10 razy. Ostatnio (stan w 2016) młodociana samica pojawiła się w kwietniu 2013 w Płazie (województwo małopolskie). Najwięcej przypadkowych stwierdzeń w Europie (stan w 2014) pochodzi z północno-zachodnich obszarów tego kontynentu: Szwecji, Norwegii, Finlandii; regularnych obserwacji dokonywano również w Danii i na Islandii. Ponadto odnotowywano te ptaki również we Francji, w Niemczech, we Włoszech, w Holandii, Belgii, Bułgarii, Grecji, Hiszpanii. W marcu 2013 po raz pierwszy stwierdzono drozda czarnogardłego na Węgrzech. Uprzednio z państw sąsiadujących z Węgrami odnotowano przedstawicieli tego gatunku wyłącznie w Austrii (9 stwierdzeń, stan w 2014).
Ekologia i zachowanie.
Drozdy czarnogardłe gnieżdżą się w różnorodnych środowiskach, między innymi lasach iglastych z polanami, nad brzegami rzek i strumieni, w suchych lasach modrzewiowych, w zaroślach jeżyn, w zaroślach wierzbowych i topolowych i na zadrzewionych bagnach. Na zimowiskach przebywają na zakrzewionych zboczach, obrzeżach lasów, w wierzbowych zakrzewieniach, w ogrodach, sadach i na polach uprawnych. Pożywienie drozdów czarnogardłych stanowią bezkręgowce, takie jak prostoskrzydłe, chrząszcze, stonogi, ślimaki i dżdżownice oraz owoce – szczególnie preferują jagody.
Lęgi.
Okres lęgowy trwa od maja do lipca; drozdy czarnogardłe wyprowadzają jeden lęg. Terytorium niewielkie, gniazda mogą być ulokowane 20–30 m od innych gniazd. Gniazdo ma formę czarki, ulokowane jest nisko w gęstym krzewie lub na ziemi pod krzewem. Zniesienie liczy 4–7 jaj o niebieskozielonej skorupce z rdzawymi wzorami. Oboje rodzice opiekują się pisklętami.
Status i ochrona.
IUCN uznaje drozda czarnogardłego za gatunek najmniejszej troski (LC, "Least Concern") nieprzerwanie od 2016. Wcześniej nie był klasyfikowany przez IUCN, gdyż BirdLife International w swej klasyfikacji nie uznawał go za odrębny gatunek. Liczebność światowej populacji prawdopodobnie mieści się w przedziale 100–500 tysięcy dorosłych osobników. Trend liczebności populacji nie jest znany.
Na terenie Polski gatunek ten jest objęty ścisłą ochroną gatunkową.

</doc>
<doc id="3790448" url="https://pl.wikipedia.org/wiki?curid=3790448" title="Sługoccy herbu Jastrzębiec">
Sługoccy herbu Jastrzębiec

Sługoccy – polski ród szlachecki pieczętujący się herbem Jastrzębiec, który wziął swoje nazwisko od Sługocina w Powiecie lubelskim, znany od XIV wieku.
Sługoccy zamieszkiwali Ziemię chełmską, gdzie pełnili liczne urzędy ziemskie oraz skąd brali aktywny udział w życiu politycznym kraju. W pierwszej połowie XVII wieku ich dobra stanowiła przede wszystkim wieś Wierzchowiska. Zbigniew Sługocki był sędzią ziemskim buskim i pisarzem grodzkim krasnostawskim, zaś Józef Sługocki był stolnikiem chełmskim, posłem na Sejm, deputatem na Trybunał Koronny i w końcu jego marszałkiem (1740). Andrzej Dzierżysław Sługocki podpisał elekcję 1648 roku, tj. wybór Jana Kazimierza Wazy na króla Polski.
Po rozbiorach Rzeczypospolitej w zaborze austriackim wylegitymowali się ze staropolskiego szlachectwa Sługoccy z herbem Ślepowron w 1782 przed Halickim Sądem Grodzkim a także w XIX wieku przed Wydziałem Stanów we Lwowie. Nie sposób jednak stwierdzić, czy stanowili oni gałąź Sługockich herbu Jastrzębiec, czy też reprezentowali oni odrębny ród Sługockich.

</doc>
<doc id="3790459" url="https://pl.wikipedia.org/wiki?curid=3790459" title="Franciszek Eckstein">
Franciszek Eckstein



</doc>
<doc id="3790462" url="https://pl.wikipedia.org/wiki?curid=3790462" title="Sierafima Hopner">
Sierafima Hopner

Sierafima Iljiniczna Hopner (Gopner) (ros. Серафима Ильинична Гопнер; ukr. Серафима Іллівна Гопнер; ur. w Chersoniu, zm. 25 marca 1966 w Moskwie) – działaczka bolszewicka, 9.IX.1918-23.X.1918 I sekretarz Komunistycznej Partii (bolszewików) Ukrainy, w latach 1927-38 członek KC KP(b)U, Bohater Pracy Socjalistycznej (1960).
Życiorys.
Urodziła się w rodzinie żydowskiej. Uczyła się w żeńskim gimnazjum i na wydziale prawnym kursów żeńskich w Odessie, później studiowała na Wydziale Literatury Uniwersytetu Paryskiego, 1903 wstąpiła do SDPRR. W 1905 została członkiem, potem sekretarzem Jekaterynosławskiego Komitetu SDPRR, 1910-1916 przebywała we Francji, gdzie związała się z centrum rosyjskiej emigracji politycznej, działała w emigracyjnej grupie SDPRR i wstąpiła do Francuskiej Partii Socjalistycznej. Podczas I wojny światowej prowadziła działalność propagandową wśród emigrantów, brała udział w organizacji międzynarodowej konferencji socjalistek w Bernie, w 1916 wróciła do Rosji. Prowadziła działalność podziemną w Irkucku, Jekaterynosławiu i Briańsku, została na krótko aresztowana, 
Po rewolucji lutowej i obaleniu caratu została członkiem Jekaterynosławskiego Komitetu SDPRR(b), Rady Jekaterynosławskiej i redaktorem gazety "Zwiezda". Była delegatem na 7 Wszechrosyjską Konferencję SDPRR(b) w kwietniu 1917, od marca 1918 pracowała w Ludowym Komisariacie Oświaty RFSRR, od 9 września do 17 października 1918 była I sekretarzem KC KP(b)U i członkiem Zagranicznego Biura KC SDPRR(b) w Orle. W styczniu 1919 została zastępcą ludowego komisarza oświaty Ukraińskiej SRR i członkiem Kolegium tego komisariatu, od sierpnia 1919 do stycznia 1920 kierowała kursami instruktorskimi Zarządu Politycznego 12 Armii na Froncie Zachodnim, Południowym i Południowo-Zachodnim wojny domowej w Rosji. Następnie kierowała Wydziałem Agitacyjno-Propagandowym kolejno Jekaterynosławskiego Komitetu Gubernialnego KP(b)U, Moskiewskiego Komitetu Gubernialnego RKP(b), Donieckiego Komitetu Gubernialnego KP(b)U i do 1925 Charkowskiego Komitetu Gubernialnego KP(b)U, a 1925-1927 Pododdziałem Prasy Wydziału ds. Pracy Wśród Kobiet KC RKP(b). W latach 1927-1929 była redaktorem gazety "Wsieukrainskij proletarij" i zastępcą redaktora gazety "Kommunist" w Charkowie, od 29 listopada 1927 do 13 czerwca 1938 członkiem KC KP(b)U, 1928-1943 kandydatem na członka Komitetu Wykonawczego Międzynarodówki Komunistycznej (Kominternu), 1938-1945 zastępcą redaktora "Istoriczeskiego żurnała", następnie starszym konsultantem naukowym Instytutu Marksa-Engelsa-Lenina przy KC WKP(b). Była przewodniczącą wydziału agitacji i propagandy Kominternu, następnie wiceprzewodniczącą wydziału kadr odpowiedzialną za szkolenia.
Była delegatem na wszystkie siedem kongresów Kominternu oraz na trzy zjazdy partii komunistycznej, wschodziła w skład WCIK i Centralnego Komitetu Wykonawczego (CIK) ZSRR. 
8 marca 1933 została odznaczona Orderem Lenina, a 7 marca 1960 otrzymała Medal Sierp i Młot Bohatera Pracy Socjalistycznej z Orderem Lenina. 
Pochowana na cmentarzu Nowodziewiczym.

</doc>
<doc id="3790466" url="https://pl.wikipedia.org/wiki?curid=3790466" title="Magnus Cort Nielsen">
Magnus Cort Nielsen

Magnus Cort Nielsen (ur. 16 stycznia 1993 na wyspie Bornholm) – duński kolarz szosowy.
Osiągnięcia.
Opracowano na podstawie:

</doc>
<doc id="3790468" url="https://pl.wikipedia.org/wiki?curid=3790468" title="Isaac Amani Massawe">
Isaac Amani Massawe

Isaac Amani Massawe (ur. 10 czerwca 1951 w Mango) – tanzański duchowny katolicki, arcybiskup metropolita Arushy od 2017.
Życiorys.
Święcenia kapłańskie otrzymał 29 czerwca 1975 i został inkardynowany do diecezji Moshi. Przez kilka lat był wikariuszem w Narumu i Moshi, zaś w 1980 został wykładowcą niższego seminarium diecezjalnego. W latach 1986-1989 studiował na "Walsh University", zaś po powrocie do kraju został duszpasterzem diecezjalnej wspólnoty Braci Odkupiciela (jednocześnie w latach 1999-2004 pracując jako wikariusz biskupi ds. zakonnych). W 2003 mianowany proboszczem katedry w Moshi.
21 listopada 2007 papież Benedykt XVI mianował go biskupem diecezjalnym Moshi. Sakry udzielił mu 22 lutego 2008 metropolita Dar-es-Salaam - kardynał Polycarp Pengo.
27 grudnia 2017 papież Franciszek mianował go arcybiskupem metropolitą Arushy.

</doc>
<doc id="3790470" url="https://pl.wikipedia.org/wiki?curid=3790470" title="Paweł Kaleta (1897-1940)">
Paweł Kaleta (1897-1940)



</doc>
<doc id="3790472" url="https://pl.wikipedia.org/wiki?curid=3790472" title="Paweł Kaleta (1912-1991)">
Paweł Kaleta (1912-1991)



</doc>
<doc id="3790478" url="https://pl.wikipedia.org/wiki?curid=3790478" title="Magnus Cort">
Magnus Cort



</doc>
<doc id="3790479" url="https://pl.wikipedia.org/wiki?curid=3790479" title="Maria Zacharowa">
Maria Zacharowa



</doc>
<doc id="3790482" url="https://pl.wikipedia.org/wiki?curid=3790482" title="Agapiti Ndorobo">
Agapiti Ndorobo

Agapiti Ndorobo (ur. 14 sierpnia 1954 w Kidulo) – tanzański duchowny katolicki, biskup diecezjalny Mahenge od 1995.
Życiorys.
Święcenia kapłańskie otrzymał 6 grudnia 1980.
3 marca 1995 papież Jan Paweł II mianował go biskupem diecezjalnym Mahenge. Sakry udzielił mu 16 czerwca 1995 metropolita Dar-es-Salaam - arcybiskup Polycarp Pengo.

</doc>
<doc id="3790485" url="https://pl.wikipedia.org/wiki?curid=3790485" title="E.M.S. Namboodiripad">
E.M.S. Namboodiripad

E.M.S. Namboodiripad (Elamkulam Manakal Sankaran Namboodiripad) (ur. 13 czerwca 1909 k. miasta Perintalmanna w stanie Kerala, zm. 10 marca 1998 w Thiruvananthapuram) – indyjski polityk komunistyczny, dwukrotny premier Kerali (1957-1959 i 1967-1969).
Życiorys.
W 1932 związał się z ruchem obywatelskiego nieposłuszeństwa Mahatmy Gandhiego, za co został skazany przez brytyjskie władze na rok więzienia. W 1934 został członkiem Kongresu Partii Socjalistycznej, jednak wkrótce przeszedł do Komunistycznej Partii Indii, której w 1941 został członkiem KC, a w 1951 Biura Politycznego KC. W 1957 został wybrany premierem stanu Kerala, 1959 zdymisjonowały go wraz z całym rządem Kerali centralne władze Indii. W 1960 został wybrany do zgromadzenia legislacyjnego Kerali. W 1964 w wyniku wewnętrznych sporów w KPI nastąpił rozłam, w wyniku którego wyodrębniła się KPI (Marksistowska), której jednym z liderów był E.M.S. Namboodiripad. W latach 1967-1969 ponownie stał na czele lokalnego rządu Kerali, a 1978-1992 pełnił funkcję sekretarza generalnego KPI (Marksistowskiej). W 1991 wycofał się z czynnego udziału w polityce, poświęcając się pisaniu.

</doc>
<doc id="3790487" url="https://pl.wikipedia.org/wiki?curid=3790487" title="Ludovick Minde">
Ludovick Minde

Ludovick Joseph Minde (ur. 9 grudnia 1952 w Kibosho) – tanzański duchowny katolicki, biskup diecezjalny Moshi od 2019.
Życiorys.
W 1979 wstąpił do stowarzyszenia życia apostolskiego "Opus Spiritus Sancti" i tam złożył profesję wieczystą 11 grudnia 1985. Studiował filozofię i teologię odpowiednio w Kibosho oraz w Dar es Salaam. Uzyskał ponadto tytuł doktora biblistyki na Papieskim Uniwersytecie Urbaniana.
Święcenia kapłańskie otrzymał 26 czerwca 1986. Przez dwa lata pracował jako asystent w domu formacyjnym swego stowarzyszenia w Sabuko, następnie działał jako wikariusz w diecezji Shinyanga. Po studiach w Rzymie pracował w kierownictwie stowarzyszenia, zaś w 1998 został asystentem moderatora.
24 kwietnia 2001 papież Jan Paweł II mianował go biskupem diecezjalnym Kahamy. Sakry udzielił mu 5 sierpnia 2001 metropolita Dar-es-Salaam - kardynał Polycarp Pengo.
2 grudnia 2019 papież Franciszek mianował go biskupem diecezji Moshi.

</doc>
<doc id="3790488" url="https://pl.wikipedia.org/wiki?curid=3790488" title="Ludovick Joseph Minde">
Ludovick Joseph Minde



</doc>
<doc id="3790489" url="https://pl.wikipedia.org/wiki?curid=3790489" title="Erwin Priebsch">
Erwin Priebsch

Erwin Priebsch – czechosłowacki narciarz. Uczestnik mistrzostw świata.
Priebsch wziął udział w Mistrzostwach Świata w Narciarstwie Klasycznym 1929 w Zakopanem. W konkursie kombinatorów norweskich uplasował się na 29. miejscu, a w rywalizacji skoczków narciarskich, po skokach na odległość 47,5 i 28 metrów, zajął 41. pozycję.

</doc>
<doc id="3790491" url="https://pl.wikipedia.org/wiki?curid=3790491" title="Piotr Albiedyński">
Piotr Albiedyński



</doc>
<doc id="3790492" url="https://pl.wikipedia.org/wiki?curid=3790492" title="Sonja Kirchberger">
Sonja Kirchberger

 Sonja Kirchberger (ur. 9 listopada 1964 w Wiedniu) – austriacka aktorka.

</doc>
<doc id="3790501" url="https://pl.wikipedia.org/wiki?curid=3790501" title="Bohuslav Kadavý">
Bohuslav Kadavý

Bohuslav Kadavý – czechosłowacki narciarz. Uczestnik mistrzostw świata.
Kadavý wziął udział w Mistrzostwach Świata w Narciarstwie Klasycznym 1929 w Zakopanem. W konkursie kombinatorów norweskich uplasował się na 30. miejscu, a w rywalizacji skoczków narciarskich, po skokach na odległość 37 i 39 metrów, zajął 33. pozycję.

</doc>
<doc id="3790504" url="https://pl.wikipedia.org/wiki?curid=3790504" title="Cezary Stefańczyk">
Cezary Stefańczyk

Cezary Stefańczyk (ur. 21 lutego 1984 w Radomsku) – polski piłkarz występujący na pozycji obrońcy w polskim klubie KS Warta Działoszyn, który uczestniczy w rozgrywkach 3 grupy Sieradzkiej klasy okręgowej. W swojej karierze grał także w takich zespołach jak Omega Kleszczów, Warta Działoszyn, HEKO Czermno, KSZO Ostrowiec Świętokrzyski, Concordia Piotrków Trybunalski, ŁKS Łomża, Pelikan Łowicz, Zawisza Bydgoszcz, ŁKS Łódź, Bogdanka Łęczna oraz Wisła Płock

</doc>
<doc id="3790505" url="https://pl.wikipedia.org/wiki?curid=3790505" title="Maciej Wielhorski">
Maciej Wielhorski



</doc>
<doc id="3790506" url="https://pl.wikipedia.org/wiki?curid=3790506" title="Pierwszy rząd Jana Petera Balkenende">
Pierwszy rząd Jana Petera Balkenende

Pierwszy rząd Jana Petera Balkenende (niderl. "Kabinet-Balkenende I") – rząd Holandii urzędujący od 22 lipca 2002 do 27 maja 2003, powołany przez koalicję, którą tworzyły Apel Chrześcijańsko-Demokratyczny (CDA), Partia Ludowa na rzecz Wolności i Demokracji (VVD) i Lista Pima Fortuyna (LPF).
Rząd powstał po wyborach w 2002, w których zwyciężył Apel Chrześcijańsko-Demokratyczny. Jego koalicjantami zostały liberalna VVD (3. miejsce) i nowe określane jako populistyczne ugrupowanie LPF (2. miejsce), którego lider Pim Fortuyn został zamordowany na kilka dni przed głosowaniem. Współpraca z LPF od początku prowadziła do problemów w ramach rządu. Już kilka godzin po nominacji ze stanowiska zrezygnowała wystawiona przez tę partię sekretarz stanu Philomena Bijlhout. Nastąpiło to po ujawnieniu w mediach, że była członkinią surinamskiej milicji w okresie dyktatury Désiego Bouterse, choć sama polityk twierdziła, że odeszła z niej jeszcze przed grudniem 1982, kiedy to w Surinamie zamordowano kilkunastu przeciwników politycznych władzy. Wkrótce w LPF, pozbawionej swojego popularnego lidera, doszło do sporów o przywództwo między dwoma członkami rządu – Eduard Bomhoffem i Hermanem Heinsbroekiem. Ostatecznie premier ogłosił dymisję rządu 16 października 2002. Doprowadziło to do wcześniejszych wyborów w 2003, po których Jan Peter Balkenende utworzył swój drugi gabinet z udziałem CDA, VVD i Demokratów 66.

</doc>
<doc id="3790507" url="https://pl.wikipedia.org/wiki?curid=3790507" title="Rząd Jana Petera Balkenende">
Rząd Jana Petera Balkenende



</doc>
<doc id="3790508" url="https://pl.wikipedia.org/wiki?curid=3790508" title="Masclianae">
Masclianae

Masclianae (łac. "Masclianensis") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="3790511" url="https://pl.wikipedia.org/wiki?curid=3790511" title="Terrence Scammell">
Terrence Scammell

Terrence Frederick Scammell (ur. 10 stycznia 1958) – kanadyjski aktor głosowy.

</doc>
<doc id="3790512" url="https://pl.wikipedia.org/wiki?curid=3790512" title="Adolf Hnyk">
Adolf Hnyk

Adolf Hnyk – czechosłowacki narciarz. Uczestnik mistrzostw świata.
Hnyk w swojej karierze brał udział w rywalizacji skoczków narciarskich na mistrzostwach świata seniorów – w 1925 w miejscowości Jańskie Łaźnie zajął 31. miejsce, a w 1929 w Zakopanem, po skokach na odległość 39 i 43 metrów, był 39. Z kolei w przypadku jego startu w 1931 w Oberhofie nie zachowały się dane na temat osiąganych przez Hnyka odległości, jak i zajętego przez niego miejsca – wiadomo jedynie, że znajdował się na liście startowej i najprawdopodobniej wystartował w konkursie.
W 1929 wziął także udział w rywalizacji kombinatorów norweskich na mistrzostwach świata seniorów, plasując się na 23. pozycji.

</doc>
<doc id="3790515" url="https://pl.wikipedia.org/wiki?curid=3790515" title="Damian Byrtek">
Damian Byrtek

Damian Byrtek (ur. 7 marca 1991 w Bielsku-Białej) – polski piłkarz występujący na pozycji obrońcy w Chojniczance Chojnice. Wychowanek Podbeskidzia Bielsko-Biała, w swojej karierze grał także w takich zespołach jak KSZO Ostrowiec Świętokrzyski, Okocimski KS Brzesko, Raków Częstochowa, Chrobry Głogów, Wisła Płock oraz Stomil Olsztyn.

</doc>
<doc id="3790525" url="https://pl.wikipedia.org/wiki?curid=3790525" title="Deimantas Petravičius">
Deimantas Petravičius

Deimantas Petravičius (ur. 2 września 1995 w Wilnie) – litewski piłkarz występujący na pozycji pomocnika w hiszpańskim klubie Águilas FC oraz w reprezentacji Litwy. Wychowanek Nottingham Forest, w swojej karierze grał także w Stevenage.

</doc>
<doc id="3790527" url="https://pl.wikipedia.org/wiki?curid=3790527" title="Zamach na van Eupena">
Zamach na van Eupena

Zamach na van Eupena – zamach przeprowadzony 11 grudnia 1944 roku w Lipówce przez radziecki oddział partyzancki „Awangarda”, w czasie którego zabity został SS-Hauptsturmführer Theodor van Eupen, komendant obozu pracy w Treblince, a od sierpnia 1944 r. komendant niemieckiego obozu pracy w Młodzawach Dużych, stacjonujący z oddziałem SS w Chrobrzu oraz 2 niemieckich podoficerów i 1 lotnik.
Historia.
Informację o czasie i trasie przejazdu van Eupena oddział uzyskał od wywiadu Armii Ludowej.
Zasadzka, przez oddział którym dowodził Wasyl Tichonin, została zorganizowana po północnej stronie wsi Lipówka, na drodze prowadzącej od strony Pińczowa. Samochód za wcześnie został ostrzelany przez partyzantów, i choć zapalił się, to jadący nim Niemcy zdążyli wyskoczyć i zaczęli uciekać. W starciu zastrzeleni zostali dwaj niemieccy podoficerowie i jeden lotnik, a sam Theo van Eupen przedostał się opłotkami na przeciwległy kraniec wsi i, niezauważony przez mieszkańców, schronił się na strychu ostatniego domu, znajdującego się ok. 150 m przed odejściem drogi na Dziewięczyce. Niedługo potem do zabudowań dotarli partyzanci poszukujący uciekiniera. Rosjanin, grożąc bronią, kazał Wincentemu Bartosikowi wejść na strych, osłaniając się w ten sposób przed ewentualnym ostrzelaniem. Na strychu, pod pamułą leżała wiązka słomy, spod której wystawały buty. Partyzant serią z karabinu zabił ukrywającego się Niemca, po czym zrzucił jego ciało ze strychu do sieni i pozostawił przerażonym domownikom. Po pewnym czasie partyzanci radzieccy zabrali ciała zabitych Niemców na podwody, wywieziono je poza wieś wrzucono do stawu zwanego Rachwalec, położonego w polach znajdujących się już w granicach sąsiedniej wsi – Węchadłowa.
Tożsamość SS-Hauptsturmführera potwierdziły znalezione przy nim dokumenty. Jak stwierdził N. Michta: "najcenniejszą jednak zdobycz partyzantów stanowiła mapa operacyjna z naniesioną dyslokacją wojsk niemieckich nad Wisłą [...] Portfel hauptsturmführera otrzymał na pamiątkę Dowódca okręgu PPR i AL „Wiślica” Franciszek Kucybała – „Stary Franek”".
Następnego dnia do Lipówki przybył specjalny niemiecki oddział. Niemcy wypędzili ludzi z domów, oddzielili mężczyzn, których ustawili pod bronią maszynową, a po przesłuchaniu wywieźli do obozu fortyfikacyjnego, to jest niemieckiego obozu pracy budującego linię umocnień A1 – „Venus”. Po ustaleniu, w wyniku przesłuchania, miejsca ukrycia zwłok Niemcy wydobyli je z jeziorka Rachwalec i przywieźli z powrotem do Lipówki, a następnie przewieźli do Jędrzejowa, gdzie, według niemieckich dokumentów, Theo van Eupen został pochowany 13 grudnia 1944 roku.
Jak pisał Norbert Michta pochodzący z niedalekich Janowic, Niemcy wybrali wtedy 13 osób spośród miejscowej ludności na rozstrzelanie. Udało się jednak hitlerowców przekonać, że napad był dziełem nieznanych ludziom skoczków rosyjskich, zaś Władysław Ważniewski na podstawie meldunków i dokumentów niemieckich podaje, że [Niemcy] jako zakładników zabrali dziewięciu sołtysów z okolicznych wsi, lecz po czterech dniach ich zwolnili.
13 grudnia Niemcy rozpoczęli operację „Schneesturm”, która miała na celu zlikwidowanie partyzantów radzieckich przebywających w okolicy lasów sancygniowskich, uderzyli z trzech kierunków, od Gór przez Lipówkę na Teodorów, od strony Działoszyc i od strony Książa Wielkiego przez Janowice i Rzemiędzice. Spacyfikowali wówczas kilka okolicznych wsi, m.in. Trzonów, położony 6 km od miejsca zamachu, Bugaj, Gaik-przysiółek Zaryszyna, Sadek i zabili co najmniej 64 mieszkańców tych wsi oraz spalili wiele zabudowań.

</doc>
<doc id="3790528" url="https://pl.wikipedia.org/wiki?curid=3790528" title="Katarzyna Michalska">
Katarzyna Michalska



</doc>
<doc id="3790530" url="https://pl.wikipedia.org/wiki?curid=3790530" title="SAETA">
SAETA

SEATA ("Sociedad Anónima Ecuatoriana de Transportes Aéreos") – prywatny przewoźnik lotniczy funkcjonujące w Ekwadorze od lat 60. do 90. XX wieku. Załamanie ekwadorskiej gospodarki spowodowało, że w lutym 2000 linie zaprzestały działalności. 
15 sierpnia 1976, należący do SEATA, samolot Vickers Viscount lecący z Quito do Cuenca, z 59 osobami na pokładzie (55 pasażerów i 4 członków załogi), zaginął. Na jego ślady natrafiono dopiero w lutym 2003, na stokach Chimborazo.

</doc>
<doc id="3790531" url="https://pl.wikipedia.org/wiki?curid=3790531" title="Setaw Szaffir">
Setaw Szaffir



</doc>
<doc id="3790532" url="https://pl.wikipedia.org/wiki?curid=3790532" title="Hurts So Good (singel Astrid S)">
Hurts So Good (singel Astrid S)

„Hurts So Good” – singel norweskiej piosenkarki Astrid S. Został wydany za pośrednictwem wytwórni Universal Music 6 maja 2016 roku. Był jednym z dwóch singli wydanych na debiutanckim minialbumie artystki zatytułowanym "Astrid S". Był notowany w pierwszej dziesiątce listy przebojów w Norwegii, gdzie zyskał status platynowej płyty.
Pod koniec lipca 2016 zostały wydane cztery remiksy utworu, których autorami byli Sonny Alven, Le P, Rytmeklubben i Broiler.
Teledysk.
Teledysk do utworu został opublikowany w serwisie YouTube 6 maja 2016. Wyreżyserował go Szwed Andreas Öhman. Został nagrany w okolicach Sztokholmu. Zawiera elementy krajobrazu Norwegii.

</doc>
<doc id="3790534" url="https://pl.wikipedia.org/wiki?curid=3790534" title="E. M. S. Namboodiripad">
E. M. S. Namboodiripad



</doc>
<doc id="3790535" url="https://pl.wikipedia.org/wiki?curid=3790535" title="K.R. Narayanan">
K.R. Narayanan



</doc>
<doc id="3790537" url="https://pl.wikipedia.org/wiki?curid=3790537" title="Walter Massey">
Walter Massey

Walter Massey (ur. 19 sierpnia 1928, zm. 4 sierpnia 2014) – kanadyjski aktor filmowy i głosowy.
Zmarł w wieku 85 lat.

</doc>
<doc id="3790538" url="https://pl.wikipedia.org/wiki?curid=3790538" title="Andrzej Peciak">
Andrzej Peciak

Andrzej Wiesław Peciak (ur. 27 kwietnia 1955 w Lublinie) – polski historyk i działacz opozycji demokratycznej, wydawca.
Życiorys.
Działalność w okresie PRL.
Od 1979 roku kolporter wydawnictw drugiego obiegu. W dniach 14–16 grudnia 1981 roku uczestnik strajku okupacyjnego w Lubelskich Zakładach Naprawy Samochodów. Był w latach 1985-1989, kierowanej przez Zygmunta Łupinę (Opole, Poniatowa, Stalowa Wola, Świdnik i Puławy), wykładowcą podziemnej Wszechnicy Związkowej Regionu Środkowo-Wschodniego NSZZ „Solidarność”. Współzałożyciel i redaktor drugoobiegowego Funduszu Inicjatyw Społecznych, którego nakładem w latach 1985–1990 ukazało się pięć serii znaczków i kilkanaście książek.
Po wydaniu w 1986 roku siedmioznaczkowej serii poczty „Solidarność” z okazji 40. rocznicy powstania Instytutu Literackiego został zaproszony wraz z Tomaszem Pietrasiewiczem przez redaktora Jerzego Giedroycia do Maisons-Laffitte. Od tego czasu stały współpracownik i wydawca kilkudziesięciu książek i reprintów prezentujących dorobek Instytutu Literackiego.
Był wydawcą m.in. reprintu pierwszego numeru paryskiej „Kultury” (w roku 1987 i 1994), antologii "Wizja polski na łamach KULTURY", "w latach 1946–1976" w opracowaniu Grażyny Pomian, "Realiści z wyobraźnią – KULTURA w latach 1976"–"2000" w opracowaniu Basila Kerskiego i Andrzeja S. Kowalczyka, "Zamiary, przestrogi, nadzieje – wybór publicystyki „Buntu Młodych” i „Polityki”" (1931–1939) w opracowaniu Rafała Habielskiego i Jerzego Jaruzelskiego. Wydał też bibliofilski tom "Jerzego Giedroycia doktoraty honoris causa", publikację "Trójkąt ukraiński" Daniela Beauvois, tom "Jerzy Giedroyc. Redaktor. Polityk. Człowiek", "Była raz „Kultura”. Rozmowy z Zofią Hertz" Izy Chruślińskiej i "Paradoksy paryskiej „Kultury”" autorstwa Janusza Korka.
W latach 1986–1989 był przedstawicielem Konsorcjum Wydawnictw Niezależnych w regionie. W roku 1988 był współinicjatorem reaktywowania i próby rejestracji w sądzie Komitetu Założycielskiego „Solidarność” Pracowników KUL. W dniach 14–15 stycznia 1989 roku współorganizował Ogólnopolskie Spotkanie Przedstawicieli NSZZ „S” Szkół Wyższych i Placówek Naukowych (na KUL).
W latach od maja 1985 do czerwca 1989 roku pracownik Redakcji Wydawnictw KUL. Od czerwca do grudnia 1989 roku redaktor "Biuletynu Informacyjnego NSZZ "Solidarność" Regionu Środkowo-Wschodniego w Lublinie.
Działalność w III Rzeczypospolitej.
W latach 1990–1994 prywatny wydawca. Dyrektor i współwłaściciel Wydawnictwa FIS, którego nakładem ukazało się ponad dwadzieścia książek.
Od roku 1994 (po wygraniu konkursu) do 2009 był dyrektorem Wydawnictwa UMCS. W tych latach oficyna uniwersytecka należała do najlepszych, wyznaczając standardy jakości składu, redakcji i szaty graficznej. Wydawnictwo otrzymało w tym czasie kilkanaście nagród i wyróżnień (np. trzykrotnie książki Wydawnictwa UMCS były laureatami Nagrody „Polityki”).
W wydawnictwie UMCS publikował m.in. książki Gustawa Herlinga-Grudzińskiego, Józefa Czapskiego, Grażyny i Krzysztofa Pomianów, Leo Lipskiego, Jakuba Karpińskiego, Wojciecha Karpińskiego, Jana Karskiego, Bohdana Osadczuka, Jerzego Pomianowskiego, Czesława Bieleckiego, Włodzimierza Odojewskiego, Juliusza Mieroszewskiego, Leopolda Ungera, Andrzeja Bobkowskiego, Michała Hellera, Daniela Beauvois, Wojciecha Skalmowskiego. Wydawał eseje arcybiskupa Józefa Życińskiego, Aleksandra Halla, Kazimierza M.Ujazdowskiego, Basila Kerskiego, Tomasza Dostatniego OP, albumy Edwarda Hartwiga, katalogi wystaw Chagalla i Lebensteina, felietony Macieja Rybińskiego, Macieja Łukasiewicza i innych. Nakładem oficyny uniwersyteckiej ukazały się też 24 tomiki bibliofilskiej serii " Współczesne opowiadanie polskie".
W 1995 roku był współzałożycielem Stowarzyszenia Wydawców Szkół Wyższych, w latach 2000–2006 jego prezesem. Był pomysłodawcą i współorganizatorem cyklu wystaw „Polska Książka Naukowa” w jedenastu stolicach europejskich. Prowadził zajęcia z marketingu wydawniczego na KUL i UMCS. Od kwietnia 2010 roku jest szefem Działu Wydawnictw Instytutu Książki, pomysłodawcą i redaktorem serii „W Kręgu Paryskiej »Kultury«”, wydawanej wspólnie z Instytutem Literackim w Paryżu.
Przygotował do druku album "Kultura – narodziny pisma", 2017, oraz bibliofilski reprint "Teki redakcyjnej KULTURY nr 9/1968", 2020 (nagroda w konkursie EDYCJA 2019-2020).
Publikacje.
Andrzej Peciak, "Miłe miasto Lublin, "Plus minus"", dodatek do "Rzeczypospolitej", 22-23 czerwca 1999, s.6.
Andrzej Peciak, "Gos wydawcy", [w]: "Rosyjski łącznik. Rzecz o Jerzym Pomianowskim", Wydawnictwo UMCS, Lublin 2016, s. 61-65.
Andrzej Peciak, "Dług", [w]: "Redaktor. Dwadzieścia lat bez "Kultury"", Wydawnictwo UMCS, Lublin 2020, s. 185-197.

</doc>
<doc id="3790542" url="https://pl.wikipedia.org/wiki?curid=3790542" title="Gustav Müller (narciarz)">
Gustav Müller (narciarz)

Gustav „Gustl” Müller (ur. 23 października 1903 w Bayrischzell, zm. 20 września 1989 tamże) – niemiecki narciarz. Olimpijczyk. Wielokrotny uczestnik mistrzostw świata i mistrz kraju.
Uczestniczył w Zimowych Igrzyskach Olimpijskich 1928 w Sankt Moritz, zajmując w konkursie kombinatorów norweskich 21. pozycję.
W swojej karierze sześciokrotnie brał udział rywalizacji skoczków narciarskich na mistrzostwach świata seniorów – w 1926 w Lahti zajął 15. miejsce (28,5 i 31,5 metra), w 1927 w Cortina d’Ampezzo był 27. (51 i 48,5 metra), w 1929 w Zakopanem uplasował się na 28. pozycji (42 i 49 metrów), w 1931 w Oberhofie zajął 46. miejsce (54,5 i 53 metry), w 1933 w Innsbrucku był piąty (60 i 68,5 metra), a w 1934 w miejscowości Sollefteå uplasował się na 38. pozycji (41 i 49,5 metra).
Raz uplasował się w czołowej „szóstce” rywalizacji kombinatorów norweskich na mistrzostwach świata seniorów – w 1933 był czwarty. Ponadto w 1926 zajął 16. miejsce, w 1929 dziewiątą pozycję, a w 1931 ponownie był dziewiąty.
W 1927 zajął 5. miejsce w rywalizacji biegaczy narciarskich na mistrzostwach świata seniorów w biegu na 18 kilometrów i 9. w biegu na 50 kilometrów.
Müller wielokrotnie zdobywał mistrzostwo Niemiec – czterokrotnie w biegach narciarskich (w 1928, 1930 i 1932 w sztafecie 4 x 10 km, a w 1930 w biegu na 50 km) i trzykrotnie w kombinacji norweskiej (1927, 1929 i 1931).
Współzałożyciel klubu sportowego Skiclub Bayrischzell, którego barwy reprezentował.

</doc>
<doc id="3790547" url="https://pl.wikipedia.org/wiki?curid=3790547" title="Gustl Müller">
Gustl Müller



</doc>
<doc id="3790552" url="https://pl.wikipedia.org/wiki?curid=3790552" title="Marcin Nenko">
Marcin Nenko

Marcin Nenko (ur. 23 lipca 1984 w Krakowie) – polski kontrabasista i kompozytor.
Życiorys.
Edukacja.
Naukę gry na kontrabasie rozpoczął w wieku 23 lat, ucząc się u Mariana Pawlika. W 2010 rozpoczął naukę w Akademii Muzycznej w Krakowie na Wydziale Instrumentalnym w Katedrze Muzyki Współczesnej, Jazzu i Perkusji w klasie prof. Macieja Adamczaka. W 2011 ukończył studia licencjackie na kierunku Socjologia w Wyższej Szkole Europejskiej im. ks.J. Tischnera w Krakowie.
Kariera.
W 2009 wraz z Barbarą Derlak i Tomaszem Waldowskim założył zespół Chłopcy kontra Basia. Z zespołem wydał dwie płyty studyjne: "Oj tak!" (2013) i "O" (2015). W 2012 zostali finalistami trzeciej edycji programu "Must Be the Music. Tylko muzyka".
W 2012 rozpoczął współpracę z Eweliną Marciniak, pisząc muzykę do nagradzanego spektaklu "Zbrodnia" w Teatrze Polskim w Bielsku-Białej. W tym samym roku dołączył do zespołu Recycling Band, z którym występował m.in. na Szczycie Klimatycznym ONZ w Warszawie czy na międzynarodowym festiwalu w Kuwejcie. Zespół był też finalistą programu "Mam talent!".
Życie prywatne.
22 lipca 2017 wziął ślub z aktorką Katarzyną Michalską.
Muzyka teatralna.
Spis sporządzono na podstawie materiału źródłowego.

</doc>
<doc id="3790558" url="https://pl.wikipedia.org/wiki?curid=3790558" title="Tężnia solankowa w Rabce-Zdroju">
Tężnia solankowa w Rabce-Zdroju



</doc>
<doc id="3790559" url="https://pl.wikipedia.org/wiki?curid=3790559" title="Sobór Przemienienia Pańskiego w Kiszyniowie">
Sobór Przemienienia Pańskiego w Kiszyniowie

Sobór Przemienienia Pańskiego – prawosławny sobór parafialny w Kiszyniowie, w jurysdykcji eparchii kiszyniowskiej Mołdawskiego Kościoła Prawosławnego. Położony przy bulwarze Stefana Wielkiego i Świętego w Kiszyniowie.
Historia.
Cerkiew została zbudowana w latach 1899–1902 jako świątynia dla uczniów II gimnazjum męskiego; jego budynek znajdował się w sąsiedztwie. Inicjatorami jej powstania byli Konstantin Namiestnik, nauczyciel szkoły oraz dyrektor gimnazjum Nikołaj Ałajew. Cerkiew zaprojektowali architekt eparchii kiszyniowskiej Michaił Saracinski oraz architekt Władimir Cyganko. Pierwotnie patronami budowli sakralnej byli święci Konstantyn i Helena. Budynek był wznoszony pod kierunkiem komitetu, który pierwotnie miał do dyspozycji kwotę 15 tys. rubli. Następnie zwiększono ją ponad dwukrotnie, ostatecznie przeznaczając na budowę 35 589 rubli 11 kopiejek, by było możliwe wzniesienie wolnostojącej cerkwi. Obiekt wyświęcono 19 maja 1902, wtedy też miała w nim miejsce pierwsza Święta Liturgia. W podziemiach świątyni znalazła się krypta grobowa przeznaczona dla Konstantina Namiestnika jako inicjatora powstania cerkwi. Zmarł on w 1905 i został w tym miejscu pochowany. 
W okresie międzywojennym, gdy Kiszyniów i cała Besarabia należały do Rumunii, cerkiew nadal była świątynią szkolną, budynek dawnego gimnazjum zajęło liceum wojskowe im. Ferdynanda I. Budynek szkoły został zniszczony przez armię radziecką, gdy ta w 1941 r., po ataku Niemiec na ZSRR, wycofywała się z anektowanej rok wcześniej Besarabii. Cerkiew natomiast przetrwała. 
W latach 1940–1942 cerkiew była nieczynna, następnie otwarto ją ponownie. Jednak w 1962 władze radzieckie zdecydowały o jej zamknięciu i zaadaptowaniu budynku na planetarium. Znajdowało się ono w obiekcie do 1991. W 1991 przystąpiono do prac nad przywróceniem wyglądu świątyni do użytku liturgicznego. W 1992 sobór został oficjalnie otwarty, zaś 3 września 1998 – ponownie wyświęcony, pod zmienionym wezwaniem Przemienienia Pańskiego. 
Sobór został wpisany do rejestru zabytków Mołdawii. W jego wnętrzu ponownie umieszczono ikonostas i boczne ikony, zaś zespół pod kierunkiem Auriki Modarki przystąpił w 2010 do pracy nad wykonaniem nowych fresków.
Architektura.
Cerkiew została wzniesiona w stylu rosyjsko-bizantyjskim na planie prostokąta, z dwiema kopułami: większą, usytuowaną w centrum nawy, wspartą na czterech filarach, i mniejszą, wieńczącą dzwonnicę położoną nad przedsionkiem. 
Pierwotnie w świątyni znajdował się drewniany, złocony, czterorzędowy ikonostas wykonany przez S. Kiriłowa, wart 2700 rubli. Ikony i freski w świątyni wykonał Iwan Miszczenko, ikonograf z Kijowa. Na życzenie fundatorów świątyni ikony te były kopiami wizerunków napisanych przez Wiktora Wasniecowa, Michaiła Niestierowa i Pawła Swiedomskiego dla soboru św. Włodzimierza w Kijowie. Dzwony cerkiewne zostały odlane w Jarosławiu. Całe pierwotne wyposażenie świątyni uległo zniszczeniu w okresie, gdy w jej budynku znajdowało się planetarium i zostało zastąpione nowym po 1992.

</doc>
<doc id="3790561" url="https://pl.wikipedia.org/wiki?curid=3790561" title="Zabójcze wody">
Zabójcze wody

Zabójcze wody (ang. "Kraken: Tentacles of the Deep") – amerykański horror z 2006 roku.
Opis fabuły.
Ray Reiter (Charlie O'Connell) jako dziecko był świadkiem, śmierci swoich rodziców, których zabiła na morzu ogromna kałamarnica. Trzydzieści lat później dołącza do naukowej ekspedycji prowadzonej przez Nicole (Victoria Pratt), szukającej legendarnego greckiego skarbu, który według legendy jest strzeżony przez krakena.

</doc>
<doc id="3790563" url="https://pl.wikipedia.org/wiki?curid=3790563" title="Legión Cóndor">
Legión Cóndor



</doc>
<doc id="3790565" url="https://pl.wikipedia.org/wiki?curid=3790565" title="Rick Jones">
Rick Jones

Richard „Rick” Jones – kanadyjski scenarzysta oraz aktor filmowy i głosowy specjalizujący się w dubbingu. Dwa razy nominowany do Gemini Awards w 1988 i 2003 roku.

</doc>
<doc id="3790569" url="https://pl.wikipedia.org/wiki?curid=3790569" title="Pieszczana">
Pieszczana



</doc>
<doc id="3790574" url="https://pl.wikipedia.org/wiki?curid=3790574" title="Most nad Missisipi">
Most nad Missisipi

 
Most nad Missisipi – powieść dla młodzieży Ewy Przybylskiej z 2012 roku. Została nagrodzona przez Polską Sekcję IBBY w konkursie Książka Roku ogłoszonym w 2013 w kategorii najlepsza książka dla młodzieży (nagroda literacka), a także zgłoszona na Listę Honorową IBBY 2016, na którą trafiają książki z całego świata (zgłaszają je narodowe sekcje IBBY).
O fabule.
"Most nad Missisip"i to symbol porozumienia i pomocy w potrzebie. Przerzuca go Kuba, narrator a zarazem główny bohater powieści, aby nawiązać niezwykłą przyjaźń ze starszą panią z sąsiedztwa. Oboje zmuszeni są zmagać się ze światem, który w równym stopniu jest wrogi dzieciom, co ludziom starym. Oboje – jedenastolatek z zielonym irokezem na głowie i złożona chorobą pani Teodora – bytują na marginesie rzeczywistości, nikomu niepotrzebni, wszystkim obojętni. Historię akcji ratunkowej, którą Kuba wymyśla, żeby pomóc przyjaciółce, czytelnik poznaje z jego perspektywy. Jest to perspektywa niezwykła, bo marginalna, częściowo żabia, częściowo z lotu ptaka. Chłopiec, na którego nikt nie zwraca uwagi, tworzy własny obraz rzeczywistości, złożony ze strzępków faktów, emocji, rozmów i literatury. W tym świecie najbliższą osobą jest pani Teodora, mityczna Lete, a matka nieznanego ojca to podejrzana uzurpatorka. 
Powieść zachwyca niebanalnym pomysłem fabularnym, a także stylem narracji, emocjonalnym, urywanym i prawdziwym, wpuszczającym czytelnika na chwilę w intymny świat przeżyć nastoletniego bohatera (z recenzji Anny Marii Czernow, jurorki konkursu Książka Roku PS IBBY 2013).

</doc>
<doc id="3790576" url="https://pl.wikipedia.org/wiki?curid=3790576" title="Kopciowie herbu Kroje odmienne">
Kopciowie herbu Kroje odmienne

Kopciowie (Kopeć) – polski ród szlachecki pochodzenia litewskiego, pieczętujący się herbem Kroje (odm.), znany od XV wieku.
Protoplastą rodu był Kopot (Kopeć) pisarz Kazimierza Jagiellończyka w latach 1447–1452. Rodzina Kopciów podzieliła się już w XV wieku na dwie gałęzie. Przedstawiciele jednej zamieszkiwali w granicach późniejszego Województwa smoleńskiego a drugiej – w granicach późniejszego Województwa witebskiego. Kopciowie, obdarzani przywilejami przez kolejnych władców z dynastii Jagiellonów, doszli do dużego znaczenia i bogactwa, uzyskując status rodu senatorskiego, który pozwolił im na zawieranie prestiżowych mariaży w obrębie kniaziów litewsko-ruskich oraz polskiej magnaterii. Ród wygasł w XVIII wieku.
Oprócz wyżej wymienionych rodzimi heraldycy wyróżniali także Kopciów z Powiatu pińskiego, którzy pieczętowali się herbem Lubicz i do których mieli należeć przodkowie brygadiera Józefa Kopcia. Mimo tego zarówno Józef Kopeć, jak i inni przedstawiciele tych Kopciów legitymowali się ze szlachectwa staropolskiego w zaborze rosyjskim, podając za swój herb Kroje. Ostatnio badania nad rodem/rodami Kopciów prowadził Adam Pszczółkowski, który wyraził pogląd, że mieszkających w różnych powiatach Wielkiego Księstwa Litewskiego kilku rodzin szlacheckich o nazwisku Kopeć nie sposób powiązać genealogicznie z Kopciami senatorskimi.
Potomkiem w prostej linii ww. Józefa Kopcia był lekarz weterynarii Mieczysław Kopeć, założyciel i wieloletni prezes wrocławskiego oddziału Związku Szlachty Polskiej.

</doc>
<doc id="3790578" url="https://pl.wikipedia.org/wiki?curid=3790578" title="Filip I z Heinsbergu">
Filip I z Heinsbergu

Filip z Heinsbergu (ur. ok. 1130, zm. 13 sierpnia 1191 pod Neapolem) – arcybiskup Kolonii i książę-elektor Rzeszy od 1167 r., książę Westfalii od 1180 r., jedna z głównych postaci dworu Fryderyka I Barbarossy, a następnie Henryka VI Hohenstaufa.
Życiorys.
Filip był synem Goswina II z Heinsbergu i Valkenburga oraz Adelajdy z Sommerschenburga. Uczył się w szkołach w Kolonii i Reims. Swoją karierę zawdzięczał związkom z arcybiskupem Kolonii Rainaldem z Dassel – został dziekanem katedralnym w Kolonii, prepozytem katedralnym i archidiakonem w Liège, a Rainald oddawał w ręce Filipa zarząd nad swoją archidiecezją w czasie swoich nieobecności (podczas jednej z nich Filip skutecznie bronił biskupiego księstwa przed palatynem reńskim Konradem). W latach 1166/67 Filip wziął udział w wyprawie cesarza Fryderyka Barbarossy do Italii. Na początku 1167 r. cesarz mianował Filipa kanclerzem Rzeszy, a po śmierci Rainalda kilka miesięcy później kapituła katedralna w Kolonii wybrała go na kolejnego arcybiskupa Kolonii. Intronizowany został po powrocie z Italii w 1168 r.
Filip był ważną osobą w otoczeniu cesarza. Wypełniał dla niego zadania dyplomatyczne w związku z konfliktem z papieżem Aleksandrem III, czy sporami z innymi monarchami. Brał też udział w działaniach wojennych, w tym podczas italskich wypraw cesarza oraz wojny przeciwko Henrykowi Lwu. Po pokonaniu tego ostatniego otrzymał w 1180 r. od cesarza godność księcia Westfalii (związane z tym nabytki terytorialne istotnie zwiększyły znaczenie arcybiskupiego księstwa). Na terenach księstwa Filip zakładał zamki i klasztory, stopniowo rósł w siłę, i ok. 1184 r. obrócił się przeciwko cesarzowi. W konflikcie Fryderyka Barbarossy z papieżem Urbanem III Filip stanął po stronie papieskiej, za co w 1187 r. został mianowany papieskim legatem, przewodził też koalicji opozycyjnych wobec cesarza książąt saskich.
Po śmierci papieża Urbana w końcu 1187 r. Filip pogodził się z cesarzem. Po wyjeździe Fryderyka na wyprawę krzyżową Filip pozostał w kraju i służył jego synowi Henrykowi VI (którego jeszcze w 1169 r. koronował na króla Niemiec). Pośredniczył w zawarciu pokoju między Henrykiem VI i Henrykiem Lwem w 1190 r. W 1191 r. wyruszył z wojskiem królewskim do Italii, gdzie zmarł wskutek zarazy pod Neapolem.

</doc>
<doc id="3790582" url="https://pl.wikipedia.org/wiki?curid=3790582" title="Mieczysław Cedro">
Mieczysław Cedro

Mieczysław Zygmunt Cedro (ur. 11 sierpnia 1902 w Przedborzu, zm. w Stanach Zjednoczonych) – polski oficer marynarki handlowej i wojennej, przedsiębiorca.
Syn Waldemara i Marii z Liszewskich. Od 1917 roku członek Polskiej Organizacji Wojskowej w Warszawie. Ukończył Gimnazjum im. Tadeusza Reytana w Warszawie (1920), wstąpił ochotniczo do Wojska Polskiego i wziął udział w wojnie polsko-bolszewickiej. Za męstwo okazane na polu walki został odznaczony Krzyżem Walecznych. Otrzymał również Medal Pamiątkowy za Wojnę 1918–1921.
W 1924 roku ukończył Szkołę Morską w Tczewie, a następnie Akademię Handlową w Antwerpii (Wydział Ogólny w 1927 roku, Wydział Morski w 1928 roku). Od 1928 roku był oficerem nawigacyjnym w Polsko-Skandynawskim Towarzystwie Transportowym „Polskarob”. Po odbyciu służby wojskowej (15-miesięczny kurs Szkoły Podchorążych Marynarki Wojennej) w 1930 roku objął stanowisko kierownika Wydziału Linii Regularnych „Żeglugi Polskiej” w Gdyni. W 1933 roku otrzymał awans na podporucznika rezerwy marynarki wojennej ze starszeństwem od 1 stycznia 1933.
W grudniu 1938 roku był współzałożycielem Bałtyckiej Spółki Okrętowej. W tym samym roku wspólnie z Wacławem Fedorowiczem założył firmę Cedro i S-ka. Przedmiotem działalności tego przedsiębiorstwa było maklerstwo okrętowe, frachtowanie, maklerstwo ubezpieczeniowe, agentury okrętowe, sprzedaż bunkru, spedycja oraz czynności pokrewne
We wrześniu 1939 roku rozpoczął pracę w Poselstwie Rzeczypospolitej Polskiej w Sztokholmie. W 1940 roku został przyjęty do Marynarki Wojennej, awansowany na stopień porucznika marynarki i objął funkcję attaché morskiego w Lizbonie. W stolicy Portugalii kierował Posterunkiem Oficerskim (morskim) nr 1 Ekspozytury „P”, reprezentującym Wydział Wywiadu Morskiego Kierownictwa Marynarki Wojennej RP; posługiwał się pseudonimem „Henzyg” i działał pod przykrywką maklera okrętowego firmy „Baltic Union Ship-Brokers” w Lizbonie. W latach 1941–1942 pełnił służbę w Oddziale II Sztabu Naczelnego Wodza. W 1943 roku został mianowany pomocnikiem attaché morskiego (kmdr. Tadeusza Morgensterna-Podjazda) w Waszyngtonie. 3 maja 1945 roku otrzymał awans na kapitana marynarki rezerwy.
W 1930 roku zawarł związek małżeński z Lucyną Assendi. Wydał pracę zbiorową "Technika handlu morskiego" (1929) i publikował artykuły w czasopismach fachowych.

</doc>
<doc id="3790583" url="https://pl.wikipedia.org/wiki?curid=3790583" title="Aloysius Pazheparambil">
Aloysius Pazheparambil

Aloysius Pazheparambil CMI (ur. 25 marca 1847 w Pulinkunnoo, zm. 9 grudnia 1919 w Ernakulam) – indyjski biskup katolicki obrządku syromalabarskiego, pierwszy wikariusz apostolski Ernakulam.
Życiorys.
Urodził się 25 marca 1847 roku w Pulinkunnoo. W 1861 roku wstąpił do zakonu karmelitów Maryi Niepokalanej. Po latach formacji seminaryjnej, 4 grudnia 1870 roku otrzymał święcenia kapłańskie. W 1875 roku został wydalony z zakonu. W ramach przywracania hierarchii syromalabarskiej, 11 sierpnia 1896 roku papież Leon XIII mianował go pierwszym wikariuszem apostolskim Ernakulam i biskupem tytularnym "Tium". Sakrę biskupią otrzymał 25 października 1896 roku z rąk arcybiskupa Władysława Michała Zaleskiego wraz z Johnem Menacherym i Matthew Makilem. Zmarł 9 grudnia 1919 roku w Ernakulam.

</doc>
<doc id="3790584" url="https://pl.wikipedia.org/wiki?curid=3790584" title="Eli’ezer Mizrachi">
Eli’ezer Mizrachi

Eli’ezer Mizrachi (hebr.: אליעזר מזרחי, ang.: "Eliezer Mizrahi", ur. 19 kwietnia 1945 w Rechowot) – izraelski polityk, w latach 1988–1992 poseł do Knesetu z listy Agudat Israel.
W wyborach parlamentarnych w 1988 po raz pierwszy i jedyny dostał się do izraelskiego parlamentu. Od 25 czerwca 1990 do końca kadencji pełnił funkcję wiceministra zdrowia.

</doc>
<doc id="3790587" url="https://pl.wikipedia.org/wiki?curid=3790587" title="Eliezer Mizrahi">
Eliezer Mizrahi



</doc>
<doc id="3790588" url="https://pl.wikipedia.org/wiki?curid=3790588" title="Eli’ezer Mizrahi">
Eli’ezer Mizrahi



</doc>
<doc id="3790591" url="https://pl.wikipedia.org/wiki?curid=3790591" title="Howie Mandel">
Howie Mandel

Howard Michael "Howie" Mandel (ur. 29 listopada 1955) – kanadyjski aktor, scenarzysta, producent. Od 2010 zasiada w jury programu "America’s Got Talent", prowadzi także teleturniej "Deal or No Deal" na antenie amerykańskiej telewizji NBC.
Jest kanadyjskim Żydem. Jego przodkowie pochodzili z Polski i Rumunii.

</doc>
<doc id="3790592" url="https://pl.wikipedia.org/wiki?curid=3790592" title="Eli’ezer Peri">
Eli’ezer Peri

Eli’ezer Peri (hebr.: אליעזר פרי, ur. 2 lutego 1902 w Surochowie (obecnie Polska), zm. 1 grudnia 1970) – izraelski polityk, w latach 1949–1955 poseł do Knesetu z listy Mapam.
W wyborach parlamentarnych w 1949 po raz pierwszy dostał się do izraelskiego parlamentu. Zasiadał w Knesetach I i II kadencji.

</doc>
<doc id="3790593" url="https://pl.wikipedia.org/wiki?curid=3790593" title="Eliezer Peri">
Eliezer Peri



</doc>
<doc id="3790596" url="https://pl.wikipedia.org/wiki?curid=3790596" title="Australopithecine">
Australopithecine

Australopithecine – takson obejmujący wszystkie gatunki powiązane z rodzajami australopitek i "Paranthropus", w tym przede wszystkim "Kenyanthropus platyops", ardipiteki i "Praeanthropus". Obecnie wszystkie te spokrewnione ze sobą gatunki są często klasyfikowane jako podplemię plemienia Hominini zwane Australopithecina. "Australopithecine" to wymarli bliscy krewni człowieka, którzy – wraz z rodzajem Homo – składają się na ludzki klad. Członkowie ludzkiego kladu, w tym Hominini po oddzieleniu się od szympansów, są obecnie nazywani podplemieniem "Hominina".
Termin "Australopithecine" pochodzi z dawnej klasyfikacji, w której zaliczono ten takson do odrębnej podrodziny "Australopithecinae". Gatunki australopiteka są czasami nazywane "gracile Australopithecine", a "Paranthropus" opisywany jest jako "tęgi Australopithecine".
"Australopithecine" występowały w pliocenie i plejstocenie. Były dwunożne, a ich układ zębów był zbliżony do ludzkiego. Objętość mózgu była nieznacznie większa niż u współczesnych małp człekokształtnych, a współczynnik encefalizacji był niższy niż u rodzaju "Homo". Ludzie (należący do rodzaju "Homo") mogą pochodzić od "Australopithecine", a ardipiteki są prawdopodobnie przodkami "Australopithecine".
Filogeneza.
Filogeneza podplemienia "Australopithecine" według Briggsa i Crowthera:
Budowa ciała.
Szczątki czaszek "Australopithecine" wskazują, iż ich ciała były przystosowane do poruszania się na dwóch kończynach, jednak nie poruszali się oni w sposób identyczny z chodem współczesnego człowieka. Mieli oni wysoki wskaźnik kostkowo-ramienny w porównaniu do innych homininów. Przejawiali większy dymorfizm płciowy niż gatunki należące do rodzajów "Homo" i "Pan", a mniejszy niż u goryli i orangutanów. Prawdopodobnie osiągali wysokość 1,2 – 1,5 m, a ważyli od 30 do 55 kilogramów. Objętość mózgu wynosiła od 350 do 600 cm³. Zęby przedtrzonowe i trzonowe były stosunkowo duże i pokryte grubszą warstwą szkliwa niż zęby współczesnych małp człekokształtnych i współczesnego człowieka. Siekacze i kły były stosunkowo małe, a różnice pomiędzy kłami samców i samic były niewielkie w porównaniu do kłów współczesnych małp człekokształtnych.
Powiązania z "Homo".
Wielu naukowców uważa, iż około dwóch milionów lat temu jeden z gatunków "Australopithecine" przekształcił się w Afryce w rodzaj "Homo". Nie ma jednakże zgodności co do tego, w jaki gatunek z rodzaju "Homo" wyewoluował:
Marc Verhaegen stwierdził, że jeden z gatunków "Australopithecine" mógł być również przodkiem rodzaju "Pan" (czyli szympansów).
"Australopithecine" z Azji.
Nieliczna grupa paleoantropologów uważa, że "Australopithecine" mógł wyjść z Afryki. Jednym z najważniejszych propagatorów tej teorii jest Jens Lorenz Franzen, były kierownik Instytutu Badań Paleoantropologicznych w Senckenbergu. Franzen twierdzi, iż "Paranthropus" dotarł nie tylko do Indonezji (jak megantrop), lecz także do Chin:
W 1957 znaleziona w Chinach skamieniałość zęba z wczesnego plejstocenu została opisana jako przypominająca ząb "Paranthropus robustus". Inne trzy skamieniałe zęby trzonowe znalezione w Jhansi w Chinach (Jaskinia Longgudong) zostały zidentyfikowane jako należące do australopiteka. Późniejsze badania podważyły jednak to założenie. W 1984 Zhang doszedł do wniosku, że zęby z Jhansi oraz niezidentyfikowany ząb z Chin należą do "Homo erectus". W 2010 Liu i inni zbadali okazy z Jhansi i stwierdzili, że trzonowce kwalifikują się do gatunku "Homo erectus":

</doc>
<doc id="3790599" url="https://pl.wikipedia.org/wiki?curid=3790599" title="Australopithecina">
Australopithecina



</doc>
<doc id="3790600" url="https://pl.wikipedia.org/wiki?curid=3790600" title="Francis Kynaston">
Francis Kynaston

Francis Kynaston (ur. 1587, zm. 1642) – angielski prawnik, polityk, dworzanin, poeta i tłumacz, członek Izby Gmin w latach 1621-1622.
Życiorys.
Francis Kynaston urodził się w Oteley Park w hrabstwie Shropshire jako najstarszy syn Edwarda Kynastona i jego żony Isabel Bagenall. Ojciec poety pełnił urząd wysokiego szeryfa w hrabstwie w roku 1599. Francis Kynaston ukończył studia na Uniwersytecie w Oksfordzie. Tytuł bakałarza otrzymał w 1604, a magistra w 1611. W tym samym 1611 roku został adwokatem. W 1618 roku król Jakub I Stuart nadał mu tytuł szlachecki. W roku 1621 poeta został wybrany do Parlamentu z okręgu Shropshire. Wcześniej, w roku 1613 Kynaston ożenił się z Margaret Lee. Miał z nią pięcioro dzieci, syna Edwarda i córki Frances, Rachel, Ann i Barbarę.
Francis Kynaston zmarł w roku 1642. Został pochowany w swoim rodzinnym Oteley.
Twórczość.
Francis Kynaston zasłynął jako tłumacz poezji angielskiej i szkockiej na język łaciński. Przełożył on długi poemat Geoffreya Chaucera Troilus i Criseyda, zachowując jego formę wersyfikacyjną, czyli strofę królewską. Przetłumaczył też ważne dzieło wybitnego piętnastowiecznego poety szkockiego, Robert Henrysona Testament Kresseidy. Kynaston pisał też poezje oryginalne, na przykład obszerny poemat "Leoline and Sydanis", również ułożony strofą królewską.

</doc>
<doc id="3790601" url="https://pl.wikipedia.org/wiki?curid=3790601" title="Eli’ezer Preminger">
Eli’ezer Preminger

Eli’ezer Preminger (hebr.: אליעזר פרמינגר, ur. 13 kwietnia 1920 w Wiedniu, zm. 15 września 2001) – izraelski polityk, w latach 1949–1951 poseł do Knesetu z listy Maki.
W wyborach parlamentarnych w 1949 po raz pierwszy i jedyny dostał się do izraelskiego parlamentu.

</doc>
<doc id="3790602" url="https://pl.wikipedia.org/wiki?curid=3790602" title="Eliezer Preminger">
Eliezer Preminger



</doc>
<doc id="3790606" url="https://pl.wikipedia.org/wiki?curid=3790606" title="Karim Madani">
Karim Madani

Karim Madani (ur. 30 listopada 1992) – polski piłkarz, futsalista, piłkarz plażowy, reprezentant w piłce nożnej plażowej. Na trawie reprezentuje Karlikowo Sopot, na piasku gra w KP Łódź. Na hali reprezentował AZS Uniwersytet Gdański, a teraz reprezentuje LZS Bojano. Uczestnik Euro Winners Cup w latach 2017-2019 oraz Mistrzostw Świata w piłce nożnej plażowej 2017.

</doc>
<doc id="3790608" url="https://pl.wikipedia.org/wiki?curid=3790608" title="Kathleen Fee">
Kathleen Fee

Kathleen Fee – kanadyjska aktorka filmowa i głosowa.

</doc>
<doc id="3790609" url="https://pl.wikipedia.org/wiki?curid=3790609" title="Rabaküla">
Rabaküla

Rabaküla – wieś w Estonii, w prowincji Parnawa, w gminie Surju.

</doc>
<doc id="3790610" url="https://pl.wikipedia.org/wiki?curid=3790610" title="Joseph Marcell">
Joseph Marcell

Joseph Marcell (ur. 18 sierpnia 1948) – brytyjski aktor filmowy i głosowy. Najbardziej znany jako Geoffrey w "Bajer z Bel-Air".

</doc>
<doc id="3790611" url="https://pl.wikipedia.org/wiki?curid=3790611" title="Aleksandr Jefimow">
Aleksandr Jefimow



</doc>
<doc id="3790612" url="https://pl.wikipedia.org/wiki?curid=3790612" title="Aleksandr Pawłowicz Jefimow">
Aleksandr Pawłowicz Jefimow



</doc>
<doc id="3790614" url="https://pl.wikipedia.org/wiki?curid=3790614" title="Ristiküla">
Ristiküla

2 miejscowości w Estonii:

</doc>
<doc id="3790615" url="https://pl.wikipedia.org/wiki?curid=3790615" title="Władimir Nikołajewicz Iwanow">
Władimir Nikołajewicz Iwanow



</doc>
<doc id="3790616" url="https://pl.wikipedia.org/wiki?curid=3790616" title="Władimir Iwanow (polityk)">
Władimir Iwanow (polityk)



</doc>
<doc id="3790619" url="https://pl.wikipedia.org/wiki?curid=3790619" title="Ristiküla (Surju)">
Ristiküla (Surju)

Ristiküla – wieś w Estonii, w prowincji Parnawa, w gminie Surju.

</doc>
<doc id="3790623" url="https://pl.wikipedia.org/wiki?curid=3790623" title="Czechosłowacka Partia Ludowa (1948-1990)">
Czechosłowacka Partia Ludowa (1948-1990)



</doc>
<doc id="3790624" url="https://pl.wikipedia.org/wiki?curid=3790624" title="Partia Chrześcijańska (brytyjska)">
Partia Chrześcijańska (brytyjska)



</doc>
<doc id="3790626" url="https://pl.wikipedia.org/wiki?curid=3790626" title="Partia Socjaldemokratyczna (brytyjska, 1988-1990)">
Partia Socjaldemokratyczna (brytyjska, 1988-1990)



</doc>
<doc id="3790627" url="https://pl.wikipedia.org/wiki?curid=3790627" title="Partia Socjaldemokratyczna (brytyjska)">
Partia Socjaldemokratyczna (brytyjska)



</doc>
<doc id="3790629" url="https://pl.wikipedia.org/wiki?curid=3790629" title="Szkocka Partia Chrześcijańska">
Szkocka Partia Chrześcijańska



</doc>
<doc id="3790630" url="https://pl.wikipedia.org/wiki?curid=3790630" title="Walijska Partia Chrześcijańska">
Walijska Partia Chrześcijańska



</doc>
<doc id="3790631" url="https://pl.wikipedia.org/wiki?curid=3790631" title="Ulsterscy Konserwatyści i Unioniści - Nowa Siła">
Ulsterscy Konserwatyści i Unioniści - Nowa Siła



</doc>
<doc id="3790633" url="https://pl.wikipedia.org/wiki?curid=3790633" title="Brytyjscy posłowie do Parlamentu Europejskiego 2009-2014">
Brytyjscy posłowie do Parlamentu Europejskiego 2009-2014



</doc>
<doc id="3790634" url="https://pl.wikipedia.org/wiki?curid=3790634" title="Brytyjscy posłowie do Parlamentu Europejskiego 1999-2004">
Brytyjscy posłowie do Parlamentu Europejskiego 1999-2004



</doc>
<doc id="3790635" url="https://pl.wikipedia.org/wiki?curid=3790635" title="Brytyjscy posłowie do Parlamentu Europejskiego 1994-1999">
Brytyjscy posłowie do Parlamentu Europejskiego 1994-1999



</doc>
<doc id="3790636" url="https://pl.wikipedia.org/wiki?curid=3790636" title="Brytyjscy posłowie do Parlamentu Europejskiego 2004-2009">
Brytyjscy posłowie do Parlamentu Europejskiego 2004-2009



</doc>
<doc id="3790638" url="https://pl.wikipedia.org/wiki?curid=3790638" title="Brytyjscy posłowie do Parlamentu Europejskiego 2014-2019">
Brytyjscy posłowie do Parlamentu Europejskiego 2014-2019



</doc>
<doc id="3790641" url="https://pl.wikipedia.org/wiki?curid=3790641" title="Gérard d'Aboville">
Gérard d'Aboville



</doc>
<doc id="3790642" url="https://pl.wikipedia.org/wiki?curid=3790642" title="Augustin Marie d'Aboville">
Augustin Marie d'Aboville



</doc>
<doc id="3790643" url="https://pl.wikipedia.org/wiki?curid=3790643" title="Pływanie na Letnich Igrzyskach Olimpijskich 2008 – 50 m stylem dowolnym kobiet">
Pływanie na Letnich Igrzyskach Olimpijskich 2008 – 50 m stylem dowolnym kobiet

50 m stylem dowolnym kobiet – jedna z konkurencji pływackich, które odbyły się podczas XXIX Igrzysk Olimpijskich. Eliminacje miały miejsce 15 sierpnia, półfinał 16 sierpnia a finał konkurencji 17 sierpnia. Wszystkie etapy konkurencji przeprowadzone zostały na Pływalni Olimpijskiej w Pekinie.
Mistrzynią olimpijską została Niemka Britta Steffen, która złoty medal wywalczyła także na dystansie 100 m stylem dowolnym. W finale 50 m kraulem Steffen z czasem 24,06 ustanowiła nowy rekord olimpijski. Drugie miejsce zajęła powracająca po ośmioletniej przerwie Dara Torres reprezentująca Stany Zjednoczone, która była tylko o 0,01 s wolniejsza od zwyciężczyni wyścigu. Torres stała się także pierwszą olimpijką, która po ukończeniu 40 lat brała udział w konkurencjach pływackich. W finale poprawiła swój rekord życiowy i rekord obu Ameryk, uzyskawszy czas 24,07. Brązowy medal zdobyła 16-letnia Cate Campbell z Australii.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3790647" url="https://pl.wikipedia.org/wiki?curid=3790647" title="Leonard Fic">
Leonard Fic

Leonard Fic (ur. 14 września 1946 w Barczygłowie) – polski duchowny rzymskokatolicki, religioznawca, profesor nauk teologicznych. 
Specjalista w zakresie religii Indii i Dalekiego Wschodu (hinduizm, buddyzm), dialogu międzyreligijnego, teologii fundamentalnej i misjologii. Proboszcz parafii Wniebowzięcia NMP w Izbicy Kujawskiej.
Życiorys.
Absolwent Liceum Ogólnokształcącego im. Tadeusza Kościuszki w Koninie, a następnie Wyższego Seminarium Duchownego we Włocławku.
Święcenia kapłańskie przyjął 14 czerwca 1971 roku. W latach 1972-1975 studiował na Wydziale Teologicznym Akademii Teologii Katolickiej w Warszawie, broniąc pracę magisterską z zakresu teologii dogmatycznej. W latach 1975-1976 uczestniczył w seminarium doktoranckim z teologii fundamentalnej na ATK. W latach 1990-1992 studiował w Uniwersytecie św. Tomasza w Rzymie. W ramach urlopu naukowego w roku akademickim 1985/6 uczestniczył w wykładach ks. prof. Waltera Kaspera w Tybindze.
W 1992 obronił pracę doktorską z zakresu teologii fundamentalnej pod tytułem Il "„sensus fidei” nel pensiero di M.D. Koster e nel Vaticano II". 25 stycznia 2010 roku uzyskał stopień doktora habilitowanego w zakresie nauk teologicznych, w specjalności religiologia, na podstawie rozprawy habilitacyjnej "Kościół katolicki a buddyzm. Propedeutyka dialogu". W 2018 prezydent RP Andrzej Duda nadał mu tytuł profesora nauk teologicznych.
W 1992 roku prowadził wykłady z teologii fundamentalnej i religioznawstwa oraz lektorat z języka niemieckiego i łaciny w Wyższym Seminarium Duchownym we Włocławku. W latach 1996-1998 wykładał teologię fundamentalną w Wyższym Seminarium Towarzystwa Salezjańskiego w Łodzi, a w latach 1997-2001 prowadził wykłady z teologii fundamentalnej, dogmatycznej i religioznawstwa w Diecezjalnym Kolegium Teologicznym w Ełku. Od 1996 roku był zatrudniony w Akademii Teologii Katolickiej w Warszawie, a od 1999 w Uniwersytecie Kardynała Stefana Wyszyńskiego jako wykładowca nauk religioznawczych. W latach 2000-2002 uczestniczył w wykładach specjalistycznych w Uniwersytecie Warszawskim z zakresu filozofii i religii indyjskich oraz ukończył kurs języka sanskryckiego i palijskiego. 
W latach 1971-1972 pracował jako wikariusz w parafii Krzywosądz, pow. Radziejów. W latach 1976-1980 pracował jako wikariusz w parafii Wniebowzięcia NMP i św. Józefa we Włocławku. Od 1980 roku w Wyższym Seminarium Duchownym we Włocławku pełnił funkcje ojca duchownego oraz wykładowcy teologii duchowości, teologii misyjnej, lektoratu z języka łacińskiego i niemieckiego. W 2002 mianowany proboszczem parafii Wniebowzięcia NMP w Izbicy Kujawskiej. Pracował jako duszpasterz Klubu Inteligencji Katolickiej we Włocławku.
Jest członkiem Stowarzyszenia Teologów Fundamentalnych w Polsce, Międzynarodowego Koła Fundamentalistów, Dogmatyków i Prawników w Berlinie, Towarzystwa Naukowego Wyższego Seminarium Duchownego we Włocławku. Należy do zespołu redakcyjnego periodyku „Studia Włocławskie”.
Autor licznych publikacji, w tym monografii, artykułów naukowych, haseł encyklopedycznych.

</doc>
<doc id="3790649" url="https://pl.wikipedia.org/wiki?curid=3790649" title="Parmalat">
Parmalat

Parmalat SpA - włoski koncern spożywczo-mleczarski, który po masowym wdrożeniu technologii UHT stał się światowym liderem w produkcji mleka o przedłużonej trwałości. W 2003 roku firma ogłosiła bankructwo z 14 mld € długu, lecz w 2011 roku zostały wykupione jej prawa do nazwy i znaku handlowego i aktualnie (2016) jest filią francuskiej grupy Lactalis; posiada oddziały w Europie, Ameryce, Australii, Chinach i RPA.
Sport.
Przez wiele lat firma była zaangażowana w sponsoring wyścigów Formuły 1. Sponsorowała m.in. kierowców: Niki Laudę, Nelsona Piquet i Ricardo Patrese (jeżdżących w zespole Brabham), a także Pedro Diniza. W latach 1993-1998 firma organizowała międzynarodowy towarzyski klubowy turniej piłkarski pod nazwą Parmalat Cup. Była także sponsorem wielu klubów piłkarskich m.in. AC Parma, Boca Juniors, SL Benfica, Peñarol, Palmeiras.

</doc>
<doc id="3790652" url="https://pl.wikipedia.org/wiki?curid=3790652" title="Myszki (Szewo)">
Myszki (Szewo)

Myszki – część wsi Szewo w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego.

</doc>
<doc id="3790656" url="https://pl.wikipedia.org/wiki?curid=3790656" title="Kallippos z Aten">
Kallippos z Aten

Kallippos z Aten (gr. "Κάλλιππος") – starożytny grecki atleta, olimpijczyk, zwycięzca pentatlonu na 112 olimpiadzie (332 p.n.e.). Zwycięstwo zapewnił sobie przekupieniem wcześniej swoich przeciwników.
Zgodnie z informacją przekazaną przez Pauzaniasza ("Wędrówka po Helladzie" V 21,5) za przekupstwo hellanodikowie (sędziowie) ukarali Kallipposa oraz opłaconych przez niego konkurentów grzywną. Ateńczycy odmówili jednak zapłacenia kary i wysłali do Olimpii mówcę Hyperejdesa, by prosić o ułaskawienie. Gdy poselstwo nie odniosło sukcesu, ogłosili bojkot igrzysk olimpijskich. Dopiero upomniani przez wyrocznię w Delfach, która zapowiedziała wstrzymanie się od wieszczenia do czasu uiszczenia grzywny, Ateńczycy przekazali Elejczykom pieniądze, za które wystawiono później sześć posągów Zeusa.

</doc>
<doc id="3790662" url="https://pl.wikipedia.org/wiki?curid=3790662" title="Red Garland">
Red Garland

Red Garland, właśc. William McKinley Garland Jr. (ur. 13 maja 1923 w Dallas, zm. 23 kwietnia 1984 tamże) – amerykański pianista jazzowy.
Nagrał wiele płyt jako lider, mimo to pamiętany jest przede wszystkim jako współpracownik Milesa Davisa i członek sekcji rytmicznej jego pierwszego kwintetu. Doceniono również jego wyrafinowaną technikę gry i stosowanie akordów blokowych, które stały się wzorem dla współczesnych mu oraz późniejszych pianistów.
Życiorys.
Młodość.
William McKinley Garland junior przyszedł na świat 13 maja 1923 w Dallas w stanie Teksas. Początkowo doskonalił się w grze na instrumentach stroikowych, klarnecie i saksofonie altowym, ćwicząc pod okiem Henry’ego „Bustera” Smitha, wcześniej mentora saksofonisty Charliego Parkera. Na fortepianie zaczął grać dopiero w wieku ok. 18 lat, już po wstąpieniu w szeregi armii, stacjonując w forcie Huachuca w Arizonie. Ćwiczył intensywnie i robił szybkie postępy, z czasem stając się profesjonalnym muzykiem, który początkowo pozostawał pod wpływem pianistów mainstreamowych. W owym czasie również boksował; w wadze półśredniej walczył nawet z Sugar Rayem Robinsonem, pojedynek jednak przegrał. Po zwolnieniu ze służby wojskowej występował lokalnie w rodzinnym Teksasie.
Początki profesjonalnej kariery.
W 1946 został zaproszony przez trębacza Orana „Hot Lips” Page’a do współpracy; wyruszył w trasę koncertową z jego zespołem, po kilku miesiącach rozstając się z nim w Nowym Jorku, gdzie wkrótce znalazł pracę. Dzięki rekomendacji został na kilka tygodni zaangażowany także przez wokalistę Billy’ego Eckstine’a, udając się w trasę z prowadzoną przezeń grupą. Po powrocie nawiązał współpracę z Eddiem „Lockjaw” Davisem; występował w różnych klubach i z różnymi zespołami. W tym czasie zaprzyjaźnił się z Budem Powellem, który – oraz Art Tatum, Nat King Cole i Erroll Garner – wywarł znaczący wpływ na jego grę.
Pomiędzy 1946 a 1955 nieprzerwanie występował w Nowym Jorku i Filadelfii, akompaniując tak znanym muzykom, jak Charlie Parker, Lester Young, Coleman Hawkins i Roy Eldridge. Mimo to przez kilka lat wciąż pozostawał muzykiem raczej słabo rozpoznawalnym; zaczęło się to z wolna zmieniać na przełomie lat 40. i 50., także w efekcie współpracy z Hawkinsem, Youngiem i Benem Websterem.
Kwintet Milesa Davisa.
Prawdziwą sławę zdobył dopiero grając u boku Milesa Davisa, z którym jeszcze w 1953 zapoznał go perkusista Philly Joe Jones. Davis poszukiwał pianisty grającego podobnie jak Ahmad Jamal, a jako że m.in. również pod jego wpływem pozostawał Garland, to trębacz postanowił zaprosić go do swojego kwintetu, w którym stał się podporą sekcji rytmicznej złożonej z Jonesa i kontrabasisty Paula Chambersa.
Członkiem combo, w którym pośród wymienionych znajdował się także saksofonista John Coltrane, pozostawał w latach 1955-1958. Nagrał wtedy pod kierownictwem Davisa kilka słynnych albumów, zarówno dla wytwórni Prestige ("Cookin’", "Relaxin’", "Workin’", "Steamin’"), jak i Columbia ("‘Round About Midnight", "Milestones").
W tym samym czasie nagrywał też z innymi jazzmanami, wśród których znaleźli się Sonny Rollins ("Tenor Madness", 1956), Art Pepper ("Art Pepper Meets the Rhythm Section", 1957), Curtis Fuller ("Curtis Fuller with Red Garland", 1957), Phil Woods ("Sugan", 1957) i Coltrane ("John Coltrane with the Red Garland Trio", 1957). Jednocześnie prowadził własne trio i wraz z Paulem Chambersem i Artem Taylorem zarejestrowywał sygnowane rodowym nazwiskiem albumy, "A Garland of Red" (1956), "Red Garland’s Piano" (1956-1957), "Groovy" (1956-1957) i in..
Dalsza kariera.
Po zakończeniu współpracy z Davisem, do 1962 kontynuował nagrywanie własnych płyt pod szyldem Prestige (w tym Moodsville) bądź Jazzland (podległej Riverside Records), kooperując z rozmaitymi muzykami, dla przykładu z Wendellem Marshallem i Charliem Persipem przy okazji sesji, w trakcie której powstał materiał wydany w 1963 na albumie "When There Are Grey Skies". Okazjonalnie udzielał się też jako sideman, jak w listopadzie 1960, gdy wsparł w studio tenorzystę Arnetta Cobba. W 1968 wrócił do rodzinnego Dallas, by zająć się niedomagającą matką.
Lata 70.-80., śmierć.
W latach 70. stopniowo powrócił do nagrywania płyt, związując się z różnymi wytwórniami, np. MPS (1971), Alfa Jazz (1974) i Galaxy (1977-1979). Swą karierę kontynuował jeszcze w następnej dekadzie, występując na scenie i rejestrując premierowy materiał, który trafił na albumy "Misty Red" (1982) oraz – nagrany w lutym 1983 w San Francisco – "The Last Recording".
Zmarł w wyniku ataku serca 23 kwietnia 1984 w wieku niespełna 61 lat w mieście swoich urodzin, Dallas.
Wybrana dyskografia.
Opracowano na podstawie materiału źródłowego.
Jako sideman.
Arnett Cobb:
John Coltrane:
Miles Davis:
Curtis Fuller:
Coleman Hawkins:
Art Pepper:
Sonny Rollins:
Phil Woods:

</doc>
<doc id="3790663" url="https://pl.wikipedia.org/wiki?curid=3790663" title="Barwy Rzeczypospolitej Polskiej">
Barwy Rzeczypospolitej Polskiej



</doc>
<doc id="3790665" url="https://pl.wikipedia.org/wiki?curid=3790665" title="HMCS Shearwater">
HMCS Shearwater

HMCS „Shearwater”

</doc>
<doc id="3790670" url="https://pl.wikipedia.org/wiki?curid=3790670" title="USS Puget Sound (CVE-113)">
USS Puget Sound (CVE-113)

USS Puget Sound (CVE-113) – lotniskowiec eskortowy typu "Commencement Bay", który służył w United States Navy. 
Stępkę jednostki położono 12 maja 1944 roku w stoczni Todd-Pacific Shipyards w Tacoma. Zwodowano go 20 listopada 1944 roku. Lotniskowiec wszedł do służby 18 czerwca 1945 roku.
Brał udział w operacji "Magic Carpet".
Wycofany ze służby 18 października 1946 roku. Umieszczony we flocie rezerwowej. Przeklasyfikowany 12 czerwca 1955 roku na CVHE–113, później na AKV–13. Skreślony z listy jednostek floty 1 czerwca 1960 roku. Sprzedany na złom 10 stycznia 1962 roku.

</doc>
<doc id="3790672" url="https://pl.wikipedia.org/wiki?curid=3790672" title="USS Kula Gulf">
USS Kula Gulf



</doc>
<doc id="3790673" url="https://pl.wikipedia.org/wiki?curid=3790673" title="USS Vermillion Bay (CVE-108)">
USS Vermillion Bay (CVE-108)



</doc>
<doc id="3790675" url="https://pl.wikipedia.org/wiki?curid=3790675" title="USS Vermillion Bay">
USS Vermillion Bay



</doc>
<doc id="3790676" url="https://pl.wikipedia.org/wiki?curid=3790676" title="USS Kula Gulf (AKV-8)">
USS Kula Gulf (AKV-8)



</doc>
<doc id="3790677" url="https://pl.wikipedia.org/wiki?curid=3790677" title="USNS Kula Gulf (T-AKV-8)">
USNS Kula Gulf (T-AKV-8)



</doc>
<doc id="3790678" url="https://pl.wikipedia.org/wiki?curid=3790678" title="USS Cape Gloucester">
USS Cape Gloucester



</doc>
<doc id="3790679" url="https://pl.wikipedia.org/wiki?curid=3790679" title="USS Cape Gloucester (AKV-9)">
USS Cape Gloucester (AKV-9)



</doc>
<doc id="3790680" url="https://pl.wikipedia.org/wiki?curid=3790680" title="USS Willapa Bay (CVE-109)">
USS Willapa Bay (CVE-109)



</doc>
<doc id="3790681" url="https://pl.wikipedia.org/wiki?curid=3790681" title="USS Cape Gloucester (CVHE-109)">
USS Cape Gloucester (CVHE-109)



</doc>
<doc id="3790682" url="https://pl.wikipedia.org/wiki?curid=3790682" title="USS Willapa Bay">
USS Willapa Bay



</doc>
<doc id="3790683" url="https://pl.wikipedia.org/wiki?curid=3790683" title="USS Winjah Bay (CVE-110)">
USS Winjah Bay (CVE-110)



</doc>
<doc id="3790684" url="https://pl.wikipedia.org/wiki?curid=3790684" title="USS Salerno Bay (AKV-10)">
USS Salerno Bay (AKV-10)



</doc>
<doc id="3790685" url="https://pl.wikipedia.org/wiki?curid=3790685" title="USS Winjah Bay">
USS Winjah Bay



</doc>
<doc id="3790686" url="https://pl.wikipedia.org/wiki?curid=3790686" title="USS Salerno Bay">
USS Salerno Bay



</doc>
<doc id="3790687" url="https://pl.wikipedia.org/wiki?curid=3790687" title="USS Vella Gulf (AKV-11)">
USS Vella Gulf (AKV-11)



</doc>
<doc id="3790688" url="https://pl.wikipedia.org/wiki?curid=3790688" title="USS Totem Bay (CVE-111)">
USS Totem Bay (CVE-111)



</doc>
<doc id="3790689" url="https://pl.wikipedia.org/wiki?curid=3790689" title="USS Vella Gulf (CVHE-111)">
USS Vella Gulf (CVHE-111)



</doc>
<doc id="3790690" url="https://pl.wikipedia.org/wiki?curid=3790690" title="USNS Vella Gulf (T-AKV-11)">
USNS Vella Gulf (T-AKV-11)



</doc>
<doc id="3790691" url="https://pl.wikipedia.org/wiki?curid=3790691" title="USS Totem Bay">
USS Totem Bay



</doc>
<doc id="3790692" url="https://pl.wikipedia.org/wiki?curid=3790692" title="USS Siboney (AKV-12)">
USS Siboney (AKV-12)



</doc>
<doc id="3790693" url="https://pl.wikipedia.org/wiki?curid=3790693" title="USS Frosty Bay (CVE-112)">
USS Frosty Bay (CVE-112)



</doc>
<doc id="3790694" url="https://pl.wikipedia.org/wiki?curid=3790694" title="USS Frosty Bay">
USS Frosty Bay



</doc>
<doc id="3790695" url="https://pl.wikipedia.org/wiki?curid=3790695" title="USS Hobart Bay (CVE-113)">
USS Hobart Bay (CVE-113)



</doc>
<doc id="3790696" url="https://pl.wikipedia.org/wiki?curid=3790696" title="USS Puget Sound (CVHE-113)">
USS Puget Sound (CVHE-113)



</doc>
<doc id="3790697" url="https://pl.wikipedia.org/wiki?curid=3790697" title="USS Puget Sound (AKV-13)">
USS Puget Sound (AKV-13)



</doc>
<doc id="3790698" url="https://pl.wikipedia.org/wiki?curid=3790698" title="USS Hobart Bay">
USS Hobart Bay



</doc>
<doc id="3790699" url="https://pl.wikipedia.org/wiki?curid=3790699" title="Dmytro Błażejowśkyj">
Dmytro Błażejowśkyj



</doc>
<doc id="3790710" url="https://pl.wikipedia.org/wiki?curid=3790710" title="Holgate">
Holgate



</doc>
<doc id="3790711" url="https://pl.wikipedia.org/wiki?curid=3790711" title="Carcharhinus fitzroyensis">
Carcharhinus fitzroyensis

Carcharhinus fitzroyensis – gatunek dużej drapieżnej ryby chrzęstoszkieletowej z rodziny żarłaczowatych ("Carcharhinidae").
Taksonomia.
Rekin ten został po raz pierwszy opisany przez australijskiego ichtiologa Gilberta Percy'ego Whitleya w 1943 roku na łamach 68 wydania periodyku "Proceedings of the Linnean Society of New South Wales". Whitley umieścił go w podrodzaju "Uranganops" i rodzaju "Galeolamna" oraz nadał mu epitet gatunkowy "fitzroyensis", który pochodzi od miejsca pochodzenia osobnika typowego, czyli zatoki Connora w ujściu australijskiej rzeki Fitzroy. Holotypem została samica o długości 1,2 m, oznaczona numerem katalogowym AMS IB.1229. W pracy wymieniony został również paratyp AMS I.14569 (mniejsza samica mierząca 74 cm, pochodząca z wód rafy Św. Kryspina w pobliżu Port Douglas w Queensland). Późniejsi autorzy zsynonimizowali "Galeolamna" z rodzajem "Carcharhinus".
Filogenetyka.
W pracy dotyczącej badań filogenetycznych żarłaczowatych na podstawie cech morfologicznych, opublikowanej w 1982 roku, Jack Garrick uznał "C. fitroyensis" i "C. porosus" za taksony siostrzane dla kladu tworzonego przez "C. sealei", "C. acronotus" i "C. dussumeri". W 1988 roku Leonard Compagno, opierając się na fenetycznych badaniach, umieścił gatunek ten w grupie wraz z "C. sorrah", "C. sealei", "C. borneensis", "C. porosus", "C. dussumeri", "C. macloti" i "C. hemiodon". Analiza filogenetyczna na podstawie danych allozymowych, opublikowanych przez Shane Lavery w 1992 roku, wskazuje, że gatunek ten najbliżej spokrewniony jest z "C. cautus" i "C. melanopterus".
Z badań molekularnych czterech loci mitochondrialnych (COI, NADH-2, CytB, 16S RNA) oraz jednego locus jądrowego (Rag-1), opublikowanych przez Ximenę Vélez-Zuazoa and Ingi Agnarsson w 2011 wynika, że "C. fitzroyensis" jest taksonem siostrzanym dla kladu, w skład którego wchodzi "C. tilstoni", "C. amblyrhynchoides" i żarłacz czarnopłetwy ("C. limbatus"). Założenie to potwierdził w 2012 roku Gavin Naylor z współpracownikami, dodając do tego kladu również "C. leiodon" i wskazując, że "C. fitzroyensis" jest najbardziej bazalnym spośród tych pięciu gatunków i oddzielił się od pozostałych 25-23 miliony lat temu.
Występowanie i środowisko.
Zakres występowania "C. fitzroyensis" ograniczony jest do wybrzeży północnej Australii, od Gladstone w centralnym Queensland po przylądek Cuviera w Australii Zachodniej. Ahmad i Lim podają dla tego gatunku również Indonezję. Zamieszkuje płytkie wody przybrzeżne w pobliżu zatok i ujść rzek o głębokości nie przekraczającej 40 m. Preferuje głównie siedliska pokryte trawą morską (głównie "Cymodocea serrulata", "Halophila" spp., "Halodule uninervis"). Rzadziej występuje na obszarach o piaskowym dnie, w okolicy raf, lasów namorzynowych czy w mętnych płytkich wodach o mulistym dnie. Nie występuje segregacja ze względu na płeć czy wielkość, zarówno samce i samice, jak i młode oraz dorosłe osobniki mogą przebywać na tych samych obszarach. Naukowcy oznakowali i śledzili 10 osobników przez 18 miesięcy w wodach zatoki Cleveland. Otrzymane dane wskazują, że pojedyncze okazy przebywały w ciągu roku na stałym obszarze wielkości około 225 kilometrów kwadratowych, nie zapuszczając się dalej niż 27 km od brzegu. Wody na tych terenach mają głębokość mniejszą niż 10 metrów, przy pływach o wysokości 4,2 m. Nie odnotowano sezonowych migracji tego gatunku.
Ekologia.
Głównym składnikiem diety "C. fitzroyensis" są małe ryby kostnoszkieletowe (nitecznikowate i jaszczurnikowate), w mniejszym stopniu skorupiaki (dziesięcionogi z rodziny Penaeidae oraz ustonogi) oraz głowonogi. Ryby stanowią od 80 do 84% diety. Rekin ten poluje w pobliżu dna, przeczesując muliste dno lub obszary porośnięte podwodną roślinnością.
Wśród pasożytów wewnętrznych tego gatunku wyróżnia się tasiemce z rzędu Trypanorhyncha ("Callitetrarhynchus gracilis", "Pristiorhynchus palmi" i "Proemotobothrium southwelli") oraz nicienie z rodzaju "Pulchrascaris". Larwy tasiemców bytują się w skorupiakach i rybach. Po zjedzeniu ich przez rekina tasiemiec rozwija się w formę dorosłą. Trypanorhyncha bytują w górnych fragmentach jelita. Na skórze, w okolicy skrzeli oraz w jamie ustnej rekina zagnieżdżają się widłonogi z gatunku "Perissopus dentatus".
Cykl życiowy.
Podobnie jak inne żarłaczowate jest żyworodny. Okres godowy trwa od lipca do września. Zapłodnienie odbywa się za pomocą pterygopodium, narządu wykształconego z dystalnych fragmentów płetw brzusznych samców. Samice posiadają jeden funkcjonalny jajnik oraz dwie macice. Każda macica podzielona jest na odizolowane segmenty, osobne dla każdego z zarodków. Embriony w ciele matki zużywają zapasy żółtka z pęcherzyka żółtkowego, który później łączy się ze ścianą macicy, tworząc tzw. łożysko żółtkowe, dzięki któremu dostarczane jest pożywienie z organizmu matki.
Z początku tempo rozwoju embrionów jest szybkie, już po dwóch miesiącach osiągają 15–18 cm, a w czwartym miesiącu mierzą już około 30 cm. Z każdym kolejnym miesiącem zwiększają rozmiary o 4–5 cm. Poród następuje od końca lutego do początku maja (najczęściej w okolicy kwietnia) w płytkich przybrzeżnych wodach, które obfitują w pokarm i zapewniają większe bezpieczeństwo samicom i młodym. Samice rodzą od 1 do 7 młodych (zwykle 3-7) co rok lub dwa lata. Nowo narodzone młode mierzą 45–55 cm. Samice osiągają dojrzałość płciową po około 4 latach przy długości 90–100 cm, a samce po 2-3 latach po osiągnięciu 83–88 cm. Samice dożywają do nawet 14 lat.
Relacje z ludźmi i ochrona.
Z uwagi na rozmiary nie stanowi zagrożenia dla ludzi. Poławiany jest za pomocą sieci skrzelowych oraz takli w celach przemysłowych i konsumpcyjnych. Znajdowany niekiedy jako przyłów. Mięso spożywane jest przez ludzi, a płetwy służą do produkcji zupy z płetwy rekina. Z uwagi na niewielkie rozmiary nie ma większego znaczenia ekonomicznego. Rekin ten w latach 1997-1999 stanowił 0,2% przyłowów w połowach przy użyciu włoków przydennych przez trawlery krewetkowe u wybrzeży północnej Australii. Na obszarze morskiego parku Wielkiej Rafy Koralowej (ang. Great Barrier Reef Marine Park) stanowi 0,8% połowów rekinów. "C. fitzroyensis" preferuje wyspecjalizowane siedliska, jak choćby obszary pokryte trawą morską, przez co jego populacja może być zagrożona z uwagi na degradację ekosystemów. Główną ich przyczyną jest zanieczyszczenie wód oraz intensywny rozwój przemysłu na wybrzeżach zachodniego Queensland. W zatoce Cleverland, połacia traw morskich zmniejszyły swoją powierzchnie o 25% w przeciągu 20 lat. Międzynarodowa Unia Ochrony Przyrody ocenia, że stan populacji "C. fitzroyensis" jest stabilny, z uwagi na szybki stopień reprodukcji. Jednakże z uwagi na zanikanie naturalnych siedlisk oraz możliwość przełowienia, Gribble i inni w 2005 roku uznali takson ten za gatunek podwyższonego ryzyka. W Czerwonej księdze gatunków zagrożonych rekin ten wymieniony został jako gatunek najmniejszej troski.

</doc>
<doc id="3790715" url="https://pl.wikipedia.org/wiki?curid=3790715" title="Halford">
Halford



</doc>
<doc id="3790730" url="https://pl.wikipedia.org/wiki?curid=3790730" title="Jan Olde Riekerink">
Jan Olde Riekerink

Jan Olde Riekerink (ur. 22 lutego 1963 w Hengelo) – holenderski piłkarz, a także trener.
Kariera piłkarska.
W swojej karierze Olde Riekerink występował w zespołach Sparta Rotterdam, FC Dordrecht oraz Stormvogels Telstar.
Kariera trenerska.
Olde Riekerink karierę rozpoczął jako członek sztabu szkoleniowego Ajaksu. W 2002 roku samodzielnie objął stanowisko trenera belgijskiego pierwszoligowca, KAA Gent. Następnie prowadził holenderski FC Emmen, grający w drugiej lidze. Był też asystentem Co Adriaanse w FC Porto, a także w Metałurhu Donieck. Pracował również w dziale szkolenia młodzieży w Ajaksie.
Następnie Olde Riekerink prowadził reprezentację Chin U-19 oraz U-16, a w 2016 roku został trenerem tureckiego Galatasaray SK. W tym samym roku zdobył z nim Puchar Turcji oraz Superpuchar Turcji. W lutym 2017 został zwolniony z zajmowanego stanowiska.

</doc>
<doc id="3790736" url="https://pl.wikipedia.org/wiki?curid=3790736" title="Fring">
Fring



</doc>
<doc id="3790738" url="https://pl.wikipedia.org/wiki?curid=3790738" title="Musée de Grenoble">
Musée de Grenoble

Musée de Grenoble – muzeum sztuki we francuskim mieście Grenoble, położony Place Lavalette, na miejscu dawnego klasztoru franciszkanów.
To muzeum powstało w 1798 roku przez Louis-Joseph Jay. W swoich zbiorach ma kolekcje od starożytnych zabytków Egiptu do eksponatów pochodzących z XX wieku. Muzeum jest uważane za pierwszego muzeum sztuki nowoczesnej we Francji.
W muzeum znajdują się dzieła europejskich malarzy z okresu od XIV do XX wieku. Kolekcja mieści się w 54 salach wystawowych.

</doc>
<doc id="3790746" url="https://pl.wikipedia.org/wiki?curid=3790746" title="Dogmat o Bożym Macierzyństwie Najświętszej Maryi Panny">
Dogmat o Bożym Macierzyństwie Najświętszej Maryi Panny

Dogmat o Bożym Macierzyństwie Najświętszej Maryi Panny – pierwszy z dogmatów maryjnych, sformułowany i przyjęty przez sobór w Efezie: Maryja jest prawdziwie Matką Bożą, ponieważ jest Matką odwiecznego Syna Bożego (J 2,1; 19,25; BT), który stał się człowiekiem, i który sam jest Bogiem (współistotny Bogu Ojcu) (KKK 509).
U zarania chrześcijaństwa wzrastającego w obrębie kultur pogańskich, wielu szkół filozoficznych i rozbieżnych interpretacji (zob. antytrynitaryzm), w okresie kształtowania nauki Kościoła, konieczne stało się sprecyzowanie terminów teologicznych. W 431 roku na zwołanym w Efezie III soborze powszechnym dyskutowano o dwoistości natury Chrystusa i wynikającego z tego dualizmu tytułu „Bogurodzica”. Cyryl Aleksandryjski uzasadnił kwestionowany (herezja chrystologiczna) przez Nestoriusza tytuł "Theotokos" (gr. Θεοτόκος) – Bogurodzica (DS 250, DS 251) (KKK 466). Już pierwszego dnia soboru (22 czerwca) odczytano list (drugi) Cyryla do Nestoriusza i wtedy został podpisany przez 198 biskupów. Po przybyciu na sobór legatów papieskich również oni (11 lipca) podpisali dokument. Zgromadzeni na soborze biskupi uznali, że list Cyryla stanowi autentyczną interpretację Symbolu Nicejskiego. W efekcie prac dogmatycznych soboru przyjęto, iż Maryja jest Matką Boga (por. Łk 1, 43), a ten, którego poczęła jako człowieka z Ducha Świętego i który prawdziwie stał się jej synem według ciała, nie jest nikim innym jak odwiecznym Synem Bożym (KKK 423), drugą osobą Trójcy Świętej. Mimo iż Sobór Efeski nie ogłosił nowego wyznania wiary, broniony tam tytuł "Theotokos" stanowi podstawę doktryny mariologicznej. Powstałe wokół rozbieżnych interpretacji kontrowersje teologiczne przyczyniły się do lepszego opracowania zagadnień chrystologicznych. Spór co do określenia związku boskiej i ludzkiej natury Jezusa Chrystusa po Wcieleniu i określenia Maryi jako "Theotokos" rozstrzygnął Sobór chalcedoński (DS 301), ogłaszając Chalcedońskie wyznanie wiary. Ustalenia roli Matki Bożej, która dała ciało ludzkie Boskiej Osobie (Preegzystencja Chrystusa) potwierdzono na kolejnych soborach w Konstantynopolu (II i III), a także w konstytucji Pawła IV "Cum quorundam" (1555), w wyznaniu wiary Benedykta XIV (z opublikowanej w 1743 roku Konstytucji "Nuper ad nos"), encyklice Piusa XI "Lux Veritatis temporumque testis" (1931), a także w VIII rozdziale konstytucji "Lumen gentium" soboru watykańskiego II „Błogosławiona Maryja Dziewica Boża Rodzicielka w tajemnicy Chrystusa i Kościoła” (1964) i encyklice "Redemptoris Mater" (1987), oraz Liście apostolskim "Mulieris dignitatem" Jana Pawła II (1988) – "Consensus Theologorum".
Wobec prawdy o Jezusie Chrystusie, będącej pierwszym i głównym przedmiotem wiary chrześcijańskiej(J 6,47), dogmaty wiary chronią i wyjaśniają tę prawdę, mając dla niej znaczenie służebne. Sobór w Efezie miał wpływ na ożywienie kultu maryjnego (hyperdulię): sztukę sakralną (malarstwo, rzeźbiarstwo, budownictwo świątyń np. Bazylika Matki Bożej Większej i innych obiektów, którym Matka Boża patronuje), literaturę (czego przykładami są między innymi dokumenty ojców Kościoła – "Consensus Patrum", dzieła, utwory i hymny m.in. Piotra Chryzologa, Leona Wielkiego, Romana Pieśniarza, Leandra z Sewilli, Izydora z Sewilli, Ildefonsa z Toledo, Germana z Konstantynopola, Andrzeja z Krety, Jana Damasceńskiego, Seduliusza, czy Tomasza z Akwinu), a przede wszystkim znalazł odbicie w liturgii chrześcijańskiej i kaznodziejstwie. W ocenie Stanisława Celestyna Napiórkowskiego teologia protestancka w interpretacji chrystologicznej nie kwestionuje tytułu "Theotokos", ale sprzeciwia się widzeniu w nim podstawy kultu maryjnego.

</doc>
<doc id="3790749" url="https://pl.wikipedia.org/wiki?curid=3790749" title="Holenderscy posłowie do Parlamentu Europejskiego 1994-1999">
Holenderscy posłowie do Parlamentu Europejskiego 1994-1999



</doc>
<doc id="3790751" url="https://pl.wikipedia.org/wiki?curid=3790751" title="Holenderscy posłowie do Parlamentu Europejskiego 1999-2004">
Holenderscy posłowie do Parlamentu Europejskiego 1999-2004



</doc>
<doc id="3790752" url="https://pl.wikipedia.org/wiki?curid=3790752" title="Steven Reiss">
Steven Reiss

Steven Reiss (ur. w 1947 w Nowym Jorku, zm. w 2016) – amerykański psycholog, twórca nowych metod diagnozy i badań naukowych w obszarach: zaburzeń lękowych, zaburzeń rozwoju, wewnętrznej motywacji oraz psychologii religii.
Życiorys.
Studiował w Kolegium Dartmoutha, na Uniwersytecie Yale i na Uniwersytecie Harvarda. W Kolegium Dartmoutha odbył studia licencjackie. Był tam jedynym z 16 studentów swojego grupy, który otrzymał status "Senior Fellow". Został profesorem dożywotnim na Uniwersytecie Illinois w Chicago (gdzie pracował w latach 1972–1991) i Uniwersytecie Stanu Ohio (1991-2008), na którym przez 16 lat był dyrektorem centrum zaburzeń rozwoju w przy uniwersyteckim centrum medycznym. W 1971 poślubił Maggi Musico, mają dwóch synów: Michaela – statystyka, i Benjamina – lekarza.
Zaburzenia lękowe.
Reiss, wraz ze swoim zespołem badawczym, wprowadził nowe tezy dotyczące wrażliwości lękowe. Początkowo spotkały się z ogromną niechęcią innych badaczy, aż do 1990, kiedy to wrażliwość lękowa stała się jednym z najczęściej badanych i najistotniejszych tematów w psychologii klinicznej (opublikowano na jej temat ponad 1800 badań). Zmieniło to sposób, w jaki terapeuci podchodzili do zespołu stresu pourazowego (PTSD) oraz zaburzeń lękowych, dotykających 10 milionów Amerykanów. Wrażliwość lękowa, przedtem odrzucana przez terapeutów, mogła być teraz przez nich leczona. Okazało się, że wrażliwość lękowa może pojawiać się, zanim symptomy kliniczne zaburzeń lękowych będą zauważalne, tym samym tworząc nowe możliwości dla działań prewencyjnych. Reiss wprowadził termin „wrażliwości lękowej”, zdefiniował ideę, był mentorem absolwentów uczelni, którzy podjęli studia nad tematyką wrażliwości lękowej oraz napisał Indeks Wrażliwości Lękowej, który jest stosowany do oceny zaburzeń lękowych.
Zaburzenia rozwoju.
Reiss jest jednym z czołowych światowych autorytetów naukowych, jeśli chodzi o kwestię podwójnego rozpoznania, czyli współwystępowania chorób psychicznych i niepełnosprawności intelektualnej. Około miliona Amerykanów ma podwójną diagnozę, lecz w ciężkiej postaci występuje ona u około 200 tysięcy ludzi, z czego wielu z nich cierpi na autyzm.
W 1980 Reiss ufundował w Chicago poradnię podwójnej diagnozy, w której prowadzono jeden z pierwszych programów leczenia ambulatoryjnego w tej dziedzinie w kraju. Reiss wprowadził, obecnie powszechnie stosowany, termin „diagnostycznego zacienienia”, odwołującego się do tendencji pomijania potrzeb zdrowia psychicznego u osób zaburzeniami rozwojowymi. W 1987 zorganizował pierwszą w historii międzynarodową konferencję na temat aspektów zdrowia psychicznego w niepełnosprawności intelektualnej. Dyrektor Narodowego Instytutu Zdrowia Psychicznego powołał przy tej okazji doraźny zespół do finansowania konferencji Reissa i w tym samym roku opublikował „Reiss Screen for Maladaptive Behavior”, który stał się wiodącą metodą badań przesiewowych w „podwójnym rozpoznaniu”. Narzędzie to znacznie zmniejszyło koszty identyfikacji potrzeb w zakresie usług dla wielu tysięcy osób z podwójną diagnozą.
Reiss dużo podróżował po kraju szkoląc i uświadamiając potrzeby ludzi z „podwójnym rozpoznaniem”. W 1998 Reiss i Michael Aman, profesor Uniwersytetu Stanu Ohio, zwołali panel 105 lekarzy i naukowców z dziesięciu krajów, którego celem było napisanie podręcznika najlepszych praktyk mających na celu ograniczenie nadużywania leków w psychiatrii. Dwanaście krajowych organizacji medycznych, zawodowych i organizacji rządowych formalnie poparło te starania, w tym Amerykańskie Towarzystwo Psychiatryczne, Amerykańskie Towarzystwo Psychologiczne oraz Narodowe Instytuty Zdrowia.
Reiss był aktywnym członkiem grupy naukowców, terapeutów, i adwokatów, dążących do zastąpienia ogólnej, instytucjonalnej opieki wsparciem społecznym oraz odpowiednią edukacją. Chociaż wysiłki Reissa skoncentrowane były głównie na podwójnej diagnozie, pracował również w komitecie klasyfikacji i terminologii. Opowiadał się też za zwiększeniem tolerancji dla przeszczepów narządów oraz pomógł w budowaniu Instytutu Rozwoju Ludzkiego w Chicago. Jego osiągnięcia zostały docenione wieloma nagrodami – w 2008 nagrodą Distinguished Research, ufundowaną przez Amerykańskie Stowarzyszenie Osób z Niepełnosprawnością Intelektualną i Rozwojową (AAIDD), w 2006 Nagrodą Franka J. Menolascino od Krajowego Stowarzyszenia Podwójnej Diagnozy za badania naukowe, w 1991 nagrodę za zasługi od Arc of the United States oraz w 1987 za zasługi od AAIDD.
Wewnętrzna motywacja.
Dotychczas naukowcy odpowiadali na pytanie: „co motywuje ludzi?” obserwując prymitywne plemiona czy też badając nieświadomy umysł. Dopiero Steven Reiss i jego współpracownicy zaczęli na dużą skalę prowadzić międzykulturalne, naukowe badania, zadając ludziom pytania o to co ich motywuje. Badaniom zostało poddanych ponad 80 000 osób z czterech kontynentów, a ich wyniki pozwoliły wyodrębnić 16 psychologicznych potrzeb – podstawowych pragnień, które są wspólne dla wszystkich i głęboko zakorzenione w ludzkiej naturze. Dowiedziono, że 16 podstawowych pragnień obejmuje wszystkich, lecz każdy nadaje im własną hierarchię ważności. Stworzono Reiss Motivation Profile, narzędzie do badania tego, co motywuje ludzi.
Kwestionariusz RMP® jest stosowany podczas szkoleń liderów, do rozwiązywania konfliktów przez dziesiątki przedsiębiorstw, takich jak Comcast, Kraft, Chrysler i Siemens. Steven Reiss stworzył międzynarodową sieć instytucji w Europie i Azji, by przeprowadzać szkolenia i działania rozwojowe z wykorzystaniem Reiss Motivation Profile. Zastosował także 16 podstawowych pragnień do znalezienia przyczyny słabych wyników w nauce i motywowaniu uczniów. Wiele szkół publicznych w Stanach Zjednoczonych korzysta z narzędzia Reiss School Motivation Profile.
Steven Reiss i James Wiltz opublikowali znaczące i szeroko nagłośnione badania na temat popularności reality tv, opracowane na podstawie 16 podstawowych pragnień. Praca ta została omówiona w telewizji BBC w Wielkiej Brytanii. Peter Boltersdorf, niemiecki coach, zastosował 16 podstawowych pragnień do kompleksowej analizy psychologii sportu. Klientom Boltersdorfa udało się zdobyć złoty medal olimpijski (Matthias Steiner, podnoszenie ciężarów, Pekin) oraz wygrać Mistrzostwa Świata w piłce ręcznej (2007).
W Polsce Kwestionariusz RMP jest obecny od 2014, a za jego rozpowszechnianie odpowiedzialny jest Instytut Durkalskiego RMP Polska.
Psychologia religijnych doświadczeń.
W 2000 i 2004 Reiss po raz pierwszy zaprezentował swoją teorię naukową dotyczącą ludzkich motywacji do doświadczeń i praktyk religijnych. Teoria ta zakłada, że wszystkie doświadczenia religijne wyrażają jedno lub więcej z 16 podstawowych pragnień. W październiku 2015 Reiss opublikował „The 16 Strivings for God Reiss’”, w której omówił swoją teorię w odniesieniu do psychologii religijnych doświadczeń. W tej pracy Reiss zaproponował oryginalną teorię mistyki, ascezy, duchowej osobowości, wierzeń i praktyk religijnych.
Jego teoria psychologii przeżyć religijnych łączy osobowość, motywację oraz często sprzeczne nauki i praktyki religijne. W przeciwieństwie do poprzednich teorii, które postulują jedno źródło i istotę religii tj. strach przed śmiercią, Reiss przedstawił wiarę jako wartość motywowaną przez 16 podstawowych pragnień ludzkiej natury.
W "16 dążeniach do Boga" Reiss rozwija teorię zakładającą, że ludzie przyjmują religię, ponieważ zapewnia im ona możliwość zaspokojenia wszystkich 16 podstawowych pragnień, zarówno w przypadku silnej, jak i słabej potrzeby, na przykład: osoba ze słabym podstawowym pragnieniem kontaktów społecznych może być przyciągana do rekolekcji zakonnych, a osoba z silnym podstawowym pragnieniem kontaktów społecznych może być zainteresowana religijnymi festiwalami. Osoba ze słabym podstawowym pragnieniem zemsty może być przyciągana fragmentami Pisma Świętego, które mówią o pokoju i przebaczeniu, a osoba z silnym podstawowym pragnieniem zemsty może być przyciągana fragmentami, które mówią o zemście.

</doc>
<doc id="3790753" url="https://pl.wikipedia.org/wiki?curid=3790753" title="Holenderscy posłowie do Parlamentu Europejskiego 2004-2009">
Holenderscy posłowie do Parlamentu Europejskiego 2004-2009



</doc>
<doc id="3790754" url="https://pl.wikipedia.org/wiki?curid=3790754" title="Holenderscy posłowie do Parlamentu Europejskiego 2009-2014">
Holenderscy posłowie do Parlamentu Europejskiego 2009-2014



</doc>
<doc id="3790755" url="https://pl.wikipedia.org/wiki?curid=3790755" title="Holenderscy posłowie do Parlamentu Europejskiego 2014-2019">
Holenderscy posłowie do Parlamentu Europejskiego 2014-2019



</doc>
<doc id="3790757" url="https://pl.wikipedia.org/wiki?curid=3790757" title="Hedy d'Ancona">
Hedy d'Ancona



</doc>
<doc id="3790758" url="https://pl.wikipedia.org/wiki?curid=3790758" title="Tarnopolski słownik encyklopedyczny">
Tarnopolski słownik encyklopedyczny



</doc>
<doc id="3790760" url="https://pl.wikipedia.org/wiki?curid=3790760" title="Sophie in 't Veld">
Sophie in 't Veld



</doc>
<doc id="3790764" url="https://pl.wikipedia.org/wiki?curid=3790764" title="Jerzy Tyszkiewicz (informatyk)">
Jerzy Tyszkiewicz (informatyk)

Jerzy Paweł Tyszkiewicz – polski informatyk, profesor nauk matematycznych. Publikował w dziedzinie matematycznych podstaw informatyki, logiki w informatyce, złożoności obliczeniowej, złożoności Kołmogorowa, w teorii baz danych, arkuszach kalkulacyjnych oraz humanistyce cyfrowej. Profesor nadzwyczajny Instytutu Informatyki Wydziału Matematyki, Informatyki i Mechaniki Uniwersytetu Warszawskiego oraz profesor zwyczajny nauk matematycznych.
Stopień doktorski nauk matematycznych w zakresie informatyki uzyskał na Wydziale Matematyki, Informatyki i Mechaniki UW w 1993 roku na podstawie pracy pt. "Asymptotyczne prawdopodobieństwa w rozszerzeniach logiki pierwszego rzędu", przygotowanej pod kierunkiem Jerzego Tiuryna. Po doktoracie pracował na RWTH Aachen. Habilitował się również na Uniwersytecie Warszawskim w 2001 roku na podstawie oceny dorobku naukowego i rozprawy pt. "Charakteryzacje siły wyrazu logik w języku złożoności Kołmogorowa". Tytuł naukowy profesora nauk matematycznych został mu nadany w 2012.
Co najmniej dwie swoje prace opublikował w każdym z czasopism: „Fundamenta Informaticae”, „Information Processing Letters”, „Information and Computation”, „Random Structures and Algorithms”, „Bioinformatics” i „Theory of Computing Systems”.
W 2019 roku został członkiem Komitetu Etyki w Nauce PAN na kadencję 2019-2022.

</doc>
<doc id="3790766" url="https://pl.wikipedia.org/wiki?curid=3790766" title="Chorwaccy posłowie do Parlamentu Europejskiego 2013-2014">
Chorwaccy posłowie do Parlamentu Europejskiego 2013-2014



</doc>
<doc id="3790767" url="https://pl.wikipedia.org/wiki?curid=3790767" title="Chorwaccy posłowie do Parlamentu Europejskiego 2014-2019">
Chorwaccy posłowie do Parlamentu Europejskiego 2014-2019



</doc>
<doc id="3790768" url="https://pl.wikipedia.org/wiki?curid=3790768" title="Bułgarscy posłowie do Parlamentu Europejskiego 2009-2014">
Bułgarscy posłowie do Parlamentu Europejskiego 2009-2014



</doc>
<doc id="3790769" url="https://pl.wikipedia.org/wiki?curid=3790769" title="Bułgarscy posłowie do Parlamentu Europejskiego 2007-2009">
Bułgarscy posłowie do Parlamentu Europejskiego 2007-2009



</doc>
<doc id="3790770" url="https://pl.wikipedia.org/wiki?curid=3790770" title="Bułgarscy posłowie do Parlamentu Europejskiego 2014-2019">
Bułgarscy posłowie do Parlamentu Europejskiego 2014-2019



</doc>
<doc id="3790774" url="https://pl.wikipedia.org/wiki?curid=3790774" title="Pacyficzek galapagoski">
Pacyficzek galapagoski

Pacyficzek galapagoski ("Aegialomys galapagoensis") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący endemicznie na wyspach Galapagos.
Zasięg występowania.
Pacyficzek galapagoski występuje obecnie wyłącznie na wyspie Santa Fe w archipelagu Galapagos należącym do Ekwadoru. Dawniej występował także na wyspie San Cristóbal, jednak wymarł wskutek konkurencji ze strony obcych gatunków, zawleczonych przez człowieka.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1839 roku brytyjski przyrodnik George Robert Waterhouse nadając mu nazwę "Mus Galapagoensis". Holotyp pochodził z wyspy San Cristóbal, na Galapagos, w Ekwadorze. 
Te wymarłe ssaki są obecnie zaliczane do podgatunku nominatywnego "Aegialomys galapagoensis galapagoensis". Zwierzęta z wyspy Santa Fe, opisane w 1892 roku przez J.A. Allena jako "Oryzomys bauri", zostały w pracach z 1961 i 1983 roku uznane za przedstawicieli innego podgatunku ("A. g. bauri") tego samego gatunku; obecnie jest traktowany jako synonim "A. galapagoensis". W 2006 roku z rodzaju "Oryzomys" wydzielono monotypowy rodzaj "Aegialomys", obejmujący ten gatunek i kontynentalny "A. xanthaeolus". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 106–152 mm, długość ogona 120–173 mm, długość ucha 28–34 mm, długość tylnej stopy 14–23 mm; masa ciała 62–103 g. 
Biologia.
Pacyficzek galapagoski prowadzi samotny, naziemny tryb życia. Niewiele wiadomo o jego zwyczajach i ekologii.
Populacja.
Gatunek ma ograniczony zasięg występowania, nie wiadomo jaki jest trend zmian jego liczebności. Największym zagrożeniem dla niego jest sprowadzenie na Santa Fe obcych gatunków, takich jak szczur śniady i mysz domowa. Jest obecnie uznawany za gatunek narażony na wyginięcie.

</doc>
<doc id="3790801" url="https://pl.wikipedia.org/wiki?curid=3790801" title="Thucca Terebenthina">
Thucca Terebenthina

Thucca Terebenthina (łac. "Thuccensis Terebenthinus") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="3790805" url="https://pl.wikipedia.org/wiki?curid=3790805" title="Enmore">
Enmore



</doc>
<doc id="3790808" url="https://pl.wikipedia.org/wiki?curid=3790808" title="Pacyficzek żółtawy">
Pacyficzek żółtawy

Pacyficzek żółtawy ("Aegialomys xanthaeolus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Pacyficzek żółtawy występuje w zachodnim Ekwadorze i skrajnie północno-zachodnie Peru.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1894 roku brytyjski zoolog Oldfield Thomas nadając mu nazwę "Oryzomys xanthaeolus". Holotyp pochodził z Tumbes, w północnym Peru. 
Monofiletyczny rodzaj pacyficzek ("Aegialomys"), obejmujący ten gatunek i "Aegialomys galapagoensis" z wysp Galapagos, został wydzielony w 2006 roku z rodzaju "Oryzomys". Przypuszcza się, że do tego gatunku zaliczane są zwierzęta, które właściwiej byłoby zaklasyfikować do odrębnych, choć spokrewnionych gatunków. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 105–110 mm, długość ogona 118–176 mm, długość ucha 20–24 mm, długość tylnej stopy 27–33 mm; masa ciała 50–73 g. Wyraźnie zaznacza się u niego dymorfizm płciowy.
Ekologia.
Żyje w suchych lasach, na pustyniach i w dolinach Andów, a także w obszarach "Lomas" cechujących się specyficznym, wilgotnym mikroklimatem. Jest spotykany na wysokości od 500 do 1800 m n.p.m. Adaptuje się do roślinności wtórnej, żyje na plantacjach i obszarach rolnych.
Pacyficzek żółtawy prowadzi samotny, naziemny tryb życia i jest aktywny nocą. 
Populacja.
Pacyficzek żółtawy w Peru jest liczny natomiast w Ekwadorze spotykany jest znacznie rzadziej. Gatunek jest w pewnym stopniu odporny na antropogeniczne zmiany środowiska. Jego liczebność waha się ze zmianami pór roku i cyrkulacją El Niño, ale jest generalnie stabilna. Zwierzęta te występują w kilku obszarach chronionych w Ekwadorze i Peru; nie są znane zagrożenia dla tego gatunku. Jest on obecnie uznawany za gatunek najmniejszej troski.

</doc>
<doc id="3790812" url="https://pl.wikipedia.org/wiki?curid=3790812" title="Verbe">
Verbe

Verbe (łac. "Verbianus") – dawne biskupstwo w rzymskiej prowincji Pamphylia Secunda (aktualnie miejscowość Bozova w Turcji (prowincja Antalya)). 
Należało do metropolii Perge. W 1926 zostało przywrócone jako biskupstwo tytularne, obecnie arcybiskupstwo.

</doc>
<doc id="3790813" url="https://pl.wikipedia.org/wiki?curid=3790813" title="Alpha Dog (zespół muzyczny)">
Alpha Dog (zespół muzyczny)

Alpha Dog – polska grupa wykonująca szeroko pojętą muzykę rockową. Powstała w 2012 roku jako duet z inicjatywy gitarzysty Sergiusza Paszkiewicza i Grzegorza Kapuścińskiego. Duet własnym sumptem wydał akustyczną EP. Pełny skład kapeli uformował się na przełomie 2014/15 roku kiedy do zespołu dołączył Piotr „Delta” Targański – wokal, Antoni Cepel – perkusja i Adrian Kasprzak – gitara basowa. Zespół w ekspresowym tempie wydał swój pierwszy album Long Way Home. Płyta prawie w całości w języku angielskim, dopełnia jest gościnny udziałem Tomasza „Lipy” Lipnickiego – legendy polskiej muzyki rockowej utworze „Raj”.
Debiutancki album formacji zatytułowany "Long Way Home" ukazał się 19 marca 2016. Krążek promuje singiel „Say it loud”, do którego nakręcono wideoklip.

</doc>
<doc id="3790816" url="https://pl.wikipedia.org/wiki?curid=3790816" title="Darfield">
Darfield



</doc>
<doc id="3790817" url="https://pl.wikipedia.org/wiki?curid=3790817" title="Budynek Ministerstwa Gospodarki">
Budynek Ministerstwa Gospodarki



</doc>
<doc id="3790821" url="https://pl.wikipedia.org/wiki?curid=3790821" title="Ekwador na Letnich Igrzyskach Olimpijskich 2016">
Ekwador na Letnich Igrzyskach Olimpijskich 2016

Ekwador na Letnich Igrzyskach Olimpijskich 2016 reprezentowało 38 zawodników: 24 mężczyzn i 14 kobiet. Był to czternasty start reprezentacji Ekwadoru na letnich igrzyskach olimpijskich.
Skład kadry.
Boks.
Mężczyźni
Judo.
Mężczyźni
Kobiety
Kajakarstwo.
Mężczyźni
Lekkoatletyka.
Mężczyźni
Konkurencje biegowe
Kobiety
Konkurencje biegowe
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Strzelectwo.
Kobiety

</doc>
<doc id="3790823" url="https://pl.wikipedia.org/wiki?curid=3790823" title="La Tembladera">
La Tembladera

La Tembladera – obszar podmokły o powierzchni 1471 hektarów, położony w prowincji El Oro, w Ekwadorze. Jest on siedliskiem dla wielu zagrożonych wyginięciem i endemicznych gatunków ptaków. 6 grudnia 2011 roku obszar został objęty ochroną w ramach konwencji ramsarskiej.
Charakterystyka.
La Tembladera stanowi rozległy obszar podmokły o łącznej powierzchni 1471 hektarów, na który składają liczne jeziora, stawy i sadzawki połączone ze sobą systemem kanałów i podziemnych przepływów. Znajdują się one na wysokości ok. 12–18 m n.p.m. Jeziora są zasilane w wodę przez opady deszczu i przepływające przez ten teren rzeki z Santa Rosą i Arenillasem na czele. Otrzymują także przy pomocy podziemnych kanałów dostawy słonawej wody z zatoki Guayaquil, co miejscami powoduje silne zasolenie gleby. Jeziora położone są na obszarze oddziaływania klimatu tropikalnego. Średnia roczna temperatura powietrza wynosi 28 °C. Pora deszczowa przypada na miesiące zimowe i przynosi ze sobą znaczny wzrost poziomu wody. Powodzie w rejonie La Tembladery utrzymują się przez długi okres, co ma związek z równinnym ukształtowaniem terenu.
Fauna.
Nad jeziorami stwierdzono występowanie ok. 80 gatunków ptaków, z których 24 są endemiczne. Należą do nich gołąbeczek szarawy ("Columbina buckleyi"), wróbliczka zielonolica ("Forpus coelestis") oraz garncarz jasnonogi ("Furnarius leucopus"). Ponadto, na obszarze tym żyją między innymi: fregaty wielkie ("Fregata magnificens"), długoszpony krasnoczelne ("Jacana jacana"), czarnobłyski peruwiańskie ("Dives warczewiczi"), czakalaki rudogłowe ("Ortalis erythroptera") i zagrożone wyginięciem stadniczki siwolice ("Brotogeris pyrrhoptera").
W wodach La Tembladery występuje 21 gatunków ryb, w tym tilapia mozambijska ("Oreochromis mossambicus") i akara pomarańczowopłetwa ("Andinoacara rivulatus"). W jeziorach żyją też rakowce z gatunku "Cherax quadricarinatus", kajmany okularowe ("Caiman crocodilus") oraz żółwie z rodziny skorpuchowatych ("Chelydridae"). W okolicach jezior stwierdzono także występowanie 20 gatunków ssaków.
Flora.
Powierzchnia wody jest w 75% pokryta roślinnością wodną. Do najbardziej rozpowszechnionych w tym miejscu gatunków należą eichornia gruboogonkowa ("Eichhornia crassipes") i pistia rozetkowa ("Pistia stratiotes"). W pobliżu brzegów jezior i na obszarach zalewowych rośnie pałka szerokolistna ("Typha latifolia"), zaś poza nimi powszechnie występują marantowate ("Marantaceae") i obrazkowate ("Araceae"). Spośród rodzimych drzew spotyka się koralodrzewy i jadłoszyny baziowate.
Gospodarka.
Okolice jezior są wykorzystywane rolniczo. Hoduje się tam pomidory, paprykę, arbuzy, ryż i mango. W pobliżu znajdują się także plantacje bananów. La Tembladera ma duże znaczenie dla rozwoju rolnictwa w tym regionie. Woda retencjonowana na tym obszarze na długo po zakończeniu pory deszczowej, jest wykorzystywana do nawadniania pól. Na obszarach zalewowych poza porą deszczową uprawia się natomiast rośliny o krótkim okresie wegetacji. Stosunkowo małe znaczenie odgrywa rybołówstwo. Ryby łowi się na sieci skrzelowe, a następnie sprzedaje na targach w Santa Rosa i Machali.
Turystyka.
Turystyka w rejonie La Tembladery rozwija się od 2010 roku, kiedy to powstał Międzynarodowy Port Lotniczy Santa Rosa. W 2016 roku nad jednym z jezior wzniesiono nabrzeże turystyczne. W regionie rozwija się kajakarstwo, birdwatching i ekoturystyka. Począwszy od 2015 roku możliwe stało się też wynajęcie lokalnego przewodnika do podróży przez obszar La Tembladery.

</doc>
<doc id="3790830" url="https://pl.wikipedia.org/wiki?curid=3790830" title="Codrington">
Codrington



</doc>
<doc id="3790834" url="https://pl.wikipedia.org/wiki?curid=3790834" title="Ekstraliga polska w unihokeju mężczyzn 2017/2018">
Ekstraliga polska w unihokeju mężczyzn 2017/2018

Ekstraliga polska w unihokeju mężczyzn 2017/2018 – 21. edycja najwyższych w hierarchii rozgrywek ligowych polskiego klubowego unihokeja w Polsce. Sponsorem tytularnym był producent sprzętu sportowego SALMING, w związku z czym obowiązywała nazwa marketingowa SALMING Ekstraliga mężczyzn. W rozgrywkach wzięło udział 12 drużyn podzielonych na trzy grupy. W sezonie zasadniczym rozegrane zostało 12 kolejek spotkań w każdej z grup, po których przeprowadzono fazę Play-off.
W sezonie 2017/2018 rozgrywki rozegrano według systemu wprowadzonego w poprzednim sezonie, w którym sezon zasadniczy był podzielony na grupy regionalne. Tytułu mistrzowskiego broniła drużyna MUKS Zielonka, którego nie obroniła, przegrywając w Super Finale z KS Górale Nowy Targ 4:7 
Uczestnicy rozgrywek.
Stan po sezonie 2016/2017.
Po zakończeniu sezonu 2016/2017 ustalona została ostateczna kolejność w rozgrywkach. Tytuł mistrza Polski wywalczyła drużyna MUKS Zielonka. Do rozgrywek według nowych zasad przystąpiło 12 drużyn. Po dwóch sezonach przerwy do rozgrywek w Ekstralidze powróciła drużyna ULKS Józefina.
Zobacz też.
Ekstraliga polska w unihokeju mężczyzn
Ekstraliga polska w unihokeju kobiet 2017/2018
Linki zewnętrzne.
Oficjalna strona Polskiego Związku Unihokeja

</doc>
<doc id="3790847" url="https://pl.wikipedia.org/wiki?curid=3790847" title="Oliver Práznovský">
Oliver Práznovský

Oliver Práznovský (ur. 15 lutego 1991 w Bratysławie) – słowacki piłkarz występujący na pozycji obrońcy w klubie Chrobry Głogów. Wychowanek Interu Bratysława, w swojej karierze grał także w takich zespołach jak MŠK Žilina, Rimavská Sobota, MFK Ružomberok, GKS Katowice, Łucz-Eniergija Władywostok, FK Senica, Alaszkert Erywań i FC ViOn Zlaté Moravce.

</doc>
<doc id="3790865" url="https://pl.wikipedia.org/wiki?curid=3790865" title="Brisco">
Brisco



</doc>
<doc id="3790875" url="https://pl.wikipedia.org/wiki?curid=3790875" title="Kolos Konstantyna">
Kolos Konstantyna

Kolos Konstantyna (wł. "Statua colossale di Costantino I") – olbrzymich rozmiarów rzeźba przedstawiająca cesarza Konstantyna Wielkiego. Jej zachowane fragmenty znajdują się obecnie w Muzeach Kapitolińskich w Rzymie.
Wykonana w technice akrolitu rzeźba, przedstawiająca władcę siedzącego na tronie, stała pierwotnie w zachodniej apsydzie rzymskiej bazyliki Maksencjusza. Oryginalnie mierzyła co najmniej 9 metrów wysokości. Wzniesiono ją po zwycięstwie Konstantyna nad Maksencjuszem w 312 roku. Trzon rzeźby był ceglany, korpus cesarza wykonano natomiast z drewna obitego brązowymi blachami. Nagie, nieokryte szatą części ciała wyrzeźbiono w marmurze. Ponadto władca miał na głowie metalowy diadem, przytwierdzony do czoła, w dłoni zaś trzymał berło, które nie zachowało się do czasów obecnych.
Z kolosa zachowały się tylko fragmenty jego marmurowych części: przeszło 2,5-metrowa głowa władcy o wadze ponad 8 ton, prawe ramię i dłoń, lewa noga oraz prawa noga wraz ze stopą, odnalezione w bazylice Maksencjusza w 1486 roku. Obecnie znajdują się one na dziedzińcu Palazzo dei Conservatori na rzymskim Kapitolu.

</doc>
<doc id="3790879" url="https://pl.wikipedia.org/wiki?curid=3790879" title="Kaduna United FC">
Kaduna United FC



</doc>
<doc id="3790910" url="https://pl.wikipedia.org/wiki?curid=3790910" title="Eugeniusz Walewski">
Eugeniusz Walewski

Eugeniusz Walewski ps. "Zemsta" (ur. 28 grudnia 1912 w Siedliszczu, zm. 3 grudnia 1945 tamże) – żołnierz polskiego ruchu oporu podczas II wojny światowej, członek Armii Krajowej oraz Narodowych Sił Zbrojnych.
Przed II wojną światową ukończył w Siedliszczu szkołę powszechną. Po wybuchu walk włączył się w organizację konspiracji antyhitlerowskiej. W latach 1943-1944 dowodził plutonem AK, działającym w rejonie Siedliszcza. Po przekroczeniu przez Armię Czerwoną Bugu w lipcu 1944 roku, znając uległy stosunek dowódców Armii Krajowej do Rosjan, skontaktował się z partyzantką narodową. Jesienią tegoż roku zorganizował oddział partyzancki NSZ, działający w okolicy Siedliszcza oraz na terenie ówczesnych powiatów: chełmskiego, krasnostawskiego, lubelskiego i włodawskiego. Oddział działał w ramach Pogotowia Akcji Specjalnej NSZ, dowodzonego przez majora Mieczysława Pazderskiego ps. "Szary". Oddział Walewskiego brał udział m.in. rozbrojeniu 50 żołnierzy Ludowego Wojska Polskiego, strzegących majątku Kanie (24 kwietnia 1945) oraz w zbrodni w Wierzchowinach (6 czerwca 1945). Udało mu się również wyjść z obławy na oddziały NZS, zorganizowanej 10 czerwca 1945 roku przez siły UB i NKWD we wsi Huta, w których to walkach zginął Pazderski.&lt;br&gt;
Walewski wraz z oddziałem powrócił w rejon Siedliszcza, celem kontynuowania walki zbrojnej. We wrześniu 1945 roku władze komunistyczne aresztowały jego małżonkę oraz najbliższych współpracowników. Wobec powyższego podjął decyzję o ujawnieniu się, co uczynił 24 października 1945 roku wraz z dziewięcioma innymi żołnierzami. Po ujawnieniu się pozostał w Siedliszczu, nadal utrzymując kontakt z dawnymi podkomendnymi. Został zamordowany w dniu 3 grudnia 1945 roku w tamtejszej restauracji przez UB; wraz z nim zginął inny żołnierz NSZ, Józef Mikusz ps. "Kruk". Odpowiedzialność za tę zbrodnię władze komunistyczne próbowały zrzucić na dawnych żołnierzy "Zemsty", sugerując iż mord był karą za ujawnienie się.&lt;br&gt;
Po śmierci został pochowany na cmentarzu parafialnym w Siedliszczu.

</doc>
<doc id="3790911" url="https://pl.wikipedia.org/wiki?curid=3790911" title="Akademia Baletu Rosyjskiego im. Agrippiny Waganowej">
Akademia Baletu Rosyjskiego im. Agrippiny Waganowej

Akademia Baletu Rosyjskiego im. Agrippiny Waganowej () – państwowa szkoła baletowa z siedzibą w Petersburgu, jedna z najstarszych na świecie uczelni tego typu; jej nazwa jest ściśle związana z powstaniem i światowym uznaniem rosyjskiej szkoły baletowej. Od 1 listopada 1957 roku nosi imię rosyjskiej primabaleriny i pedagog tańca klasycznego Agrippiny Waganowej (poprzednio – Państwowy Leningradzki Instytut Choreografii / Leningradzka Szkoła Choreografii, wcześniej – Piotrogrodzka Państwowa Szkoła Baletowa; jeszcze wcześniej – Cesarska Szkoła Baletowa); w 1961 roku otrzymała tytuł Akademii i od tego czasu jest znana pod obecną nazwą.
Siedziba.
Budynki Akademii Baletu Rosyjskiego im. Agrippiny Waganowej są położone przy ul. Architekta Rossiego w Petersburgu (ros. "улица Зодчего Росси"), która prowadzi od Teatru Aleksandryjskiego do placu Łomonosowa. Szkoła składa się z pięciu gmachów, zbudowanych według tego samego projektu, o takiej samej elewacji, co w efekcie daje złudzenie, jakby po obu stronach ulicy znajdowały się jedyne dwa budynki (w rzeczywistości jest ich pięć). Surowość form architektonicznych elewacji podkreśla majestat i splendor gmachu Teatru Aleksandryjskiego. Ulica jest unikalna ze względu na ścisłe podkreślanie kanonów architektonicznych: jej szerokość jest równa wysokości położonych przy niej budynków – 22 metry, natomiast jej długość jest dokładnie dziesięć razy większa i wynosi 220 metry.
Historia.
XVIII wiek.
Szkoła została założona 4 maja 1738 roku z inicjatywy cesarzowej Rosji Anny Romanowej. Zatrudniono francuskiego mistrza tańca klasycznego Jeana-Baptiste’a Landégo, który w specjalnie do tego przygotowanych salach Pałacu Zimowego rozpoczął szkolenie 12 rosyjskich chłopców i dziewcząt. Pierwsi pedagodzy pochodzili z Europy Zachodniej. Byli to wcześniej wymieniony Jean-Baptiste Landé, Austriak Franz Hilverding oraz Włoch Giovanni Canzianni. Pierwszym rosyjskim nauczycielem, który tu nauczał był Iwan Walberg, który wyprodukował wiele ważnych przedstawień baletowych dla Cesarskiego Baletu Rosyjskiego.
XIX wiek.
W 1801 roku do Sankt Petersburga przybył Charles Didelot, który objął stanowisko dyrektora w Cesarskim Balecie Rosyjskim oraz związaną z nim szkołą baletową. Przez 20 lat zajmował się zarówno produkcją przedstawień baletowych, jak również nauczaniem w Cesarskiej Szkole Baletowej, podnosząc poziom edukacji do bardzo wysokiego standardu.
Po Didelocie do Sankt Petersburga przybyli inni mistrzowie sztuki baletowej: Jules Perrot, którego balety Giselle i Esmeralda są chętnie wystawiane także dzisiaj; Arthur Saint-Léon, który wyprodukował Coppélię. W 1847 roku do miasta nad Newą przyjechał nauczyciel, który zapisał się wyjątkowo mocno w historii szkoły i rosyjskiego baletu – Marius Petipa. Podczas trwającego 63 lata pobytu w Sankt Petersburgu zdołał wyprodukować 46 sztuk baletowych oraz ogromną liczbę utworów baletowych o charakterze popisowym (łac. "divertissement"). We współpracy z Piotrem Czajkowskim Petipa stworzył trzy największe klasyczne arcydzieła baletowe XIX wieku: "Jezioro łabędzie", "Śpiącą królewnę" i "Dziadka do orzechów". Do czasów obecnych stanowią one fundament repertuaru klasycznych zespołów baletowych na całym świecie. Wiele prac Petipy otrzymało układy choreograficzne z myślą o studentach Cesarskiej Szkoły Baletowej.
Innymi znanymi mistrzami baletu, którzy uczyli w tym czasie w szkole byli Enrico Cecchetti i Christian Johannson. Synteza eleganckiego stylu francusko-rosyjskiego Johannsona oraz wielka radość szkoły włoskiej dały w efekcie całe pokolenie tancerzy, których nazwiska są synonimem wielkości rosyjskiego baletu: Anna Pawłowa, Tamara Karsawina i Wacław Niżyński.
XX wiek.
Wybitnym absolwentem, który w 1898 roku opuścił mury szkoły, był Michaił Fokin. Układy choreograficzne, które stworzył (Chopiniana, Ognisty ptak, Pietruszka) stały się zapowiedzią nowej ery w tańcu klasycznym. Nauczał on w szkole w latach 1904–1916, a jego uczniowie byli pierwszymi interpreterami jego choreografii. W 1921 roku szkołę ukończył George Balanchine, międzynarodowej sławy choreograf i założyciel New York City Ballet. Wśród innych wybitnych absolwentów, którzy ukończyli szkołę w pierwszych dekadach XX wieku wymienić należy: Fiodora Łopuchowa, Leonida Ławrowskiego, Jurija Grigorowicza, Olga Winogradowa.
Okres II wojny światowej.
W czasie II wojny światowej nauczyciele i uczniowie szkoły przeżyli trudne chwile, szczególnie w czasie blokady miasta, która trwała niemal 2 lata i 5 miesięcy (od d 8 września 1941 do 27 stycznia 1944 roku). Zginęło w tym czasie ponad milion mieszkańców Leningradu.
19 sierpnia 1941 roku rozpoczęto ewakuację Leningradzkiej Szkoły Choreografii oraz Leningradzkiego Państwowego Akademickiego Teatru Opery i Baletu im. S. M. Kirowa do położonego w odległości ok. 1500 km od Sankt Petersburga (w linii prostej) miasta Perm (który wówczas nazywał się "Mołotow"). Zakończyła się ona 29 sierpnia. Studenci zostali rozlokowani w wiosce Płatoszino (ros. Платошино), znajdującej się ok. 40 km od Permu. Warunki były bardzo ciężkie. Uczniowie zamieszkali w chacie bez okien, ciężko pracowali na polu, a z uwagi na niedostateczną ilość produktów wydawano im bardzo skromne racje żywnościowe.
W latach 1941–1945, po ewakuacji, w budynku nr 2 Leningradzkiej Szkoły Choreografii mieściła się siedziba Leningradzkiego Okręgu Wojskowego. Specjalnie w tym celu pośrodku budynku wybudowano betonowy bunkier.
Zimą uczniowie zostali przeniesieni do miejscowości Polazna – 45 km od Permu i 22 km od najbliższej stacji kolejowej. Warunki zakwaterowania panujące w tym miejscu były lepsze – dzieci zostały rozlokowane w drewnianych i kamiennych budynkach ze stołówką. Z Mołotowa w celu dawania lekcji przyjechali pedagodzy Leningradzkiej Szkoły Choreografii (N.A. Kamkowa, L.M. Tjuntina i W.P. Mej). Uczniowie chodzili do wiejskiej szkoły, gdzie pobierali lekcje u miejscowych i swoich nauczycieli.
13 kwietnia 1942 roku, uwolniwszy się z blokady Leningradu, do Mołotowa przybyła wycieńczona Agrippina Waganowa. Była bardzo słaba, ale natychmiast przystąpiła do pracy – udała się do Polazny, aby zorganizować klasy. Po kilku miesiącach z Leningradu przybył Nikołaj Pawłowicz Iwanowski, były dyrektor artystyczny Leningradzkiej Szkoły Choreografii, który został mianowany dyrektorem. Przedstawienie egzaminacyjne odbyło się 6 czerwca 1942 roku na scenie Mołotowskiego Teatru Opery i Baletu. Przed jego rozpoczęciem M.Ch. Frangopulo przybliżył historię Leningradzkiej Szkoły Choreografii dodając, że „prawie wszyscy mistrzowie baletu ZSRR byli uczniami szkoły”.
W grudniu 1942 roku uczniowie zostali przeniesieni do Mołotowa, gdzie w lutym następnego roku rozpoczęli nauczanie w budynku położonym na obrzeżach miasta. 19 czerwca 1943 roku Agrippina Waganowa otrzymała tytuł profesora choreografii oraz została zaproszona do Moskwy w celu prowadzenia klasy baletowej zorganizowanej przy Teatrze Bolszoj. 24 listopada weszła w skład nowego kierownictwa tego teatru. W zastępstwie Waganowej opiekę nad uczniami w Mołotowie objęła Ałła Szelest.
Przedstawienia finałowe kończące rok szkolny (a jednocześnie pożegnalne, uroczyście kończące pobyt poza Leningradem) odbyły się w dniach 30 czerwca i 1 lipca 1943 roku. Kilka miesięcy później większość uczniów została zaproszona do Moskwy, aby uczestniczyć w wieczorze pokazu młodych talentów, który miał miejsce 8 listopada 1943 roku w Sali Koncertowej im. Piotra Iljicza Czajkowskiego.
W czerwcu 1944 roku uczniowie wrócili do miasta nad Newą. Szkoła została zorganizowana na nowo w tym samym miejscu – w gmachach przy ul. Architekta Rossiego. Po kilku tygodniach dali przedstawienie na scenie Państwowego Akademickiego Małego Teatru Operowego (obecnie Teatr Michajłowski).
16 sierpnia 1944 roku rozpoczęto nabór do Leningradzkiej Szkoły Choreografii. Na 50 przygotowanych miejsc wpłynęło 150 podań o przyjęcie. Przedstawienia absolwentów odbyły się 4 i 9 grudnia 1944 na scenie Leningradzkiego Państwowego Akademickiego Teatru Opery i Baletu im. S. M. Kirowa. Ta tradycja nie została przerwana do czasów obecnych i te występy corocznie odbywają się na deskach renomowanego Teatru Maryjskiego, którego obecna nazwa została przywrócona w 1992 roku.
Lata powojenne (druga połowa XX wieku).
W późnych latach 50. i 60., trzech absolwentów szkoły, którzy zdobyli międzynarodową sławę i uznanie, rozpoczęło karierę sceniczną od występów w Leningradzkim Państwowym Akademickim Teatrze Opery i Baletu im. S. M. Kirowa (obecnie Teatr Maryjski): Rudolf Nuriejew, Natalija Makarowa i Michaił Barysznikow. Dzisiejszymi gwiazdami światowego baletu są inni absolwenci szkoły: Diana Wiszniowa, Uljana Łopatkina, Julija Machalina, Faruch Ruzimatow.
Władze.
Rektorem Akademii Baletu Rosyjskiego im. Agrippiny Waganowej jest obecnie Nikołaj Tsiskaridze, były tancerz Teatru Bolszoj i Teatru Maryjskiego. Dyrektorem artystycznym Akademii jest Żanna Ajupowa, była balerina Teatru Maryjskiego.
System dydaktyczny.
Na terenie uczelni znajduje się 14 profesjonalnie przygotowanych (m.in. nagłośnienie, odpowiednie posadzki) sal tanecznych. Jedna z nich nosi imię Mariusa Petipy, nazwanej tak w celu upamiętnienia tego wybitnego baletmistrza, który tworzył w niej swoje układy choreograficzne.

</doc>
<doc id="3790916" url="https://pl.wikipedia.org/wiki?curid=3790916" title="Knock">
Knock



</doc>
<doc id="3790931" url="https://pl.wikipedia.org/wiki?curid=3790931" title="Matka Boża Harcerska">
Matka Boża Harcerska

Obraz Matki Bożej Harcerskiej – wizerunek Matki Bożej, patronki harcerstwa, opiekunki Związku Harcerstwa Polskiego oraz Związku Harcerstwa Rzeczypospolitej.
Historia.
Hm. Hanna Kowalska-Miecznikowska poleciła swojej przyjaciółce Barbarze Kulak namalowanie obrazu Matki Bożej Harcerskiej w czasie II wojny światowej. Sam obraz powstał jednak w 1978 r. i był czasowo ukrywany w kościele ojców jezuitów w Łodzi. Był wystawiany na widok publiczny m.in. podczas tzw. Mszy za Ojczyznę organizowanych przez duszpasterza łódzkich harcerzy oraz kapelana „Solidarności” o. Stefana Miecznikowskiego w latach 80. XX. 1987 r. obraz został przekazany podczas 35. podróży apostolskiej Janowi Pawłowi II. Ten ofiarował wizerunek do Muzeum Archidiecezji Łódzkiej. W latach 90. XX wieku obraz ponownie wrócił w ręce harcerzy. Dziś można go oglądać w budynku Komendy Chorągwi Łódzkiej ZHP i służy środowiskom harcerskim z całej Polski. Współcześnie największym propagatorem kultu obrazu jest Zespół Wychowania Duchowego i Religijnego Chorągwi Łódzkiej ZHP, który jednocześnie stoi na jego straży. Kopie obrazu (również tworzone przez samą autorkę) można znaleźć m.in. w biurze Związku Harcerstwa Rzeczypospolitej w Warszawie, Centralnej Szkole Instruktorów Harcerskich ZHP „Nadwarciański Gród” w Załęczu Wielkim, przy kościele w Woli Rzeczyckiej koło Stalowej Woli oraz w licznych harcówkach.
Opis.
Obraz Matki Bożej Harcerskiej jest kopią jasnogórskiego obrazu. Tak opisuje obraz ks. phm. Artur Graczyk-Wejman Kapelan Chorągwi Łódzkiej ZHP:

</doc>
<doc id="3790934" url="https://pl.wikipedia.org/wiki?curid=3790934" title="Instytucje wiodące">
Instytucje wiodące



</doc>
<doc id="3790938" url="https://pl.wikipedia.org/wiki?curid=3790938" title="Wilgotnica ozdobna">
Wilgotnica ozdobna

Wilgotnica ozdobna ("Hygrocybe aurantiosplendens" R. Haller Aar.) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrocybe, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy naukowe:
Nazwę polską podała Barbara Gumińska w 1997 r..
Morfologia.
Średnica od 2 do 8 cm. Kształt początkowo kulistosklepiony, później szeroko rozpostarty z dzwonkowatym lub wypukłym szczytem, nigdy jednak nie jest on ostro zakończony. Powierzchnia gładka, błyszcząca, lepka. Brzeg nieznacznie prążkowany, ale tylko u wilgotnych okazów. Młode okazy mają szkarłatnoczerwoną barwę, szybko jednak blakną i stają się pomarańczowożółte lub złocistożółte, a w niektórych miejscach ochrowożółte.
Szerokie, dość gęste, średniogrube, wolne lub wąsko przyrośnięte. Mają różną długość, nierówne brzegi, u starszych okazów czasami przy trzonie zrastają się zmarszczkami. Barwa cytrynowo- lub złotożółta, na brzegu jaśniejsza.
Wysokość 3-9 cm, grubość 0,6-1,5 cm, kształt cylindryczny, czasami spłaszczony i nieregularnie powyginany. Wewnątrz pusty. Jest dość głęboko wrośnięty w podłoże. Powierzchnia u młodych okazów wilgotna, ale nie lepka, u starszych sucha. Barwa od cytrynowożółtej do ochrowożółtej, czasami z pomarańczowym odcieniem. U podstawy białawy. Początkowo jest nagi, z wiekiem staje się włókienkowaty.
Miąższ – cytrynowożółty, tylko pod skórką kapelusza czerwonopomarańczowy, kruchy, cienki. Nie zmienia barwy po uciśnięciu. Smak i zapach łagodny.
Wysyp zarodników biały. Zarodniki nieamyloidalne, gładkie, elipsoidalne, niektóre lekko przewężone w połowie. Mają rozmiar 8–10 × 6–7 μm. W KOH są bezbarwne. Podstawki 4-zarodnikowe, o długości do około 60 μm. W hymenium brak cystyd, Trama równoległa lub niemal równoległa.
Występowanie i siedlisko.
Wilgotnica ozdobna notowana jest w wielu krajach Europy i w dwóch tylko miejscach w USA. W polskim piśmiennictwie naukowym do 2003 r. podano jej występowanie tylko na 3 stanowiskach w Tatrzańskim i Pienińskim Parku Narodowym. Znajduje się na "Czerwonej liście roślin i grzybów Polski". Ma status E– gatunek wymierający. Znajduje się na listach gatunków zagrożonych także w wielu krajach Europy.
Od 2014 r. w Polsce jest objęta ochroną częściową grzybów, wcześniej podlegała ochronie ścisłej.
Rośnie wśród traw i mchów. W górach Polski sięga do wysokości 1800 m n.p.m..
Gatunki podobne.
W Polsce występuje wiele gatunków wilgotnic o czerwonej barwie. Najbardziej podobna jest wilgotnica ostrostożkowata ("Hygrocybe acutoconica"). Odróżnia się stożkowym i zdecydowanie bardziej suchym kapeluszem oraz większymi zarodnikami (ich długość z reguły przekracza 10 μm). Podobna jest także wilgotnica czerniejąca ("Hygrocybe conica"), ale jej miąższ czernieje po uszkodzeniu.

</doc>
<doc id="3790939" url="https://pl.wikipedia.org/wiki?curid=3790939" title="Hygrocybe aurantiosplendens">
Hygrocybe aurantiosplendens



</doc>
<doc id="3790944" url="https://pl.wikipedia.org/wiki?curid=3790944" title="Ponadregionalne Centrum Onkologii Dziecięcej „Przylądek Nadziei”">
Ponadregionalne Centrum Onkologii Dziecięcej „Przylądek Nadziei”

Ponadregionalne Centrum Onkologii Dziecięcej „Przylądek Nadziei” – Klinika Transplantacji Szpiku, Onkologii i Hematologii Dziecięcej we Wrocławiu w strukturze administracyjnej Uniwersyteckiego Szpitala Klinicznego we Wrocławiu. Szpital onkologiczny dla pacjentów do 18 roku życia oraz dziecięcy ośrodek przeszczepowy w Polsce – wykonuje ponad połowę wszystkich transplantacji szpiku przeprowadzanych u dzieci w kraju. Przylądek Nadziei jest Ponadregionalnym Centrum Onkologii Dziecięcej. Odpowiada za leczenie dzieci chorujących na nowotwory na Dolnym Śląsku i w ościennych województwach. Rocznie klinika przyjmuje ponad dwa tysiące pacjentów z całej Polski.
Historia.
Przylądek Nadziei zaczął przyjmować pacjentów w listopadzie 2015 roku. Ośrodek został wybudowany dzięki inicjatywie Fundacji „Na ratunek dzieciom z chorobą nowotworową”. Wcześniej klinika onkologii dziecięcej mieściła się w starym poniemieckim budynku przy ul. Bujwida, który stanowił zagrożenie dla zdrowia i życia pacjentów. Fundacja była nie tylko koordynatorem całego procesu inwestycyjnego, ale przeprowadziła też akcję zbierania funduszy na rzecz budowy Przylądka Nadziei. Dzięki temu na funduszu budowy udało się zgromadzić pierwsze 10 mln zł.
Budowa.
W 2010 roku Fundacja „Na ratunek dzieciom z chorobą nowotworową” w porozumieniu z wrocławskim Uniwersytetem Medycznym oraz Uniwersyteckim Szpitalem Klinicznym we Wrocławiu, rozpisała międzynarodowy konkurs na projekt nowej Kliniki. Wygrała go niemiecka firma Hoppe Sommer Plannungs ze Stuttgartu. Po zawiązaniu konsorcjum z wrocławskim biurem MPP Maćków stworzyła projekt. Całość projektu o wartości 2,5 mln zł sfinansowała Fundacja „Na ratunek dzieciom z choroba nowotworową” i przekazała w darowiźnie Uniwersytetowi Medycznemu. Dzięki temu, że Fundacja zgromadziła na funduszu budowy pierwsze 10 mln zł oraz otrzymaniu w grudniu 2011 roku pozwolenia na budowę, Uniwersytet Medyczny mógł starać się o dofinansowanie projektu ze środków europejskich. W grudniu 2012 Przylądek Nadziei otrzymał unijną dotację w wysokości 85 mln zł, uzupełnioną o wkład Ministerstwa Zdrowia w wysokości 15 mln zł. Do przetargu na generalnego wykonawcę stanęło 5 firm. Przetarg wygrała firma Erbud. Budowa ruszyła w czerwcu 2013 roku i zakończyła się lutym 2015 roku.
Budynek Przylądka Nadziei.
W Przylądku Nadziei na łóżkach stacjonarnych jednocześnie może się leczyć 75 pacjentów. Dodatkowo w szpitalu jest też oddział dzienny z 10 łóżkami . Korzystają z nich dzieci, które po zabiegu albo przyjęciu leków mogą wrócić do domu. Wszystkie sale w Przylądku Nadziei są jedno- lub dwułóżkowe z łazienką. Na każdej z nich dzieciom mogą towarzyszyć rodzice, w każdej znajdują się dodatkowe, rozkładane miejsca do spania. Przylądek Nadziei wybudowany został w bezpośrednim sąsiedztwie Uniwersyteckiego Szpitala Klinicznego przy ul. Borowskiej i jest połączony z nim podziemnym korytarzem, dzięki czemu nowa klinika korzysta ze szpitalnego oddziału ratunkowego, pracowni obrazowania oraz laboratorium.
Budynek został zrealizowany na planie litery E. Pomieszczenia są wykończone jasnymi kolorami, natomiast ściany ozdobione zostały grafikami przygotowanymi przez artystów z wrocławskiej Akademii Sztuk Pięknych.
Plan sytuacyjny/struktura.
W Przylądku Nadziei istnieje również wydzielona strefa nauki i zabawy. Dzieci mogą korzystać ze świetlicy, biblioteki i dwóch szkolnych sal, a także odrębnych pokoi zabaw. Bezpośrednio przy budynku znajdują się plac zabaw i Park Skowroni.
Ciekawostki.
W medialnych działaniach zmierzających do zgromadzenia funduszy na budowę kliniki, Fundację „Na ratunek dzieciom z chorobą nowotworową” wsparła znana podróżniczka Martyna Wojciechowska, która została ambasadorką idei budowy Przylądka Nadziei. Po ukończeniu budowy kliniki wytatuowała sobie na ramieniu współrzędne geograficzne Przylądka.

</doc>
<doc id="3790945" url="https://pl.wikipedia.org/wiki?curid=3790945" title="Diss">
Diss



</doc>
<doc id="3790949" url="https://pl.wikipedia.org/wiki?curid=3790949" title="Mistrzostwa Polski w Biathlonie na Nartorolkach 2016">
Mistrzostwa Polski w Biathlonie na Nartorolkach 2016

Mistrzostwa Polski w biathlonie na Nartorolkach 2016 odbyły się w czeskim Letohradzie w dniach od 19 do 21 sierpnia 2016 roku. O tytuł mistrza Polski biathloniści rywalizowali w dwóch konkurencjach – sprincie i biegu pościgowym.
Mistrzynią Polski wśród kobiet została Monika Hojnisz zwyciężając w obydwu konkurencjach. Wśród mężczyzn jej wyczyn powtórzył Grzegorz Guzik.
Seniorzy.
Sprint kobiet.
Letohrad, 20 sierpnia 2016 roku, godz. 14:45
Sprint mężczyzn.
Letohrad, 20 sierpnia 2016 roku, godz. 15:30
Bieg pościgowy kobiet.
Letohrad, 21 sierpnia 2016 roku, godz. 11:05
Bieg pościgowy mężczyzn.
Letohrad, 21 sierpnia 2016 roku, godz. 11:45

</doc>
<doc id="3790950" url="https://pl.wikipedia.org/wiki?curid=3790950" title="Partia Przyjaciół Piwa (białoruska)">
Partia Przyjaciół Piwa (białoruska)



</doc>
<doc id="3790954" url="https://pl.wikipedia.org/wiki?curid=3790954" title="Klub Polityczny &quot;Ekogłasnost&quot;">
Klub Polityczny &quot;Ekogłasnost&quot;



</doc>
<doc id="3790956" url="https://pl.wikipedia.org/wiki?curid=3790956" title="Chalk (Kent)">
Chalk (Kent)



</doc>
<doc id="3790959" url="https://pl.wikipedia.org/wiki?curid=3790959" title="Narodowe Stowarzyszenie - Bułgarski Ludowy Związek Chłopski">
Narodowe Stowarzyszenie - Bułgarski Ludowy Związek Chłopski



</doc>
<doc id="3790963" url="https://pl.wikipedia.org/wiki?curid=3790963" title="Kakamega (ujednoznacznienie)">
Kakamega (ujednoznacznienie)



</doc>
<doc id="3790967" url="https://pl.wikipedia.org/wiki?curid=3790967" title="Ludowy Związek „Nasza Ukraina”">
Ludowy Związek „Nasza Ukraina”



</doc>
<doc id="3790982" url="https://pl.wikipedia.org/wiki?curid=3790982" title="Socjalistyczna Partia Kraju Basków - Baskijska Lewica">
Socjalistyczna Partia Kraju Basków - Baskijska Lewica



</doc>
<doc id="3790986" url="https://pl.wikipedia.org/wiki?curid=3790986" title="Inicjatywa dla Katalonii - Zieloni">
Inicjatywa dla Katalonii - Zieloni



</doc>
<doc id="3790988" url="https://pl.wikipedia.org/wiki?curid=3790988" title="Partia Liberalna (Hiszpania, 1880-1931)">
Partia Liberalna (Hiszpania, 1880-1931)



</doc>
<doc id="3790990" url="https://pl.wikipedia.org/wiki?curid=3790990" title="Partia Liberalna (Hiszpania, 1976-1989)">
Partia Liberalna (Hiszpania, 1976-1989)



</doc>
<doc id="3790992" url="https://pl.wikipedia.org/wiki?curid=3790992" title="Galeusca - Pueblos de Europa">
Galeusca - Pueblos de Europa



</doc>
<doc id="3790995" url="https://pl.wikipedia.org/wiki?curid=3790995" title="L'Esquerra pel Dret a Decidir">
L'Esquerra pel Dret a Decidir



</doc>
<doc id="3791001" url="https://pl.wikipedia.org/wiki?curid=3791001" title="Józef Maciejowski">
Józef Maciejowski

Józef Maciejowski (ur. 14 czerwca 1897 w Łodzi, zm. 7 sierpnia 1945 w Krakowie) – major piechoty Wojska Polskiego, podpułkownik Armii Krajowej, kawaler Orderu Virtuti Militari.
Życiorys.
Józef Maciejowski służył w Polskiej Sile Zbrojnej od 17 listopada 1917 roku. Uczestnik kursu Szkoły Podchorążych w Warszawie od 3 grudnia 1917 do 3 września 1918 roku, pozostając w szkole po jej ukończeniu jako chorąży–instruktor, a później dowódca kompanii. Następnie przydzielony do 7 pułku piechoty Legionów jako podporucznik. Przydzielony 11 stycznia 1920 roku na front do 41 Suwalskiego pułku piechoty w którym był na stanowisku dowódcy plutonu i kompanii. 23 maja 1920 roku pod miejscowością Browary dowodząc plutonem suwalskiego pułku podczas kilkugodzinnej walki z piechotą i kawalerią bolszewicką utrzymał pozycje, a następnie przechodząc do kontrataku zadał nieprzyjacielowi ciężkie straty. 27 maja prowadząc obronę pod Browarami i pomimo oskrzydlenia umożliwił oddziałom pułku przejście do kontrataku. 25 czerwca dowodząc 7 kompanią pod Owruczem powstrzymał atak przeważających sił bolszewickich. 26 lipca pod Sokółką, dowodząc kompanią, zaatakował i rozbił liczniejszy oddział kozacki, osłaniając odwrót pułku. Ranny pod Topielicami nad Narwią 30 lipca, a po wyleczeniu powrócił na stanowisko dowódcy kompanii 41 Suwalskiego pułku piechoty. Odznaczony został za czyny wojenne Orderem Virtuti Militari (19 lutego 1921 roku) oraz czterokrotnie Krzyżem Walecznych. W okresie od 30 stycznia 1921 do 12 czerwca 1921 roku był w Szkole Podchorążych w Warszawie, a po ukończeniu szkolenia oddelegowano go do Batalionu Szkolnego 1 Dywizji Piechoty Legionów jako instruktora. Dowódca kompanii po powrocie do 41 pp. Przydzielony do Centralnej Szkoły Karabinów Maszynowych i Broni Specjalnych w Chełmnie od 15 lipca do 8 sierpnia 1922 roku, następnie wykładowca taktyki w Centralnej Szkole Podoficerów Piechoty nr 1 w Chełmnie od 9 sierpnia do 20 stycznia 1923 roku. 31 stycznia 1924 roku został powołany do złożenia egzaminu przedwstępnego do Wyższej Szkoły Wojennej w Warszawie z zastrzeżeniem "„o ile przedłoży świadectwo dojrzałości”". Po powrocie do 41 Suwalskiego pułku piechoty Marszałka Józefa Piłsudskiego w Suwałkach był kolejno dowódcą kompanii, dowódcą pułkowej szkoły podoficerskiej i adiutantem pułku. 3 maja 1926 roku awansował na kapitana ze starszeństwem z dniem 1 lipca 1925 roku i 263. lokatą w korpusie oficerów piechoty.
30 września 1927 roku przeniesiony do 23 Batalionu KOP w Druskienikach, w którym był adiutantem od 10 października 1927 do 23 lipca 1929 roku. 7 listopada 1929 roku nadano mu Odznakę „Za służbę graniczną”. 1 grudnia 1928 roku nadano mu Medal Pamiątkowy za Wojnę 1918–1921, a 1 stycznia 1929 roku Medal Dziesięciolecia Odzyskanej Niepodległości. Wybrany 21 maja 1929 roku do zarządu Spółdzielni 23 Batalionu KOP. III oficer sztabu Brygady KOP „Grodno” od 24 lipca 1929 roku, a od 1 kwietnia do 9 października 1931 roku p.o. szefa sztabu brygady KOP „Grodno” i później oficer sztabu. Dowódca kompanii odwodowej Batalionu KOP „Orany” od 6 kwietnia do 25 czerwca 1932 roku i 25 czerwca 1932 roku powołano go na XX kurs unifikacyjno-doskonalący dla kapitanów w Centrum Wyszkolenia Piechoty w Rembertowie. 7 listopada 1932 roku przeniesiony do Dowództwa KOP w Warszawie do dyspozycji szefa Oddziału Służby Granicznej. Przydzielony 15 listopada 1932 roku do Placówki Wywiadowczej KOP nr 1 „Suwałki” w której od 1 grudnia był oficerem ds. przemytu, a 1 kwietnia 1933 roku przeniesiono go do Placówki Wywiadowczej KOP nr 11 „Wołożyn” w Iwieńcu jako p.o. kierownika placówki. Na kurs informacyjno-wywiadowczy Oddziału II SG wyznaczony 14 listopada 1933 roku, a od 15 stycznia do 12 marca 1934 roku przydzielony do Dowództwa KOP w Warszawie. 14 czerwca 1935 roku otrzymał przeniesienie do Ekspozytury nr 5 Oddziału II SG we Lwowie, lecz 5 lipca przydział ten został anulowany. Trzy dni później został przydzielony do Placówki Wywiadowczej KOP nr 10 w Tarnopolu, a gospodarczo do Batalionu KOP „Skałat”.
14 listopada 1935 roku został przydzielony do Policji Państwowej na 6-miesięczną praktykę. Na własną prośbę 29 maja 1936 został przeniesiony ze stanowiska kierownika Placówki Wywiadowczej KOP nr 10 do rezerwy wojska. Dowódca KOP pożegnał go słowami: "„pracując na samodzielnych i odpowiedzialnych stanowiskach terenowych w Wywiadzie KOP, zawsze stał na wysokości swego zadania, wychodząc zwycięsko z najtrudniejszych sytuacji, które narzucały mu życie i twarda służba. Żegnając udzielam w imieniu służby pochwały za pracę w wywiadzie oraz życzę, aby na nowych stanowiskach w Policji Państwowej zasłużył sobie na takie samo uznanie przełożonych”". Oficer rezerwy DOK nr III w Grodnie od 17 czerwca 1936. 
30 kwietnia 1936 został mianowany z dniem 1 maja 1936 nadkomisarzem i naczelnikiem Urzędu Śledczego w Białymstoku. Na stopień majora został mianowany ze starszeństwem z 19 marca 1939 i 79. lokatą w korpusie oficerów rezerwy piechoty.
W okresie okupacji organizował na terenach obecnej Litwy organizację konspiracyjną „Szare Wilki”.
Po utworzeniu Państwowego Korpusu Bezpieczeństwa został mianowany okręgowym inspektorem na Białostockie, jednocześnie kierował Wydziałem Organizacyjnym Inspektoratu Głównego PKB. Nosił kilka pseudonimów konspiracyjnych m.in. „Kwiatkowski”, „Piecowski”.
Uczestniczył w powstaniu warszawskim. 5 sierpnia 1944 roku został ranny na ul. Jasnej.
Zmarł 7 sierpnia 1945 roku w Krakowie. Pochowany na Cmentarzu Rakowickim (kwatera XIVA-18-26), a jego grób jest również symboliczną mogiłą starszego syna Bohdana Maciejowskiego – żołnierza NSZ ps. „Bohun”.

</doc>
<doc id="3791006" url="https://pl.wikipedia.org/wiki?curid=3791006" title="Muho Asllani">
Muho Asllani

Muho Asllani (ur. 17 października 1937 we wsi Bërdicë k. Szkodry) – albański polityk, wiceminister rolnictwa w latach 1976–1979, członek Biura Politycznego Albańskiej Partii Pracy w latach 1981–1990.
Życiorys.
Pochodził z biednej rodziny wiejskiej. W 1958 ukończył technikum rolnicze w Lushnji i podjął pracę brygadzisty w spółdzielni produkcyjnej. Po odbyciu służby wojskowej w wojskach ochrony granic (1958-1959), w latach 1961–1964 odbył studia agronomiczne w Instytucie Rolniczym (obecnie: Uniwersytet Rolniczy w Tiranie). W 1968 wystąpił na V Zjeździe Albańskiej Partii Pracy jako student Szkoły Partyjnej im. Lenina w Tiranie. Zjazd odbywał się w okresie zaostrzenia polityki represyjnej państwa, co sprzyjało włączaniu do kierownictwa partyjnego przedstawicieli młodego pokolenia. Na tym samym zjeździe Asllani został wybrany członkiem Komitetu Centralnego partii, choć wcześniej nie odbył stażu kandydackiego. W 1969 rozpoczął pracę jako sekretarz partii w Szkodrze, ale wkrótce został zastąpiony na tym stanowisku przez Prokopa Murrę. 3 stycznia 1974 objął stanowisko pierwszego sekretarza partii w okręgu Mat, a następnie w okręgu Kukës.
W maju 1976 powrócił do Tirany, gdzie objął stanowisko wiceministra rolnictwa, które sprawował do marca 1979. W lutym 1979 został skierowany do Szkodry, gdzie miał pokierować odbudową miasta po tragicznym trzęsieniu ziemi, które spustoszyło północną Albanię.
Na VIII Zjeździe Albańskiej Partii Pracy w listopadzie 1981 Asllani został wybrany członkiem Biura Politycznego partii, osiągając szczyt swojej kariery politycznej. W grudniu 1990, decyzją Ramiza Alii został usunięty z tego gremium, wraz z Lenką Çuko, Simonem Stefanim i Foto Çamim.
Mandat deputowanego do Zgromadzenia Ludowego (Kuvendi Popullor) uzyskał po raz pierwszy w 1982. Funkcję tę sprawował także w dwóch kolejnych legislaturach. 11 lipca 1990 został wysłany przez władze komunistyczne wraz z Lenką Cuko do Kavai, gdzie doszło do protestów społecznych, ale misja zakończyła się niepowodzeniem.
W 1993 stanął przed sądem w Tiranie oskarżony w jednym z procesów dekomunizacyjnych. Asllani, podobnie jak dziewięciu innych wysokich funkcjonariuszy państwa komunistycznego został oskarżony o nadużycie władzy i nadużycia finansowe i skazany na karę pięciu lat więzienia. W 1996 ponownie stanął przed sądem, oskarżony o zbrodnie przeciwko ludzkości. Tym razem otrzymał wyrok dożywotniego pozbawienia wolności. Po wydarzeniach 1997 opuścił więzienie, a następnie skorzystał z dobrodziejstwa amnestii.
Asllani związał się ze zreorganizowaną Partią Pracy (Partia e Punës e Rinovuar), która powstała w latach 90., wchodząc w skład jej władz. W 2007 kandydował na stanowisko burmistrza Durrësu, ale przegrał w wyborach z politykiem Socjalistycznej Partii Albanii – Vangjushem Dako. Z partii Asllani został wydalony w maju 2013, po tym, jak wyraził sprzeciw wobec poparcia udzielonego przez partię środowisku albańskich homoseksualistów.
W 2015, wraz z innymi funkcjonariuszami partii komunistycznej został pozbawiony odznaczeń, które zostały mu wcześniej przyznane.

</doc>
<doc id="3791007" url="https://pl.wikipedia.org/wiki?curid=3791007" title="Carles-Alfred Gasòliba i Böhm">
Carles-Alfred Gasòliba i Böhm



</doc>
<doc id="3791011" url="https://pl.wikipedia.org/wiki?curid=3791011" title="Hiszpańscy posłowie do Parlamentu Europejskiego 2014-2019">
Hiszpańscy posłowie do Parlamentu Europejskiego 2014-2019



</doc>
<doc id="3791012" url="https://pl.wikipedia.org/wiki?curid=3791012" title="Hiszpańscy posłowie do Parlamentu Europejskiego 2009-2014">
Hiszpańscy posłowie do Parlamentu Europejskiego 2009-2014



</doc>
<doc id="3791013" url="https://pl.wikipedia.org/wiki?curid=3791013" title="Hiszpańscy posłowie do Parlamentu Europejskiego 2004-2009">
Hiszpańscy posłowie do Parlamentu Europejskiego 2004-2009



</doc>
<doc id="3791014" url="https://pl.wikipedia.org/wiki?curid=3791014" title="Hiszpańscy posłowie do Parlamentu Europejskiego 1999-2004">
Hiszpańscy posłowie do Parlamentu Europejskiego 1999-2004



</doc>
<doc id="3791016" url="https://pl.wikipedia.org/wiki?curid=3791016" title="Hiszpańscy posłowie do Parlamentu Europejskiego 1994-1999">
Hiszpańscy posłowie do Parlamentu Europejskiego 1994-1999



</doc>
<doc id="3791022" url="https://pl.wikipedia.org/wiki?curid=3791022" title="Hiszpańscy posłowie do Parlamentu Europejskiego 1989-1994">
Hiszpańscy posłowie do Parlamentu Europejskiego 1989-1994



</doc>
<doc id="3791029" url="https://pl.wikipedia.org/wiki?curid=3791029" title="Narrenturm (ujednoznacznienie)">
Narrenturm (ujednoznacznienie)



</doc>
<doc id="3791052" url="https://pl.wikipedia.org/wiki?curid=3791052" title="Fablok Ls150">
Fablok Ls150



</doc>
<doc id="3791060" url="https://pl.wikipedia.org/wiki?curid=3791060" title="Coccoloba densifrons">
Coccoloba densifrons

Coccoloba densifrons Mart. ex Meisn. – gatunek rośliny z rodziny rdestowatych ("Polygonaceae" Juss.). Występuje naturalnie w Kolumbii, Ekwadorze, Peru, Boliwii oraz Brazylii (w stanach Acre, Amazonas, Pará, Rondônia, Goiás, Mato Grosso do Sul i Mato Grosso).
Biologia i ekologia.
Rośnie w lasach, na terenach nizinnych.

</doc>
<doc id="3791066" url="https://pl.wikipedia.org/wiki?curid=3791066" title="Kościół św. Barbary w Polkowicach">
Kościół św. Barbary w Polkowicach

Kościół świętej Barbary – rzymskokatolicki kościół pomocniczy należący do parafii św. Michała Archanioła w Polkowicach.
Historia.
Jest to dawna świątynia ewangelicka wybudowana w latach 1746-1747. Latem 1828 roku zostały zakończone prace nad budową wieży. W tym czasie zostały zawieszone na niej trzy dzwony, ufundowane przez Johannesa Reichego, ojca ówczesnego pastora polkowickiego. Dzwony służyły wiernym do 1917 roku, kiedy to zdecydowano, że zostaną przetopione na cele zbrojeniowe. Jedynie najmniejszy z nich pozostał na wieży.
Po II Wojnie światowej świątynia ulegała stopniowej dewastacji. W połowie 1949 roku drzwi tej budowli zostały zamknięte i otworzono je dopiero w latach sześćdziesiątych XX wieku, aby w jej wnętrzu urządzić sprzedaż mebli, którą prowadziła Gminna Spółdzielnia „Samopomoc Chłopska” w Polkowicach. Świątynia wtedy nie posiadała już wyposażenia. Ławki zostały zabrane przez miejscowe kino, a organy z XIX wieku zostały rozkradzione i zniszczone. Nie zadbały o zabezpieczenie Kościoła ówczesne władze Polkowic. Doszło nawet do takiej sytuacji, że w dniu 25 czerwca 1968 roku we wczesnych godzinach rannych została rozebrana część dachu świątyni. Tylko dzięki natychmiastowej interwencji ówczesnego proboszcza Aleksandra Matyki i dzięki staraniom Kurii Arcybiskupiej we Wrocławiu udało się powstrzymać dalszą rozbiórkę budowli. Pomimo usilnych starań ze strony hierarchii kościelnej, nie udało się uzyskać pozwolenia na przekazanie zdewastowanej świątyni dla potrzeb parafii. 
Proboszcz Aleksander Matyka opuścił parafię w 1973 roku. Starania o pozyskanie dawnego zboru ewangelickiego odniosły pozytywny skutek. Uchwałą Rady Ministrów z dnia 31 grudnia 1973 roku został on przekazany parafii rzymskokatolickiej św. Michała Archanioła. Spełniły się nareszcie marzenia i pragnienia administratorów parafii i większości mieszkańców Polkowic. W latach 1975 – 1979 dzięki ofiarom wiernych dawny zbór ewangelicki został odbudowany i oddany do użytku parafian. W dniu 9 grudnia 1979 roku ksiądz biskup Adam Dyczkowski z Wrocławia go poświęcił. Jego patronką została wybrana św. Barbara

</doc>
<doc id="3791081" url="https://pl.wikipedia.org/wiki?curid=3791081" title="Giro dell'Emilia">
Giro dell'Emilia



</doc>
<doc id="3791090" url="https://pl.wikipedia.org/wiki?curid=3791090" title="Tensometria oporowa">
Tensometria oporowa

Tensometria oporowa (elektrooporowa) – metoda pomiaru odkształceń materiału badanej konstrukcji, pozwalająca na wyznaczanie odkształceń w wybranych punktach i kierunkach na powierzchni obiektu, za pomocą czujników elektrooporowych, przyklejonych w tych punktach.
Szerokie zastosowanie tensometrii oporowej datuje się od połowy XX wieku, kiedy w lotnictwie na szeroką skalę były wykonywane pomiary naprężeń w konstrukcjach skrzydeł. Stało się to konieczne w związku z katastrofami tych konstrukcji wywołanymi zmęczeniem materiału przez intensywny flatter powstający podczas ówczesnych prób przekraczania przez samoloty bariery dźwięku. W wyniku tych pomiarów opracowano nowy, skośny typ profilu skrzydeł zapobiegający powstawaniu flatteru.
Oczyszczoną powierzchnię metalu pokrywa się cienką warstwą specjalnego kleju, który powinien mieć następujące własności:
Najważniejsze zalety tensometrów to:
Pomiary przy użyciu tensometrów elektrooporowych mają jednak pewne wady, do których niewątpliwie należy zaliczyć:
Do pomiaru złożonych stanów odkształceń stosuje się tzw. rozety tensometryczne składające się najczęściej z trzech czujników naklejonych w jednym punkcie co formula_2 Pozwala to np. na wyznaczenie kierunków i wartości odkształceń głównych.

</doc>
<doc id="3791093" url="https://pl.wikipedia.org/wiki?curid=3791093" title="Moisiej Ginzburg">
Moisiej Ginzburg

Moisiej Jakowlewicz Ginzburg, ros. Моисей Яковлевич Гинзбург (ur. w Mińsku, zm. 7 stycznia 1946 w Moskwie) – radziecki architekt, zaliczany do przedstawicieli konstruktywizmu, znany głównie jako twórca (wraz z Ignatijem Milinisem) budynku Narkomfinu w Moskwie (1930). 
Narkomfin, budynek dla pracowników Narodowego Komisariatu Finansów, był pierwszym awangardowym, modernistycznym blokiem mieszkalnym w ZSRR o wysokim standardzie, wyposażonym w dwupoziomowe i dwustronne mieszkania oraz dwupoziomowy taras widokowy na dachu. Duża ilość przestrzeni wspólnych takich jak biblioteka i sala gimnastyczna. Apartamentowiec unosi się w powietrzu nad ziemią na smukłych, antropomorficznych słupach z żelazobetonu (fr. "pilotis"). Budynek odwiedził Le Corbusier. Po latach dewastacji został wyremontowany przez Aleksieja Ginzburga, wnuka architekta w 2020.

</doc>
<doc id="3791095" url="https://pl.wikipedia.org/wiki?curid=3791095" title="Minna Kleeberg">
Minna Kleeberg

Minna Kleeberg (ur. 21 lipca 1841 w Elmshorn, w Holsztynie, zm. 31 grudnia 1878, New Haven w stanie Connecticut) – żydowsko-niemiecko-amerykańska poetka. 
Była autorką żydowską ze względu na narodowość i wyznawaną religię, niemiecką z uwagi na miejsce urodzenia i język, którego używała w twórczości literackiej i amerykańska z powodu miejsca zamieszkania i śmierci. 
Życiorys.
Minna Kleeberg przyszła na świat 21 lipca 1841 w położonym na północ od Hamburga mieście Elmshorn, należącym do dawnego księstwa Holsztyn w jeszcze niezupełnie zjednoczonych Niemczech jako Minna Cohen, córka lekarza Marcusa Cohena. Otrzymała gruntowne wykształcenie. Już jako czternastolatka pisała do czasopism w Hamburgu, Budapeszcie, jak również do "Der Freitag-Abend". W 1862 roku wyszła za mąż za rabina Leopolda (Leviego) Kleeberga. Małżonkowie zamieszkali w Prusach
Nadreńskich. Tam młoda poetka obracała się w kręgu literackim Emila Rittershausa. W roku 1866 autorka wyemigrowała do Stanów Zjednoczonych. Zamieszkała w Louisville w stanie Kentucky, gdzie jej mąż został wybrany na rabina, a potem przeniosła się do New Haven. Poetka zmarła 31 grudnia 1878 w New Haven. 
Twórczość.
Minna Kleeberg była autorką języka niemieckiego, ale tożsamości narodowej żydowskiej. Występowała ostro przeciwko antysemickim wypowiedziom Richarda Wagnera. Sławę przyniósł jej wiersz "Ein Lied vom Salz" ("Pieśń o soli"), będąca apelem o zniesienie podatku solnego w Prusach. W roku 1877, już na emigracji w Stanach Zjednoczonych, poetka wydała w Louisville tomik "Gedichte" ("Poezje"). Liryka Minny Kleeberg jest wysmakowana formalnie. Poetka wykorzystała między innymi sycylianę abababab w wierszu "O, halte fest an deinen Idealen" ("Trzymaj się twardo swoich ideałów") i oktawę abababcc w wierszu 
"Es lebt ein Gott!" ("Bóg jest"):
W swojej twórczości poetka wypowiadała się zarówno o sprawach wielkiej polityki, jak wojna francusko-pruska, jak i o życiu rodzinnym. Pisała też hymny religijne. zostały one wydane w antologii Isaaca M. Wise’a "Hymns, Psalms and Prayers, In English and German" ("Hymny, psalmy i modlitwy po angielsku i niemiecku"), opublikowanej w Cincinnati w 1868 roku.
Feminizm.
Minnę Kleeberg można uznać za jedną z pierwszych przedstawicielek feminizmu. Rabin Leopold Kleeberg w ten sposób wypowiedział się o zmarłej żonie: "Almost from her childhood she complained of the subordinate position which tradition and custom assigned to woman" ("Niemal od dzieciństwa nie mogła się pogodzić z podrzędna pozycją, którą tradycja i zwyczaje przyznały kobietom").

</doc>
<doc id="3791097" url="https://pl.wikipedia.org/wiki?curid=3791097" title="Dymitr Jefimow">
Dymitr Jefimow



</doc>
<doc id="3791098" url="https://pl.wikipedia.org/wiki?curid=3791098" title="Aleksander Pomierancew">
Aleksander Pomierancew



</doc>
<doc id="3791099" url="https://pl.wikipedia.org/wiki?curid=3791099" title="Ibrahim Edhem Pasza">
Ibrahim Edhem Pasza



</doc>
<doc id="3791100" url="https://pl.wikipedia.org/wiki?curid=3791100" title="Noah Trocki">
Noah Trocki



</doc>
<doc id="3791105" url="https://pl.wikipedia.org/wiki?curid=3791105" title="Władysław Pawlak">
Władysław Pawlak



</doc>
<doc id="3791111" url="https://pl.wikipedia.org/wiki?curid=3791111" title="Paweł Józef Szafarzyk">
Paweł Józef Szafarzyk



</doc>
<doc id="3791121" url="https://pl.wikipedia.org/wiki?curid=3791121" title="Gerald Potterton">
Gerald Potterton

Gerald Potterton (ur. 8 marca 1931 w Londynie, zm. 23 sierpnia 2022 w Cowansville) – kanadyjski reżyser, scenarzysta, animator i producent filmowy. Jego film "Christmas Cracker" (1962) był nominowany do Oscara za najlepszy krótkometrażowy film animowany podczas 37. ceremonii wręczania Oscarów.
Nagrody.
Źródło:

</doc>
<doc id="3791124" url="https://pl.wikipedia.org/wiki?curid=3791124" title="Erich Recknagel">
Erich Recknagel

Erich Recknagel (ur. 3 grudnia 1904 w Oberschönau, zm. 16 sierpnia 1973 w Ohrdruf) – niemiecki narciarz. Olimpijczyk. Uczestnik mistrzostw świata. Działacz sportowy i sędzia.
Recknagel wziął udział w Zimowych Igrzyskach Olimpijskich 1928 w Sankt Moritz. W konkursie skoczków narciarskich, po skokach na odległość 48,5 i 62 metrów, zajął 11. pozycję. Druga z tych prób była ówczesnym rekordem olimpijskim.
Oprócz startu w Sankt Moritz, który miał jednocześnie rangę igrzysk olimpijskich i mistrzostw świata, Recknagel jeszcze trzykrotnie brał udział w rywalizacji skoczków narciarskich na mistrzostwach świata seniorów – w 1927 w Cortina d’Ampezzo (48 i 46,5 metra) i w 1929 w Zakopanem (50 i 53,5 metra) plasował się na 9. miejscu, a w 1931 w Oberhofie (51 i 44,5 metra) został sklasyfikowany na 47. pozycji.
Trzykrotnie zdobywał mistrzostwo Niemiec w skokach narciarskich (1931, 1932 i 1933) i raz w kombinacji norweskiej (1930).
Recknagel był jednym z pierwszych zawodników, którzy wykorzystywali w treningach nartorolki. Był również jednym z pierwszych niemieckich sportowców, którzy zawarli indywidualny kontrakt reklamowy ze sponsorem.
Po zakończeniu kariery zawodniczej był działaczem sportowym. W 1948 został współzałożycielem narodowego komitetu olimpijskiego Niemieckiej Republiki Demokratycznej. Od 1953 zasiadał również w zarządzie komitetu do spraw skoków narciarskich w Międzynarodowej Federacji Narciarskiej. Ponadto był także sędzią skoków narciarskich – w tej roli trzykrotnie uczestniczył w zimowych igrzyskach olimpijskich (1956, 1960 i 1964).

</doc>
<doc id="3791125" url="https://pl.wikipedia.org/wiki?curid=3791125" title="Anka Mrak-Taritaš">
Anka Mrak-Taritaš

Anka Mrak-Taritaš (ur. 24 listopada 1959 w Bjelovarze) – chorwacka polityk, architekt i urzędnik państwowy, deputowana, w latach 2012–2016 minister budownictwa.
Życiorys.
Absolwentka architektury na Uniwersytecie w Zagrzebiu (1983). Początkowo pracowała m.in. przy projektach dla szpitala uniwersyteckiego w Zagrzebiu, od 1984 do 1992 zatrudniona w komitecie planowania i budownictwa dzielnicy Trnje. Następnie do 2003 była konsultantem w ministerstwie ochrony środowiska, planowania przestrzennego i budownictwa, zaś w latach 2003–2005 kierowała instytutem planowania przestrzennego i ochrony środowiska w Zagrzebiu. W 2005 powróciła do ministerstwa jako dyrektor departamentu.
Zaangażowała się w działalność polityczną w ramach Chorwackiej Partii Ludowej – Liberalnych Demokratów. W grudniu 2011 została powołana na wiceministra budownictwa i planowania przestrzennego w rządzie Zorana Milanovicia. 16 listopada 2012 stanęła na czele tego resortu, zastępując Ivana Vrdoljaka, który przeszedł na urząd ministra gospodarki. Była inicjatorką zmian w prawie, które umożliwiły przeprowadzenie około 100 tys. postępowań o zalegalizowanie budynków postawionych bez pozwoleń na budowę lub wbrew ich warunkom.
W wyborach w 2015 uzyskała mandat posłanki do Zgromadzenia Chorwackiego, 22 stycznia 2016 zakończyła pełnienie funkcji ministra. W przedterminowych wyborach w 2016 z powodzeniem ubiegała się o poselską reelekcję.
W 2017 kandydowała na stanowisko burmistrza, przegrywając w drugiej turze z Milanem Bandiciem. W 2017 po wejściu HNS w koalicję z HDZ opuściła swoje ugrupowanie. Niedługo potem wraz z innymi rozłamowcami z HNS założyła nowe ugrupowania o nazwie Građansko-liberalni savez, którego została przewodniczącą. W 2020 wybrana na kolejną kadencję chorwackiego parlamentu z ramienia koalicji skupionej wokół socjaldemokratów.

</doc>
<doc id="3791130" url="https://pl.wikipedia.org/wiki?curid=3791130" title="Henryk Tchorznicki">
Henryk Tchorznicki



</doc>
<doc id="3791132" url="https://pl.wikipedia.org/wiki?curid=3791132" title="Gołębiak plamisty">
Gołębiak plamisty

Gołębiak plamisty ("Zenaida galapagoensis") – gatunek średniej wielkości ptaka z rodziny gołębiowatych (Columbidae). Występuje na wyspach Galapagos należących do Ekwadoru.
Taksonomia.
Gatunek został opisany naukowo w 1841 roku przez Johna Goulda. Gould opisał podgatunek zamieszkujący główne wyspy archipelagu. W 1899 roku Walter Rothschild i Ernst Hartert opisali podgatunek "Z. g. exsul" żyjący na oddalonych na północny zachód wyspach Darwin i Wolf. Gatunek różni się od innych przedstawicieli rodzaju "Zenaida" głosem i zachowaniami, i bywał wyłączany do monotypowego rodzaju "Nesopelia". Badania genetyczne wskazują jednak na jego przynależność do rodzaju "Zenaida".
Charakterystyka.
Długość ciała wynosi od 18 do 23 cm, masa ciała od 67 do 92 g. Głowa i szyja są rdzawobrązowe; różowobrązowa barwa piersi przechodzi w jaśniejszą, płową barwę na brzuchu. Podogonie i pokrywy jasnoszare. Obrączka oczna ma kontrastującą niebieską barwę.
Gołębiak plamisty ma proporcjonalnie krótszy ogon, większe nogi i stopy i dłuższy dziób niż gołębiak plamouchy ("Zenaida auriculata") i gołębiak długosterny ("Z. macroura"). Gołębiak cynamonowy ("Z. aurita") wykazuje pośrednie proporcje ciała i cechy ubarwienia między tymi gatunkami a gołębiakiem plamistym.
Ekologia.
Gatunek ten zamieszkuje suche, skaliste niziny z rozproszonymi drzewami, krzewami i opuncjami. Żywi się głównie nasionami, ale w porze deszczowej (późny styczeń – połowa lutego) zjada również gąsienice i kwiaty kaktusów. Ptaki te nie migrują, choć zdarza się, że przelatują pomiędzy wyspami.
Lęgi.
Samica gołębiaka plamistego składa zwykle dwa jaja. Lęgi mają miejsce od stycznia do listopada, choć sezon rozrodczy może się różnić pomiędzy wyspami archipelagu; największe nasilenie prawdopodobnie ma miejsce od marca do czerwca. Gniazda są zakładane na ziemi, w szczelinach skał lub w starych gniazdach przedrzeźniacza bladego.
Status i zagrożenia.
Gołębiak plamisty ma ograniczony zasięg występowania (~8300 km²) oraz ocenia się, że jego populacja ma trend malejący. Jest uznawany za gatunek bliski zagrożenia (NT – "Near threatened"). Zagrożeniem dla niego może być drapieżnictwo ze strony zdziczałych kotów i innych zwierząt introdukowanych na Galapagos przez ludzi. W przeszłości polowano na te ptaki, co ułatwiała ich ufna natura. Istnieją zapisy o upolowaniu 60–70 sztuk w jeden ranek.

</doc>
<doc id="3791134" url="https://pl.wikipedia.org/wiki?curid=3791134" title="SM UC-10">
SM UC-10

SM UC-10 – niemiecki podwodny stawiacz min z okresu I wojny światowej, dziesiąty w kolejności okręt podwodny typu "UC I". Zwodowany 15 lipca 1915 roku w stoczni Vulcan w Hamburgu, został przyjęty do służby w Kaiserliche Marine 17 lipca 1915 roku. W czasie służby operacyjnej SM UC-10 odbył 30 patroli bojowych, podczas których postawił zagrody minowe, na których zatonęło 16 statków o łącznej pojemności BRT i dwa okręty o łącznej wyporności ton, zaś pięć statków o łącznej pojemności BRT zostało uszkodzonych. SM UC-10 został zatopiony 21 sierpnia 1916 roku, storpedowany przez brytyjski okręt podwodny HMS E54.
Projekt i dane taktyczno-techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku ministerstwo marynarki zatwierdziło projekt małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
SM UC-10 był niewielkim, jednokadłubowym przybrzeżnym okrętem podwodnym, którego konstrukcja oparta była na projekcie jednostek typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostka posiadała zaokrąglony dziób oraz cylindryczny kiosk o średnicy 1,3 m, obudowany opływową osłoną, a do jej wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręt napędzany był na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszał się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręt był w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym oraz 50 Mm przy prędkości 4 węzłów pod wodą. Okręt zabierał 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręt posiadał dwa wewnętrzne zbiorniki balastowe. Dopuszczalna głębokość zanurzenia wynosiła 50 metrów, zaś czas zanurzenia 23-36 s. Okręt nie posiadał uzbrojenia torpedowego ani artyleryjskiego, przenosił natomiast w części dziobowej 12 min kotwicznych typu UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręt posiadał jeden peryskop Zeissa. Wyposażenie uzupełniała kotwica grzybkowa o masie 136 kg. Załoga okrętu składała się z 1 oficera (dowódcy) oraz 13 podoficerów i marynarzy.
Budowa.
SM UC-10 zamówiony został 23 listopada 1914 roku jako dziesiąty z serii 15 okrętów typu "UC I"(numer projektu 35a, nadany przez Inspektorat Okrętów Podwodnych), w ramach wojennego programu rozbudowy floty. Pierwsze 10 jednostek typu, w tym UC-10, zostało zbudowanych w stoczni Vulcan w Hamburgu. Stocznia, nie mając wcześniej doświadczenia w budowie okrętów podwodnych, oszacowała czas budowy okrętu na 5-6 miesięcy, i aby dotrzymać tego terminu musiała wstrzymać budowę torpedowców. UC-10 otrzymał numer stoczniowy 54 ("Werk 54"). Okręt został zwodowany 15 lipca 1915 roku, zaś do służby w Cesarskiej Marynarce Wojennej przyjęty dwa dni później, 17 lipca 1915 roku.
Przebieg służby.
1915 rok.
17 lipca 1915 roku dowódcą UC-10 mianowany został por. mar. Ernst Rosenow. 4 listopada 1915 roku nowym dowódcą okrętu został por. mar. Max Viebeg. 9 grudnia 1915 roku nastąpiła kolejna zmiana dowódcy UC-10, którym został por. mar. Alfred Nitzsche. Po okresie szkolenia okręt przebazowano do Flandrii i 19 grudnia wszedł w skład stacjonującej tam flotylli. Pierwszą ofiarą postawionych przez okręt min był zbudowany w 1906 roku holenderski parowiec „Ellewoutsdijk” (2229 BRT), płynący pod balastem z Rotterdamu do Portland, który zatonął 30 grudnia w estuarium Tamizy na pozycji .
1916 rok.
Pierwszy sukces w nowym 1916 roku odniesiony został 4 stycznia, kiedy to w estuarium Tamizy zatonął nowy holenderski parowiec „Leto” (3225 BRT), przewożący pszenicę na trasie Nowy Jork – Rotterdam. Następnego dnia na tym samym akwenie jego los podzielił norweski parowiec „Fridtjof Nansen” (3275 BRT), płynący z ładunkiem superfosfatu z Bone do Rotterdamu (zginęło 2 marynarzy). 21 stycznia na pozycji zatonął holenderski parowiec „Apollo” (799 BRT), płynący z ładunkiem drobnicy z Walencji do Amsterdamu. Dzień później więcej szczęścia miał płynący z South Shields do Genui z ładunkiem węgla brytyjski parowiec „Falls City” (4729 BRT), który bez strat w ludziach doznał uszkodzeń na minie na pozycji . 25 lutego nieopodal Southwold (na pozycji ) zatonął stary, zbudowany w 1883 roku brytyjski parowiec „Southford” (963 BRT), płynący z ładunkiem koksu z Tyne do Boulogne (zginęło 4 członków załogi). Następny dzień okazał się pechowy dla starego (z 1882 roku) szwedzkiego parowca „Birgit” (1117 BRT), transportującego drewno na trasie Sztokholm – Londyn, który ze stratą jednego marynarza zatonął w estuarium Tamizy (na pozycji ). 29 lutego wskutek wejścia na minę na tym samym akwenie uszkodzony został zbudowany w 1879 roku brytyjski parowiec „Malvina” (1244 BRT), przewożący drobnicę z Londynu do Leith (obyło się bez strat w załodze). 7 marca miny postawione przez UC-10 zniszczyły dwa brytyjskie okręty: niszczyciel HMS „Coquette” (335 ts), na którym zginęło 22 członków załogi (na pozycji ) oraz torpedowiec HMS Tb. 11 (263 ts), który ze stratą 23 marynarzy zatonął na pozycji . 11 marca w estuarium Tamizy uszkodzeń doznał zbudowany w 1899 roku holenderski parowiec „Zaandijk” (4189 BRT), przewożący drobnicę z Filadelfii do Rotterdamu. 18 marca na tym samym akwenie (na pozycji ) zatonął holenderski parowiec „Palembang” (6674 BRT), płynący z Rotterdamu do Batawii. Kolejny sukces załoga UC-10 odniosła 3 kwietnia, kiedy to mina zniszczyła na pozycji zbudowany w 1865 roku norweski parowiec „Ino” (702 BRT), płynący z Blyth do Rouen z ładunkiem węgla (nikt nie zginął). 26 kwietnia estuarium Tamizy na miny weszły dwie holenderskie jednostki: parowiec „Dubhe” (3233 BRT), płynący z ładunkiem kukurydzy z Baltimore do Rotterdamu (na pozycji ), który uratowano osadzając na mieliźnie oraz zbudowany w 1892 roku holownik „Noordzee” (298 BRT), który próbując pomóc „Dubhe” zatonął na tej samej pozycji. 1 maja na minie pochodzącej z UC-10 na pozycji zatonęła kolejna jednostka – brytyjski parowiec „Hendonhall” (3994 BRT), przewożący pszenicę z Portland do Rotterdamu (bez strat w ludziach). Nazajutrz w okolicy Southwold ze stratą 1 członka załogi zatonął brytyjski parowiec „Rochester City” (1239 BRT), płynący z ładunkiem węgla na trasie Sunderland – Rochester (na pozycji ). Następny sukces miał miejsce 22 maja, kiedy to w okolicy Orfordness (na pozycji ) zatonął mały brytyjski parowiec „Rhenass” (285 BRT), płynącego z ładunkiem surówki z Jarrow do Calais (na pokładzie zginęło 6 marynarzy). 27 maja na tym samym akwenie (na pozycji ) zatonął też brytyjski parowiec „Lincairn” (2638 BRT), transportujący węgiel z Tyne do Gibraltaru (bez strat w ludziach). 1 czerwca w okolicy Harwich (na pozycji ) uszkodzeń na minie doznał brytyjski parowiec „Parkgate” (3232 BRT), płynący z ładunkiem ziarna i nasion bawełny z Aleksandrii do Hull (statek uratowano osadzając na mieliźnie).
14 czerwca 1916 roku nastąpiła zmiana na stanowisku dowódcy UC-10: por. mar. Alfreda Nitzsche zastąpił por. mar. Reinhold Saltzwedel. Po niespełna dwóch tygodniach wyznaczono nowego kapitana okrętu, którym został por. mar. Werner Albrecht. 20 sierpnia postawiona przez okręt mina zniszczyła brytyjski kuter rybacki „Dragoon” (30 BRT), na północny wschód od Cromer (nikt nie zginął). 3 września w estuarium Humber (na pozycji ) zatonął ze stratą 2 członków załogi brytyjski parowiec „Rievaulx Abbey” (1166 BRT), płynący z ładunkiem drobnicy z Rotterdamu do Hull. Wreszcie, 11 grudnia, mina pochodząca z UC-10 zniszczyła na pozycji duński parowiec „Nora” (772 BRT), przewożący drewno z Härnösand do Gijón (śmierć poniosło 4 członków załogi).
Wiadomości o trzech ostatnich sukcesach nie dotarły nigdy do załogi UC-10, gdyż 21 sierpnia 1916 roku okręt został storpedowany przez brytyjski okręt podwodny HMS E54 w okolicy Schouwen Bank u wybrzeży Holandii, na pozycji (wszyscy zginęli).

</doc>
<doc id="3791139" url="https://pl.wikipedia.org/wiki?curid=3791139" title="Anton Kliman">
Anton Kliman

Anton Kliman (ur. 9 czerwca 1967 w Puli) – chorwacki polityk i przedsiębiorca, w 2016 minister turystyki, parlamentarzysta.
Życiorys.
W 1986 ukończył szkołę średnią o profilu hotelarsko-turystycznym, zaś w 2005 studia ekonomiczne na Uniwersytecie w Zagrzebiu. Był ochotnikiem w trakcie wojny w Chorwacji. W 1991 zajął się prowadzeniem własnego przedsiębiorstwa hotelarskiego Barbariga Nova w Vodnjanie. W pierwszej połowie lat 90. kierował miejską radą turystyczną. Zaangażował się w działalność polityczną w ramach Chorwackiej Wspólnoty Demokratycznej (HDZ), do której wstąpił w 2007. Został również przewodniczącym katolickiego stowarzyszenia „MI”.
W styczniu 2016 z rekomendacji HDZ objął urząd ministra turystyki w rządzie Tihomira Oreškovicia. W przedterminowych wyborach w tym samym roku uzyskał mandat posła do Zgromadzenia Chorwackiego. Stanowisko ministra zajmował do końca funkcjonowania gabinetu, tj. do października 2016. W 2020 ponownie wybrany do chorwackiego parlamentu.

</doc>
<doc id="3791143" url="https://pl.wikipedia.org/wiki?curid=3791143" title="Jan X (biskup Lubeki)">
Jan X (biskup Lubeki)

Jan (ur. 18 marca 1606 r. na zamku Gottorp, zm. 12 lutego 1655 r. w Eutin) – protestancki książę-biskup Lubeki od 1634 r.
Życiorys.
Jan był jednym z młodszych synów Jana Adolfa, księcia szlezwicko-holsztyńskiego na Gottorp i zarazem administratora arcybiskupstwa Bremy i biskupa Lubeki. Matką Jana była Augusta, córka króla duńskiego Fryderyka II. W 1631 r. został koadiutorem przy biskupie Lubeki, swym stryju Janu Fryderyku. Po śmierci tego ostatniego w 1634 r. został biskupem Lubeki. Brał udział w działaniach wojennych Gustawa II Adolfa w Niemczech. Zmarł w Eutin, którym władał od 1640 r. Jego następcą w Lubece został kolejny przedstawiciel Oldenburgów, jego bratanek Chrystian Albrecht.
Rodzina.
W 1640 r. poślubił Julianę Felicitas (1619–1661), córkę Juliusza Fryderyka z bocznej linii książąt Wirtembergii na Weitlingen. Małżeństwo nie było szczęśliwe. Para miała czworo dzieci:

</doc>
<doc id="3791149" url="https://pl.wikipedia.org/wiki?curid=3791149" title="Zenaida galapagoensis">
Zenaida galapagoensis



</doc>
<doc id="3791152" url="https://pl.wikipedia.org/wiki?curid=3791152" title="Enrico Garozzo">
Enrico Garozzo

Enrico Garozzo (ur. 21 czerwca 1989 w Katanii) – włoski szpadzista, srebrny medalista olimpijski z Rio de Janeiro.
Walczy prawą ręką. Zawody w 2016 były jego pierwszymi igrzyskami olimpijskimi. Po medal sięgnął w drużynowej rywalizacji szpadzistów. Włoską drużynę tworzyli poza nim Marco Fichera, Paolo Pizzo i Andrea Santarelli. Był również indywidualnie brązowym medalistą mistrzostw świata w 2014 i igrzysk śródziemnomorskich w 2013, w drużynie zdobył srebro mistrzostw Europy w 2016.
Jego brat Daniele także jest szermierzem (florecistą) i medalistą olimpijskim.

</doc>
<doc id="3791153" url="https://pl.wikipedia.org/wiki?curid=3791153" title="Vlaho Orepić">
Vlaho Orepić

Vlaho Orepić (ur. 16 listopada 1968 w gminie Konavle) – chorwacki polityk i wojskowy, parlamentarzysta, od 2016 do 2017 minister spraw wewnętrznych.
Życiorys.
Absolwent szkoły wojskowej Zapovjedno-stožerna škola „Blago Zadro”, ukończył także transport morski na Uniwersytecie w Dubrowniku i studia trenerskie na Uniwersytecie w Zagrzebiu.
W 1991 jako ochotnik dołączył do chorwackiej armii, uczestniczył w działaniach wojennych w trakcie wojny w Chorwacji. Był komendantem portu wojennego w Ploče. Służył później pod rozkazami Ante Gotoviny i Ante Kotromanovicia. Po zakończeniu wojny pozostał zawodowym żołnierzem, zakończył służbę w 2014 jako dowódca bazy marynarki wojennej w Ploče. Zaangażował się także w działalność społeczną, został prezesem lokalnego stowarzyszenia „Škanj” i inicjatorem akcji przeciwko budowie elektrowni węglowej w regionie. W 2014 wybrany na wiceprezesa zrzeszenia sportowego w żupanii dubrownicko-neretwiańskiej.
W styczniu 2016 z rekomendacji partii Most objął urząd ministra spraw wewnętrznych w rządzie Tihomira Oreškovicia. W przedterminowych wyborach we wrześniu tegoż roku uzyskał mandat posła do Zgromadzenia Chorwackiego. W październiku 2016 w nowo utworzonym rządzie Andreja Plenkovicia ponownie stanął na czele resortu spraw wewnętrznych. Odwołano go z tego stanowiska w kwietniu 2017. Opuścił partię Most, a w 2019 został przewodniczącym ugrupowania pod nazwą Nova Politika.

</doc>
<doc id="3791164" url="https://pl.wikipedia.org/wiki?curid=3791164" title="John Christ">
John Christ

John Christ właściwie John Wolfgang Knoll (ur. 19 lutego 1965 w Baltimore) – amerykański muzyk, kompozytor i wokalista, znany przede wszystkim z występów w zespole Danzig, którego był członkiem w latach 1987-1995. Wcześniej występował w zespole Samhain. W 1999 roku nakładem wytwórni muzycznej Tang Records ukazał się jedyny album solowy muzyka zatytułowany "Flesh Caffeine".
W 2004 roku muzyk został sklasyfikowany na 63. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
<doc id="3791165" url="https://pl.wikipedia.org/wiki?curid=3791165" title="Colin Thibert">
Colin Thibert

Pierre Colin-Thibert (ur. 29 stycznia 1951) – francuski pisarz i scenarzysta. Autor kryminałów i książek dla młodzieży.

</doc>
<doc id="3791168" url="https://pl.wikipedia.org/wiki?curid=3791168" title="Amnon Rubinstein">
Amnon Rubinstein

Amnon Rubinstein (hebr.: אמנון רובינשטיין, ur. 5 września 1931 w Tel Awiwie) – izraelski polityk, w latach 1984–1987 minister komunikacji, w roku 1992 minister nauki i technologii, w latach 1993–1996 minister edukacji, w latach 1977–2002 poseł do Knesetu z list Szinui i Merecu. W latach 1974–1996 przewodniczący Szinui.
W wyborach parlamentarnych w 1977 po raz pierwszy dostał się do izraelskiego parlamentu. Zasiadał w Knesetach IX, X, XI, XII, XIII, XIV i XV kadencji.

</doc>
<doc id="3791170" url="https://pl.wikipedia.org/wiki?curid=3791170" title="Karmelici Maryi Niepokalanej">
Karmelici Maryi Niepokalanej

Karmelici Maryi Niepokalanej (łac. "Congregatio Fratrum Carmelitarum Beatae Virginis Mariae Immaculatae", używany skrót: CMI) – katolickie męskie zgromadzenie obrządku syromalabarskiego, złożone z kapłanów i braci zakonnych. Był to pierwszy zakon założony w Indiach.
Historia.
Zgromadzenie założyli w 1831 roku św. Cyriak Eliasz Chavara, Palackal Thoma Malpan, Thoma Porukara Geevarghse Ivanios Panickerveetil. Wspólnota została kanonicznie erygowana w 1855 roku pod nazwą: Zgromadzenie Sług Maryi Niepokalanej z Góry Karmel. Przyjęto duchowość karmelitańską, a pierwszym przełożonym generalnym został św. Cyriak Eliasz Chavara – ostatni żyjący z grupy założycieli. Nazwa zgromadzenia została zmieniona na obecną w 1958 roku.
Charyzmat.
Zgromadzenie łączy w sobie tradycje duchowe Indii i Kościoła Syromalabarskiego z duchowością karmelitańską.

</doc>
<doc id="3791171" url="https://pl.wikipedia.org/wiki?curid=3791171" title="Ammon Rubinstein">
Ammon Rubinstein



</doc>
<doc id="3791192" url="https://pl.wikipedia.org/wiki?curid=3791192" title="Coccoloba acuminata">
Coccoloba acuminata

Coccoloba acuminata Kunth – gatunek rośliny z rodziny rdestowatych ("Polygonaceae" Juss.). Występuje naturalnie w Gwatemali, Kostaryce, Panamie, Kolumbii, Ekwadorze, Peru, Boliwii oraz Brazylii (w stanach Acre, Amazonas, Pará i Rondônia). 
Biologia i ekologia.
Rośnie w wiecznie zielonych lasach lub lasach częściowo zrzucających liście, na terenach nizinnych.

</doc>
<doc id="3791220" url="https://pl.wikipedia.org/wiki?curid=3791220" title="Hermogenes z Ksantos">
Hermogenes z Ksantos

Hermogenes z Ksantos (gr. Ἑρμογένης) – starożytny grecki biegacz żyjący w I wieku n.e., olimpijczyk.
Pochodził z Ksantos w Licji. Ostatni znany sportowiec, który uzyskał zaszczytny tytuł "triastes", zwyciężając jednocześnie w biegu na stadion, diaulosie i biegu w zbroi. Wyczynu tego dokonał dwukrotnie, w 81 i 89 roku (olimpiady 215 i 217). W 85 roku (olimpiada 216) udało mu się wygrać tylko w diaulosie i biegu w zbroi. Oprócz tego pięć razy triumfował na igrzyskach pytyjskich oraz po dziewięć razy na igrzyskach nemejskich i istmijskich. Odniósł także zwycięstwo na igrzyskach kapitolińskich, urządzonych przez cesarza Domicjana w Rzymie w roku 86. Zgodnie z informacją przekazaną przez Pauzaniasza ("Wędrówka po Helladzie" VI 13,3) ze względu na swoją szybkość uzyskał przydomek "Hippos", czyli „koń”.

</doc>
<doc id="3791231" url="https://pl.wikipedia.org/wiki?curid=3791231" title="Dudkowiec natalski">
Dudkowiec natalski

Dudkowiec natalski ("Promerops gurneyi") – gatunek średniej wielkości ptaka z rodziny dudkowców (Promeropidae). Występuje w południowo-wschodnich obszarach Afryki. Nie jest zagrożony wyginięciem.
Taksonomia.
Po raz pierwszy gatunek opisał Jules Verreaux na łamach "Proceedings of the Zoological Society of London" w 1871. Holotyp pochodził z KwaZulu-Natal. Autor zamieścił opis głównie w języku francuskim. Nowemu gatunkowi nadał nazwę "Promerops gurneyi". Jest ona obecnie (2020) utrzymywana przez Międzynarodowy Komitet Ornitologiczny (IOC), który wyróżnia dwa podgatunki, żyjące w odizolowanych od siebie zasięgach. Dudkowiec natalski tworzy nadgatunek z kafryjskim ("P. cafer"); możliwe, że dawniej krzyżowały się w Prowincji Przylądkowej Wschodniej.
Podgatunki i zasięg występowania.
IOC wyróżnia 2 podgatunki:
Morfologia.
Długość ciała wynosi 23–29 cm, masa ciała samców 30–46,5 g, samic 23–43 g. Samice ubarwione są tak samo jak samce, jednak są mniejsze, z krótszymi ogonami i głowami oraz mniejszą masą ciała. Czoło, wierzch głowy i kark porastają pióra czerwonokasztanowe, przy czym pióra na wierzchu głowy mają kształt lancetowaty, zaostrzony. Pokrywy uszne brunatne. Pióra szyi mają barwę matowobrązową, z ciemnymi paskami, podobnie jak i górna część grzbietu, gdzie paski są jednak grubsze. Górna część grzbietu brunatna z oliwkowożółtym nalotem i ciemnymi paskami. Kuper i pokrywy nadogonowe żółtozielone. Skrzydła z wierzchu brunatne, lotki I rzędu wyróżniają się uwypukleniami lub emarginacjami na lotkach P4-P6 (ma je większość samców; 8,7% samic na lotce P6 ma uwypuklenie). Pokrywy podskrzydłowe i lotki III rzędu srebrzystoszare. Sterówki czarnobrązowe. Gardło i broda jasnopłowe. Występuje, lecz nie zawsze, słabo widoczny brązowy pasek przyżuchwowy. Pierś od złotobrązowej po kasztanową. Dolna część piersi i brzuch jasnopłowe, z dobrze zaznaczonymi złotobrązowymi paskami. Pokrywy podogonowe jaskrawożółte. Tęczówka orzechowobrązowa. Dziób, nogi i stopy czarne.
Pierzenie przypada na okres od września do marca.
Wymiary szczegółowe.
Wymiary szczegółowe (w mm) przedstawia poniższa tabela:
Ekologia i zachowanie.
Środowiskiem życia dudkowców natalskich są obszary trawiaste i wrzosowiska. W KwaZulu-Natal w Górach Smoczych odnotowywano te ptaki na wrzosowiskach z udziałem "Protea roupelliae" i "Protea caffra" (srebrnikowate) na wysokości 1500–1800 m n.p.m.; okazjonalnie zapuszczały się do fragmentów lasów i obrzeżających je zakrzewień z udziałem "Leucosidea sericea", "Buddleja salviifolia" i "Myrsine africana". W Witwatersrand stwierdzono te ptaki na wrzosowiskach z udziałem "Protea caffra", w górach Amatole (dystrykt) – z "Protea lacticolor". Obserwowane są również w miastach, gdzie rosną aloesy i na plantacjach eukaliptusów. W Zimbabwe dudkowce natalskie odnotowano w skupiskach krzewów "Protea"–"Brachystegia"–"Erica" i w skupiskach samych srebrników ("Protea").
Przeważnie dudkowce natalskie widywane są pojedynczo lub w parach, okazjonalnie w grupach 6–10 osobników. Lot nieco falisty, z gwałtownymi uderzeniami skrzydeł. W trakcie lotu godowego lub wypuszczenia złapanego ptaka zmodyfikowana lotka P6 wydaje głos zapisywany jako "frrt-frrt". Są to ptaki silnie terytorialne, przeganiają nie tylko inne dudkowce natalskie, ale i wikłacze złotolice ("Ploceus capensis") czy czarnotki rudoskrzydłe ("Onychognathus morio"). Tolerują nektarniki malachitowe ("Nectarinia famosa") na tej samej roślinie, ale nie tym samym kwiecie. We krwi dudkowców natalskich stwierdzono apikompleks "Leucocytozoon deswardti" – stwierdzono go również u australijskiego miodojada, koralicowca kosmatego ("Anthochaera chrysoptera"), co sugeruje, że gatunki te mogły mieć wspólnego przodka, nim oddzieliły się dzięki dryftowi kontynentalnemu około 40 mln lat temu.
Pożywieniem tych ptaków jest nektar, pająki i owady. Stwierdzono pożywianie się na kwiatach m.in. aloesu drzewiastego ("Aloe arborescens"), kuflików ("Callistemon"), koralodrzewi ("Erythrina"), "Grevillea", "Greyia", trytomy ("Kniphofia") i 7 gatunków srebrników.
Lęgi.
Okres lęgowy w obszarach, gdzie rośnie "Protea roupelliae" przypada na najintensywniejszy okres kwitnienia u tej rośliny. Gniazda ulokowane są 0,8–6 m nad ziemią w zaroślach srebrników lub na pojedynczej roślinie (gdy ta ma formę drzewa). Buduje je wyłącznie samica, zajmuje jej to około 5 dni. Ma ono formę masywnej konstrukcji z łodyg wrzośców i gałązek, z utworzonym w środku kubeczkiem z wyściółki w postaci delikatnych łodyg i puchu srebrników, niekiedy również liści "Buddleja salviifolia". W zniesieni 1 lub 2 jaja, wymiary średnie ("n"=6)20,9–25 na 16,2–17 mm. Skorupka ma barwę łososiową po jasnokawową, pokrywają ją ciemnobrązowe wzorki; na bardziej obłym końcu barwa tła nieco fioletowieje. Inkubacja trwa 16–17 dni, samica wysiaduje sama. Pisklęta klują się nagie z szaroczarnym puchem na głowie, grzbiecie i skrzydłach. Mają żółte zajady i jaskrawopomarańczową nasadę dzioba. Po około 5 dniach zaczynają otwierać się im oczy i rosnąć pióra. Po 12–14 dniach życia są już w pełni opierzone. Odchody są usuwane z gniazda i wynoszone na około 5 m od niego. Przebywają w gnieździe 21–23 dni; przez kolejne 2–3 miesiące są jeszcze zależne od rodziców. Oba ptaki z pary karmią pisklęta, otrzymują one niewielkie owady (w tym modliszki i chrząszcze) i, prawdopodobnie, nektar.
Status.
IUCN uznaje dudkowca natalskiego za gatunek najmniejszej troski (LC, "Least Concern") nieprzerwanie od 1994 (stan w 2020). W 1988 otrzymał klasyfikację bliskiego zagrożenia (NT, "Near Threatened"). BirdLife International uznaje trend populacji za stabilny ze względu na brak widocznych zagrożeń.

</doc>
<doc id="3791236" url="https://pl.wikipedia.org/wiki?curid=3791236" title="Władysław Potocki (1903–1973)">
Władysław Potocki (1903–1973)

Władysław Kalikst Potocki herbu Złota Pilawa (ur. 14 października 1903 r. w Chrząstowie, zm. 21 października 1973 r. w Stanach Zjednoczonych) – polski arystokrata i przedsiębiorca.
Życiorys.
W latach 1911–1914 pobierał naukę w benedyktyńskiej Downside School w Stratton-on-the-Fosse, w Wielkiej Brytanii. W latach 1916–1921 był uczniem gimnazjum im. św. Stanisława w Warszawie. W latach 1923–1925 studiował w École nationale des eaux et forêts (Nancy, Francja). Później przez rok odbywał praktyki w lasach w Stężarzycach koło Uściługa, a następnie – służbę wojskową w 14 Pułku Ułanów.
W latach 30. prowadził majątek ziemski; założył także związek plantatorów tytoniu. W 1934 r. został pracownikiem Departamentu Morskiego Ministerstwa Przemysłu i Handlu.
W 1935 r. zamieszkał w Gdyni i został udziałowcem Towarzystwa Bergenske, pełniąc funkcję wicedyrektora tej firmy.
W 1938 r. był współzałożycielem przedsiębiorstw Bałtycka Spółka Okrętowa oraz Towarzystwo Połowów Dalekomorskich „Korab”. Zasiadał także w radzie nadzorczej Morskich Zakładów Rybnych; ponadto był udziałowcem spółki Sebascotton Import Bawełny. W 1939 r. został wydelegowany przez Ministerstwo Przemysłu i Handlu do Szwecji w celu zorganizowania tranzytu dostaw do Polski na wypadek wojny.
W marcu 1940 r. wyjechał wraz z rodziną do Francji, skąd został oddelegowany do Komitetu Transportowego w Londynie.
Brał udział we francuskim ruchu oporu w ramach polskiej służby wywiadowczej, organizował i finansował tajną gazetę. W 1943 r. wyjechał do Szwajcarii i został przydzielony do Poselstwa RP w Bernie.
W 1944 r. był jednym ze współzałożycieli spółki rybołówczej pod nazwą The Nordic Fishing Co. Ltd., której celem działania była eksploatacja statków rybackich w oparciu o porty brytyjskie.
Po wojnie wraz z Wojciechem Mańkowskim, Wiktorem Niemcem i Juliuszem Tarnowskim zakupił w Tulonie statek handlowy o pojemności ok. 100 ton brutto; otrzymał on nazwę „Pomanita” (utworzoną od pierwszych liter nazwisk właścicieli).
W kolejnych latach pracował w Maroku, Meksyku i Stanach Zjednoczonych, gdzie zmarł tragicznie w wypadku. Spoczywa na cmentarzu Mount Olivet koło Waszyngtonu.

</doc>
<doc id="3791237" url="https://pl.wikipedia.org/wiki?curid=3791237" title="Jan Wagilewicz">
Jan Wagilewicz



</doc>
<doc id="3791239" url="https://pl.wikipedia.org/wiki?curid=3791239" title="Kiisa (Sauga)">
Kiisa (Sauga)

Kiisa – wieś w Estonii, w prowincji Parnawa, w gminie Sauga.

</doc>
<doc id="3791240" url="https://pl.wikipedia.org/wiki?curid=3791240" title="Wardar Skopje w europejskich pucharach">
Wardar Skopje w europejskich pucharach



</doc>
<doc id="3791241" url="https://pl.wikipedia.org/wiki?curid=3791241" title="Kilksama">
Kilksama

Kilksama – wieś w Estonii, w prowincji Parnawa, w gminie Sauga.

</doc>
<doc id="3791243" url="https://pl.wikipedia.org/wiki?curid=3791243" title="Kleeberg">
Kleeberg



</doc>
<doc id="3791254" url="https://pl.wikipedia.org/wiki?curid=3791254" title="Power Rangers Super Megaforce">
Power Rangers Super Megaforce



</doc>
<doc id="3791256" url="https://pl.wikipedia.org/wiki?curid=3791256" title="Power Rangers Super Samurai">
Power Rangers Super Samurai



</doc>
<doc id="3791259" url="https://pl.wikipedia.org/wiki?curid=3791259" title="Power Rangers Dino Super Charge">
Power Rangers Dino Super Charge



</doc>
<doc id="3791262" url="https://pl.wikipedia.org/wiki?curid=3791262" title="SK Samtredia w europejskich pucharach">
SK Samtredia w europejskich pucharach



</doc>
