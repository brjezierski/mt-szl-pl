<doc id="3800094" url="https://pl.wikipedia.org/wiki?curid=3800094" title="Józef Rec">
Józef Rec

Józef Rec (ur. 23 stycznia 1883 w Czajkowej, zm. 6 lipca 1940 na górze Gruszka) – polski nauczyciel, oficer, podczas II wojny światowej organizator kurierskiej trasy przerzutowej z ramienia Polskiego Komitetu Służby Zwycięstwu Polski i Związku Walki Zbrojnej, ofiara egzekucji na górze Gruszka dokonanej przez Niemców.
Życiorys.
Urodził się 23 stycznia 1883 w Czajkowej. Był synem Wawrzyńca i Marii z domu Bąk. Miał brata Władysława.
Zdał egzamin dojrzałości w Gimnazjum w Mielcu. Ukończył studia na Wydziale Filozoficznym Uniwersytetu Jagiellońskiego. Został nauczycielem filologii klasycznej. Reskryptem z 3 lutego 1911 C. K. Rady Szkolnej Krajowej jako kandydat nauczycielski został mianowany zastępcą nauczyciela w C. K. Gimnazjum Męskim w Sanoku. Reskryptem z 5 września 1912 C. K. Rady Szkolnej Krajowej jako zastępca nauczyciela został przeniesiony z Sanoka do C. K. Gimnazjum w Gorlicach, po czym analogiczną formą decyzji z 3 września 1913 został przeniesiony z powrotem do sanockiego gimnazjum. W sanockim gimnazjum uczył języka łacińskiego i języka greckiego. Po wybuchu I wojny światowej w roku szkolnym 1915/1916 odbywał służbę wojskową. Był oficerem c. i k. armii. Jako jeniec przebywał w niewoli rosyjskiej, po czym w drugim półroczu roku szkolnego 1918/1919 ponownie był nauczycielem w gimnazjum w Sanoku wykładając język łaciński i język niemiecki. Po odzyskaniu przez Polskę niepodległości w latach 20. II Rzeczypospolitej pozostawał nauczyciel przemianowanego Państwowego Gimnazjum Męskiego im. Królowej Zofii w Sanoku, wykładając język łaciński, matematykę, historię, kaligrafię, zaś ponadto w roku szkolnym 1927/1928 był pomocnikiem kancelarii dyrekcji szkoły. W 1928 został przeniesiony z Sanoka do Państwowego Gimnazjum w Sokalu, a w 1932 jako nauczyciel tej szkoły został przeniesiony w stan spoczynku.
Przed 1914 należał do Sanockiej Chorągwi Drużyn Bartoszowych. Był członkiem sanockiego gniazda Polskiego Towarzystwa Gimnastycznego „Sokół” (1921, 1922, 1932, 1924). 26 października 1919 został wybrany zastępcą sekretarza sanockiego koła Towarzystwa Nauczycieli Szkół Wyższych. 29 stycznia 1922 został wybrany skarbnikiem sanockiego koła Towarzystwa Nauczycieli Szkół Średnich i Wyższych. Później był członkiem zarządu koła TNSŚiW w Sokalu.
10 sierpnia 1912 w Kościele Przemienienia Pańskiego w Sanoku zawarł związek małżeński z Antoniną Germak (ur. 29 maja 1884, córka szewca z Sanoka, Jana Germaka), nauczycielką z Tarnawy Górnej, która na początku XX wieku była nauczycielką w Sanoku. Oboje mieli córkę Marię Joannę (ur. 1913, przed 1939 nauczycielka gimnazjalna), syna Kazimierza Stanisława (ur. 1920, absolwent Państwowego Gimnazjum im. Królowej Zofii w Sanoku z 1938, później student). Jego żona Antonina na początku lat 30. mieszkała w Sanoku przy ulicy Bartosza Głowackiego. W Sanoku Józef Rec zamieszkiwał przy ulicy Floriańskiej – od 1937 ulica Michała Słuszkiewicza – pod numerem domu 14 (później na jego posesji powstał blok mieszkalny pod adresem przemianowanej ulicy Ignacego Daszyńskiego 10). Uchwałą Rady Miejskiej w Sanoku z początku 1937 został uznany przynależnym do gminy Sanok. Na emeryturze pod koniec lat 30. na stancji w jego domu mieszkali sanoccy gimnazjaliści.
Po wybuchu II wojny światowej w 1939, kampanii wrześniowej i nastaniu okupacji niemieckiej zaangażował się w działalność konspiracyjną. Funkcjonował w tajnym nauczaniu. Wykazywał się inicjatywą i działał w kierunku zaktywizowania środowiska inteligenckiego w Sanoku i okolicach w kierunku tworzenia tras przerzutowych. Był kolejnym po ks. Stanisławie Buczku organizatorem w Sanoku szlaku przerzutowego (kurierskiego) w stronę Węgier na trasie Poraż-Mroczków-Mokre-Wysokie-Habura-Medzilaborce. Obie trasy organizowano w podporządkowaniu inż. Stanisławowi Szczepańcowi na zlecenie Komitetu Porozumiewawczego. Działał z ramienia Polskiego Komitetu Służby Zwycięstwu Polski. Od stycznia 1940, za sprawą przybyłego do Sanoka oficera w stopniu kapitana działającego pod pseudonimem „Czarny”, działalność organizacji przerzutów została scalona i podległa strukturze Związku Walki Zbrojnej. Został członkiem sztabu komendy obwodu ZWZ w Sanoku.
W wyniku prowadzonego śledztwa przez gestapo i zagrożenia ujawnieniem polecono wstrzymanie organizowania przerzutów, jednak Rec podjął ponownie działalność, a wskutek przeprowadzonej przez Niemców prowokacji, nieświadomie dokonał dekonspiracji współpracowników w Porażu, gdzie aresztowany został m.in. kpt. Czesław Wawrosz. Na początku maja 1940 sam także został aresztowany przez Niemców i 14 maja 1940 osadzony w więzieniu w Sanoku. W dniu 5 lipca 1940 wyrokiem niemieckiego sądu specjalnego ("Sondergericht") w siedzibie przy sanockim więzieniu został skazany na karę śmierci. Nad ranem 6 lipca 1940 wraz z grupą więźniów został wywieziony z Sanoka i rozstrzelany w lesie na stoku góry Gruszka nieopodal Tarnawy Dolnej (prócz Józefa Reca zostali zgładzeni m.in. kpt. Wawrosz, dwaj wychowankowie sanockiego gimnazjum Jerzy Hertig, Tadeusz Nunberg oraz jako jedyna kobieta wśród ofiar, Leokadia Górska, żona kapitana z garnizonującego do 1939 w Sanoku 2 Pułku Strzelców Podhalańskich). Egzekucję przeprowadzili funkcjonariusze niemieckiego 45. batalionu policyjnego (niem. Polizei-Bataillon 45), stacjonującego w Rzeszowie. Po wojnie w 1947 szczątki ofiar zostały ekshumowane i złożone w mogile zbiorowej na cmentarzu przy ul. Rymanowskiej w Sanoku. W jej miejscu powstał pomnik, na którym umieszczono tablicę z inskrypcją: "Męczennikom za wolność i demokrację. Mogiła zbiorowa Polaków zamordowanych bestialsko przez zbirów hitlerowskich w czasie okupacji powiatu sanockiego od września 1939 r. do czerwca 1944 r. Cześć waszej pamięci.", na którego postumencie znajduje się rzeźba Sokoła autorstwa Stanisława Jana Piątkiewicza, w 2013 przy pomniku umieszczono dwie tablice z listą zamordowanych na górze Gruszka (wśród 112 wymienionych ofiar został podany Józef Rec). U podnóża wzniesienia Gruszka znajduje się zbiorowa mogiła ofiar egzekucji w formie ziemnego kurhanu, na którym w 1961 ustanowiono upamiętniający zbrodnię obelisk.
Tuż po wojnie jego żona mieszkała przy ul. Mickiewicza 9 w Sanoku.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 nazwisko Józefa Reca zostało wymienione w apelu poległych w gronie poległych w obronie Ojczyzny w latach 1939-1945 oraz na ustanowionej w budynku gimnazjum tablicy pamiątkowej poświęconej poległym i pomordowanym osobom związanych z sanockim gimnazjum.
W 1962 Józef Rec został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.
Po latach z uznaniem o prof. Józefie Recu wypowiedział się w swoich wspomnieniach były uczeń sanockiego gimnazjum ks. Zdzisław Peszkowski.

</doc>
<doc id="3800097" url="https://pl.wikipedia.org/wiki?curid=3800097" title="Bielska Szkoła Przemysłowa">
Bielska Szkoła Przemysłowa

Bielska Szkoła Przemysłowa – zespół publicznych szkół zawodowych ponadgimnazjalnych z siedzibą w Bielsku-Białej przy ul. Teodora Sixta 20. Placówka założona w roku 1874 jako Państwowa Szkoła Przemysłowa i kontynuująca także tradycje istniejącej od lat 60. XIX wieku Szkoły Tkackiej, z którą została później połączona, w obecnym kształcie organizacyjnym funkcjonuje od roku 2010, składając się z kształcącego w sześciu zawodach "Technikum nr 1" oraz jednokierunkowej "Zasadniczej Szkoły Zawodowej nr 1".
Historia.
XIX wiek.
Tradycje Bielskiej Szkoły Przemysłowej sięgają lat 60. XIX wieku, kiedy w prężnie industrializującym się okręgu bielsko-bialskim, trzecim co do wielkości – po Brnie i Libercu – centrum włókiennictwa w monarchii austro-węgierskiej, coraz poważniej dostrzegano potrzebę stworzenia własnej placówki kształcącej wykwalifikowane kadry techniczne.
W roku 1862, 1864 lub 1865 – poszczególne opracowania i monografie nie są zgodne co do dokładnej daty – zainaugurowano prywatne kursy tkackie prowadzone w wynajętym lokalu przy ul. Pastornak (obecnie 1 Maja) przez zatrudnionego w fabryce Franciszka Strzygowskiego mistrza włókienniczego Rudolfa Suchego rodem z Liberca. 3 kwietnia 1866 kursy te przekształcono w zinstytucjonalizowaną Szkołę Tkacką "(Die Webeschule)" pod auspicjami Bielsko-Bialskiego Towarzystwa Przemysłowego. Była to szkoła prywatna (czesne roczne wynosiło 24 guldeny), niemniej wspierana finansowo przez władze miejskie Bielska (subwencja 200 guldenów) i Białej (100 guldenów) i nadzorowany przez cech sukienniczy. Pierwszym kierownikiem szkoły został Rudolf Suchy. Nauka trwała dwa lata, przyjmowano chłopców po ukończeniu szkoły podstawowej, obok zagadnień związanych z włókiennictwem nauczano także podstaw ekonomii. W roku 1874 prywatna dotąd placówka przekształcona została w Szkołę Zawodową Tkactwa Ministerstwa Handlu, stając się pierwszą państwową szkołą zawodową w mieście. Rozpoczęto tworzenie brakujących wcześniej warsztatów szkolnych, które w roku 1880 dysponowały już trzynastoma krosnami napędzanymi maszyną parową oraz innymi maszynami.
Równolegle o stworzenie średniej szkoły zawodowej, nie tylko włókienniczej, zabiegały władze miejskie. Starania te zwieńczyło otwarcie w dniu 12 października 1874 C. K. Państwowej Szkoły Przemysłowej w Bielsku "(K. K. Staatsgewerbeschule in Bielitz)" z dwoma wydziałami: budowlano-technicznym i mechaniczno-technicznym. Każda z tych specjalności miała kształcić w systemie trójstopniowym: pierwszy obejmował szkołę przygotowawczą dla uczniów poniżej minimalnego wieku, drugi właściwą szkołę przemysłową mającą status szkoły średniej, w której nauka trwała trzy lata i wreszcie w stopniu trzecim miała funkcjonować szkoła wyższa w formie dwóch pięciomiesięcznych kursów. Pierwsze lata działalności wiązały się jednak z problemami i niewielkim zainteresowaniem uczniów, co skłoniło nowego dyrektora Johanna Stingla (pierwszym był Friedrich Märtens) w roku 1879 do daleko idącej reorganizacji placówki. Odtąd składała się z czteroletniego wydziału mechanicznego, czteroletniego wydziału chemicznego z oddziałem farbiarskim i gorzelniczym (oba mające status szkoły wyższej), dwuletniej szkoły maszynowej oraz dwuletniej szkoły chemicznej z oddziałem farbiarskim i gorzelniczym, a także szkół dokształcających – kupieckiej i dla przemysłu maszynowego, prowadzono ponadto liczne kursy specjalne. W roku 1882 połączono z Państwową Szkołą Przemysłową Szkołę Zawodową Tkactwa, łącząc bielskie szkolnictwo zawodowe w jedną całość. W tym samym czasie dokonano jej przeniesienia z ul. Pastornak (dziś 1 Maja) do południowego skrzydła nowego gmachu szkół średnich przy ul. Strzelniczej (dziś Słowackiego), który jest dziś siedzibą „Mechanika”.
Lata 80. i 90. XIX wieku to okres szybkiego rozwoju szkoły, która w roku 1890 na wszystkich swoich wydziałach i kursach liczyła sobie około tysiąca uczniów, z tego 140 na dwóch kierunkach wyższych. Palącym problemem placówki stały się braki lokalowe, zwłaszcza dla części warsztatowej (w międzyczasie powstała przy szkole także Stację Kontrolną dla surowców przemysłu włókienniczego, przekształconą później w Stację Badawczą). Pierwsze petycje do władz ws. rozbudowy szkoły wystosowano w roku 1896. W 1904 roku zawiązał się komitet na rzecz budowy samodzielnego obiektu szkolnego, do czego po dłuższych sporach na tle finansowym doszło w latach 1910–1913. Wzniesiony wówczas kompleks szkolny między obecnymi ul. Sixta, Słowackiego, Piastowską i Krasińskiego służy placówce po dziś dzień.
Okres międzywojenny.
Po upadku Austro-Węgier i przyłączeniu Bielska wraz z okolicą do Polski, rozpoczyna się proces polonizacji szkoły. W lipcu 1919 obok dotychczas istniejących klas niemieckich utworzono pierwsze dwie klasy polskie, na wydziale mechanicznym oraz kurs mistrzów maszynowych, prowadzone przez Karola Stasia. W roku 1921 mianowano klasy polskie głównymi, a w niemieckich (ostatecznie zlikwidowanych w 1926) wprowadzono obowiązkowy język polski. Rok później dyrektora Josefa Kuhna zastąpił Polak Jerzy Stonawski, który pełniąc swą funkcję do śmierci w 1936 jest symbolem międzywojennego rozkwitu szkoły, która wzbogaciła się m.in. o największe warsztaty elektrotechniczne w ówczesnej Polsce oraz Stację Doświadczalną z laboratoriami chemiczno-włókienniczymi i badań wytrzymałości materiałów, i przy której założono w 1933 "Koło Szybowcowe" pod kierunkiem Tadeusza Chlipalskiego, które produkując pierwszy w Bielsku szybowiec, stało się prekursorem tej rozwiniętej później w obrębie Szybowcowego Zakładu Doświadczalnego dziedziny bielskiego przemysłu. Wśród ówczesnych nauczycieli Państwowej Szkoły Przemysłowej był m.in. malarz i grafik Adam Bunsch, uczący tu rysunku zawodowego.
Do 31 sierpnia 1931 miała status szkoły wyższej technicznej, później szkoły średniej zawodowej. Po reformie szkolnictwa z roku 1937 szkołę przekształcono w zespół składający się z czteroletniego gimnazjum mechanicznego, trzyletniego liceum mechanicznego, trzyletniego liceum chemiczno-farbiarskiego, czteroletniego wydziału tkacko-przędzalniczego, szkoły mistrzów przemysłu metalowego, szkoły mistrzów rzemiosł budowlanych oraz dwuletnich kursów elektrycznych i tkackich.
Po wybuchu II wojny światowej PSP zamknięto zastępując ją dwiema niemieckimi placówkami, mechaniczną "Ingenieurschule" oraz włókienniczą "Textilfachschule", o których funkcjonowaniu niewiele wiadomo z uwagi na zniszczenia dokumentacji.
Okres powojenny 1945–1989.
Pierwszy skrócony powojenny rok szkolny – tymczasowo w różnych budynkach na terenie miasta, gdyż gmach szkolny do października 1945 zajmował radziecki szpital wojskowy – zainaugurowano 16 kwietnia 1945. Od roku szkolnego 1946/1947 do PSP zaczęły uczęszczać także dziewczęta. W latach 1947–1951 doszło do rozbudowy kompleksu o nowe obiekty warsztatowe oraz nowe skrzydło gmachu głównego od ul. Słowackiego.
Ważną datą w dziejach szkoły jest rok 1950, kiedy doszło do zupełnej zmiany modelu szkoły. Dotychczasową wielokierunkową Państwową Szkołę Przemysłową podzielono na dwie odrębne placówki: Technikum Mechaniczno-Elektryczne "(Mechanik)" z siedzibą przy ul. Słowackiego 24 (obecnie Zespół Szkół Elektrycznych, Elektronicznych i Mechanicznych im. Jędrzeja Śniadeckiego) oraz Technikum Włókiennicze "(Włókiennik)", które przejęło obiekt i zaplecze przy ul. Sixta 20, a w roku 1973 zostało przekształcone w Zespół Szkół Zawodowych nr 1 im. Romana Śliwy składający się z Technikum Włókienniczego, Technikum Włókienniczego Zaocznego, Zasadniczej Szkoły Zawodowej oraz Zasadniczej Szkoły Dokształcającej. Przez kolejne dekady PRL "Włókiennik" pozostawał główną kuźnią kadr dla bielskiego przemysłu włókienniczego.
Okres od 1989 do współczesności.
Po transformacji ustrojowej doszło do kilku kolejnych reorganizacji placówki, która w 1998 roku zmieniła nazwę na obecną, nawiązującą do pierwotnej – "Bielska Szkoła Przemysłowa". Wobec upadku znacznej części bielskich zakładów włókienniczych zrezygnowano ze specjalizacji w tym kierunku, rozszerzając za to ofertę edukacyjną o pięcioletnie Liceum Ekonomiczne, następnie od roku 2000 kolejne licea profilowane – chemiczne, ochrony środowiska, ekonomiczne, informatyczne i odzieżowe – i od 2003 IX Liceum Ogólnokształcące z rozszerzonym nauczaniem biologii i chemii. Samo technikum składało się od roku 2003 z czterech wydziałów: chemicznego, odzieżowego, ochrony środowiska oraz informatyczno-ekonomicznego. System ten przetrwał do roku 2010, kiedy zakończono nabór do IX LO i liceów profilowanych oraz przeniesiono wydział informatyczno-ekonomiczny do innych bielskich szkół.
Współczesność.
Od roku 2010 Bielska Szkoła Przemysłowa funkcjonuje jako zespół szkół dwóch publicznych szkół zawodowych ponadgimnazjalnych: Technikum nr 1 oraz Zasadniczej Szkoły Zawodowej nr 1.
Technikum podzielone jest na trzy wydziały kształcące w sześciu zawodach:
Zasadnicza szkoła zawodowa kształci w jednym zawodzie – krawiec.
Dyrektorem BSP od roku 2002-2021 był mgr inż. Bogdan Sroka.
Obecnie obiwiązki dyrektora pełni mgr Gabriela Michalska
Budynek.
Kompleks zabudowań Bielskiej Szkoły Przemysłowej znajduje się na historycznym Dolnym Przedmieściu w sąsiedztwie Parku Słowackiego, zajmując cały kwartał pomiędzy ulicami Teodora Sixta, Juliusza Słowackiego, Zygmunta Krasińskiego i Piastowską – dawną posesję Ernsta Grünwalda wykupioną w roku 1908.
Gmach główny z fasadą od ul. Sixta wzniesiony został w stylu klasycyzującego neobaroku z elementami secesji w latach 1910–1913 wg projektu Ernsta Lindnera przez firmy budowlane Karola Korna i Andrzeja Walczoka. Budynek złożony z trzech brył, z mansardowym dachem i wieżyczką zegarową na szczycie, przypomina architekturę pałacową. Nad wejściem unosi się balkon z czterema dużymi rzeźbami puttów, a elewacja ubogacona jest licznymi emblematami przemysłowymi, m.in. postaciami drwala oraz robotnika z młotem. W latach 1949–1951 dobudowano w tej samej stylistyce skrzydło od strony ul. Słowackiego.
Pozostałą część parceli wypełniły parterowe i piętrowe budynki warsztatów szkolnych, rozbudowanych w okresie międzywojennym oraz w latach 1947–1948. W roku 2005 warsztaty zostały wyłączone z BSP i współtworzą Bielskie Centrum Kształcenia Ustawicznego i Praktycznego.
Przynależność do stowarzyszeń.
Bielska Szkoła Przemysłowa jest członkiem Stowarzyszenia na rzecz Najstarszych Szkół w Polsce, zbierającego i gromadzącego historyczne dokumenty dotyczące szkół, opracowującego monografie oraz prowadzącego kwerendy źródeł w oparciu o jednolite kryteria naukowe.

</doc>
<doc id="3800098" url="https://pl.wikipedia.org/wiki?curid=3800098" title="Parafia pw. Matki Bożej Częstochowskiej w Drygałach">
Parafia pw. Matki Bożej Częstochowskiej w Drygałach



</doc>
<doc id="3800099" url="https://pl.wikipedia.org/wiki?curid=3800099" title="Cerkiew św. Mikołaja w Jałowem">
Cerkiew św. Mikołaja w Jałowem

Cerkiew św. Mikołaja w Jałowem – dawna cerkiew greckokatolicka, wzniesiona w 1903 we wsi Jałowe.
Od 1971 użytkowana jako rzymskokatolicki kościół filialny pod wezwaniem Wniebowzięcia Matki Bożej parafii Matki Bożej Bieszczadzkiej w Jasieniu-Ustrzykach Dolnych.
Cerkiew wpisano na listę zabytków w 1969.
Historia.
Cerkiew postawiono w 1903 na miejscu poprzedniej drewnianej z 1812. Po 1951 przez krótki czas użytkowana jako kościół rzymskokatolicki przez nowych osadników z sokalszczyzny. Następnie zamknięta przez ówczesne władze. W 1971 przejęta przez rzymskich katolików. W 1993 Magurycz odnowił przycerkiewny cmentarz. Remont kapitalny cerkwi przeprowadzono w latach 2013-2014 i obejmował: ułożenie nowych fundamentów, na nowo odeskowano ściany i pokryto je i soboty gontem, wymieniono część więźby dachowej, stolarkę drzwiową, pomalowano dachy.
Architektura i wyposażenie.
Obiekt jest świątynią orientowaną, trójdzielną o konstrukcji zrębowej. Do zamkniętego prostą ścianą z tzw. oculusem prezbiterium od północy przylega zakrystia. W środku wyższa i szersza nawa i od zachodniej strony niższy babiniec z przedsionkiem. Każda z trzech części świątyni nakryta osobnym dachem kalenicowym zwieńczonym sześcioboczną wieżyczką z krzyżem. Wokół cerkwi soboty.
Wewnątrz w nawie sklepienie segmentowe. Zachował się ołtarz główny z obrazem Wniebowzięcia Matki Bożej oraz dwa ołtarze boczne ze współczesnymi ikonami oraz fragmenty ikonostasu z 1903.
Otoczenie cerkwi.
Na zachód od świątyni znajduje się ceglana arkadowa dzwonnica z początku XX wieku. Przy cerkwi zachowało się kilka nagrobków także z początku XX wieku. Nieopodal na stoku wzgórza znajdują się ruiny murowanej kaplicy rzymskokatolickiej z kryptą z 1882. Jest to prawdopodobnie kaplica grobowa Anny Nowosielskiej właścicielki Jałowego.

</doc>
<doc id="3800102" url="https://pl.wikipedia.org/wiki?curid=3800102" title="Convenience shop">
Convenience shop



</doc>
<doc id="3800105" url="https://pl.wikipedia.org/wiki?curid=3800105" title="Sara Louisa Oberholtzer">
Sara Louisa Oberholtzer

Sara Louisa Oberholtzer (ur. 20 maja 1841, Uwchlan Township, Pensylwania, zm. 2 lutego 1930) – amerykańska działaczka społeczna, pisarka i poetka.
Życiorys.
Sara Louisa Oberholtzer urodziła się jako Sara Louisa Vickers w rodzinie kwakierskiej. Uczyła się we Friends Boarding School i w Millersville Normal, pobierając również nauki u prywatnych pedagogów. Jako działaczka społeczna występowała, zgodnie z tradycją kwakrów, przeciwko niewolnictwu i zabierała głos w sprawach równouprawnienia kobiet oraz powszechnej edukacji dzieci i młodzieży. Uczestniczyła w życiu kulturalnym Stanów Zjednoczonych, korespondując ze znanymi pisarzami, między innymi z Johnem Greenleafem Whittierem i Henrym Wadsworthem Longfellowem. W 1862 poślubiła młynarza Johna Oberholtzera. Zawód męża pozostawił zresztą ślad w jej twórczości. Dużo uwagi poświęciła organizowaniu systemu szkolnych kas oszczędności. Występowała na mityngach organizacji kobiecych, biorąc udział między innymi w National Council of Women w Waszyngtonie w 1890 roku i World's Congress of Women w Chicago w 1893 roku, jak również na kongresie w szwajcarskiej Genewie w roku 1903.
Twórczość.
Sara Louisa Oberholtzer oprócz działalności społecznej zajmowała się twórczością literacką. Opublikowała pięć tomów poetyckich i jedną powieść. Wydała między innymi zbiory "Violet Lee and Other Poems" (1872), "Come for Arbutus" (1882), "Hope’s Heart Bells, a story of Quaker life" (1884), "Daisies of Verse" (1886) i "Souvenirs of Occasions" (1892)&lt;ref name="Bartleby.com/"&gt;&lt;/ref&gt;. Do wielu jej utworów skomponowana została muzyka, a one znalazły się w śpiewnikach. Sara Louisa Oberholtzer preferowała proste formy wersyfikacyjne, jak dystych, spożytkowany w utworze "The Human Riddle" ze zbioru "Daisies of verse", tercet monorymowy, użyty w wierszu "March" z tomu "Violet Lee, and Other Poems", zwrotka czterowersowa, zastosowana w wierszu "The Spring-Time" z tego samego zbiorku i sześciowersowa, wykorzystana choćby w utworze "Exotics" z tomiku "Daisies of verse". Niekiedy jednak sięgała po bardziej elitarne formaty wiersza, jak jambiczny siedmiostopowiec, zastosowany w wierszu "Lines. Addressed to John. G. Whittier on the Death of His Friend Charles Sumner". Niekiedy posługiwała się aliteracją, jak w wierszu "By the Sea" z tomiku "Violet Lee, and Other Poems": I sit by the sea, and it seems to me/The waves stay out so long;/I sit by the sea, and I seem to see/Their crests grow firm and strong. Do jej najbardziej znanych wierszy należy "Come for Arbutus". Przejmująca jest też elegia poświęcona dwustu siedemdziesięciu jeden ofiarom pożaru teatru brooklińskiego ("In Memory of the Two Hundred and Seventy-One. Burned in Brooklyn Theatre, December 5, 1876"). Wyrazem emancypacyjnych poglądów autorki jest wiersz "Woman's sphere", co można przełożyć jako "Powołanie kobiety":

</doc>
<doc id="3800109" url="https://pl.wikipedia.org/wiki?curid=3800109" title="Dekada (Galeria Handlowa)">
Dekada (Galeria Handlowa)



</doc>
<doc id="3800111" url="https://pl.wikipedia.org/wiki?curid=3800111" title="Sarwat">
Sarwat



</doc>
<doc id="3800113" url="https://pl.wikipedia.org/wiki?curid=3800113" title="Tuwal Dabaghin">
Tuwal Dabaghin



</doc>
<doc id="3800118" url="https://pl.wikipedia.org/wiki?curid=3800118" title="Richard Pickel">
Richard Pickel



</doc>
<doc id="3800128" url="https://pl.wikipedia.org/wiki?curid=3800128" title="Damian Kostka">
Damian Kostka

Damian Kostka (ur. 5 lipca 1991 w Poznaniu) – polski kontrabasista i basista, absolwent Akademii Muzycznej im. Karola Lipińskiego we Wrocławiu oraz Akademii Muzycznej im. Ignacego Jana Paderewskiego w Poznaniu.
Życiorys.
Na swoim koncie ma wiele nagród, zarówno indywidualnych, jak i zespołowych, zdobytych na festiwalach i konkursach (m.in. Jazz nad Odrą, Bielska Zadymka Jazzowa, Krokus Jazz Festiwal). Pobierał nauki u Rona Cartera, Gary’ego Peacocka, Dominique di Piazza, Dariusza Oleszkiewicza, a także współpracował z perkusistą i wokalistą oraz saksofonistą .
Jest członkiem zespołu Włodek Pawlik Trio (zdobywca nagrody Grammy). Występuje również z Weezdob Collective oraz w formacjach Maciej Kądziela Trio i Global Schwung Quintet.
Nagrody i wyróżnienia.
Piotr Scholz Sextet.
Individual Award for best instrumentalist at 51th  Jazz nad Odrą Festival in Wrocław (2015)

</doc>
<doc id="3800129" url="https://pl.wikipedia.org/wiki?curid=3800129" title="Opieka zdrowotna w Toruniu">
Opieka zdrowotna w Toruniu

Opieka zdrowotna w Toruniu – instytucje związane z opieką zdrowotną w Toruniu.
Historia.
Królestwo Prus.
W okresie, gdy Toruń należał do Królestwa Prus wybudowano w mieście sześć szpitali. W latach 1885–1890 powstał kompleks szpitala wojskowego (lazaret) Twierdzy Toruń w obrębie ulic: Dąbrowskiego, Jęczmiennej i Zaszpitalnej oraz na Mokrem przy ul. Wałdowskiej. W 1887 roku otwarto Przytułek dla Starców i Kalek
przy ul. Sienkiewicza. Trzy lata później uruchomiono Szpital Miejski przy ul. Przedzamcze, zaś w 1909 roku zaczął działać Szpital Obywatelski przy ul. Słowackiego. 4 maja 1910 roku oddano do użytku największy spośród istniejących w tym okresie w Toruniu, Szpital Diakonisek. 
W czasie zaboru pruskiego istniały także dwa szpitale wyznaniowe - ewangelicki św. Jerzego przy ul. św. Katarzyny i katolicki św. Jakuba przy ul Szpitalnej oraz jedna klinika prywatna, dr. Leona Szumana.
II Rzeczpospolita.
Po odzyskaniu przez Polskę niepodległości administracja publiczna Torunia dysponowała: Szpitalem Miejskim przy ulicy Przedzamcze i Szpitalem Diakonisek przy ul. Batorego oraz Wojewódzką Lecznicą Dobrego Pasterza dla chorych wenerycznie przy ul. Wałdowskiej (obecnie Skłodowskiej - Curie), którą w 1928 roku przejęło Zgromadzenie Sióstr Pasterek. W styczniu 1930 roku władze wojewódzkie zmieniły dotychczasową nazwę tej lecznicy na Szpital Dobrego Pasterza. 
W Szpitalu Miejskim w 1927 roku istniało sześć oddziałów. Wyjątkowy w skali kraju był oddział elektrokardiograficzny tego szpitala, posiadający aparaturę, którą miało tylko kilka szpitali w Polsce. W 1937 połączono Szpital Miejski ze Szpitalem Diakonisek. 
W okresie międzywojennym w Toruniu istniał także 8. Wojskowy Szpital Okręgowy przy ul. Dąbrowskiego oraz wojskowa lecznica dla chorych zakaźnie przy ul. Koszarowej (obecnie Broniewskiego). 
6 lutego 1931 roku, z inicjatywy ówczesnego dyrektora Toruńskiej Kasy Chorych województwa pomorskiego dra Zdzisława Dandelskiego, otwarto Ubezpieczalnię Społeczną przy ul. Uniwersyteckiej. Ponadto w mieście działało pięć klinik prywatnych. 
W 1938 roku Toruń dysponował łącznie 320. łóżkami szpitalnymi, wliczając w to także kliniki prywatne. 
PRL.
Po II wojnie światowej funkcjonowały w Toruniu następujące szpitale: Szpital Miejski im. Mikołaja Kopernika przy ul. Przedzamcze i jego oddział przy ul. Batorego, Szpital Zakaźny im. F. Kryształowicza przy ul. Wałdowskiej (dzisiejszej Skłodowskiej - Curie) oraz 2. Wojskowy Szpital Okręgowy przy ul. Dąbrowskiego. Od 1958 roku w budynku przy ul. Szosa Bydgoska znajdował się oddział dziecięcy Szpitala Miejskiego, później przekształcony w samodzielny Szpital Dziecięcy.
W pierwszej połowie lat 60. XX w. został nadbudowany o dwa piętra Szpital Miejski przy ul. Batorego. 
Największą inwestycją w tym okresie była budowa Szpitala Miejskiego nr 2 przy ul. św. Józefa na Bielanach, który powstał w latach 1963-1971, a jego uroczyste otwarcie miało miejsce 13 września 1972 roku. W 1975 roku, po reformie administracyjnej kraju, szpital zmienił nazwę na Wojewódzki Szpital Zespolony. Wraz z oddaniem go do użytku zlikwidowano Szpital Miejski przy ul. Przedzamcze. Drugą ważną inwestycją była budowa w dzielnicy Na Skarpie nowoczesnego Szpitala Dziecięcego, który przeniesiono z Szosy Bydgoskiej i otwarto w 1988 roku przy ul. Konstytucji 3 Maja. 
W 1982 roku Szpital Zakaźny im. F. Kryształowicza został przeniesiony do pozyskanego od miasta nowego gmachu przy ulicy Krasińskiego, a w pozostawionym przy ulicy Skłodowskiej - Curie budynku ulokowano oddział Wojewódzkiej Przychodni Zdrowia Psychicznego. 
Warto dodać, że w okresie PRL planowano budowę nowego szpitala w lewobrzeżnej części Torunia, lecz tego zamiaru nie zrealizowano.
Po 1989 roku.
W 1990 roku w Wojewódzkim Szpitalu Zespolonym im. L. Rydygiera przy ul. św. Józefa utworzono Katedrę i Klinikę Chirurgii Ogólnej i Gastroenterologicznej Akademii Medycznej w Bydgoszczy z siedzibą w Toruniu pod kier. prof. dra hab. Waldemara Jędrzejczyka. W latach 90. XX w. rozbudowano Szpital Dziecięcy przy ul. Konstytucji 3 Maja. W tym samym okresie przebudowano i rozbudowano także Specjalistyczny Szpital Miejski im. Mikołaja Kopernika przy ul. Batorego. 4 września 2010 roku oddano do użytku nowe skrzydło tego szpitala, w którym zlokalizowano m.in. cztery nowoczesne bloki operacyjne oraz oddział hematologii. Jesienią 2018 roku rozpoczęła się kolejna rozbudowa tej lecznicy.
Także w latach 90. rozbudowano o trzykondygnacyjny budynek Miejską Przychodnię Specjalistyczną przy ul. Uniwersyteckiej, a w już istniejącym gmachu w połowie pierwszego dzięciolecia XXI w. przeprowadzono generalny remont. W 1993 roku zostało założone przez toruński oddział Okręgowej Izby Pielęgniarek i Położnych Hospicjum ”Światło” przy ul. Grunwaldzkiej, a w 2019 roku ma ruszyć budowa jego nowej siedziby.
W 2001 roku rozpoczął działalność niepubliczny Szpital Specjalistyczny Matopat przy ul. Storczykowej na Wrzosach. W 2002 roku otwarto Hospicjum dla dzieci „Nadzieja” przy ul. Włocławskiej. Z połączenia Wojewódzkiego Centrum Stomatologii z Oddziałem Klinicznym Chirurgii Szczękowej Wojewódzkiego Szpitala Zespolonego w 2011 roku powstało Regionalne Centrum Stomatologii przy ul. Konstytucji 3 Maja. W 2013 roku rozpoczął działalność Regionalny Bank Mleka Kobiecego, a w 2015 roku otwarto Bank Krwiotwórczych Komórek Macierzystych.
22 listopada 2016 roku ruszyła rozbudowa Wojewódzkiego Szpitala Zespolonego przy ul. św. Józefa, który zwiększy swą powierzchnię z około 8 tys. m² aż do 40 tys. m². Powstanie tu m.in. nowy budynek przeznaczony na centralny blok operacyjny, szpitalny oddział ratunkowy oraz cztery oddziały łóżkowe. Na dachu tego budynku ulokowane zostanie lądowisko dla helikopterów. Ponadto powstaną na terenie kompleksu dwa nowe budynki przeznaczone na Szpital Psychiatryczny i Szpital Zakaźny.
Charakterystyka.
W Toruniu obecnie znajduje się kilkadziesiąt placówek ochrony zdrowia, w tym 6 szpitali, ponadto miasto jest siedzibą wojewódzkiego, kujawsko-pomorskiego oddziału PFRON; znajduje się tu delegatura NFZ dla byłego województwa toruńskiego oraz Departament Zdrowia i Nadzoru Właścicielskiego Kujawsko-Pomorskiego Urzędu Marszałkowskiego, który sprawuje nadzór i kontrolę nad samodzielnymi zakładami opieki zdrowotnej, powołanymi przez Samorząd Województwa. 
Siedzibę w mieście mają również samorządy zawodowe lekarzy i lekarzy dentystów – Kujawsko-Pomorska Okręgowa Izba Lekarska czy pielęgniarek i położnych – Okręgowa Izba Pielęgniarek i Położnych. Do 2009 roku miasto było również siedzibą samorządu lekarzy weterynarii, czyli Kujawsko-Pomorskiej Izby Lekarsko-Weterynaryjnej.
Ponadto w mieście siedzibę mają oddziały, wydziały zamiejscowe, placówki i delegatury: Inspektoratu Farmaceutycznego, Inspektoratu Weterynarii, Regionalnego Centrum Krwiodawstwa i Krwiolecznictwa, Stacji Sanitarno-Epidemiologicznej i inne.
W Toruniu działa także Biblioteka Lekarska.
Statystyka.
Struktura poradni specjalistycznych według typów w Toruniu (stan z 2017 roku):
Lista Szpitali.
Szpitale niepubliczne.
W Toruniu działa także Szpital Jednego Dnia.
Opieka paliatywna.
W Toruniu funkcjonuje 5 placówek opieki paliatywnej:
Apteki.
W Toruniu w 1958 roku istniało osiem aptek: "Pod Orłem" przy Rynku Staromiejskim 4, "Pod Lwem" przy Rynku Nowomiejskim 13, "Radziecka" przy ul. Szerokiej 43, przy ul. Mickiewicza 98, przy ul. Nowickiego 80, przy ul. Kościuszki 19, przy ul. Poznańskiej 68 i przy ul. Lubickiej 43. Natomiast w roku 1981 było ich 14.
W 2015 roku w Toruniu funkcjonowało ponad 70 aptek. Najstarsze z nich to:

</doc>
<doc id="3800133" url="https://pl.wikipedia.org/wiki?curid=3800133" title="Stiekła i bieton">
Stiekła i bieton



</doc>
<doc id="3800135" url="https://pl.wikipedia.org/wiki?curid=3800135" title="Kroniki rodziny królewskiej">
Kroniki rodziny królewskiej

Kroniki rodziny królewskiej (ang. "Long Live the Royals", 2015) – amerykański miniserial animowany stworzony przez Seana Szelesa i wyprodukowany przez wytwórnię Cartoon Network Studios.
Premiera miniserialu odbyła się 30 listopada 2015 na amerykańskim Cartoon Network. W Polsce miniserial został wyemitowany dnia 19 listopada 2016 roku na antenie polskiego Cartoon Network. Początkowo miał zadebiutować dnia 17 września 2016 roku, jednak ze względów technicznych CN Polska usunął go z ramówki na ten dzień. Innym terminem premiery miał być dzień 2 października 2016 roku na tym samym kanale, lecz ją odwołano. Serial miał zostać wyemitowany 23 października 2016 roku, jednak został on usunięty z ramówki na ten dzień. Ostatecznym dniem premiery był 19 listopada 2016 roku..
Opis fabuły.
Historia przygotowań brytyjskiej rodziny królewskiej do corocznego święta. Każdy odcinek skupia się na innej postaci fikcyjnej, która w sobie charakterystyczny sposób przeżywa ważną uroczystość. Bohaterowie serialu to królowa Eleonora, król Rufus oraz ich dzieci - Rosalinda, Peter i Alex.
Wersja polska.
Wersja polska: SDI Media Polska
Reżyseria: Joanna Węgrzynowska-Cybińska
Wystąpili:
W pozostałych rolach:
i inni
Lektor: Artur Kaczmarski

</doc>
<doc id="3800140" url="https://pl.wikipedia.org/wiki?curid=3800140" title="Artur Kapela">
Artur Kapela

Artur Kapela (ur. 4 września 1979 w Płocku) – były polski piłkarz, grający na pozycji pomocnika. Obecnie trener IV-ligowego Mazura Gostynin.
Kariera.
Występował w juniorach Jutrzenki Płock. Karierę seniorską rozpoczynał w 1996 roku w Stoczniowcu Płock, a rok później został piłkarzem Wisły Płock (wówczas Petrochemii). W klubie tym grał do 2004 roku. W 2004 roku, mimo zainteresowania ze strony Górnika Polkowice oraz Lechii Gdańsk, został piłkarzem trzecioligowego Znicza Pruszków. W klubie tym grał do 2006 roku. Następnie występował w Mazowszu Płock. Piłkarską karierę kończył w barwach Włocłavii Włocławek.
Studiował na warszawskim AWF i pracował jako nauczyciel wychowania fizycznego. W sezonie 2009/2010 wspólnie ze Zbigniewem Cytryniakiem prowadził zespół rezerw Wisły Płock. Od 5 lipca 2018 trener IV-ligowego Mazura Gostynin.

</doc>
<doc id="3800141" url="https://pl.wikipedia.org/wiki?curid=3800141" title="Dom przy ulicy Rynek 10 w Szamotułach">
Dom przy ulicy Rynek 10 w Szamotułach

Dom przy ulicy Rynek 10 – zabytkowa kamienica w w Szamotułach na tutejszym Rynku. 
 Obiekt wpisany jest do rejestru zabytków pod nr rej.: 1224/A z 3.09.1970
Budynek został wybudowany w około 1835 roku. Do wybuchu II wojny światowej w budynku działało wiele organizacji społeczno - kulturalnych, między innymi w latach 1840 - 1848 w budynku miało siedzibę pierwsze polskie towarzystwo archeologiczne - Towarzystwo Zbieraczów Starożytności Krajowych. Obecnie znajduje się tam Biblioteka Publiczna Miasta i Gminy Szamotuły im. Edmunda Calliera.
Budynek piętrowy, siedmioosiowy, przykryty dwuspadowym dachem pokrytym dachówką. Na elewacji znajdują się podobizny Edmunda Calliera i Wacława z Szamotuł autorstwa Witolda Siwińskiego wykonane w 1931 roku. W 1970 roku budowla została wpisana do rejestru zabytków województwa.

</doc>
<doc id="3800142" url="https://pl.wikipedia.org/wiki?curid=3800142" title="Dżargaltulgyn Erdenbat">
Dżargaltulgyn Erdenbat

Dżargaltulgyn Erdenbat (mong. Жаргалтулгын Эрдэнэбат, ur. 17 lipca 1974 w Mandal) – mongolski polityk i ekonomista, od 2014 do 2015 minister finansów, 29. premier Mongolii od 7 lipca 2016 do 4 października 2017 roku. Polityk Mongolskiej Partii Ludowej.
Życiorys.
W 1991 roku ukończył liceum w Mandal, a następnie w 1995 studia ekonomiczne w Instytucie Handlu i Przemysłu, w 1998 – w zakresie księgowości. Początkowo pracował w prywatnej firmie, by od 1997 pracować dla administracji ajmaku selengijskiego. W latach 2004–2005 był jego wiceprefektem, następnie do 2008 stał na czele jego departamentu finansowego. Od 2008 do 2012 był prefektem ajmaku selengijskiego. Od 2012 jest posłem do Wielkiego Churału Państwowego. Od listopada 2014 do sierpnia 2015 był ministrem finansów w rządzie Czimedijna Sajchanbilega. Po zdecydowanym zwycięstwie Mongolskiej Partii Ludowej w kolejnych wyborach parlamentarnych został desygnowany przez prezydenta Cachiagijna Elbegdordża na stanowisko premiera, które objął z dniem 7 lipca 2016.
Wkrótce po wyborze spotkał się z chińskim premierem Li Keqiangem, licząc na zacieśnienie współpracy gospodarczej z ChRL. W związku z rekordowym spadkiem wartości mongolskiej waluty tugrik zapowiedział reformy gospodarcze, obniżkę płac w sektorze publicznym i redukcję zadłużenia.
Życie prywatne.
Jest żonaty, ma syna i dwie córki. Posługuje się językiem angielskim; odznaczono go trzykrotnie państwowymi medalami.

</doc>
<doc id="3800144" url="https://pl.wikipedia.org/wiki?curid=3800144" title="Mohammed Kazem">
Mohammed Kazem

Mohammed Kazem (ur. 1969 w Dubaju) – artysta sztuki konceptualnej pochodzący ze Zjednoczonych Emiratów Arabskich. W swojej twórczości korzysta z takich dziedzin sztuki jak film, fotografia, sound art czy performance.
Życiorys.
Kariera.
Mohammed Kazem urodził się w 1969 roku w Dubaju, jako syn taksówkarza. W wieku 14 lat postanowił rzucić szkołę, którą uznawał za mało rozwijającą. W owym czasie, w ZEA rynek artystyczny był bardzo słabo rozwinięty. Z tego powodu, oraz ze względu na brak większych kwalifikacji, Mohammed zmuszony był zaciągnąć się do armii. Nie rezygnował jednak ze swojej pasji i starał się eksperymentować z różnymi formami sztuki. Dopiero w roku 1987 udało mu się otrzymać dyplom z malunku od Emirates Fine Art Society w Szardża. W tym samym roku, Hassan Sharif – prekursor sztuki współczesnej w ZEA – założył organizację Dubai Art Atelier, która otworzyła możliwości rozwoju sztuki współczesnej w kraju. Mohammed Kazem w latach 1999–2009 kierował organizacją oraz w ramach jej działalności nauczał rysunku.
W roku 2012 obronił dyplom magistra sztuki na University of the Arts w Filadelfii. Posiada również dyplom ukończenia studiów muzycznych na Al Rayat Music Institute of Dubai.
Twórczość.
Prace Mohammada znajdują się w wielu prywatnych oraz publicznych kolekcjach sztuki. Właścicielami dzieł artysty są między innymi: JPMorgan Chase, Deutsche Bank, Sittard Art Center (Holandia), Barjeel Art Foundation (ZEA), Arab Museum of Modern Art (Katar).
Najbardziej znanymi wystawami autora są "Directions" (2005–2013) oraz "Autobiography" (od 1997).

</doc>
<doc id="3800145" url="https://pl.wikipedia.org/wiki?curid=3800145" title="Strapping Young Lad (album)">
Strapping Young Lad (album)

Strapping Young Lad (SYL) – trzeci album studyjny kanadyjskiego zespołu muzycznego Strapping Young Lad. Wydawnictwo ukazało się 11 lutego 2003 roku nakładem wytwórni muzycznej Century Media Records. Nagrania zostały zarejestrowane w Armoury Studios, Hipposonic Studios oraz Diamond Sharp Studios w Vancouver w Kanadzie. Miksowanie odbyło się w Armoury Studios, natomiast mastering w Marcussen Mastering w Hollywood w Stanach Zjednoczonych. Materiał był promowany teledyskiem do utworu "Relentless", który wyreżyserował Marcus Rogers.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3800148" url="https://pl.wikipedia.org/wiki?curid=3800148" title="Sara Louisa Vickers">
Sara Louisa Vickers



</doc>
<doc id="3800151" url="https://pl.wikipedia.org/wiki?curid=3800151" title="Fort Saint Rocco">
Fort Saint Rocco

Fort Saint Rocco (), określany też na niektórych mapach jako Fort Saint Roca – fort poligonalny w Kalkarze na Malcie. Jest ulokowany na wschód od Baterii Rinella, pomiędzy brzegiem morza a miejscowością Santu Rokku, i jest częścią kompleksu baterii nadbrzeżnych, zbudowanego w latach 1870–1900 przez Brytyjczyków w celu ochrony wybrzeża na wschód od wejścia do Grand Harbour.
Historia.
Budowę Fortu Saint Rocco Brytyjczycy rozpoczęli w roku 1872 lub 1873, jako część programu poprawy fortyfikacji Malty, zalecanego przez raport pułkownika Jervois z roku 1866 „Memorandum with reference to the improvements to the defences of Malta and Gibraltar, rendered necessary by the introduction of Iron Plated Ships and powerful rifled guns” ("Memorandum w sprawie poprawy obrony Malty i Gibraltaru, niezbędnej z uwagi na wprowadzenie opancerzonych okrętów i potężnych dział gwintowanych").
Fort został zbudowany na miejscu Baterii San Rocco, baterii artyleryjskiej zbudowanej przez maltańskich powstańców podczas blokady Francuzów w latach 1798–1800.
Fort Saint Rocco był pierwszym fortem poligonalnym zbudowanym przez Brytyjczyków na Malcie, i drugim zbudowanym kiedykolwiek na Malcie (pierwszym był Fort Tigné, zbudowany przez Zakon św. Jana). Pierwszy fort, zbudowany w latach 1872–1873, był bardzo mały, biorąc pod uwagę znaczenie terenu. Początkowo planowano uzbrojenie go w trzy , lecz już w trakcie budowy zmieniono je na większe . Pierwotnie składał się z pięciokątnej baterii o wachlarzowatym planie z trzema półkolistymi barbetami dla dział. W podziemnych schronach pomiędzy stanowiskami znajdowały się składy amunicji, każdy na 197 pocisków. Na poziomie gruntu, w wał wbudowane były instalacje do obsługi armat. Przedpiersie miało strzelnice dla broni ręcznej. Bateria osłonięta była kutą w skale fosą, chronioną przez dwie kaponiery w przeciwstoku.
Drugą częścią fortu, położoną za baterią, od strony lądu, i oddzieloną od niej fosą, był prostokątny schron dla załogi. Z baterią łączyły go dwie kaponiery szyjowe – lewa (patrząc od schronu w kierunku baterii) chroniła główną bramę, prowadzącą z fosy do bloku baterii. Z bramy przejście prowadziło do schronu i dopiero przez schron, prawą kaponierę szyjową można było się dostać do baterii. W schronie były pomieszczenia mieszkalne dla oficera, dwóch sierżantów i szesnastu żołnierzy, stanowiących załogę fortu. Schron miał dwanaście strzelnic dla broni ręcznej, dodatkowo można było go bronić zza parapetu wokół tarasu na dachu, i z trzeciej kaponiery, w fosie od strony lądu.
Inspekcja w roku 1888 wykazała wady konstrukcji: fort określono go jako „ciasny”, wysoki schron przyciągał uwagę (a przez to potencjalnie ogień nieprzyjaciela). W wyniku tego zburzono wysokie przedpiersia barbet i schron, i na tym miejscu zbudowano w roku 1900 dużo większy fort. Nowy fort został uzbrojony w .
17 maja 1942 roku fort ostrzelał atakujące go włoskie kutry torpedowe i zniszczył jeden z nich. Fort pozostał funkcjonalnym obiektem wojskowym aż do lat 50. XX wieku.
Współcześnie.
Fort znajduje się w pobliżu SmartCity Malta, parku technologicznego w rozbudowie. Zrobiono wszystko, aby w trakcie budowania kompleksu nie uszkodzić fortu. Fort jest zamknięty dla publiczności.
W maju 2015 roku niektóre NGO sugerowały, aby kampus mającego powstać American University of Malta został podzielony między Fort Saint Rocco oraz pobliskie forty Ricasoli i San Salvatore. Propozycja ta nie zostanie zrealizowana, gdyż kampus będzie rozdzielony pomiędzy Dok nr 1 w Cospicui i Żonqor Point w Marsaskali.

</doc>
<doc id="3800162" url="https://pl.wikipedia.org/wiki?curid=3800162" title="Damian Kroczek">
Damian Kroczek

Damian Kroczek (ur. 5 października 1983) – polski piłkarz, grający na pozycji pomocnika lub napastnika.
Kariera.
Występował w juniorach Stadionu Śląskiego Chorzów. W 2002 roku przeszedł za 75 tysięcy złotych do GKS Katowice. W barwach tego klubu zagrał w 20 meczach w I lidze. W 2004 roku został zwolniony z GKS. Następnie pozyskaniem zawodnika byli zainteresowani ŁKS Łódź oraz Radomiak Radom. Kroczek został jednak zawodnikiem Grunwaldu Ruda Śląska. Później grał w klubach niższych lig, takich jak Halniak Maków Podhalański, Górnik Wesoła, Przemsza Siewierz, Orzeł Mokre, Warta Kamieńskie Młyny oraz Kolejarz 24 Katowice.

</doc>
<doc id="3800164" url="https://pl.wikipedia.org/wiki?curid=3800164" title="Okręg wyborczy Herbert">
Okręg wyborczy Herbert

Okręg wyborczy Herbert () – jednomandatowy okręg wyborczy do Izby Reprezentantów Australii, położony w stanie Queensland, obejmuje miasto Townsville i jego okolice.
Pierwsze wybory odbyły się w nim w 1901 roku, a jego patronem jest Robert George Wyndham Herbert (1831–1905), pierwszy premier Queenslandu.
Od 2016 roku posłem z tego okręgu była Cathy O’Toole z Australijskiej Partii Pracy.
Lista posłów.
Lista posłów z okręgu Herbert:

</doc>
<doc id="3800165" url="https://pl.wikipedia.org/wiki?curid=3800165" title="Amerykańskie Siły Zbrojne">
Amerykańskie Siły Zbrojne



</doc>
<doc id="3800173" url="https://pl.wikipedia.org/wiki?curid=3800173" title="Pałac w Cucułowcach">
Pałac w Cucułowcach

 
Pałac w Cucułowcach – pałac wybudowany na początku XVIII w. w Cucułowcach.
Opis.
W miejscowości znajdował się pałac wybudowany między latami 1706-1710 przez koniuszego wielkiego koronnego Jerzego Stanisława Dzieduszyckiego. Pałac został wzniesiony, wg projektu autora założenia Filipa Pertiego, z drewna sosnowego i w założeniu miał nie przetrwać fundatora, który zniechęcony niepowodzeniami nie uczestniczył w życiu politycznym. Małżeństwo Dzieduszyckich nie doczekało się potomka, a pałac powstał nie w rodzinnym, przekazywanym z pokolenia na pokolenie niedalekim Sokołowie, lecz w Cucułowcach będących jedynie królewszczyzną. Przesądziło to o nietrwałości całego założenia. Parterowy pałac z mezzaninem miał fasadę ozdobioną dekoracjami snycerskimi i stiukowymi. Wśród pokrytych boazeriami wnętrz wyróżniała się sala ozdobiona siedmioma biustami antenatów (na wysokich postumentach) i umieszczonymi na ścianach medalionami. W niektórych pomieszczeniach (gabinety) znajdowały się festony oraz zwierciadła, a pilastry podziałów wewnętrznych zdobiły złocone konchy z maszkaronami. Dekorację sztukatorską i malarską uzupełniał wyrażony poprzez inskrypcje umieszczane w poszczególnych pomieszczeniach program literacki, gloryfikujący zarówno postawy heroiczne, jak i w przeważającym stopniu stoickie, głównie z Listów Horacego. Założenie tworzył zespół budynków zgrupowanych wokół głównego pałacu, w skład którego wchodziły bardzo rozbudowane założenia ogrodowe. Centrum ideowym założenia była kaplica św. Benedykta usytuowana „na bramie”. Kaplica rzymskiego męczennika była dostępna dla wiernych - w 1714 r. abp lwowski Jan Skarbek wydał dokument pozwalający na publiczny kult relikwii). Kaplica św. Benedykta miała cztery okna, małą ambonę, dwa klęczniki oraz niewielki pozytyw organowy; oświetlenie zapewniały dwa żyrandole oraz cztery mniejsze lampy. Ściany ozdabiało blisko dwadzieścia obrazów. Pozostałe kaplice nosiły wezwania Krzyża Świętego („Krucyfiksu”), Najświętszej Marii Panny i Najświętszego Salwatora. Być może również znajdowały się w podobnych miejscach (basztach bramnych?). W rezydencji znajdowała się biblioteka licząca ponad 3565 tomów. Księgozbiór został podzielony na działy w językach łacińskim, polskim, francuskim, włoskim, dodatkowo znalazły się tam druki hiszpańskie i niemieckie. Ogród cucułowiecki był kompozycją osiową, złożoną z dwóch wnętrz ogrodowych z fontannami w centrum; przynajmniej jedną z nich otaczało zakomponowane (zapewne na sztucznych tarasach) amfiteatralne obejście. Po pałacu nie było już śladu w połowie XIX wieku.

</doc>
<doc id="3800175" url="https://pl.wikipedia.org/wiki?curid=3800175" title="Erysiphe hyperici">
Erysiphe hyperici

Erysiphe hyperici (Wallr.) S. Blumer – gatunek grzybów należący do rodziny mączniakowatych ("Erysiphaceae"). Pasożyt, fitopatogen występujący na różnych gatunkach roślin z rodzaju dziurawiec ("Hypericium"). Wywołuje u nich chorobę o nazwie mączniak prawdziwy.
Systematyka i nazewnictwo.
Pozycja w klasyfikacji według Index Fungorum: "Erysiphe, Erysiphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi". 
Po raz pierwszy takson ten zdiagnozował w 1819 roku Carl Friedrich Wallroth nadając mu nazwę "Alphitomorpha hyperici". Obecną, uznaną przez Index Fungorum nazwę nadał mu w 1933 roku Samuel von Blumer, przenosząc go do rodzaju "Erysiphe". 
Synonimy:
Morfologia.
Grzyb mikroskopijny. Grzybnia rozwija się głównie na powierzchni liści, łodyg i kwiatostanów roślin, do wnętrza tkanek zapuszcza tylko ssawki. Wygląda jak biały, mączysty nalot, jest rozproszona lub tworzy skupiska. Strzępki mają szerokość (2,5–) 4–5 (–10) μm. Konidiofory proste, cylindryczne, do kolanek mają długość 25–30 (–36) × 8–10 μm. Konidia oddzielają się pojedynczo. Mają cylindryczny kształt i rozmiar 30–38 x 12–18 μm. Klejstotecja tworzą skupiska. Pojedyncze ma kształt nieregularnego wieloboku i średnicę 85–140 μm. Przyczepki liczne, występują w strefie równikowej klejstotecjów. Są powyginane, mają średnicę 6–9 μm, a długość 2–8 razy większą od średnicy klejstotecjum. Przy podstawie są lekko wybarwione, bezprzegrodowe, lub z kilkoma przegrodami w dolnej połowie. Są cienkościenne, o powierzchni gładkiej lub nieco szorstkiej. Worki o rozmiarach 50–70 × 30–50 μm. W jednym worku powstaje zazwyczaj od 3 do 5 askospor, wyjątkowo 2. Askospory elipsoidalno-jajowate, o rozmiarach 18–24 × 10–18 μm.
Występowanie.
Jest szeroko rozprzestrzeniony w całej Europie i Azji (Azja Środkowa, Iran, Syberia, Chiny). Zawleczony został także do Ameryki Północnej (USA, Kanada). W Polsce jest pospolity, stwierdzono jego występowanie na niemal wszystkich krajowych gatunkach dziurawców.

</doc>
<doc id="3800176" url="https://pl.wikipedia.org/wiki?curid=3800176" title="Microsphaera hypericacearum">
Microsphaera hypericacearum



</doc>
<doc id="3800178" url="https://pl.wikipedia.org/wiki?curid=3800178" title="Ernst Johann Biron">
Ernst Johann Biron



</doc>
<doc id="3800179" url="https://pl.wikipedia.org/wiki?curid=3800179" title="Mirosław Piotr Kruk">
Mirosław Piotr Kruk

Mirosław Piotr Kruk (ur. 1967) – polski historyk sztuki, bizantynolog, nauczyciel akademicki, doktor habilitowany nauk humanistycznych, profesor Uniwersytetu Gdańskiego.
Życiorys.
Absolwent historii sztuki KUL (1992). Doktorat ("Ikony Matki Boskiej z Dzieciątkiem w zachodnioruskim malarstwie wieków XV-XVI"; promotor: Anna Różycka-Bryzek) obronił w 1999 w Instytucie Historii Sztuki Uniwersytetu Jagiellońskiego. Habilitacja w 2012 tamże ("Ikony-obrazy w świątyniach rzymsko-katolickich dawnej Rzeczypospolitej"). Od 2000 pracownik Instytutu Historii Sztuki Uniwersytetu Gdańskiego. Od roku 1996 pracownik Muzeum Narodowego w Krakowie, obecnie na stanowisku kustosza dyplomowanego w Dziale Sztuki Cerkiewnej w Pałacu Biskupa Erazma Ciołka w Krakowie. Zajmuje się historią sztuki bizantyńskiej i pobizantyńskiej. 

</doc>
<doc id="3800180" url="https://pl.wikipedia.org/wiki?curid=3800180" title="Jim B. Tucker">
Jim B. Tucker

Jim B. Tucker (ur. 1 stycznia 1960 w Goldsboro) – amerykański lekarz psychiatra, parapsycholog, dyrektor medyczny Kliniki Psychiatrii Dziecięcej i Rodzinnej oraz profesor nadzwyczajny psychiatrii i nauk neurobehawioralnych na Uniwersytecie Wirginii. W polu jego głównych zainteresowań naukowych są dzieci, które twierdzą, że posiadają wspomnienia swoich poprzednich żyć, a także przedporodowe i porodu. Tucker jest autorem książki "Życie sprzed życia", w której prezentuje przegląd ponad czterech dekad badań nad reinkarnacją prowadzonych przez Division of Perceptual Studies. Tucker, kwalifikowany psychiatra dziecięcy, pracował przez kilka lat z Ianem Stevensonem, a po jego przejściu na emeryturę w 2002 roku, przejął jego badania.
O badaniach Tuckera wspominano w prasie oraz w radio i telewizji. Przeprowadzona przez Tuckera analiza przypadku Camerona Macaulaya została przedstawiona w filmie dokumentalnym pt. "Extraordinary People – The Boy Who Lived Before".
Życiorys.
Tucker studiował na University of North Carolina at Chapel Hill, gdzie był członkiem bractwa studenckiego Phi Beta Kappa i uzyskał licencjat z psychologii oraz medyczny tytuł naukowy. Obecnie jest profesorem nadzwyczajnym psychiatrii i nauk neurobehawioralnych oraz dyrektorem medycznym Kliniki Psychiatrii Dziecięcej i Rodzinnej Uniwersytetu Wirginii.
Mieszka wraz ze swoją żoną Christine McDowell Tucker, która jest psychologiem klinicznym, w Charlottesville w stanie Wirginia, USA Tucker był prelegentem na kilku konferencjach naukowych i publicznych. Uważał, że czuł się nieusatysfakcjonowany swoją pracą psychiatry dziecięcego oraz był otwarty na możliwość, że ludzie są czymś więcej niż ich ciała materialne i chciał podjąć dalsze badania tego tematu. Pomimo że został wychowany na południowego baptystę, nie utożsamia się z żadną religią i uważa się za sceptyka w stosunku do reinkarnacji. Równocześnie postrzega ją jako najlepsze wytłumaczenie dla zjawisk związanych z najintensywniejszymi opisanymi do tej pory przypadkami. Po zapoznaniu się z badaniami Iana Stevensona, Tucker zainteresował się opisywanymi przez dzieci wspomnieniami poprzedniego życia oraz perspektywą ich badania
Badania nad reinkarnacją.
Podczas gdy Ian Stevenson skupił się w swoich badaniach nad przypadkami w Azji, Tucker studiował głównie przypadki wśród dzieci w USA
Naukowiec zauważa, że u około 70% przypadków dzieci utrzymujących, że pamiętają swoje poprzednie życia, śmierć nastąpiła w sposób nienaturalny; sugerując, że traumatyczne okoliczności śmierci mogą mieć związek z hipotetycznym przetrwaniem świadomości. Zauważa także, że okres pomiędzy śmiercią a narodzinami wynosi przeciętnie około 17 miesięcy, a nietypowe znamiona mogą korespondować ze śmiertelnymi ranami odniesionymi przez zmarłego.
Tucker stworzył skalę intensywności przypadku (ang. "Strength Of Case Scale," S.O.C.S.), która określa cztery aspekty potencjalnego przypadku reinkarnacji: „(1) czy osoba ma znamiona/defekty korespondujące z domniemanym poprzednim życiem; (2) siła twierdzeń o poprzednim życiu; (3) występowanie zachowań nawiązujących do poprzedniego życia; i (4) ocena możliwości istnienia powiązania pomiędzy dzieckiem relacjonującym wspomnienia poprzedniego życia, a domniemanym poprzednim życiem”.
Krytycy argumentują, że nie ma materialnego wytłumaczenia na przetrwanie świadomości po śmierci. Tucker w odpowiedzi sugeruje, że mechanika kwantowa może dostarczać mechanizmu, za pomocą którego wspomnienia i emocje mogłyby być przenoszone z jednego życia do drugiego. Uważa, że skoro akt obserwacji prowadzi do załamania się funkcji falowej, świadomość nie może być jedynie produktem wtórnym mózgu, a jest raczej osobną jednostką, która ma wpływ na materię. Naukowiec twierdzi, że postrzeganie świadomości jako fundamentalnej, niematerialnej części wszechświata sprawia, że możemy sobie wyobrazić, że kontynuuje ona istnienie po śmierci mózgu. Posługuje się analogią do telewizora i transmisji telewizyjnej – telewizor jest niezbędny do dekodowania sygnału, ale go nie wytwarza. W podobny sposób mózg jest niezbędny, aby świadomość mogła się wyrazić, ale nie musi być jej źródłem.
Badania Tuckera w mediach.
Od przejęcia badań Iana Stevensona w 2002 roku Tucker udzielał wywiadów na temat reinkarnacji w prasie oraz innych mediach w USA, Wielkiej Brytanii i Kanadzie.
W 2006 roku w ramach filmu dokumentalnego pt. „Extraordinary People: The Boy Who Lived Before” dla Channel 5, Tucker przeprowadził analizę przypadku Camerona Macaulaya. Badanie rozpoczęto w Glasgow, gdzie Tucker przeprowadził wywiad z sześcioletnim chłopcem i jego matką Normą, na temat relacjonowanych przez chłopca wspomnień dotyczących jego poprzedniego życia na wyspie Barra, będącej częścią Hebrydów zewnętrznych i leżącą jakieś 200 mil od domu rodzinnego chłopca w Glasgow. Psychiatra towarzyszył matce z synem w podróży na wyspę, która miała być próbą zweryfikowania twierdzeń Camerona na temat jego życia na wyspie. Opisy poprzedniego domu rodzinnego chłopca okazały się całkowicie trafne, a nazwisko „Robertson” także okazało się autentyczne, nie udało się jednak odnaleźć mężczyzny, którego chłopiec wspominał jako swojego ojca na wyspie
Film dokumentalny pokrótce wspomina także o innym przypadku badanym przez Tuckera – Guna Taylora ze Środkowo-Zachodnich Stanów Zjednoczonych, który w wieku około półtora roku zaczął twierdzić, że jest swoim własnym dziadkiem, który powrócił do rodziny. Tucker zauważa, że oboje chłopców wspomina o wpadaniu przez „dziurę” lub „okienko” z jednego życia do drugiego.
W 2009 roku Tucker udzielił wywiadu dla "Larry King Live" na temat badanych przez siebie przypadków.
Publikacje.
W języku polskim:

</doc>
<doc id="3800181" url="https://pl.wikipedia.org/wiki?curid=3800181" title="Okręg wyborczy Hinkler">
Okręg wyborczy Hinkler

Okręg wyborczy Hinkler () – jednomandatowy okręg wyborczy do Izby Reprezentantów Australii, położony w stanie Queensland, obejmujący jego północną część.
Pierwsze wybory odbyły się w nim w 1984 roku, a jego patronem jest pilot Bert Hinkler.
Od 2013 roku posłem z tego okręgu był Keith Pitt z Liberal National Party of Queensland.
Lista posłów.
Lista posłów z okręgu Hinkler:

</doc>
<doc id="3800185" url="https://pl.wikipedia.org/wiki?curid=3800185" title="Michaił Olminski">
Michaił Olminski

Michaił Stiepanowicz Olminski (Aleksandrow) (ros. Михаи́л Степа́нович Ольми́нский (Александров), ur. 15 października 1863 w Woroneżu, zm. 8 maja 1933 w Moskwie) – rosyjski i radziecki dziennikarz, rewolucjonista, polityk.
Życiorys.
Studiował na Uniwersytecie Petersburskim, działał w Narodnej Woli, za co w 1885 został aresztowany i skazany na zesłanie do Woroneża, 1894 został ponownie aresztowany i w 1898 skazany na zesłanie do obwodu jakuckiego. Od 1898 należał do SDPRR, 1904 wyemigrował do Szwajcarii, po powrocie do Rosji w 1916 został członkiem Moskiewskiego Obwodowego Biura SDPRR(b), później redaktorem pisma "Gołos Pieczatnogo Truda". W marcu 1917 został członkiem Piotrogrodzkiego Biura KC SDPRR(b) i Moskiewskiego Komitetu SDPRR(b), w listopadzie 1917 był członkiem Zamoskworieckiego Komitetu Wojskowo-Rewolucyjnego, a od grudnia 1917 członkiem Kolegium Ludowego Komisariatu Finansów RFSRR, 1918-1920 należał do kolegium redakcyjnego "Prawdy". W 1918 został profesorem Akademii Socjalistycznej, następnie Akademii Komunistycznej, od 1920 do 1 grudnia 1921 kierował Wydziałem Historii Partii przy Ludowym Komisariacie Oświaty RFSRR, a od 1 grudnia 1921 do 1924 Wydziałem Historii Partii przy KC RKP(b). W latach 1922-1931 był przewodniczącym Stowarzyszenia Starych Bolszewików, a także redaktorem pisma "Proletarskaja Riewolucija", 1928 został członkiem dyrekcji Instytutu im. Lenina.

</doc>
<doc id="3800188" url="https://pl.wikipedia.org/wiki?curid=3800188" title="Ostatnia rodzina">
Ostatnia rodzina

Ostatnia rodzina – polski film biograficzny z 2016 roku w reżyserii Jana P. Matuszyńskiego, według scenariusza Roberta Bolesty opartego na losach Zdzisława, Tomasza i Zofii Beksińskich, z Andrzejem Sewerynem, Dawidem Ogrodnikiem i Aleksandrą Konieczną w rolach głównych. Film ukazuje losy rodziny Beksińskich w latach 1977–2005, do momentu morderstwa popełnionego na Zdzisławie w jego własnym mieszkaniu.
"Ostatnia rodzina" powstała w studiu Aurum Film. Scenografię imitującą mieszkanie rodziny Beksińskich opracowała Jagna Janicka, natomiast zdjęcia do filmu – naśladujące prywatne nagrania z archiwum rodziny – nakręcił Kacper Fertacz. Film Matuszyńskiego i Bolesty dofinansowały Polski Instytut Sztuki Filmowej oraz Mazowiecki i Warszawski Fundusz Filmowy.
"Ostatnia rodzina" została przeważnie pozytywnie oceniona przez krytyków, którzy doceniali grę aktorską oraz zaakcentowanie zwyczajności życia Beksińskich, dla której makabryczne malarstwo Zdzisława Beksińskiego jest w filmie jedynie tłem. "Ostatnia rodzina" została nagrodzona Złotymi Lwami na Festiwalu Polskich Filmów Fabularnych oraz Polską Nagrodą Filmową za najlepszy scenariusz; z uznaniem spotkały się również wielokrotnie nagradzane role Seweryna (nagroda na Międzynarodowym Festiwalu Filmowym w Locarno) oraz Koniecznej.
Fabuła.
Film opowiada o losach rodziny Beksińskich. Akcja filmu rozpoczyna się w 1977 roku, gdy Tomasz Beksiński wprowadza się do mieszkania w Warszawie, niedaleko swoich rodziców, na tym samym osiedlu. Malarz mieszka ze swoją żoną Zosią oraz ich matkami. Relacje między poszczególnymi bohaterami są intensywne i burzliwe. Zdzisław Beksiński to jeden z najbardziej charakterystycznych polskich malarzy XX wieku, tworzący obrazy fantastyczne, pełne grozy oraz tajemniczych treści. Słynął on również z inteligencji, poczucia humoru oraz zamiłowania do nowych technologii. Jego syn Tomasz Beksiński był dziennikarzem muzycznym, prezenterem radiowym oraz tłumaczem filmowym. Tomek był neurotyczny i impulsywny, próbował popełnić samobójstwo kilka razy. Zofia Beksińska, żona malarza i matka Tomka, zajmowała się domem, była elementem łączącym w tej całej historii, trzymała rodzinę razem, zawsze martwiła się o syna. Losy trójki bohaterów zostały przedstawione jako uniwersalny portret rodziny, ukazujący wszystkie jej cierpienia, wzloty, upadki, problemy, ale też miłość i troskę.
Produkcja.
Pomysł na film "Ostatnia rodzina" wyszedł od Roberta Bolesty, który napisał scenariusz (w zamierzeniu dla pełnometrażowego filmu fabularnego), opowiadający o ostatnich 28 latach życia rodziny Beksińskich w Warszawie (1977–2005). Reżyser filmu Jan P. Matuszyński przyznał, że dowiedział się o tymże scenariuszu z informacji zawartej w biogramie Zdzisława Beksińskiego w polskiej Wikipedii, po czym podjął kroki w celu jego realizacji filmowej. Współpracę z Matuszyńskim i Bolestą zaoferował operator Kacper Fertacz. Trio Matuszyński – Bolesto – Fertacz zdecydowało, że przyjmie konwencję realistyczną, wzorując się na estetyce materiałów z prywatnego archiwum Beksińskich. Przyjęło również, że każda scena będzie kręcona w jednym ujęciu.
W castingu na rolę Zofii Beksińskiej wyłoniona została Aleksandra Konieczna, natomiast w roli Tomasza reżyser obsadził Dawida Ogrodnika. Największym wyzwaniem był wybór aktora odpowiedniego do roli Zdzisława Beksińskiego. Matuszyński od początku planował, że tę rolę zagra Andrzej Seweryn, aby film miał walory komercyjne: „Frontlinerem całego projektu nie mógł być aktor bez nazwiska”. Koordynacji projektu sprzyjał pion scenograficzny na czele z Jagną Janicką, która przygotowała modele mieszkania do wybudowania w hali zdjęciowej. Montażysta Przemysław Chruścielewski połączył opracowane "storyboardy" z dźwiękowymi nagraniami z prób czytanych całego scenariusza z aktorami. Kilka miesięcy po etapie prac wstępnych twórcy filmu mogli przystąpić do realizacji scen zgodnie z pierwotnym projektem.
Część ujęć do "Ostatniej rodziny" powstała z użyciem tej samej technologii, której używał Zdzisław Beksiński przy nagrywaniu swojej rodziny, a więc kamer VHS, zakupionych w serwisach aukcyjnych. Baterie do tychże kamer były dorabiane na zamówienie, a ujęcia filmowane w technologii VHS – dublowane z kręconymi na kamerach cyfrowych. Sceny realizowane w mieszkaniach wykorzystywały obraz rzucany z projektorów, które imitowały krajobraz zza okien.
Odbiór.
"Ostatnia rodzina" spotkała się z pozytywnymi ocenami polskich krytyków. Jakub Popielecki z portalu Filmweb stwierdził, iż film Matuszyńskiego „pokazuje, że za każdym surrealistycznym krajobrazem i każdą gotycką maskaradą czai się zwykła codzienność – kto wie, czy nie bardziej przerażająca”. Zdaniem Tomasza Rachwalda z „Kultury Liberalnej”: „Makabryczne i niepokojące malarstwo Zdzisława Beksińskiego jest w "Ostatniej rodzinie" bohaterem trzecioplanowym, mówi się o nim jako o źródle utrzymania rodziny, jako o codziennym zajęciu ojca, elemencie dekoracyjnym ścian w mieszkaniu Tomka”. Tadeusz Sobolewski z „Gazety Wyborczej” akcentował terapeutyczną rolę malarstwa w przełamywaniu przez Zdzisława Beksińskiego lęku przed śmiercią: „Ojciec swój lęk przed nieistnieniem wyraża w produkowanych regularnie obrazach. Nie oglądamy jednak, jak to bywa w filmach o artystach, narodzin obrazu, nie widzimy pociągnięć pędzla”. Zwyczajna sublimacja popędu śmierci u Zdzisława, zdaniem Sobolewskiego, kontrastuje z destrukcyjnym zachowaniem Tomasza: „Tomek jest pozbawiony tego, co przynosi ratunek jego ojcu [...] Tomek mówi o swoim bólu, o przyczynach samotności, o niemożności stałego związku z kobietą, o podstawowej nieumiejętności życia”. Marcin Cichoński z portalu Dziennik.pl również przekonywał, że „nie o wielkich osiągnięciach to obraz”, lecz o zwyczajnym życiu naznaczonym cierpieniem, „z którym twórczo należy coś zrobić”.
Z pochwałami spotkała się gra aktorów. Zdaniem Łukasza Adamskiego z portalu wPolityce.pl „Andrzej Seweryn nie zagrał Zdzisława. On przeistoczył się w swoją postać”; Popielecki twierdził, że Seweryn „jest z jednej strony komicznie przerysowany [...], a z drugiej – pozostaje skupiony, wyciszony, hipnotyzujący, co uderza zwłaszcza w momentach milczącej zadumy Zdzisława”. Chwalono też kreację aktorską Ogrodnika. Sobolewski przekonywał, iż interpretowany przezeń Tomasz „przypomina bohatera horrorów. Są w nim doktor Jekyll i pan Hyde”, a zdaniem Cichońskiego to właśnie postać Tomka „wyznacza tempo filmu, jego temperaturę”. Mniej entuzjazmu wykazywał Rachwald, twierdząc, że Ogrodnik w przerysowaniu swej roli „niestety posuwa się [...] za daleko”.
Nieprzychylne opinie o filmie wyraziły osoby znające rodzinę Beksińskich, zarówno z okresu życia w Sanoku, jak i w Warszawie. Biograf Tomasza Beksińskiego, Wiesław Weiss uznał dzieło za „film nieuczciwy i nikczemny”, stwierdzając z całą mocą, że „nigdy nie widział takiego Tomka, jakiego pokazali scenarzysta, reżyser i odtwórca jego roli”. Wyraził on sprzeciw wobec sposobu portretowania postaci przez Ogrodnika: „Tomek nie wyrzucał telewizorów przez okno, nie rozwalał szafek kuchennych, nie rozbijał butelek o ściany. [...] Tomek nie był świrem i półgłówkiem, a taką postać wymyślili panowie Bolesto, Matuszyński oraz Ogrodnik i nazwali ją Tomasz Beksiński”. Z opinią Weissa zgodziła się filmoznawczyni Agnieszka Tambor, twierdząc, iż filmowa postać Tomasza Beksińskiego to „interpretacja daleko posunięta i być może rzeczywiście nie do końca prawomocna”. Z kolei przyjaciółka Tomasza Beksińskiego, Aneta Awtoniuk, stwierdziła, że jej zdaniem „nie jest to film o rodzinie Beksińskich”; według niej Beksińscy zostali przedstawieni w filmie jako „rodzina przygłupów”, zaś ich relacje zostały ukazane jako „totalnie patologiczne, zaburzone”. Krytyczne uwagi wobec fabuły filmu miał także dyrektor Muzeum Historycznego w Sanoku oraz jednocześnie znajomy i wykonawca ostatniej woli Zdzisława Beksińskiego, Wiesław Banach, według którego zasadniczo nie powinien powstać żaden film fabularny o Beksińskich. Negatywne zdanie o efekcie produkcji wyraziła Liliana Śnieg-Czaplewska w tygodniku „Przegląd”, która przede wszystkim skrytykowała oficjalne określenie filmu przez twórców jako „historii prawdziwej”.
Według Stowarzyszenia Filmowców Polskich "Ostatnią rodzinę" obejrzało w kinach około 504 tysięcy widzów, co umiejscawiało film Matuszyńskiego i Bolesty na 29. miejscu w rankingu 50 najbardziej kasowych filmów 2016 roku.

</doc>
<doc id="3800190" url="https://pl.wikipedia.org/wiki?curid=3800190" title="Władimir Maksimowski">
Władimir Maksimowski

Władimir Nikołajewicz Maksimowski (ros. Вла́димир Никола́евич Максимо́вский, ur. 23 stycznia 1887 w Moskwie, zm. w listopadzie 1941) – rosyjski rewolucjonista, radziecki działacz partyjny i państwowy.
Życiorys.
W 1903 wstąpił do SDPRR, 1906 wyemigrował na rok do Szwajcarii, po powrocie został aresztowany i w 1914 skazany na zesłanie pod nadzór policji do Charkowa, później zesłany do Samary. Po ponownym aresztowaniu został zesłany do guberni irkuckiej, po rewolucji lutowej 19 marca 1917 amnestionowany, od kwietnia 1917 do września 1918 był członkiem Moskiewskiego Obwodowego Biura SDPRR(b)/RKP(b), a od grudnia 1917 członkiem Tulskiego Komitetu Wojskowo-Rewolucyjnego, jednocześnie 1917-1918 sekretarzem Komitetu Wykonawczego Moskiewskiej Rady Obwodowej. Od 19 września do 16 grudnia 1918 był sekretarzem odpowiedzialnym Moskiewskiego Komitetu Obwodowego RKP(b), 1918-1919 kierownikiem Wydziału Instruktorskiego NKWD RFSRR i członkiem Kolegium NKWD RFSRR, od kwietnia 1919 do maja 1920 kierownikiem Wydziału Ewidencyjno-Dystrybucyjnego KC RKP(b) i jednocześnie od maja 1919 pełnomocnikiem KC RKP(b) i WCIK ds. przeprowadzenia mobilizacji w guberni moskiewskiej. Od sierpnia 1919 do stycznia 1920 był zastępcą ludowego komisarza oświaty RFSRR, potem kierownikiem Wydziału Ewidencyjno-Dystrybucyjnego Głównego Zarządu Politycznego Ludowego Komisariatu Komunikacji Drogowej RFSRR, od października 1920 przewodniczącym riazańskiej gubernialnej narady aprowizacyjnej, a w 1921 wojskowym komisarzem Akademii Wojskowej Armii Czerwonej. W 1921 został zastępcą przewodniczącego Głównego Zarządu Kształcenia Politycznego Ludowego Komisariatu Oświaty RFSRR, później zastępcą ludowego komisarza oświaty RFSRR i członkiem Kolegium Ludowego Komisariatu Oświaty RFSRR, od stycznia do maja 1924 był sekretarzem odpowiedzialnym rejonowego komitetu RKP(b) w Moskwie, a od 1925 dziekanem Wydziału Ekonomicznego Akademii Rolniczej im. Timiriaziewa. Miał tytuł profesora, był członkiem Prezydium Akademii Komunistycznej, wykładowcą Wydziału Historii i Filozofii 1 Moskiewskiego Uniwersytetu Państwowego i kierownikiem wydawnictwa WCIK. 27 lipca 1937 został aresztowany, następnie skazany.

</doc>
<doc id="3800193" url="https://pl.wikipedia.org/wiki?curid=3800193" title="Arkadij Alski">
Arkadij Alski

Arkadij Osipowicz Alski (ros. Арка́дий О́сипович А́льский, ur. 1892 w Rożyszczu, zm. 4 listopada 1936) – rosyjski rewolucjonista, radziecki działacz państwowy.
Życiorys.
Urodził się w rodzinie żydowskiej. Miał wykształcenie niepełne wyższe, w 1917 wstąpił do SDPRR(b), od 1917 prowadził działalność partyjną w Woroneżu i Litewsko-Białoruskiej SRR, później do października 1921 kierował Wydziałem Ewidencyjno-Dystrybucyjnym KC RKP(b), w 1921 został zastępcą ludowego komisarza finansów RFSRR i członkiem Kolegium Ludowego Komisariatu Finansów RFSRR. Następnie do 1927 był zastępcą ludowego komisarza finansów ZSRR i członkiem Kolegium Ludowego Komisariatu Finansów ZSRR, potem zastępcą zarządcy trustu "Karabugazchim". 4 lutego 1936 został aresztowany, później skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i rozstrzelany. Jego prochy złożono na Cmentarzu Dońskim. 13 czerwca 1988 pośmiertnie zrehabilitowany.

</doc>
<doc id="3800194" url="https://pl.wikipedia.org/wiki?curid=3800194" title="Pierre Joxe">
Pierre Joxe

Pierre Joxe (ur. 28 listopada 1934 w Paryżu) – francuski polityk, prawnik i samorządowiec, długoletni parlamentarzysta, w latach 80. i pierwszej połowie lat 90. minister w różnych resortach, działacz Partii Socjalistycznej, prezes Trybunału Obrachunkowego (1993–2001), członek Rady Konstytucyjnej (2001–2010).
Życiorys.
Syn Louisa Joxe, dyplomaty i polityka. Po ukończeniu studiów prawniczych odbył służbę wojskową, a następnie w latach 1960–1962 kształcił się w "École nationale d’administration". W 1962 został audytorem w Trybunale Obrachunkowym. W latach 1963–1973 prowadził również wykłady w Instytucie Nauk Politycznych w Paryżu. W 1967 przeszedł czasowo do pracy w ministerstwie spraw zagranicznych, gdzie do 1970 kierował jedną z dyrekcji.
W 1973 zaangażował się w działalność polityczną w ramach Partii Socjalistycznej. Z jej ramienia w tym samym roku uzyskał mandat posła do Zgromadzenia Narodowego z departamentu Saona i Loara. Z powodzeniem ubiegał się o reelekcję w kolejnych wyborach w 1978, 1981, 1986 i 1988. Od 1981 do 1984 przewodniczył frakcji deputowanych Partii Socjalistycznej. Pełnił też różne funkcje w strukturach administracji samorządowej. Był radnym departamentu (1973–1979), jednym z zastępców mera Chalon-sur-Saône (1977–1983), przewodniczącym rady regionalnej Burgundii (1979–1982), radnym Paryża (1989–1993) i radnym regionu Île-de-France (1992–1993). W 1977 był delegatem do Parlamentu Europejskiego, w którym zasiadał do 1979.
Jako minister wchodził w skład sześciu socjalistycznych rządów. Od maja do czerwca 1981 był ministrem przemysłu w gabinecie, którym kierował Pierre Mauroy. Od lipca 1984 do marca 1986 pełnił funkcję ministra spraw wewnętrznych i decentralizacji u Laurenta Fabiusa. W dwóch gabinetach Michela Rocarda od maja 1998 do stycznia 1991 był ministrem spraw wewnętrznych, a następnie do maja 1991 ministrem obrony. Urząd ministra obrony sprawował także w kolejnych rządach, na czele których stali Édith Cresson (do kwietnia 1992) i Pierre Bérégovoy (do marca 1993).
W marcu 1993 powołany na prezesa Trybunału Obrachunkowego, na czele tego sądu stał do lutego 2001. W marcu 2001 został członkiem Rady Konstytucyjnej z nominacji przewodniczącego Zgromadzenia Narodowego Raymonda Forniego. Dziewięcioletnią kadencję zakończył w marcu 2010. Pozostał aktywny zawodowo, podejmując w tym samym roku praktykę adwokacką.

</doc>
<doc id="3800195" url="https://pl.wikipedia.org/wiki?curid=3800195" title="Oh! (singel)">
Oh! (singel)

„Oh!” – siódmy singel południowokoreańskiej grupy Girls’ Generation, wydany cyfrowo 25 stycznia 2010 roku. Stał się przebojem w Korei Południowej. Utwór promował drugi album studyjny zespołu – "Oh!".
Zespół wykorzystał koncepcję cheerleaderek w celu promowania utworu. Piosenka znalazła się na pierwszych miejscach różnych zestawień muzycznych i wygrała kilkukrotnie w programach muzycznych "Music Bank" i "Inkigayo". Znalazła się także na czwartym miejscu listy Gaon Digital Chart 2010 roku, był drugim najlepiej sprzedającym się singlem owego roku sprzedając się w liczbie egzemplarzy. Strona muzyczna Monkey3 nazwała „Oh!” najlepszą piosenką 2010 roku.
Singel japoński.
Utwór został nagrany ponownie w języku japońskim i wydany 26 września 2012 roku jako piąty japoński singel. Osiągnął 1 pozycję w rankingu Oricon Singles Chart i pozostał na liście przez 8 tygodni, sprzedał się w nakładzie egzemplarzy w Japonii (rok 2012). Singel ukazał się w dwóch wersjach: regularnej CD oraz limitowanej CD+DVD.

</doc>
<doc id="3800196" url="https://pl.wikipedia.org/wiki?curid=3800196" title="Gospodarka Torunia">
Gospodarka Torunia

Gospodarka Torunia – przemysł, przedsiębiorstwa z wieloletnią tradycją, otoczenie biznesu, strefa ekonomiczna, sektor IT, instytucje finansowe, handel, targi i jarmarki w Toruniu.
Gospodarka.
 
Rys historyczny lat 1945–1989.
Po 1945 roku do już istniejących zakładów przemysłowych działających na terenie miasta, Toruńskie Zakłady Chemii Nieorganicznej „Polchem”, Fabryka Born &amp; Suchtze, Zakład Przemysłu Spirytusowego Polmos Toruń i inne, dołączyły kolejne duże zakłady produkcyjne, bardzo ważne dla rozwoju potencjału ekonomicznego miasta (Zakład Włókien Sztucznych „Elana”, Toruńska Przędzalnia Czesankowa „Merinotex”, Pomorskie Zakłady Wytwórcze Aparatury Niskiego Napięcia, Chłodnia Składowa, Zakłady Urządzeń Elektronowych „Toral”), sprawiając tym samym, że Toruń stał się dynamicznym ośrodkiem przemysłowym nie tylko o znaczeniu regionalnym, ale także i ogólnopolskim.
W latach PRL rozbudowie i modernizacji zostało poddanych szereg zakładów już istniejących (Toruńska Fabryka Wodomierzy „Metron”, Toruńskie Zakłady Urządzeń Okrętowych „Towimor”. Toruńskie Zakłady Nawozów Fosforowych, Toruńska Fabryka Kotłów, Fabryka Pierników „Kopernik”, Toruńska Fabryka Farb Graficznych „Atra”, Toruńskie Zakłady Urządzeń Młyńskich „Spomasz”, Toruńska Fabryka Budowy Urządzeń Przemysłu Nieorganicznego, Toruńskie Zakłady Ceramiki Budowlanej, Toruńskie Zakłady Materiałów Opatrunkowych, Zakład Przemysłu Odzieżowego i inne).
Po 1989 roku wiele z tych zakładów nie przetrwało pierwszych lat przemian gospodarczych, z kolei inne sprywatyzowano i rozbudowano. Powstały również nowe zakłady pracy z kapitałem polskim i zagranicznym.
Stan obecny.
Dziś Toruń to regionalny ośrodek gospodarczy, biznesowy, a także siedziba władz lokalnych kluczowych organizacji gospodarczych. Jest siedzibą władz samorządowych województwa kujawsko-pomorskiego, a także ważnym węzłem komunikacyjnym (autostrada A1).
Miasto jest liderem w województwie pod względem liczby największych przedsiębiorstw, a także najwyższego w regionie wynagrodzenia za pracę oraz niskiego bezrobocia. We wrześniu 2019 roku stopa bezrobocia w Toruniu wynosiła 3,9%, w powiecie toruńskim 9,8%, a w województwie 7,6%. Toruń przoduje również w pozyskiwaniu środków unijnych, co pozwala aktualnie na realizacje dużych inwestycji infrastrukturalnych. Jako jedyne miasto w województwie uzyskało klasę A, tzn. najwyższą atrakcyjność inwestycyjną dla wszystkich analizowanych sekcji gospodarki narodowej. Miasto jest również drugim pod względem ważności ośrodkiem dojazdowym do pracy w regionie.
O silnej pozycji gospodarczej Torunia na tle innych ośrodków miejskich województwa kujawsko-pomorskiego może świadczyć wynik rankingów opublikowanych w kwietniu 2012 roku przez dwa czasopisma: „Rzeczpospolitą” i „Politykę”. Zestawiono w nim niezależnie 500 największych polskich firm działających w 2011 roku. Z całego regionu kujawsko-pomorskiego na listę trafiło 18 przedsiębiorstw, z których wg „Rzeczpospolitej” osiem pochodzi z Torunia, a wg publikacji „Polityki” aż 10. Co roku ten wskaźnik jest podobny.
Statystyka.
Płaca.
Miesięczne wynagrodzenie brutto PLN w Toruniu (lata 2002-2017):
Struktura zatrudnienia.
Struktura zatrudnienia według grup sekcji PKD 2007 w Toruniu (stan z 2017 roku):
Otoczenie biznesu.
Instytucje wspierające biznes:
Przedsiębiorstwa.
Do największych przedsiębiorstw w Toruniu należą m.in.:
Przedsiębiorstwa z wieloletnią tradycją.
Na terenie miasta do dziś działają przedsiębiorstwa z wieloletnią tradycją:
Znane produkty produkowane w Toruniu.
Do najbardziej znanych toruńskich marek należą:
Pomorska Specjalna Strefa Ekonomiczna.
Podstrefa Pomorskiej Specjalnej Strefy Ekonomicznej w Ostaszewie (gmina Łysomice) pod Toruniem powstała w 2006 roku i obejmuje 179 ha.
Branża IT.
W Toruniu znajdują się placówki wielu przedsiębiorstw z branży IT.
W grudniu 2015 były to m.in. OpusCapita (F&amp;A), Telmon (Call Center), Atos (IT), Grant Thornton (HR, F&amp;A), Contact Centre (Call Center), Grupa Allegro (IT), Cyfrowy Polsat (Call Center), Manpower (HR), Randstad (HR), CDTP (Call Center).
Instytucje finansowe.
W Toruniu siedzibę mają oddziały, wydziały zamiejscowe, placówki i zespoły, takich służb jak:
i inne
Handel.
W Toruniu w 2015 roku znajdowało się 11 hipermarketów – Castorama, Auchan, Kaufland, Carrefour, Leroy Merlin, OBI, Brico Depot i inne oraz blisko 50 supermarketów – Jysk, Lidl, Netto, Tesco, Intermarché, Stokrotka, Piotr i Paweł i inne. Istnieją również supermarkety specjalistyczne, takie jak: sportowy Decathlon czy elektroniczne, np. Media Markt i Media Expert. W mieście działają również targowiska miejskie, z których największe mieści na Chełmińskim Przedmieściu.
W mieście aktualnie trwa budowa kilku supermarketów, są to m.in. Intermarche, Tesco, Aldi i Stokrotka. Trwają także przygotowania do budowy dwóch centrów handlowych: Outlet Toruń i Galeria Toruńska.
Targi Toruńskie.
Od 2005 roku firma Targi Toruńskie przystąpiła do organizowania imprez targowych. Do cyklu imprez targowych weszły między innymi: Targi Konserwatorskie, Kujawsko-Pomorskie Targi Inwestycyjne „INWEST-TOR”, Targi Budownictwa i Targi Mieszkaniowe „Od działki po dom”, Targi Metal Tools, oraz jarmarki na toruńskiej starówce. W 2006 roku do użytku po generalnym remoncie została oddana hala targowa Centrum Targowe PARK. Zbudowana w 1928 roku jako najnowocześniejsza w Polsce hala wystawowa według projektu K. Ulatowskiego, służyła od 1958 roku celom przemysłowym.
Targi i jarmarki.
Lista targów i jarmarków cyklicznie odbywających się w Toruniu:
Organizatorami licznych jarmarków i kiermaszy są również inne instytucje w mieście, m.in. Muzeum Etnograficzne (jarmark żywności ekologicznej, kiermasz wielkanocny, kiermasz świąteczny, kiermasz adwentowy i wiele innych) i Centrum Kultury Zamek Krzyżacki (lokalne pyszności, średniowieczne specjały kulinarne i wyroby rękodzieła, wolny jarmark toruński i inne).
Forum Gospodarcze.
W Toruniu od kilku już lat odbywa się co roku kongres gospodarczy pod nazwą: Welconomy Forum in Toruń. Toruńskie spotkania ekonomiczno-gospodarcze należą do największych w Polsce. Zagadnienia podejmowane na Forum, takie jak: energetyka, odnawialne źródła energii, bankowość czy służba zdrowia dotyczą nie tylko Polski, ale także Europy i świata. W toruńskiej konferencji uczestniczy średnio ok. ponad dwa tysiące gości z kraju i zagranicy, wśród nich wybitne osobowości świata gospodarki, polityki, nauki i kultury. W roku 2015, podczas XXII edycji Forum, szczególne miejsce poświęcone zostanie tematyce innowacyjności w polskiej gospodarce.

</doc>
<doc id="3800201" url="https://pl.wikipedia.org/wiki?curid=3800201" title="Polska na Parnasie">
Polska na Parnasie

Polska na Parnasie (niem. "Der Polnische Parnass") – zbiór tłumaczeń poezji polskiej autorstwa Henryka Nitschmanna.
Nitschmann przetłumaczony z języka polskiego na niemiecki zbiór wierszy wydał w 1860 w gdańskim wydawnictwie Teodora Bertlinga. Zbiór zawierał przekłady wierszy 25 poetów polskich (m.in. Adam Mickiewicz, Juliusz Słowacki, Adam Asnyk, Władysław Syrokomla, czy Wincenty Pol). W 1861 wydawnictwo wznowiono, uzupełniając je o utwory m.in. Jana Kochanowskiego, Franciszka Karpińskiego, Franciszka Kniaźnina, Teofila Lenartowicza i Kornela Ujejskiego. Kolejne wznowienia wydano w 1862 i w 1875. Według Jerzego Kolendo zbiór należał do najciekawszych gdańskich druków zwartych XIX wieku.

</doc>
<doc id="3800211" url="https://pl.wikipedia.org/wiki?curid=3800211" title="Siemion Kanatczikow">
Siemion Kanatczikow

Siemion Iwanowicz Kanatczikow (ros. Семён Иванович Канатчиков, ur. 13 kwietnia 1879 we wsi Gusiewo w guberni moskiewskiej, zm. 19 października 1940) – rosyjski socjaldemokrata i komunista, robotnik, działacz partyjny SDPRR, RKP(b)/WKP(b), publicysta, dziennikarz.
Życiorys.
Ukończył cztery klasy szkoły powszechnej, samouk. W wieku szesnastu lat rozpoczął pracę jako robotnik w fabryce metalowej Gustawa Lista w Moskwie. Od 1898 działał w SDPRR, od 1903 członek frakcji bolszewików. W latach 1910-1916 przebywał w więzieniu i na zesłaniu w guberni irkuckiej, 1916-1917 należał do towarzystwa spożywców "Ekonomija" w Nowonikołajewsku (obecnie Nowosybirsk), 1917 był członkiem Nowonikołajewskiego Komitetu SDPRR(b). Od marca do maja 1917 był członkiem i sekretarzem Rady Nowonikołajewskiej i przewodniczącym wydziału pracy tej rady, a w maju-czerwcu 1917 przewodniczącym tej rady, następnie od czerwca 1917 do 1918 towarzyszem (zastępcą) przewodniczącego Komitetu Wykonawczego Tomskiej Rady Gubernialnej i jednocześnie komisarzem pracy guberni tomskiej. 
W 1917 był członkiem Tomskiego Komitetu SDPRR(b), w 1918 przewodniczącym Tomskiego Komitetu Wojskowo-Rewolucyjnego, zastępcą przewodniczącego Komitetu Wykonawczego Tomskiej Rady Gubernialnej i kierownikiem Permskiego Gubernialnego Oddziału Edukacji Narodowej. W 1919 był członkiem Kolegium NKWD RFSRR i Małej Rady Komisarzy Ludowych RFSRR oraz jednym z organizatorów Komunistycznego Uniwersytetu im. Swierdłowa, a w 1920 przewodniczącym Syberyjskiego Komitetu Rewolucyjnego i kierownikiem syberyjskiego oddziału edukacji narodowej. Od sierpnia 1920 do stycznia 1921 był przewodniczącym Tatarskiego Obwodowego Komitetu RKP(b), następnie członkiem Zarządu Syberyjskiego Oddziału Wydawnictwa Państwowego, 1921-1924 rektorem Komunistycznego Uniwersytetu im. Zinowjewa w Piotrogrodzie, a od czerwca do października 1924 kierownikiem Wydziału Prasy KC RKP(b) i redaktorem pisma "Proletarskaja Riewolucija". Od 1925 do września 1926 kierował Wydziałem Historii Partii KC RKP(b)/WKP(b). Zwolennik Grigorija Zinowjewa. Związał się z Lewicową Opozycją. W konsekwencji popadł w niełaskę - od września 1926 do 1928 był korespondentem TASS w Czechosłowacji. Po złożeniu samokrytyki w liście do KC WKP(b) został sekretarzem Federacji Pisarzy Radzieckich, redaktorem odpowiedzialnym "Litieraturnej Gaziety", członkiem Sekretariatu Wszechrosyjskiego Stowarzyszenia Pisarzy Chłopskich, redaktorem pisma "Krasnaja Now'", redaktorem naczelnym Państwowego Wydawnictwa Literatury Pięknej i przewodniczącym Rady Redakcyjnej Wydawnictwa "Federacija". 
Podczas wielkiego terroru aresztowany przez NKWD w 1936, skazany na osiem lat łagru. Zmarł w obozie koncentracyjnym.

</doc>
<doc id="3800212" url="https://pl.wikipedia.org/wiki?curid=3800212" title="Samuel Madden">
Samuel Madden

Samuel Madden (ur. 23 grudnia 1686 w Dublinie, zm. 31 grudnia 1765 w Manor Waterhouse, hrabstwo Fermanagh) – irlandzki pisarz.
Studiował w Trinity College w Dublinie, gdzie uzyskał tytuł bakalaureata w 1705, a "Doctor of Divinity" w 1723.
Debiutował w 1729 sztuką "Themistocles, the Lover of His Country", która była wystawiana w Londynie. W 1731 napisał "A Proposal for the General Encouragement of Learning in Trinity College", a w 1733 opublikował anonimowo w Londynie "Memoirs of the Twentieth Century". W 1738 napisał "Reflections and Resolutions proper for the Gentlemen of Ireland".
Był jednym z założycieli Royal Dublin Society. 
Memoirs of the Twentieth Century.
Memoirs of the Twentieth Century (Pamiętniki z dwudziestego wieku) - będąca satyrą, jest prawdopodobnie pierwszą książką której akcja dzieje się w zdefiniowanej przyszłości. W treści książki anioł doręcza ambasadorowi angielskiemu listy opisujące świat z 1997 roku.
Prawie cały nakład 1000 egzemplarzy został po kilku dniach wykupiony i zniszczony przez samego Maggena.

</doc>
<doc id="3800213" url="https://pl.wikipedia.org/wiki?curid=3800213" title="City (album Strapping Young Lad)">
City (album Strapping Young Lad)

City – drugi album studyjny kanadyjskiego zespołu muzycznego Strapping Young Lad. Wydawnictwo ukazało się 11 lutego 1997 roku nakładem wytwórni muzycznej Century Media Records. Nagrania zostały zarejestrowane w The Mothership Studio w Los Angeles w Stanach Zjednoczonych. Dodatkowe partie nagrano w Red Stripe w Burnaby w Kanadzie. Miksowanie odbyło się w The Mothership Studio. Natomiast mastering został zrealizowany w The Cutting Room w Sztokholmie w Szwecji. 
Według raportu Nielsen SoundScan do kwietnia 2002 roku płyta znalazła niespełna 10 tys. nabywców w Stanach Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3800220" url="https://pl.wikipedia.org/wiki?curid=3800220" title="Krzysztof Górski (inżynier)">
Krzysztof Górski (inżynier)

Krzysztof Górski (ur. 1973) – polski inżynier oraz nauczyciel akademicki, profesor Uniwersytetu Technologiczno-Humanistycznego im. Kazimierza Pułaskiego w Radomiu, doktor habilitowany inżynier.
Życiorys.
Absolwent Technikum Mechanicznego w Kozienicach. W 1998 roku ukończył studia magisterskie na Wydziale Mechanicznym Politechniki Radomskiej. W 1999 roku rozpoczął pracę w Politechnice Radomskiej jako asystent w Zakładzie Technicznej Eksploatacji Pojazdów. W 2004 roku uzyskał stopień naukowy doktora nauk technicznych. Wyniki swojej pracy doktorskiej opublikował w ramach monografii. W 2014 roku przedstawił rozprawę habilitacyjną na temat: „Studium silnika o zapłonie samoczynnym zasilanego mieszaninami oleju napędowego z eterem etylo-tert butylowym”. Po uzyskaniu habilitacji, w 2014 roku został zatrudniony w Uniwersytecie Technologiczno-Humanistycznym im. Kazimierza Pułaskiego w Radomiu na stanowisku profesora nadzwyczajnego.
Aktywność zawodowa.
Aktywność naukowa dr hab inż. Krzysztofa Górskiego dotyczyła przede wszystkim problemów odnawialnych źródeł energii oraz zastosowania transformaty falkowej w analizie procesów roboczych silnika. Część publikacji podejmowała problemy realizacji badań technicznych i diagnostyki pojazdów. Był jednym z prekursorów polskich badań nad wykorzystaniem różnych eterów do zasilania silników o zapłonie samoczynnym jak również badań nad wykorzystaniem mikroemulsji paliwowych zawierających nadtlenek wodoru do zasilania silników o zapłonie samoczynnym. W 2012 roku, za publikację książkową dotyczącą możliwości wykorzystania eteru etylo-tert-butylowego (EETB) w mieszaninie z olejem napędowym (ON) do zasilania silników o zapłonie samoczynnym uzyskał nagrodę Ministra Szkolnictwa Wyższego i Nauki (MNiSW). Od 2012 roku współpracuje z Narodowym Centrum Badań i Rozwoju, a od 2016 roku z Europejską Radą ds. Badań Naukowych – agencją Komisji Europejskiej, w zakresie ewaluacji projektów naukowo-badawczych finansowanych ze środków Unii Europejskiej. Jest wielokrotnym stypendystą programu Erasmus oraz Erasmus+ finansowanego ze środków UE.
Wykładał w kilku zagranicznych uczelniach, m.in.:
Od 2013 roku szczególnie aktywnie współpracuje z ATEI Thessaloniki tj. grecką uczelnią wyższą z siedzibą w Salonikach. W 2019 r. ATEI Thessaloniki zostało włączone w struktury International Hellenic University (IHU). Efektem współpracy jest szeroka wymiana studentów pomiędzy UTH Radom oraz ATEI Thessaloniki oraz IHU Thessaloniki, wspierana przez pracowników ATEI, m.in. profesorów: Theodors Kosmanis'a oraz Dimitris Prapas'a.
Krzysztof Górski był autorem i koordynatorem programu edukacyjnego "Green and safe road transport in local communities", finansowanego w latach 2013–2014 ze środków UE. W tym programie uczestniczyło ok. 100 studentów i nauczycieli z: Belgii, Łotwy, Bułgarii, Słowacji, Grecji i Polski. W rodzimej uczelni tj. UTH Radom, w latach 2004–2019 był promotorem ok. 200 prac magisterskich, inżynierskich oraz jednej rozprawy doktorskiej. Jest autorem kilku podręczników akademickich. Od 2000 roku jest członkiem Stowarzyszenia Inżynierów i Techników Mechaników Polskich (SIMP) oraz Polskiego Towarzystwa Naukowego Silników Spalinowych. W ramach członkostwa w SIMP prowadzi działalność w zakresie popularyzacji nauki. Od 2014 roku jest wiceprezesem radomskiego oddziału SIMP, a od 1 maja 2019 r. pełnił funkcję dyrektora Instytutu Eksploatacji Pojazdów i Maszyn (IEPiM) UTH Radom. Po zmianach organizacyjnych, które nastąpiły w następstwie tzw. Ustawy 2.0, był założycielem Katedry Pojazdów Samochodowych UTH Radom. 
Publikacje.
Wyniki badań dr hab inż. Krzysztofa Górskiego były wielokrotnie publikowane zarówno w formie monografii jak i artykułów naukowych o zasięgu krajowym i międzynarodowym. Prace z zakresu wykorzystania eterów do zasilania silników o zapłonie samoczynnym były publikowane m.in. w renomowanych czasopismach takich jak FUEL oraz Energy&amp;Fuels, a także rozdziale w monografii wydanej przez Nova Publishers, New York, USA. Według ogólnoświatowej bazy danych Web of Science najczęściej cytowana pracą, której współautorem jest dr hab. inż. Krzysztof Górski, był artykuł dotyczący analizy zmienności ciśnienia w komorze spalania silnika o zapłonie samoczynnym.

</doc>
<doc id="3800221" url="https://pl.wikipedia.org/wiki?curid=3800221" title="Thonbanhla">
Thonbanhla

Thonbanhla (birm. //; ) – 5. z 37 natów oficjalnego panteonu birmańskiego.
W niektórych legendach występuje też pod imionami Shin Htway Hla lub Ma Htwei Byu. Była młodszą z dwóch sióstr Maung Tint De (Mahagiri). Bywa też wspominana jako główna królowa u boku króla Okkalapy.
Legenda.
Jako człowiek, Thonbanhla była wiejską dziewczyną niezwykłej piękności - mówiono, że jest piękna o świcie, po południu i nocą. Gdy dowiedział się o tym król Pyain Duttabaung, zapragnął pojąć ją za żonę. Wysłał więc szlachetnie urodzonego młodzieńca by ją sprowadził. Jednak podczas wspólnej podróży młodzi zakochali się w sobie i postanowili oszukać króla. Gdy więc posłaniec przybył przed oblicze władcy okłamał go twierdząc, że choć twarz Thonbanhla jest rzeczywiście piękna, jest tak otyła, iż nie jest ona w stanie przejść przez bramy miasta. Oszukany król zapomniał wkrótce o dziewczynie żyjącej poza murami miasta. Thonbanhla wiodła tam smutne życia przeżywając żal z powodu odrzucenia i utrzymywała się z tkactwa. Urodziła ona dziewczynkę - Shin Nemi (znaną też jako Ma Hne Galay) - krwi królewskiej bądź książęcej. Gdy Thonbanhla zebrała wystarczającą ilość pieniędzy ufundowała pagodę, a następnie umarła z żalu. Jej ciało oraz krosno miały zamienić się w skałę. Po śmierci, jako nat, dołączyła do siostry i brata na górze Taung Kalat w sąsiedztwie Puppy.
Po śmierci matki Shin Nemi pocieszała się grając na hne. Miała ona po swojej śmierci zostać natem opiekuńczym małych dzieci.
Przedstawienia.
Thonbanhla przedstawiana jest w postaci kobiety uczesanej w kok, z prawą dłonią złożoną na piersi, co jest gestem wyrażającym smutek. Czasem do jej ramion przytwierdzone są królewskie godła w postaci płomieni. 
Znaczenie w kulcie natów.
Chociaż moc przypisywana Thonbanhla i jej córce jest mniejsza niż innych natów z rodziny Mahagiri, odgrywają one najważniejszą rolę podczas ceremonii nat-pwe. W odróżnieniu od pozostałych członków rodziny są one zawsze przywoływane podczas tego obrzędu.

</doc>
<doc id="3800222" url="https://pl.wikipedia.org/wiki?curid=3800222" title="Bal u starego Joska">
Bal u starego Joska

Bal u starego Joska (Bal na Gnojnej) – walc skomponowany przez Fanny Gordon do słów Juliana Krzewinskiego i Leopolda Brodzińskiego, dla jednego z warszawskich teatrów rewiowych ok. 1934 roku. Jedna z najpopularniejszych polskich piosenek z gatunku piosenek apaszowskich.
Pierwsze nagranie płytowe Tadeusza Faliszewskiego pochodzi z ok. 1933/1934 roku.
Walc opisuje kawiarnię przy ulicy Gnojnej w Warszawie, która na początku wieku została przemianowana na ulicę Rynkową. Lokal przy Rynkowej 7 był prowadzony do 1932 przez „Grubego Joska”. „Gruby Josek” (Józef Ładowski) umarł 7 października 1932 roku. Kawiarnia była odwiedzana była przez osoby z towarzystwa, które po zabawie w wytwornych lokalach szukały silniejszych wrażeń w podejrzanej spelunce. Kawiarnia była popularna wśród woźniców, handlarzy i tragarzy z Hali Mirowskiej, a także literatów i polityków.
Przypuszczalnie tekst został napisany dla jednego z warszawskich teatrów lub kabaretów rewiowych, bowiem kompozytorka Fanny Gordon i autorzy tekstu, Julian Krzewiński i Leopold Brodziński, byli twórcami pierwszej polskiej operetki "Yacht miłości", granej w tym czasie w . W styczniu 1933 roku w teatrze rewiowym Morskie Oko dawano rewię "Dodatek Nadzwyczajny", w której motywem przewodnim była wędrówka po zaułkach i spelunach wielkiego miasta, jednym z etapów tej podróży była kawiarnia "U Joska na Gnojnej".

</doc>
<doc id="3800224" url="https://pl.wikipedia.org/wiki?curid=3800224" title="Bal na Gnojnej">
Bal na Gnojnej



</doc>
<doc id="3800225" url="https://pl.wikipedia.org/wiki?curid=3800225" title="Albert Rusnák">
Albert Rusnák

Albert Rusnák (ur. 7 lipca 1994 w Vyškovie) – słowacki piłkarz grający na pozycji pomocnika w Seattle Sounders FC.
Kariera klubowa.
Treningi piłkarskie rozpoczął w KAC Košice, z którego trafił do FC VSS Košice. W lipcu 2010 podpisał trzyletni kontrakt z Manchesterem City. W sierpniu 2013 został wypożyczony do Oldham Athletic do 5 stycznia 2014, jednak w połowie września 2013 wypożyczenie zakończono. W styczniu 2014 został wypożyczony na miesiąc do Birmingham City. W lipcu tegoż roku trafił na wypożyczenie do SC Cambuur. Zadebiutował w tym klubie 9 sierpnia 2014 w zremisowanym 1:1 spotkaniu z FC Twente, w którym strzelił gola. W grudniu 2014 podpisał trzyipółletni kontrakt z FC Groningen. Zadebiutował w tym klubie 16 stycznia 2015 w przegranym 0:2 meczu z AFC Ajax. 6 stycznia 2017 roku podpisał kontrakt z Real Salt Lake. Zadebiutował w tym klubie 4 marca 2017 w zremisowanym 0:0 meczu z Toronto FC, a pierwszego gola strzelił 8 kwietnia 2017 w wygranym 3:0 spotkaniu z Vancouver Whitecaps FC.
Kariera reprezentacyjna.
Młodzieżowy reprezentant Słowacji. W dorosłej kadrze zadebiutował 15 listopada 2016 w zremisowanym 0:0 meczu towarzyskim z Austrią. Pierwszego gola strzelił natomiast 22 marca w wygranym 2:1 meczu półfinałowym Pucharu Króla ze Zjednoczonymi Emiratami Arabskimi.
W 2017 roku wraz z kadrą do lat 21 wystąpił na mistrzostwach Europy, na których zagrał w 3 meczach: wygranym 2:1 z Polską, przegranym 1:2 z Anglią i wygranym 3:0 ze Szwecją.
Życie osobiste.
Jego ojciec Albert był piłkarzem i trenerem.

</doc>
<doc id="3800229" url="https://pl.wikipedia.org/wiki?curid=3800229" title="Pałac w Żurawnie">
Pałac w Żurawnie

 
Pałac w Żurawnie – pałac wybudowany na przełomie XVIII-XIX w. w Żurawnie, spłonął w roku 1904. Istniejący obecnie budynek w stylu neorenesansowych rezydencji francuskich, został wzniesiony w latach 1904-1908 według projektu Władysława Sadłowskiego.
Historia.
Pierwszy, piętrowy pałac w Żurawnie wybudował na planie szerokiego prostokąta w stylu klasycystycznym, na początku XIX w. Tomasz Żebrowski. Obiekt posiadający dwa skrzydła od ogrodu, które z korpusem tworzyły literę "U", powstał obok miejsca, w którym stał obronny zamek. Od frontu miał dwukondygnacyjny portyk z czterema wysuniętymi kolumnami podzielonymi na piętrze balkonem. W części górnej portyku zwieńczonej tympanonem znajdowały się smukłe kolumny toskańskie. Pałac nakryty dachem czterospadowym spalił się w 1904 r. 
Pałac Skrzyńskich-Czartoryskich.
Po pożarze, sto metrów za pałacem przy Dniestrze zbudowano w latach 1904-1908 dla Antoniego Skrzyńskiego nową rezydencję w formie mniejszego pałacu w neorenesansowym stylu francuskim, według projektu Władysława Sadłowskiego. Wystrój rzeźbiarski wnętrz był autorstwa Piotra Harasimowicza. W pałacu znajdowała się cenna biblioteka, zniszczona w roku 1939. W okresie przedwojennym pałac był własnością rodziny Czartoryskich. Od frontu balkon wsparty na czterech kolumnach. Nad balkonowym oknem kartusz herbowy budowniczych, po lewej herb Zaremba Antoniego Skrzyńskiego, syna Władysława; po prawej herb Jelita Eugenii Dembowskiej, żony Antoniego.

</doc>
<doc id="3800233" url="https://pl.wikipedia.org/wiki?curid=3800233" title="Rasizm naukowy">
Rasizm naukowy

Rasizm naukowy – termin określający pseudonaukowe oraz pozornie naukowe hipotezy i techniki mające na celu usprawiedliwienie wiary w niższość rasową, rasową supremację lub rasizm. Inne znaczenie odnosi się do praktyki klasyfikowania jednostek cechujących się określonym fenotypem do oddzielnych ras. Obecnie uważa się rasizm naukowy za pseudonaukę, jednak w przeszłości był on poważaną teorią w świecie naukowym.
Rasizm naukowy wywodzi swoje hipotezy z takich dziedzin wiedzy jak: antropologia (zwłaszcza antropologia fizyczna), antropometria, kraniometria i inne. Dostarczały one informacji na temat typologii antropologicznej wykorzystywanej do klasyfikacji populacji ludzkich do oddzielnych fizycznie ras ludzkich, które z kolei mogły być uznane za rasy gorsze lub lepsze. Rasizm naukowy był popularny podczas okresu Nowego imperializmu (od lat 80. XIX wieku do 1914), podczas którego był wykorzystywany przez białych europejskich imperialistów. Kulminacja popularności idei rasizmu naukowego przypada na okres pomiędzy rokiem 1920 a końcem II wojny światowej. W późniejszym okresie XX wieku był on krytykowany jako przestarzały. Historycznie rasizm naukowy był używany w celu wspierania i uprawomocnienia rasistowskich światopoglądów, opartych na wierze w istnienie i ważkość kategorii rasowych oraz hierarchii ras „wyższych” i „niższych”.
Po zakończeniu II wojny światowej rasizm naukowy w teorii i działaniu został formalnie potępiony, zwłaszcza przez UNESCO we wczesnym oświadczeniu antyrasistowskim "The Race Question" (1950): „Biologiczne fakty dotyczące rasy oraz mity na temat «rasy» powinny być rozróżniane. Ze społecznych względów praktycznych «rasa» jest bardziej fikcją, niż biologicznym zjawiskiem. Mit «rasy» przyczynił się do olbrzymich strat ludzkich i społecznych. W ostatnich latach zebrał obfite żniwo ludzkiego życia i spowodował niewyobrażalne cierpienie”. Wraz z rozwojem genetyki ewolucyjnej, która pozwoliła określić, że różnice genetyczne pomiędzy ludźmi są niemal całkowicie rozmyte i stopniowe, naukowcy uznali, że „biologiczne fakty” będące fundamentem rasizmu naukowego były błędne.
Obecnie toczy się debata na temat pejoratywności określenia „rasizm naukowy” używanego w stosunku do współczesnych teorii. Przykładem może być książka "The Bell Curve" (1994), która koncentruje się na zagadnieniu różnic w ilorazie inteligencji pomiędzy przedstawicielami różnych ras, wysnuwając wniosek, że genetyka odpowiada przynajmniej za część różnic w uśrednionej wartości IQ pomiędzy poszczególnymi rasami. Krytycy uważają, że tego typu teorie są motywowane przez rasowe uprzedzenia i nie mają uzasadnienia w badaniach naukowych. Publikacje, takie jak "Mankind Quarterly", zajmujące się głównie tematyka rasową i publikujące artykuły zawierające kontrowersyjne interpretacje takich idei jak: ewolucja człowieka, inteligencja, etnografia, język, mitologia, archeologia i innych tematów dotyczących ras; także zostały oskarżone o rasizm naukowy. Określenie „rasizm naukowy” jest używane do krytyki badań naukowych deklarujących związek pomiędzy takimi cechami jak np. rasa i inteligencja; ponieważ zdaniem krytyków, tego typu publikacje promują ideę ras gorszych i lepszych nawet pomimo braku wykazania w nich sprzeczności.
Pionierzy.
Myśliciele klasyczni.
Benjamin Isaac w "The Invention of Racism in Classical Antiquity" (2006) uważa, że rasizm naukowy sięga korzeniami grecko-rzymskiego antyku. Najlepszym przykładem może być rozprawa naukowa Hipokratesa pochodząca z V wieku p.n.e. pt. „Powietrze, woda i miejsce”, o którym Pseudo-Arystoteles pisze:Z drugiej strony starożytni Hindusi uważali wszystkich obcokrajowców za barbarzyńców. Żyjący w XI wieku muzułmański uczony Al-Biruni zanotował, że Hindusi nazywają obcokrajowców nieczystymi. Kilka wieków później Dubois zauważył, że Hindusi uważają Europejczyków za barbarzyńców, którym kompletnie nie są znane zasady honoru i dobrego wychowania oraz że w oczach Hindusa parias (niedotykalny) i Europejczyk są na tym samym poziomie. Chińczycy także postrzegali Europejczyków jako odpychające, przypominające duchy stworzenia lub nawet diabły, a chińscy pisarze określali Europejczyków barbarzyńcami.
Kolejnym przykładem jest rzymski pisarz, architekt i inżynier Witruwiusz (70–25 p.n.e.), który polegając na rasowych teoriach głoszonych przez greckiego stoika Posidoniusza (135-51 p.n.e.) napisał:
Myśliciele Oświecenia.
Podczas okresu Oświecenia popularne stały się idee monogenizmu i poligenizmu, które zostały usystematyzowane epistemologicznie dopiero w XIX wieku. Monogenizm zakłada, że wszystkie rasy mają jedno, wspólne źródło; a poligenizm zakłada, że każda rasa ma osobną genezę. Aż do XVIII wieku słowa „rasa” i „gatunek” były używane wymiennie. Już Paracelsus spekulował, że niedawno odkryci Indianie amerykańscy nie mają wspólnego biblijnego pochodzenia z Europejczykami. Giordano Bruno był zwolennikiem podobnej teorii na temat Etiopczyków. Obaj filozofowie rozważali możliwość, że wspomniane grupy, podobnie jak olbrzymy, nimfy i karły wykazują podobieństwa do ludzi, ale nie posiadają duszy. Isaac La Peyrère w 1655 roku głosił mniej radykalną teorię, iż wszyscy ludzie, wliczając w to Amerykan, Afrykan oraz Europejczyków, pochodzą z tego samego źródła, a jedynie Żydzi są potomkami Adama i Ewy. Jednakże, według La Peyrèra wszyscy ludzie mają taki sam rodzaj ciała i duszy. Określenie rasa jako klasyfikatora populacji ludzkich na podstawie fizjonomii i koloru skóry została po raz pierwszy użyta przez Richarda Berniera w 1684 roku. Fabricius rozważając w 1721 sprawę „gigantów, karłów (pigmejów) i czarnych” doszedł do wniosku, że „nie istnieją dowody na to, żeby pochodzili oni z innego źródła, niż potomkowie Adama”.
Robert Boyle i Henri de Boulainvilliers.
Jednym ze wczesnych naukowców zajmujących się tematyką rasy był Robert Boyle (1627–1691), angielsko-irlandzki filozof przyrody, chemik, fizyk i wynalazca. Wierzył on w teorię zwaną obecnie monogenizmem, mówiącą, że wszystkie rasy, niezależnie od swojego zróżnicowania, pochodzą z tego samego źródła – Adama i Ewy. W wyniku studiowania raportów dotyczących przypadków rodziców mających potomstwo innego koloru, albinosów, doszedł do wniosku, że Adam i Ewa byli biali, a rasa kaukaska mogła dać początek rasom innego koloru. Teorie Roberta Hooka i Izaaka Newtona na temat koloru będącego produktem rozszczepienia światła zostały także wykorzystane przez Boyla w rozprawach o poligenezie. Filozof wspomina także, że w jego czasach piękno w „europejskich oczach” nie było mierzone w kolorze skóry, a raczej w „postawie, urodziwej symetrii części ciała i odpowiednich rysów twarzy”. Wielu członków współczesnego mu świata naukowego odrzuciło jego poglądy jako „denerwujące” lub „śmieszne”.
Z drugiej strony historyk Henri de Boulainvilliers dokonał podziału Francuzów na dwie rasy: arystokratyczną „rasę francuską”, pochodzącą od germańskich najeźdźców – Franków – oraz autochtoniczną galijsko-rzymską rasę (politycznie trzeci stan generalny). Frankowie zdominowali Gallów wedle prawa zdobyczy i podboju, będącego przeciwieństwem współczesnego nacjonalizmu.
Edward Tyson.
Brytyjski naukowiec i doktor medycyny Edward Tyson w "Orang-Outang, sive Homo Sylvestris: Or the Anathomy of Pygmie Compared with that of a Monkey, an Ape, and a Man" (1699) starał się dowieźć, że karły pojawiające się literaturze klasycznej to szympansy, które nazywa "orang-outangs". Miało to na celu zdyskredytowanie poglądu, że karły (pigmeje) są istotami pośrednimi pomiędzy małpami a ludźmi. Autor nie powstrzymuje się jednak od przytaczania licznych historii na temat współżycia seksualnego czarnych kobiet z samcami małp, karłów żyjących na drzewach oraz sugerowania fizycznego pokrewieństwa pomiędzy Afrykanami, Indianami i małpami. Inne prezentowane przez niego historie na temat grup, które według Tysona mogą być małpami, zwykle kładą nacisk ich na czarny kolor skóry. Miało to na celu zdyskredytowanie poglądów głoszonych przez Paracelsusa i G. Bruno na temat poligenezy oraz zasugerowanie, że podobnie jak szympans jest „ogniwem” pomiędzy rasą ludzką a zwierzętami, tak czarny Afrykanin jest „ogniwem” pomiędzy małpami a człowiekiem. Zdaniem Tysona Europejczycy także mogli ulec wynaturzeniu i stać się „dzikimi ludźmi”, włochatymi niczym małpy. Jedną z cech, która miała rozróżniać ludzi od małp była zdolność mowy. Jednak Tyson, podobnie jak wielu innych Europejczyków, uważał lokalne dialekty za zwierzęce odgłosy, a występowanie głosek mlaszczących w języku np. Hotentotów miało być według niektórych badaczy min. dowodem na międzygatunkowe stosunki seksualne pomiędzy Afrykanami a małpami.
Voltaire.
Voltaire wierzył, że każda rasa ma osobną genezę, a biblijny monogenizm był według niego śmiechu warty:Porównując rasę kaukaską do czarnych, Voltaire użył analogii do różnych ras psów:
Lord Kames.
Szkocki prawnik Henry Home, Lord Kames był zwolennikiem teorii poligenezy: wierzył, że Bóg stworzył różne rasy na Ziemi w jej osobnych regionach. W swojej książce z 1734 roku "Sketches on the History of Man" stwierdził, że środowisko, klimat, ani stan społeczeństwa nie mogą odpowiadać za różnice jakie istnieją pomiędzy różnymi rasami. Dowodziło to według niego faktu, że rasy pochodzą z różnych i niezależnych od siebie źródeł.
Karol Linneusz.
Szwedzki botanik, zoolog i medyk Karol Linneusz (1707–1778) zmodyfikował ustanowione taksonomiczne podstawy binominalnego nazewnictwa gatunków fauny i flory oraz zajmował się pionierskimi próbami biologicznego zdefiniowania ludzkiej rasy. W "Systema Naturae" (1767) opisał pięć „rodzajów” ludzkich gatunków. Każdy z nich był opisany jako posiadający specyficzne cechy fizjonomiczne „różniące się w różnych kulturach i miejscach”:
Naukowcy spierają się o to co było podstawą do określenia przez Linneusza ludzkich taksonów. Z jednej strony, najostrzejsi krytycy mówią, że klasyfikacja była nie tylko etnocentryczna, ale zdaje się opierać na kolorze skóry; z drugiej strony Quintyn (2010) zauważa, że niektórzy autorzy uważają, że klasyfikacja opierała się na geograficznej dystrybucji, uzasadnionej kartograficznie, a nie hierarchicznie. Paleontolog Stephen Jay Gould (1994) argumentuje, że takson nie był w „uszeregowanym porządku preferowanym przez większość Europejczyków w rasistowskiej tradycji” oraz że na podział zaproponowany przez Linneusza miała wpływ teoria humoralna mówiąca, że temperament jednostki jest związany z zawartością w organizmie płynów ciała (humorów). Według Kennetha A. R. Kennedyego (1976) Linneusz z pewnością uważał własną kulturę za lepszą, ale jego motywy klasyfikacji rodzajów ludzkich nie były skoncentrowane na zagadnieniu rasy. Towarzystwo Linneuszowskie w Londynie uważa, że Linneusza kierował się opinią, iż „wyższość Europejczyków znajduje się w ich kulturze” oraz że decydującym czynnikiem w przypadków zaproponowanych przez niego taksonów była kultura, a nie rasa. W związku z tym sądzą, że poglądy Linneusza były „eurocentyczne”, argumentując, że nigdy nie wzywał do rasistowskich działań i nie użył słowa „rasa”, które zostało wprowadzone później „przez jego francuskiego przeciwnika Leclerca”. Uczony Stanley A. Rice zgadza się, że klasyfikacja Linneusza nie miała służyć „implikowaniu hierarchii ludzkości, ani wyższości”, jakkolwiek współcześni krytycy uważają tę klasyfikację jako bezsprzeczną stereotypizację; błędną z powodu wykorzystania niebiologicznych cech antropologicznych, takich jak zwyczaje lub tradycje.
John Mitchell.
Amerykański pionier i doktor John Mitchell (1711–1768) podjął badania nad klimatem i rasą, w wyniku których napisał w 1744 książkę "An Essay upon the Causes of the Different Colours of People in Different Climates". Zamieścił w niej teorię, że pierwsza rasa ludzka na Ziemi była koloru brązowo-czerwonawego. Stwierdził, „umiarkowanie śniady kolor, jaki występuje wśród Azjatów i autochtonicznych Indian amerykańskich” był „oryginalną karnacją rodzaju ludzkiego” oraz że inne rasy oddzieliły się od oryginalnej rasy w przedziale czasowym wielu pokoleń żyjących w innych klimatach.
Immanuel Kant.
Immanuel Kant (1724–1804) zachęcał do analizy ludzkiej wewnętrznej jaźni, zamiast wyciągania wniosków na podstawie wewnętrznej jaźni człowieka na podstawie jego wyglądu zewnętrznego. W 1775 Kant opublikował książkę „O różnych rasach ludzkich”, w której zaproponował naturalne lub celowe przyczyny zróżnicowania, jako przeciwieństwo do prawa mechanicznego lub dzieła przypadku. Rozróżnił cztery podstawowe rasy ludzkie: białych, czarnych, Kałmuków oraz hindustańczyków. Zróżnicowanie pomiędzy i wewnątrz ras przypisał różnicom środowiskowym i klimatycznym, takim jak powietrze i słońce, ale wyjaśnił, że różnice miały swój głębszy cel i nie były całkowicie powierzchowne. Kant argumentował, że istoty ludzkie były zaopatrzone w te same zalążki (Keime) i naturalne predyspozycje lub cechy (Anlagen), które uzewnętrznione były zależne od klimatu i służyły celowi zależnemu od okoliczności. Skutki indukowanego procesu były nieodwracalne. Tym samym rasy nie mogły cofnąć zaistniałych zmian poprzez zmianę klimatu „Niezależnie który zalążek został aktywowany poprzez warunki środowiska, pozostałe zalążki przechodzą w stan zdezaktywowany”. Kant uważał, że:
John Hunter.
John Hunter (1728–1793) szkocki chirurg, uważał, że rasa czarna była oryginalnie biała. Sądził, że z czasem, pod wpływem słońca ludzie stali się ciemnoskórzy lub czarni. Hunter uważał także, że pęcherze i oparzenia na czarnej skórze zwykle stawały się białe, co według niego stanowiło dowód na to, że ich przodkowie byli biali.
Charles White.
Charles White (1728–1813), angielski medyk i chirurg, uważał, że różne rasy zajmują różne pozycje w „wielkim łańcuchu bytu” i próbował naukowo udowodnić, że mają one różne źródła pochodzenia. Uważał, że biali i czarni to dwa różne gatunki. Odrzucił argument o niepłodności francuskiego przyrodnika Leclerca mówiącego, że rozmnażanie może mieć miejsce tylko wewnątrz gatunku, podając za przykłady hybrydy międzygatunkowe wilka, lisa i szakala, które należały do osobnych grup, a pomimo to były w stanie się krzyżować. Według Whitea każda rasa była osobnym gatunkiem, stworzonym przed Boga dla swojego regionu geograficznego.
Buffon i Blumenbach.
Francuski przyrodnik Georges-Louis Leclerc, Comte de Buffon (1707–1788) oraz niemiecki anatom Johann Blumenbach (1752–1840) wierzyli w monogenizm – ideę, że wszystkie rasy pochodzą z tego samego źródła. Wspierali także „teorię degeneracji” rasowego pochodzenia. Oboje uważali, że Adam i Ewa byli biali, a pozostałe rasy powstały w wyniku degeneracji w wyniku czynników środowiskowych, takich jak słońce lub zła dieta. Twierdzili, że degeneracja rasy może zostać odwrócona w odpowiednio kontrolowanym środowisku oraz że wszystkie współczesne formy człowieka mogą zostać przywrócone do oryginalnej, białej formy.
Według Leclerca i Blumenbacha czarna pigmentacja była wynikiem działania gorąca tropikalnego słońca, a zimny wiatr jest przyczyną śniadego odcienia skóry Eskimosów. Także relatywnie jasny kolor skóry Chińczyków, w porównaniu do innych Azjatów, tłumaczyli tym, że przebywali oni głównie w miastach, gdzie byli chronieni przed czynnikami środowiskowymi. Leclerc uważał, że pokarm i styl życia mógł wywołać degenerację rasy i w efekcie odróżnić ją od oryginalnej rasy białej. Według Blumenbacha istniało pięć ras: kaukaska, mongolska, etiopska, amerykańska i malajska. Powiedział on, że:Leclerc wierzył, że wiek ludzkości wynosi 6000 lat (okres od czasów Adama). Wielu rasistowskich naukowców zauważyło, że trudne byłoby zajście tak znaczących zmian w genotypie i fenotypie w tak krótkim okresie czasu. Buffon wierząc w monogenizm, uważał, że kolor skóry może ulec zmianie w czasie trwania jednego życia, w zależności od warunków klimatycznych i diety.
Benjamin Rush.
Benjamin Rush (1745–1813), Ojciec założyciel Stanów Zjednoczonych Ameryki i medyk zaproponował teorię, że bycie czarnym jest wynikiem dziedzicznej choroby skóry, zwanej „negroidyzmem” i że jest ona uleczalna. Rush uważał, że kolorowi byli tak naprawdę pod spodem biali, a ich kolor skóry był wywołany niezakaźną odmianą trądu. Wysnuł wniosek, że „biali nie powinni tyranizować [czarnych], z powodu ich choroby powinni zapewnić im podwójną dozę humanitarności. Jednakże, z tego samego powodu, biali nie powinni brać z nimi ślubów, ponieważ to by prowadziło do infekcji kolejnych pokoleń chorobą… muszą być poczynione próby wyleczenia choroby”.
Christoph Meiners.
Christoph Meiners (1747–1810) był niemieckim poligenistą i wierzył, że rasy mają oddzielne źródła. Meiner studiował fizyczne, psychiczne i moralne cechy każdej rasy i stworzył opartą o swoje odkrycia hierarchię ras. Podzielił on rodzaj ludzki w dwie podgrupy, które nazwał „piękną białą rasą” i „brzydką czarną rasą”. W swojej książce "The Grundriss der Geschichte der Menschheit" (niem. „Zarys historii rodzaju ludzkiego”) stwierdził, że główną cechą rasy jest piękno lub brzydota. Uważał, że tylko biała rasa jest piękna oraz że brzydkie rasy są „niższe”, niemoralne i podobne zwierzętom. Twierdził, że ciemni, brzydcy ludzie różnią się od białych, pięknych ludzi swoim „smutnym” brakiem zalet i „strasznymi wadami”. Według Meinersa:Meiners twierdził, że czarni odczuwają mniej bólu, niż jakakolwiek inna rasa oraz że nie posiadają emocji. Napisał, że czarni mają grube nerwy, przez co nie są tak wrażliwi jak inne rasy. Posunął się nawet do stwierdzenia, że czarni nie mają ludzkich, a zaledwie zwierzęce uczucia. Naukowiec opisał historię murzyna skazanego na karę śmierci poprzez spalenie żywcem. W połowie palenia skazany poprosił o fajkę i palił ją jakby nigdy nic, podczas gdy dalej płonął żywcem. Meiner studiował anatomię czarnych i doszedł do wniosku, że mają oni większe zęby i szczęki, niż jakakolwiek inna rasa, jako że wszyscy czarni są mięsożerni. Twierdził, że czaszka czarnych jest większa, ale ich mózgi są mniejsze, niż u innych ras. Uważał także, że czarni są najbardziej niezdrową rasą na Ziemi, z powodu złej diety, stylu życia i braku moralności.
Meiners uważał, że „Amerykanie” są podrzędną rasą ludzką. Według naukowca nie byli oni w stanie przystosować się do różnych klimatów, rodzajów jedzenia, stylów życia oraz że narażeni na takie nowe warunki popadają w „śmiertelną melancholię”. W oparciu o przeprowadzone przez siebie badania diety Amerykanów stwierdził, że żywią się oni „odrażającymi odpadkami”. Sądził, że piją bardzo duże ilości alkoholu. Meiners wierzył także, że ich czaszki są tak twarde, że ostrza hiszpańskich mieczy kruszyły się w zderzeniu z nimi oraz że ich skóra jest grubsza niż u wołu.
Według Meinersa najszlachetniejszą rasą są Celtowie. Są oni zdolni do podbicia różnych części świata, bardziej wrażliwi na ciepło i zimno, a ich delikatność ujawnia się w wybredności względem pokarmów, które jedzą. Słowianie według Meinera są rasą podrzędną, „mniej wrażliwą i zadowoloną z jedzenia nieobrobionego jedzenia”. Opisał historie Słowian mających jeść trujące grzyby, bez odnoszenia szkody na zdrowiu. Uważał, że ich techniki medyczne także są uwstecznione: jako przykład podał ogrzewanie chorych ludzi w piecu, a następnie zmuszanie ich do tarzania się w śniegu.
Późniejsi myśliciele.
Samuel Stanhope Smith.
Samuel Stanhope Smith (1751–1819) był amerykańskim pastorem prezbiteriańskim i autorem "Essay on the Causes of Variety of Complexion and Figure in the Human Species". Smith uważał, że czarna pigmentacja była czymś w rodzaju dużego piega, który pokrywał całe ciało. Miał on powstawać w wyniku nadmiaru żółci, spowodowanej przez tropikalny klimat.
Georges Cuvier.
Badania nad zagadnieniami rasy prowadzone przez Georgesa Cuviera (1769–1832), francuskiego przyrodnika i zoologa miały wpływ na poligenizm i rasizm naukowy. Cuvier wierzył, że istnieją trzy odrębne rasy: kaukaska (biała), mongolska (żółta) i etiopska (czarna). Ocenił piękno oraz brzydotę czaszki każdej z ras i jakość stworzonych przez nie cywilizacji. Cuvier napisał o rasie kaukaskiej:Natomiast na temat rasy czarnej pisał:Uważał, że Adam i Ewa należeli do rasy kaukaskiej, która tym samym była oryginalną rasą rodzaju ludzkiego. Inne rasy powstały jako potomkowie ocalonych, którzy uciekli przed jakąś znaczną katastrofą, jaka miała miejsce na Ziemi 5000 lat temu. Teoretyzował, że żyły one w kompletnej izolacji od pozostałych ras i rozwinęły się niezależnie.
Jeden z uczniów Cuviera, Friedrich Tiedemann był jednym z pierwszych naukowców, który dokonał naukowego zakwestionowania rasizmu. Opierając się na kraniometrii i pomiarach mózgów Europejczyków oraz czarnych, które wykonał w różnych częściach świata, stwierdził, że popularne w jego czasach przekonanie, iż czarni mają mniejsze mózgi, w wyniku czego są „intelektualnie niżsi”, nie ma podstaw naukowych i jest oparte jedynie na uprzedzeniach podróżników i badaczy.
G.W.F. Hegel.
Georg Wilhelm Friedrich Hegel (1770–1831) zaprezentował ewolucjonistyczną historię "Vorlesungen über die Philosophie der Weltgeschichte" (1837), szeregujący historyczny rozwój "Geist" (ducha) poprzez realizację "Volksgeister" (ducha narodu).
Uważał, że każdy człowiek reprezentuje poszczególny stopień rozwoju ducha, tym samym formując „naród”. Według Hegla naród nie opiera się na cechach fizycznych, a raczej na historyczno-geograficznym otoczeniu, w którym „duch” został ukształtowany. Pogląd ten był ukształtowany przez teorię Monteskiusza na temat klimatycznego wpływu na kulturowe zwyczaje i prawo. Hegel przeciwstawił ludzi historii z ahistorycznymi dzikusami:Niezaskakująco, Hegel faworyzował Geist w umiarkowanych klimatach i ostatecznie spisał „historię powszechną” zawierającą świat orientu, grecki antyk, Cesarstwo Rzymskie, świat chrześcijański oraz Prusy. Uważał także, że „Ameryka jest państwem przyszłości” oraz że „historia nie zajmuje się przepowiedniami”, a historią. Filozofia Hegla, podobnie jak Kanta, nie powinna być sprowadzana do ewolucjonizmu, jednakże posłużyła ona do usprawiedliwienia imperializmu Europejczyków w okresie przed I wojną światową. Podobnie jak teoria Montesquieu o wpływie klimatu na zwyczaje i prawo „naukowo” uzasadniła ideę niższości rasy czarnej. Hegel uważał, że „Afryka nie jest historyczną częścią świata” i że czarni nie mają „poczucia osobowości, a ich duch śpi, pozostaje zatopiony w sobie, nie czyni postępu, przez co przypomina zbitą, niezróżnicowaną masę kontynentu afrykańskiego”.
Arthur Schopenhauer.
Niemiecki filozof Arthur Schopenhauer (1788–1860) przypisał cywilizacyjną wyższość białym rasom, które uzyskały wrażliwość i inteligencję w wyniku udoskonalenia będącego wynikiem życia w trudnym, północnym klimacie. Wyższą cywilizację i kulturę, poza starożytnymi Hindusami i Egipcjanami, znajduje się wyłącznie wśród ras białych. Także wśród wielu ciemnoskórych ludzi kasta lub rasa rządząca ma jaśniejszą skórę niż reszta, co ewidentnie świadczy o jej imigracyjnym pochodzeniu, np. Bramini, Inkowie, władcy wysp Polinezji. Schopenhauer uważał, że odpowiada za to zasada mówiąca, że potrzeba jest matką wynalazku. Plemiona, które wcześniej wyemigrowały na północ tam stopniowo stały się jasnoskóre. W wyniku walki z potrzebą, pragnieniem i nędzą, które w wielu formach napędzał północny klimat, musiały rozwinąć wszystkie swoje zdolności intelektualne oraz wynaleźć i doskonalić wszystkie rzemiosła i sztuki. Zdaniem filozofa srogość klimatu zmusiła ich do działania, w efekcie czego powstała ich zaawansowana cywilizacja.
Franz Ignaz Pruner.
Franz Ignaz Pruner (1808–1882) był doktorem medycyny, który studiował rasową strukturę czarnych w Egipcie. W książce, którą napisał w 1846 stwierdził, że krew czarnych ma negatywny wpływ moralny na egipski charakter. W 1861 opublikował on także monografię na temat czarnych. Stwierdza w niej, że główną cechą szkieletu czarnych jest prognatyzm, który jak uważał, był cechą ujawniającą ich pokrewieństwo z małpami człekokształtnymi. Uważał także, że czarni i małpy człekokształtne mają bardzo podobne mózgi oraz że czarni mają skrócony paluch, co jest cechą charakterystyczną łączącą blisko czarnych i małpy.
Rasowe teorie antropologii fizycznej w okresie 1850–1918.
Naukowa klasyfikacja zaproponowana przez Karola Linneusza była niezbędna do klasyfikacji ras ludzkich. W XIX wieku klasyczna ewolucja społeczna była połączeniem konkurujących ze sobą teorii socjologicznych i antropologicznych, zakładających że kultura wschodnioeuropejska jest szczytowym osiągnięciem społeczno-kulturowej ewolucji człowieka. Propozycja, że status społeczny jest dwuliniowy – od społeczeństwa prymitywnego do cywilizowanego, od rolniczego do uprzemysłowionego – stał się popularny wśród filozofów, wliczając Friedricha Hegel, Immanuela Kanta i Augusta Comte.
Biblia była interpretowana w taki sposób, aby sankcjonować niewolnictwo. W okresie od lat 20. XIX wieku do 50. XIX wieku była często wykorzystywana w przedwojennym południowych stanach USA przez pisarzy, takich jak Richard Furman i Thomas R. Cobb w celu propagowania idei, że czarni zostali stworzeni jako gorsi, przez co nadają się na niewolników. Doktryny uzasadniające niewolnictwo i segregację rasową pod pretekstem Biblii, to: „przekleństwo Chama”, jako przodka Afrykanów, „znamię Kaina” (którym miał być czarny kolor skóry), pochodzenie tylko białej rasy od Noego, a nawet od Adama i Ewy (preadamityzm innych ras).
Karol Darwin.
Charles Darwin podobnie jak większość mu współczesnych, poza przyrodnikiem Alfredem Russelem Wallace nie rozróżniał „rasy biologicznej” od „rasy kulturowej” i podkreślał różnicę pomiędzy „rasami cywilizowanymi” a „dzikimi rasami”. Zauważył, że rasy dzikie były zagrożone wyginięciem bardziej z powodu europejskiego kolonializmu białych, niż z powodu ewolucyjnego nieprzystosowania. W książce pt. „O pochodzeniu człowieka i doborze w odniesieniu do płci” napisał:O kwestii różnic pomiędzy rasami pisał:W rozdziale „O rozwoju umiejętności intelektualnych i moralnych w czasach pierwotnych i cywilizowanych” Darwin twierdził, że „zachodnie narody Europy, które współcześnie tak niezmiernie przewyższają swoich dawnych dzikich prekursorów i stoją na szczycie cywilizacji, zawdzięczają niewiele lub nic ze swojej wyższości bezpośredniemu dziedziczeniu po starych Grekach”.
Arthur de Gobineau.
W "An Essay on the Inequality of the Human Races" (1853–55), Arthur de Gobineau, francuski arystokrata i pisarz, zaproponował trzy rasy ludzkie i stwierdził, że mieszanie ich ze sobą doprowadziłoby do upadku cywilizacji. Wprowadził on także terminy „rasa germańska” i „rasa aryjska”.
Karl Vogt.
Karl Vogt (1817–1895) był kolejnym ewolucjonistą, zwolennikiem poligenezy gatunku ludzkiego, który wierzył, że rasa czarna jest spokrewniona z małpą. Twierdził także, że biała rasa jest innym gatunkiem niż czarni. W rozdziale 6 swoich "Lectures of man" (1864) porównał czarnych do białej rasy, które opisał jako „dwa skrajne typy ludzkie”. Uważał, że różnice pomiędzy nimi są większe niż pomiędzy dwoma gatunkami małp człekokształtnych i to było według niego dowodem, że czarni są osobnym gatunkiem.
Herbert Hope Risley.
Kolonialny administrator Herbert Hope Risley (1851–1911) wykorzystywał stosunek szerokości do długości nosa jako eksponent rasy, służący rozróżnianiu Hindusów na przedstawicieli rasy aryjskiej i rasę drawidów, a także na siedem kast.
Ernst Haeckel.
Podobnie jak większość, Ernst Haeckel (1834–1919) popierał doktrynę ewolucyjnej poligenezy, opartej na poglądach lingwisty Augusta Schleichera, według której kilka niezależnych grup językowych wywodziło się od wspólnego przodka, niemego praczłowieka "Urmenschen", który ewoluował z małpich przodków. Te oddzielne języki dokończyły przemiany ze zwierzęcia do człowieka i pod wpływem różnych, głównych gałęzi języków, ludzie ewoluowali jako osobne gatunki, które mogą zostać podzielone na rasy. Haeckel dokonał podziału ludzkości na dziesięć ras, z których rasa kaukaska była najwyższa, a prymitywne rasy były skazane na wyginięcie. Był on także zwolennikiem teorii o pochodzeniu "homo sapiens" z Azji i wierzył, że Hindustan (Południowa Azja) był miejscem pierwszego pojawienia się człowieka współczesnego. Zdaniem Haeckela ludzie są blisko spokrewnieni z naczelnymi południowej Azji i odrzucił hipotezę afrykańskiego pochodzenia zaproponowaną przez Darwina.
Pisał także, że czarni mają silniejsze i bardziej ruchome palce u stóp niż inne rasy, co miało być dowodem, że są spokrewnieni z małpami człekokształtnymi, które wykorzystują palce u stóp do utrzymywania równowagi na drzewach. Haeckel posunął się do porównania czarnych z „czworonożnymi” małpami. Wierzył on, że czarni byli nieokrzesanymi dzikusami, a biali byli najbardziej cywilizowani ze wszystkich ras.
Nacjonalizm: de Lapouge and Herder.
Pod koniec XIX wieku rasizm naukowy połączył grecko-rzymską eugenikę z konceptem Francisa Galtona o dobrowolnej eugenice, aby stworzyć represyjne, antyimigracyjne programy rządowe. Ten instytucjonalny rasizm był efektem popularności frenologii, fizjonomiki oraz kraniometrii. W tamtym okresie także czaszki i szkielety przedstawicieli rasy czarnej lub innej niebiałej były umieszczane na wystawach pomiędzy małpami a szczątkami przedstawicieli rasy białej.
W 1906 roku Pigmej Ota Benga był elementem wystawy w Bronx ZOO w Nowym Jorku, gdzie był przedstawiany jako „Brakujące ogniwo” pomiędzy małpami człekokształtnymi a zwierzętami. Jednym z najbardziej wpływowych antropologów był Georges Vacher de Lapouge (1854–1936), który wysunął ideę „antroposocjologii” oraz Johann Gottfried Herder(1744–1803), który połączył pojęcie rasy z nacjonalizmem, tworząc pierwsza koncepcję etnicznego nacjonalizmu. W 1882 roku Ernest Renan podważył opinie Herdera, proponując nacjonalizm oparty na „chęci wiecznego życia”, nie oparty na przesłankach etnicznych lub rasowych. Dyskurs rasistów naukowych dał podstawy do przekonania o istnieniu „narodowych ras”, takich jak lud niemiecki w Niemczech i „francuska rasa” będąca odnogą bazowej rasy aryjskiej oraz o słuszności istnienia geopolitycznych granic pokrywających się z granicami rasowymi.
Kraniometria i fizyczna antropologia.
Duński uczony Piotr Camper (1722–1789), wczesny teoretyk kraniometrii, wykorzystywał „kraniometrię” (pomiary wewnętrznej objętości czaszki) do naukowego tłumaczenia różnic pomiędzy rasami. W 1770 stworzył ideę wykorzystania miary kąta twarzowego do pomiaru inteligencji u różnych gatunków ludzi. Kąt twarzowy znajdował się pomiędzy dwoma liniami: horyzontalną linią od nozdrza do ucha oraz wertykalną linią pomiędzy górnym szczytem kości szczękowej a wzniesieniem czoła. Jego badania kraniometryczne wykazały, że antyczne posągi (grecko-rzymski ideał piękna) cechowały się 90-stopniowym kątem twarzowym, Europejczycy 80-stopniowym, czarni 70-stopniowym, a orangutany 58-stopniowym. Tym samym ustanowił rasistowską biologiczną hierarchię rodzaju ludzkiego. Te rasistowskie badania były kontynuowane przez przyrodnika Étienne Geoffroya Saint-Hilaire (1772–1844) i antropologa Paula Broca (1824–1880).
Samuel George Morton.
XIX wieku amerykański antropolog fizyczny, lekarz i zwolennik teorii poligenezy Samuel George Morton (1799–1851) zebrał czaszki ludzkie pochodzące z całego świata i podjął próbę opracowania logicznego wzoru klasyfikacji. Będąc pod wpływem współczesnego sobie rasizmu naukowego, stwierdził, że jest w stanie ocenić możliwości intelektualne człowieka poprzez pomiary objętości wnętrza puszki mózgowej. Według uczonego duża czaszka oznaczała duży mózg i tym samym większe możliwości intelektualne, a mała czaszka oznaczała mały mózg i niskie możliwości intelektualne właściciela. Dało to kolejne naukowe podstawy do podziału na lepszych i gorszych. W wyniku badań przeprowadzonych nad trzema starożytnymi mumiami z egipskich katakumb, Morton doszedł do wniosku, że rasa kaukaska i czarni należeli do oddzielnych ras już trzy tysiące lat temu. A ponieważ Biblia mówi, że Arka Noego została wyrzucona na brzeg góry Ararat tysiąc lat wcześniej, Morton uznał, że synowie Noego nie mogli być przodkami każdej rasy na Ziemi. Zgodnie z popieraną przez niego teorią poligenezy, rasy ludzkie były niezależne od powstania człowieka.
W pracy "Crania Americana" Morton twierdzi na podstawie danych uzyskanych metodami kraniometrii, że rasa kaukaska cechuje się największymi mózgami, o średniej objętości 87 cali kwadratowych. Rodzimi Amerykanie plasowali się według niego pośrodku skali, z mózgami o średniej objętości 82 cali kwadratowych, a czarni mieli najmniejsze mózgi, o średniej objętości 78 cali kwadratowych.
W "The Mismeasure of Man" (1981) historyk nauki Stephen Jay Gould polemizował z Mortonem, twierdząc, że zafałszował swoje dane kraniometryczne poprzez niezamierzone nadmierne opakowanie niektórych czaszek, przez co uzyskany wynik potwierdzał jego rasistowskie założenia, które pragnął udowodnić. Późniejsze badanie przeprowadzone przez antropologa Johna Michaela wykazało, że wyniki badań Mortona były bardziej zgodne z rzeczywistością, niż zakładał to Gould. Stwierdził, że „w przeciwieństwie do interpretacji Goulda … Badania Motrona były przeprowadzone w sposób spójny”. Jason Lewis i współpracownicy poprzez ponowną analizę kolekcji czaszek Mortona doszli do podobnych wniosków, ale odcięli się od jego rasistowskich konkluzji, pisząc „badania zademonstrowały fakt, że współczesna różnorodność ludzka jest genetycznie ciągła, a nie nieregularna lub »rasowa« oraz że większość zróżnicowania pomiędzy współczesnymi ludźmi występuje wewnątrz, raczej niż pomiędzy populacjami”.
W 1873 roku Paul Broca, założyciel Paryskiego Stowarzyszenia Antropologicznego (1859) zauważył podobną zależność w swoich pomiarach. Inne historyczne badania zakładające różnice pomiędzy rasami opartą na zależności różnicy w rozmiarze mózgu i inteligencji, były przeprowadzone przez Beana (1906), Malla (1909), Pearla (1934) oraz Vinta (1934).
Monogenizm i poligenizm.
Naśladowcy Mortona, zwłaszcza dr Josiah C. Nott (1804–1873) oraz George Gliddon (1809–1857) rozbudowali przedstawione przez niego idee w "Types of Mankind" (1854), twierdząc że jego odkrycia potwierdzają teorię poligenezy zakładającej, że ludzkość ma nieciągłych genetycznie przodków oraz że rasy są ewolucyjnie niespokrewnione. Idea ta jest prekursorem współczesnej hipotezy multiregionalnej. Co więcej, Morton miał opory przed opowiedzeniem się za teorią poligenezy, ponieważ teologicznie była ona niezgodna z chrześcijańskim opisem stworzenia świata zawartym w Biblii.
Darwin w „O pochodzeniu człowieka” (1871) zaproponował hipotezę pojedynczego pochodzenia (monogenezy), mówiącą, że wszyscy ludzie mają wspólnych przodków genetycznych, a rasy są spokrewnione, tym samym zaprzeczającą wszystkiemu co zakłada hipoteza poligenezy.
Typologie.
Jedna z pierwszych typologii wykorzystana do klasyfikacji różnych ras ludzkich została stworzona przez Georgesa Vacher de Lapouge (1854–1936), teoretyka eugeniki, który opublikował w 1899 "L'Aryen et son rôle social" (fr. „Aryjczyk i jego rola społeczna”). W swojej książce podjął się klasyfikacji ludzkości na różne, zhierarchizowane rasy, rozciągające się od „aryjskiej rasy białej, dolichocefalicznej” do „brachycefalicznej”, „miernej i biernej” rasy, najlepiej reprezentowanej przez Żydów. Pomiędzy tymi skrajnymi rasami w hierarchii ras, znajdowały się "Homo europaeus" (Teutonik/Krzyżak, protestant, etc.), "Homo alpinus" (Owerniak, Turek, etc.) oraz "Homo mediterraneus" (Neapolitańczyk, Andaluz, etc.). Poglądy Vachera de Lapouge stały się później główną inspiracją dla nazistowskiego antysemityzmu i nazistowskiej ideologii rasowej.
Jego klasyfikacja została powielona w "The Races of Europe" (1899) Williama Z. Ripleya, książce, która miała duży wpływ na amerykańską białą supremację. Ripley nawet sporządził mapę Europy, przedstawiającą rozmieszczenie indeksu cefalicznego jej mieszkańców. Jego poglądy wywarły duży wpływ na amerykańskiego eugenika Madisona Granta.
Według Johna Efrona z Indiana University, koniec XIX wieku był także świadkiem „unaukowienia uprzedzenia antyżydowskiego”, stygmatyzując Żydów męską menstruacją, patologiczną histerią i nimfomanią. W tym samym okresie kilku Żydów, jak np. Joseph Jacobs i Samuel Weissenberg także przyjęło pogląd, że Żydzi są osobną rasą ludzką. Chaim Zhitlovsky próbował zdefiniować "Yiddishkayt" (Żydów aszkenazyjskich) przy użyciu współczesnej mu teorii rasowej.
Joseph Deniker (1852–1918) był jednym z głównych oponentów Williama Z. Ripleya. Podczas gdy Ripley uważał, że populacja europejska składa się z trzech ras, Joseph Deniker uważał, że składa się ona z dziesięciu ras (sześciu pierwotnych i czterech podras). Deniker uważał, że koncept „rasy” był nieścisły i zamiast niego zaproponował określenie „grupa etniczna”, które następnie było wykorzystywane przez Juliana Huxleya i Alfreda C. Haddona. Ripley uważał, że „rasa” w pojmowaniu Denikera powinna być opisana jako „typ”, ponieważ wykazuje się on mniejszą sztywnością biologiczną, niż większość rasowych klasyfikacji.
Zastosowania ideologiczne.
Nordycyzm.
"La Race nordique" (fr. „Rasa nordycka”) napisana przez Josepha Denikera była jego historycznym wkładem w teorię rasową, którą amerykański eugenik Madison Grant (1865–1937) zaprezentował jako biały rasowy napęd światowej cywilizacji. Przyjmując trzyrasowy model europejskiej populacji, ale odrzucając nazwę „Teutonik”, przekuł "la race nordique" na „rasę nordycką”, szczyt sztucznej hierarchii rasowej, opartej na jego teorii klasyfikacji rasowej, popularnej w latach 10. i 20. XX wieku.
Szwedzki Statens institut för rasbiologi (szw. Narodowy Instytut ds. Biologii Rasowej) i jego kierownik Herman Lundborg prowadzili aktywne badania rasowe. Znaczna część badań nad językami uralo-ałtajskimi była powiązana z próbą usprawiedliwienia poglądu, że Europejczycy zamieszkali na wschód od Szwecji byli Azjatami, tym samym podrzędną rasą, co usprawiedliwiało kolonializm, eugenikę i rasową higienę.
Stany Zjednoczone: usprawiedliwienie niewolnictwa.
W USA rasizm naukowy był wykorzystywany do usprawiedliwiania niewolnictwa czarnych Afrykańczyków, wobec rosnącej opozycji dla transatlantyckiego handlu niewolnikami. Alexander Thomas i Samuell Sillen opisali czarnych, jako wyjątkowo stosownych do niewolnictwa ze względu na ich „prymitywną organizację psychologiczną”. W 1851 amerykański lekarz Samuel A. Cartwright (1793–1863) uznał, że ucieczki niewolników są przejawem uleczalnej choroby psychicznej, nazwanej drapetomanią. Według Cartwrighta „z odpowiednią poradą medyczną, ściśle przestrzeganą, ten kłopotliwy zwyczaj uciekania, który przejawia wielu czarnych, może być niemal całkowicie zażegnany”. Sam termin "drapetomania" (mania uciekającego niewolnika) wywodzi się od greckiego słowa δραπέτης ("drapetes", gr. uciekinier) i μανία ("mania", gr. szaleństwo). Cartwright opisał także "dysaesthesia aethiopica" – kolejną domniemaną chorobę psychiczną, mającą odpowiadać za lenistwo czarnych. Według spisu powszechnego USA z 1840 roku czarni z północy będący wolnymi ludźmi, częściej cierpieli na choroby psychiczne niż niewoleni czarni z południa. Pomimo że American Statistical Association, John Quincy Adams i inni ujawnili, że dane te były poważnie przekłamane, to i tak były wykorzystywane politycznie przeciwko abolicjonistom. Niewolnicy z południa doszli do wniosku, że uciekający czarni cierpieli na „problemy psychiczne”.
Podczas wojny secesyjnej (1861-65) zagadnienie mieszania się ras spowodowało podjęcie badań nad domniemanymi różnicami pomiędzy rasą kaukaską a czarnymi. Wcześni antropolodzy, tacy jak Josiah Clark Nott, George Robins Gliddon, Robert Knox, czy Samuel George Morton próbowali udowodnić, że czarni są odmiennym od białych gatunkiem ludzkim, że rządzący starożytnym Egiptem nie byli Afrykanami oraz że dzieci mieszanych rodziców (produkt mieszania się ras) wykazują tendencję do niepłodności i fizycznej słabości. Po wojnie południowi lekarze (konfederaci) napisali podręczniki rasizmu naukowego, oparte na badaniach wnioskujących, że wolni czarni (byli niewolnicy) ulegali wyginięciu ze względu na swoje nieprzystosowanie do wymagań jakie stwarza życie wolnego człowieka, wysuwając wniosek, że niewolnictwo było korzystne dla czarnych.
15. poprawka do Konstytucji Stanów Zjednoczonych w 1870 r. zabroniła ograniczania praw wyborczych "z powodu rasy, koloru skóry lub uprzedniego stanu niewolnictwa", jednak Sąd Najwyższy dość długo uznawał zasadę "separate but equal" za zgodną z Konstytucją.
Południowoafrykański apartheid.
Rasizm naukowy odegrał rolę w ustanawianiu apartheidu w Południowej Afryce. Biali naukowcy, tacy jak Dudly Kidd, który opublikował w 1904 "The essential Kafir," próbowali „zrozumieć afrykański umysł”. Wierzyli, że różnice kulturowe pomiędzy białymi i czarnymi mogły być spowodowane przez fizjologiczne różnice w budowie ich mózgów. W przeciwieństwie do wcześniejszych badaczy, sugerujących że Afrykańczycy są „przerośniętymi dziećmi”, Kidd uważał, że ich mózgi były „przesadnie i patologicznie przerośnięte”. Opisał Afrykanów jako „beznadziejnie wybrakowanych”, ale też „bardzo bystrych”.
Komisja Carneige do spraw biedy wśród białych w RPA odegrała kluczowa rolę w ustanowieniu apartheidu w RPA. Według notatki wysłanej do Fredericka Keppela, naówczas prezesa Korporacji Carnegie „nie było wątpliwości, że gdy tubylcom zostaną dane pełne ekonomiczne możliwości, bardziej kompetentni z nich wkrótce by przewyższyli mniej kompetentnych białych”. Poparcie Keppela dla projektu utworzenia reportu było motywowane niepokojem o utrzymanie istniejących podziałów rasowych. Zainteresowanie Korporacji Carnegie problemem tak zwanych biednych białych w RPA, było przynajmniej częściowo wynikiem istniejących podobnych niepokojów o stan biednych białych na południu USA. Raport miał objętość pięciu tomów. Mniej więcej na początku XX wieku biali Amerykanie oraz biali w innych częściach świata poczuli się niespokojni z powodu biedy i kryzysu ekonomicznego, który zdawał się dotykać wszystkich po równo, bez względu na rasę.
Pomimo że podstawy pod apartheid zostały położone już wcześniej, raport Komisji Carneige dostarczył potwierdzenia dla centralnej idei niższości czarnych. Wykorzystano go do usprawiedliwienia segregacji rasowej i dyskryminacji w następnych dziesięcioleciach. Raport wyrażał obawę o utratę dumy białej rasy i w szczególności wskazywał na groźbę niezdolności białej rasy do oparcia się „afrykanizacji”.
Pomimo że rasizm naukowy odegrał rolę w usprawiedliwianiu i wspieraniu zinstytucjonalizowanego rasizmu w Południowej Afryce, to nie był on postrzegany jako równie istotny, jak w Europie, czy USA. Było to po części spowodowane „problemem biednych białych”, który nasunął białym rasistom poważne wątpliwości na temat ich rasowej wyższości. Skoro biedni biali znajdowali się w takiej samej sytuacji jak tubylcy, idea mówiąca, że wrodzona wyższość pozwoli przezwyciężyć trudności w każdym środowisku nie była już tak oczywista. Z tego powodu naukowe usprawiedliwienia dla rasizmu nie miały znaczenia w RPA.
Eugenika.
Stephen Jay Gould opisał "The Passing of the Great Race" (1916) Madisona Granta jako „najbardziej wpływowy traktat Amerykańskiego rasizmu naukowego”. W latach 20. i 30. XX wieku niemiecki ruch higieny rasowej wykorzystał w praktyce teorię nordycyzmu Goulda. Alfred Ploetz (1860–1940) stworzył termin "Rassenhygiene" w książce "Racial Hygiene Basics" (1895) oraz w 1905 założył Niemieckie Towarzystwo Higieny Rasowej. Ruch popierał dobór hodowlany, przymusową sterylizację oraz bliską współpracę instytucji zdrowia publicznego z eugenikami.
Higiena rasowa była historycznie powiązana z tradycyjnymi poglądami dotyczącymi zdrowia publicznego, ale cechowała się silnym naciskiem na dziedziczność. Filozof Michel Foucault jako pierwszy nazwał to zjawisko państwowym rasizmem. W 1869 Francis Galton (1822–1911), twórca eugeniki w rozumieniu udoskonalania populacji ludzkiej metodą hodowli, zaproponował pierwsze społeczne środki mające na celu zachowanie lub ulepszenie właściwości biologicznych, a następnie utworzył termin „eugenika”. Galton był pierwszym badaczem, który podjął się analizy różnic w ludzkiej inteligencji oraz jej dziedziczności przy użyciu metod statystycznych. Jako pierwszy zaczął wykorzystywać kwestionariusze i ankiety w celu zebrania danych na temat populacji, które następnie wykorzystywał w swoich antropometrycznych badaniach. Stworzył on także psychometrię, dziedzinę nauki zajmującą się mierzeniem ludzkich zdolności oraz psychologię różnic indywidualnych, dziedzinę psychologii zajmującą się psychologicznymi różnicami pomiędzy ludźmi.
Podobnie jak rasizm naukowy, eugenika zyskała popularność na początku XX wieku. Obie ideologie wywarły wpływ na nazistowską politykę rasową oraz nazistowska eugenikę. W 1901 Galton, Karl Pearson (1857–1936) oraz Walter F. R. Weldon (1860–1906) założyli czasopismo naukowe "Biometrika", które zajmowało się promocją biometrii i statystycznej analizy dziedziczności. Charles Davenport (1866–1944) współpracujący z czasopismem w swojej "Race Crossing in Jamaica" (ang. „Krzyżowanie ras na Jamajce”) zaprezentował dowody statystyczne na to, że krzyżowanie się rasy białej i czarnej prowadziło do biologicznej i kulturalnej degradacji. Davenport był związany z III Rzeszą przed i podczas II wojny światowej. W 1939 roku był współautorem "festschriftu" dla Ottona Reche (1879–1966), który stał się ważną figurą w realizacji planu usunięcia ze wschodnich Niemiec populacji uznanych za „gorsze”.
Okres przedwojenny.
Rasizm naukowy nadal był popularny we wczesnym XX wieku. W tamtym okresie pojawiły się pierwsze testy inteligencji, które stały się nowym źródłem porównań pomiędzy rasami. Przed II wojną światową rasizm naukowy był pokrewny antropologii i wykorzystywano go jako usprawiedliwienie dla programów eugeniki, przymusowej sterylizacji, prawa przeciwko krzyżowaniu się ras i ograniczenia emigracji w Europie i USA. Zbrodnie wojenne i zbrodnie przeciwko ludzkości popełnione przez nazistowskie Niemcy zdyskredytowały rasizm naukowy, ale pomimo to w niektórych krajach rasistowskie prawo pozostało w mocy do końca lat 60. XX wieku.
Wczesne testy inteligencji i ustawa Immigration Act z 1924.
Przed 1920 naukowcy byli zgodni, że rasa biała jest rasą przewyższającą rasę czarną, ale potrzebowali sposobu, aby to udowodnić i uprawomocnić politykę społeczną wspierającą białych. Uznali, że najlepszą metodą będzie testowanie inteligencji i poprzez interpretacje testów faworyzujące rasę białą przedstawiali wszystkie mniejszości społeczne w bardzo negatywnym świetle. Te poglądy były utrzymywane przez dziesięciolecia.
W 1908 Henry Goddard przetłumaczył z francuskiego test inteligencji Alfreda Bineta i w roku 1912 zaczął za jego pomocą testować inteligencję imigrantów przybywających na Ellis Island. W swoich badaniach nad imigrantami miał on uznać 87% Rosjan, 83% Żydów, 80% Węgrów i 79% Włochów za upośledzonych umysłowo, cechujących się wiekiem umysłowym nie wyższym, niż zdrowy 12-latek. Zdaniem niektórych badaczy, te informacje zostały uznane za dowód naukowy i miały wpływ na politykę społeczną przez lata. Tłumacz, który był obecny podczas testów, zwrócił uwagę Goddardowi, że test był nieuczciwy w stosunku do ludzi, którzy nie znali angielskiej i amerykańskiej kultury, ale spotkał się z krytyką ze strony Goddarda. Z drugiej strony, Bernard Davis zauważył, że Goddard zaznaczył, że badane przez niego jednostki nie były typowymi przedstawicielami swoich grup społecznych, ale zostały wybrane ze względu na ich poniżej normalną inteligencję. Badacz podkreślił także, że Goddard wywnioskował, iż niska inteligencja badanych była najprawdopodobniej wynikiem czynników środowiskowych, a nie genetycznych oraz że „możemy być pewni, że ich dzieci będą się cechowały przeciętną inteligencją i jeśli zostaną odpowiednio wychowane, będą dobrymi obywatelami”.
Ważnym czynnikiem w testowaniu inteligencji, który został przeoczony przez wielu testujących na początku XX wieku, była rola środowiska. Jeżeli jedna grupa badanych w przeciwieństwie do innych grup otrzyma najlepszą edukację oraz dostęp do większości możliwości, wtedy będzie występować pomiędzy tymi grupami różnica w wynikach testów inteligencji. W tamtym okresie większość ludzi należących do mniejszości społecznych nie posiadało środków finansowych pozwalających na uzyskanie dobrego wykształcenia, co wypaczało wyniki testów inteligencji, dając złudzenie, że rasa biała jest „naturalnie” bardziej inteligentna. Zjawisko to przyczyniło się do utrwalenia problemu, ponieważ uczelnie preferują inteligentnych ludzi i przyjmują tylko tych, którzy otrzymali najlepszą edukację, a ci którzy z przyczyn niezależnych od siebie nie mieli takiej możliwości, są uważani za zbyt głupich, aby kontynuować edukację na uczelniach wyższych. Board of Scientific Affairs podlegająca Amerykańskiemu Towarzystwu Psychologicznemu uznała, że współczesne testy IQ nie dyskryminują mniejszości społecznych.
Stephen Jay Gould w książce „Źle wymierzony człowiek” zauważył, że stosowanie testów na inteligencję odegrało główną rolę w przyjęciu ustawy Immigration Act z 1924 r. w USA Mark Snyderman i Richard J. Herrnstein przestudiowali protokoły obrad Kongresu Stanów Zjednoczonych i komitetu, związanych ustawą Immigration Act i doszli do wniosku, że „Społeczność zajmująca się przeprowadzaniem testów [inteligencji] generalnie nie postrzegała wyników swoich badań jako popierających restrykcyjna politykę antyimigracyjną, jaką reprezentuje 1924 Immigration Act, a Kongres nie zwrócił na nie [wyniki] uwagi”. Inny badacz, Juan N. Franco polemizował z tymi wnioskami. Ustawa z 1924 roku nałożyła roczny limit imigrantów określonych narodowości w wysokości 2% istniejącej już populacji pochodzącej z danego kraju, obliczanej na podstawie spisu powszechnego z 1890 roku, co ograniczyło znacznie liczbę imigrantów z krajów Europy Wschodniej i Południowej, równocześnie pozwalając na imigracje większej ilości imigrantów z Europy Północnej i Zachodniej. Wykorzystanie danych spisów powszechnych z roku 1900, 1910 lub 1920 pozwoliłoby na imigracje większej ilości imigrantów ze Wschodniej i Południowej Europy.
Franco uznał, że wybór spisu z 1890 było zamierzone w celu wykluczenia Europejczyków ze Wschodniej i Południowej Europy (którzy osiągnęli gorsze wyniki w testach inteligencji) z USA. Uważał także, że Snyderman i Herrnstein w swoich badaniach nie udowodnili, ani nie obalili hipotezy o wpływie testów inteligencji na uchwalenie ustawy antyimigracyjnej.
Nazistowskie Niemcy.
Partia nazistowska i jej sympatycy opublikowali wiele książek na tema rasizmu naukowego, przejmując idee antysemityzmu i eugeniki, z którymi będą później kojarzeni, pomimo że były one w użyciu od XIX wieku. Książki takie jak "Rassenkunde des deutschen Volkes" (niem. „Klasyfikacja rasowa narodu niemieckiego”) Hansa F. K. Günthera i "Rasse und Seele" (niem. „Rasa i dusza”) Ludwiga Ferdinanda Claussa podejmowały próby opisu naukowego różnic pomiędzy Niemcami, Nordykami lub Aryjczykami i innymi, gorszymi grupami. Niemieckie szkoły wykorzystywały te publikacje w okresie panowania nazistów.
We wczesnych latach 30. XX wieku wykorzystywali urasowioną retorykę naukową opartą na darwinizmie społecznym, aby przegłosować i wprowadzić restryktywną i dyskryminującą politykę społeczną. Podczas II wojny światowej nazistowski rasizm był powszechnie potępiany w USA i zwolennicy Franza Boasa, tacy jak Ruth Benedict umocnili swoją instytucjonalną władzę. Po wojnie, ujawnienie nazistowskich zbrodni Holokaustu i badań naukowych (np. badania Josefa Mengele i inne zbrodnie wojenne ujawnione podczas procesów norymberskich), doprowadziło do wyparcia się poparcia dla rasizmu naukowego przez wielu naukowców. Oparta na pojęciu rasy polityka społeczna nazistowskich Niemiec uważała udoskonalenie rasy aryjskiej przy użyciu eugeniki za swój nadrzędny cel. Celami ich polityki stali się ludzie uznani za „życie niegodne życia” ("Lebensunwertes Leben"). Niemcy zaliczali do tej grupy: żydów, kryminalistów, degeneratów, dysydentów, upośledzonych umysłowo, homoseksualistów, próżniaków, nienormalnych oraz słabych i założyli ich eliminację z łańcucha dziedziczności. Adolf Hitler zakazał testowania inteligencji (IQ), ponieważ było ono „żydowskie”, podobnie jak Stalin, który uznał je za zbyt „burżuazyjne”.
Pomimo że Słowianie zaliczali się do „aryjczyków”, naziści uważali, że Słowianie (np. Polacy, Rosjanie, Ukraińcy, itd) są gorsi rasowo w stosunku do niemieckiej rasy panów i tym samym powinni zostać usunięci, zniewoleni, a nawet eksterminowani.
Stany Zjednoczone.
W USA eugenicy tacy jak Harry H. Laughlin i Madison Grant w celu usprawiedliwienia przymusowej sterylizacji i restrykcyjnego prawa antyimigracyjnego, starali się „naukowo” udowodnić fizyczne i psychiczne nieprzystosowanie niektórych grup etnicznych. Przymusowa sterylizacja w USA była praktykowana do lat 60. XX wieku, a nawet lat późniejszych.
Lothrop Stoddard opublikował wiele rasistowskich publikacji na temat zagrożenia imigracji, a jego najsłynniejszą książką była „Wzbierająca fala kolorowych przeciwko światowej dominacji białych” z 1920 roku. Przedstawił w niej pogląd na światową sytuację odnoszącą się do rasistowskiej obawy o nadchodzącą eksplozję demograficzną wśród „kolorowych” i sposób w jaki „biała dominacja na świecie” została zmniejszona w wyniku I wojny światowej oraz upadku kolonializmu. Jego analizy podzieliły światową politykę i sytuacje na „białych”, „żółtych”, „czarnych”, „Indian” i „brązowych” oraz ich wzajemne relacje. Stoddard uważał, że rasa i dziedziczność były przewodnimi czynnikami historii i cywilizacji oraz że eliminacja lub absorpcja białej rasy przez „kolorowych” doprowadziłoby do destrukcji zachodniej cywilizacji. Podobnie jak Madison Grant, Stoddard wydzielał trzy główne typy białej rasy: nordyków, alpinów i rasę śródziemnomorską. Uważał, że wszystkie te podrasy są wartościowe i znacznie powyżej jakości ras kolorowych, ale równocześnie wyróżniał rasę nordycką jako najwartościowszą i wymagającą ochrony z wykorzystaniem metod eugeniki. W przeciwieństwie do Granta, Stoddard w mniejszym stopniu zajmował się próbami ustalenia, które odmiany ludów europejskich są bardziej wartościowe (teoria nordycyzmu), a w większym stopniu zajmował się tym, co sam nazywał „birasizmem”, dzielącym świat na rasy białe i „kolorowe”. W latach po wielkiej migracji do USA i I wojnie światowej teoria rasowa Granta straciła na popularności na rzecz modelu bliższego teoriom zaproponowanym przez Stoddarda.
Książka „Rasy Europy” (1939) Carletona S. Coona, prezydenta Amerykańskiego Towarzystwa Antropologów Fizycznych była wpływową publikacją. Coon był zwolennikiem hipotezy multiregionalnej pochodzenia człowieka i podzielił "Homo sapiens" na pięć głównych ras:
Środowisko wspierające teorie Coona stało się obiektem narastającego sprzeciwu po II wojnie światowej. Ashley Montagu głośno krytykował Coona, w szczególności w swojej książce "Man's Most Dangerous Myth: The Fallacy of Race" (ang. „Najgroźniejszy mit człowieka: błędne pojęcie rasy”). Do lat 60. XX wieku poglądy Coona zostały uznane za przestarzałe przez główny nurt antropologii, ale stworzony przez niego system był powielany w publikacjach przez jego studenta Johna L. Angela jeszcze w latach 70.
Pod koniec XIX wieku wyrok Sądu Najwyższego Stanów Zjednoczonych w sprawie Plessy vs. Ferguson (1896) utrzymał konstytucyjną legalność segregacji rasowej, w rozumieniu doktryny "separate but equal". Zjawisko to było intelektualnie zakorzenione w rasizmie naukowym tamtych czasów i decyzja sądu spotkała się z powszechnym poparciem społeczeństwa. W połowie XX wieku Sąd Najwyższy USA wydał wyrok w sprawie Brown kontra Rada Edukacji miasta Topeka (1954) odrzucający rasistowskie argumenty zakładające „potrzebę” segregacji rasowej, zwłaszcza w szkołach publicznych.
Okres po 1945.
Do połowy XX wieku, 60 lat po wyroku Sądu Najwyższego USA w sprawie "Plessy kontra Ferguson" utrzymującej segregację rasową w USA, opinia publiczna w USA i opinie środowisk naukowych znacznie ewoluowały. W 1960 rozpoczęto publikację czasopisma "Mankind Quarterly", które przez niektórych jest postrzegane jako czasopismo związane z rasizmem naukowym. Jest ono krytykowane za ekstremistyczne poglądy prawicowe, pociąg do antysemityzmu oraz opowiadanie się za heredytarianizmem akademickim. Czasopismo powstało w 1960, częściowo w odpowiedzi na decyzje Sądu Najwyższego USA w sprawie Brown kontra Rada edukacji, która zniosła prawomocność segregacji rasowej w amerykańskiej edukacji publicznej.
W kwietniu 1966 Alex Haley przeprowadził wywiad dla czasopisma Playboy z założycielem American Nazi Party George’em Lincolnem Rockwellem. Rockwell usprawiedliwiał swoje przekonania, że czarni są gorsi od białych cytując badania G.O. Fergusona z 1916 roku, utrzymujące że wyniki w nauce czarnych uczniów są skorelowane z odsetkiem ich białych przodków. Autor badania utrzymywał, że „czarni czystej krwi, czarni w trzech czwartych, mulaci oraz mulaci z jedną czwartą krwi murzyńskiej dysponują odpowiednio około 60, 70, 80 i 90% intelektualnej wydolności ludzi białych”. Playboy później opublikował wywiad ze notatką informującą, że przytoczone badanie jest „zdyskredytowaną […] pseudonaukową przesłanką dla rasizmu”.
Instytucje międzynarodowe, takie jak UNESCO, podjęły się naszkicowania rezolucji, które by podsumowywały stan wiedzy naukowej na temat rasy i wezwały do rozwiązania rasowych konfliktów. W 1950 w dokumencie "The Race Question" UNESCO nie odrzuciło koncepcji biologicznych podstaw kategorii rasowych, ale zamiast tego zdefiniowało je w następujący sposób: „rasa z biologicznego punktu widzenia może zostać zdefiniowana jako jedna z grup populacji składających się na gatunek Homo sapiens”, które zostały obszernie zdefiniowane jako odmiana biała, żółta i czarna. Zaznaczyło także, że „Jest obecnie powszechnie uznanym faktem, że testy inteligencji nie pozwalają na bezpieczne rozróżnienie pomiędzy wrodzonymi zdolnościami i rezultatami środowiskowych wpływów, ćwiczeń i edukacji”.
Obecnie termin „rasizm naukowy” odnosi się do badań naukowych, które starają się naukowo usprawiedliwić ideologię rasistowską. Oskarżenie o rasizm naukowy jest często wytaczane przeciwko badaczom utrzymującym istnienie ras cechujących się mierzalnymi różnicami w inteligencji, zwłaszcza gdy utrzymują, że różnice te są po części uwarunkowane genetycznie. Do współczesnych badaczy zajmujących się tematami z zakresu rasizmu naukowego można zaliczyć Arthura Jensena ("The g Factor: The Science of Mental Ability"); J. Philippe Rushton, przełożony Pioneer Fund ("Race, Evolution, and Behavior"), Chris Brand ("The g Factor: General Intelligence and Its Implications"); Richard Lynn ("IQ and the Wealth of Nations"); Charles Murray, Richard Herrnstein ("The Bell Curve") i inni.
Krytyka lekceważenia hipotetycznych różnic rasowych.
Przykładem ostrej krytyki, jaka spada na naukowców zajmujących się tematami z zakresu rasizmu naukowego może być opinia Boba Herberta z „The New York Times”, który opisał książkę The Bell Curve jako „sprośny kawał rasistowskiej pornografii podszywający się pod poważną naukę”. Zdaniem krytyka „Pan Murray może sobie protestować ile chce i jego książka jest tylko eleganckim sposobem nazwania kogoś czarnuchem”. Natomiast Steven Pinker uważa, że „popularny [jest] pogląd wśród lewicujących naukowców, że geny implikują ludobójstwo”. W odpowiedzi porównał ten „popularny pogląd” z historią marksizmu, który ma przeciwstawną genezę „genetyczną” niż nazizm:Jensen i Rushton stwierdzili, że badania wskazują na to, że w poniżej przeciętnej grupie niektóre jednostki będą się plasowały powyżej przeciętnej w innych grupach. Uważają, że gdy społeczeństwo jest winione za dysproporcje w uśrednionych wynikach grup wynikających z biologicznych różnic, rezultatem jest wezwanie do kompensacji ze strony grup o słabszych wynikach, uznawane przez grupę o lepszych wynikach za nieuzasadnione, powodując wzajemną niechęć. Linda Gottfredson argumentuje, że zaprzeczanie prawdziwym biologicznym różnicom powoduje, że ludzie szukają innych przyczyn na które mogliby zrzucić winę za nie, powodując wrogość pomiędzy grupami. Zauważa także, że „praktycznie wszystkie ofiary ludobójstwa w XX wieku cechowały się relatywnie wysokimi poziomami osiągnięć”. Gottfredson stwierdziła także, że grupy cechujące się mniejszymi osiągnięciami są beneficjentami zaprzeczania lub maskowania prawdziwych różnic biologicznych. Coraz bardziej skomplikowane społeczeństwo zbudowane na założeniu, że wszyscy mają porównywalne możliwości oznacza, że ci, których możliwości są niższe, spotykają się z coraz większymi problemami dotyczącymi funkcjonowania w większości dziedzin życia. Oni potrzebują różnych form specjalnego wsparcia, które nie jest możliwe tak długo jak zaprzecza się istnieniu potrzeby.

</doc>
<doc id="3800238" url="https://pl.wikipedia.org/wiki?curid=3800238" title="Adam Płachciak">
Adam Płachciak

Adam Płachciak (ur. 9 maja 1961) – polski duchowny zielonoświątkowy, teolog i politolog, pastor Kościoła Zielonoświątkowego w Jeleniej Górze, doktor habilitowany nauk społecznych, nauczyciel akademicki Uniwersytetu Ekonomicznego we Wrocławiu.
Życiorys.
W 1986 roku ukończył Chrześcijańską Akademię Teologiczną w Warszawie. W tym też roku ukończył studia podyplomowe z religioznawstwa na Uniwersytecie Warszawskim. We wrześniu 1986 roku został zatrudniony w Zespole Szkół Ogólnokształcących w Lwówku Śląskim jako nauczyciel historii. W latach 1995–2005 wykładał teologię Nowego Testamentu na WSTS w Warszawie.
16 stycznia 2003 roku obronił rozprawę doktorską „Religijność więźniów a problematyka Misji Więziennej Kościoła Zielonoświątkowego w Polsce” i otrzymał stopień doktora nauk teologicznych w zakresie teologii praktycznej. 13 maja 2016 został doktorem habilitowanym za cykl publikacji w zakresie politologicznych i aksjologicznych aspektów rozwoju zrównoważonego. Od 2005 roku pracuje w Katedrze Nauk Społecznych Wydziału Ekonomii, Zarządzania i Turystyki Uniwersytetu Ekonomicznego we Wrocławiu w Jeleniej Górze.
Zajmuje się etyką środowiskową, historią filozofii, logiką, jest specjalistą od myśli politycznej.
Jest pastorem Kościoła Zielonoświątkowego w Jeleniej Górze.
Poglądy.
Nieuzasadnionym jest utożsamianie socjalizmu wyłącznie z niewydolną gospodarką i nieskutecznym systemem zarządzania. Przykładem jest model brytyjskiego socjalizmu, którego nieodłączną cechą było mocne przywiązanie do wartości. Bycie socjalistą oznaczało podejmowanie decyzji w odniesieniu do już istniejących norm oraz zasad moralnych, a nie dążenie do zmian rewolucyjnych. Brytyjski socjalizm etyczny dysponował odpowiednio dobraną do niej teorią przemian społecznych. Przykładem tego była koncepcja Tony’ego Blaira i jego Nowej Partii Pracy, którego zdaniem polityka to sprawa wartości, takich jak sprawiedliwość społeczna, solidarność międzynarodowa, demokracja i wolność. Celem projektu Blaira, zwanego też „trzecią drogą”, było przeprowadzenie gruntownej modernizacji państwa i dopasowanie go do zmieniających się warunków zewnętrznego świata.
W społeczeństwie postindustrialnym obok istniejących od zawsze: niepewności, wypadków i sytuacji zagrożenia, pojawiły się nowe formy niepokojącego ryzyka, nie związane z aktywnością sił przyrody. Im bardziej człowiek pragnął dominować nad przyrodą, tym bardziej wymykała się spod jego kontroli i uruchamiała destruktywny potencjał (wybuch reaktora jądrowego w Czarnobylu, wyciek substancji toksycznych z fabryki w Bhopalu, pojawienie się epidemii AIDS, efekt cieplarniany i zmiany klimatyczne, krach na giełdach papierów wartościowych).

</doc>
<doc id="3800244" url="https://pl.wikipedia.org/wiki?curid=3800244" title="Virginia Slims of California">
Virginia Slims of California



</doc>
<doc id="3800259" url="https://pl.wikipedia.org/wiki?curid=3800259" title="Heavy As A Really Heavy Thing">
Heavy As A Really Heavy Thing

Heavy As A Really Heavy Thing – pierwszy album studyjny kanadyjskiego zespołu muzycznego Strapping Young Lad. Wydawnictwo ukazało się 4 kwietnia 1995 roku nakładem wytwórni muzycznej Century Media Records. Materiał był promowany teledyskiem do utworu "S.Y.L.", który wyreżyserował Blair Dobson.
Według raportu Nielsen SoundScan do kwietnia 2002 roku płyta znalazła niewiele ponad 7 tys. nabywców w Stanach Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3800286" url="https://pl.wikipedia.org/wiki?curid=3800286" title="Academia Europaea">
Academia Europaea

Academia Europaea – europejska pozarządowa organizacja naukowa, działająca od 1988. W swojej misji deklaruje w szczególności działania na rzecz wprowadzania najwyższych standardów w nauce, badaniach i edukacji, wspieranie badań interdyscyplinarnych i międzynarodowych zwłaszcza w zakresie spraw europejskich, promowanie wartości europejskiej nauki i badań. Akademia jest finansowana ze środków własnych, dotacji rządowych i wpłat ze strony współpracujących instytucji.
Academia Europaea powstała w 1988 z inicjatywy m.in. Royal Society. Jej pierwszy zjazd z udziałem ponad 600 naukowców z Europy odbył się w czerwcu 1988 w Londynie. Instytucja gromadzi specjalistów z różnych dziedzin nauki w tym medycyny, chemii, fizyki, matematyki, ekonomii, nauk humanistycznych i społecznych. Według stanu na 2011 zrzeszała około 2,5 tys. członków w tym około 50 laureatów Nagrody Nobla, stając się największym paneuropejskim towarzystwem naukowym. Academia Europaea koncentruje się na działalności opiniodawczej i doradczej w zakresie nauki, współpracując w tym zakresie m.in. z Komisją Europejską. Struktura organizacyjna obejmuje podział na sekcje (ponad 20) w czterech różnych klasach przedmiotowych (nauki humanistyczne, nauki społeczne i pokrewne, nauki ścisłe, nauki biologiczne).
Siedziba instytucji mieści się w Londynie. Akademia zorganizowała także kilka swoich biur w krajach europejskich (w tym w Barcelonie i we Wrocławiu) oraz centrum informacyjne w Grazu.

</doc>
<doc id="3800287" url="https://pl.wikipedia.org/wiki?curid=3800287" title="Celta Vigo w europejskich pucharach">
Celta Vigo w europejskich pucharach



</doc>
<doc id="3800292" url="https://pl.wikipedia.org/wiki?curid=3800292" title="Rob Shearman">
Rob Shearman



</doc>
<doc id="3800293" url="https://pl.wikipedia.org/wiki?curid=3800293" title="Wielkopolski słownik biograficzny">
Wielkopolski słownik biograficzny

Wielkopolski słownik biograficzny – regionalny słownik biograficzny opracowany pod redakcją Antoniego Gąsiorowskiego oraz Jerzego Topolskiego i wydany przez Państwowe Wydawnictwo Naukowe w 1981.
Przygotowania.
Prace przygotowawcze rozpoczęto w 1967. W 1970 wydano zeszyt próbny z czterdziestoma hasłami. Pełne wydanie ukazało się w 1981 i miało 890 stron, zawierając około 1600 haseł o objętości najczęściej 30-60 wierszy wydawniczych. Udział w pisaniu haseł wzięło ponad 230 autorów.
Zawartość.
Ilościowo najwięcej haseł odnosi się do osób związanych z Poznaniem i innymi głównymi miastami Wielkopolski, zwłaszcza Kaliszem i Gnieznem. Chronologicznie rozpiętość zawartości słownika sięga czasów legendarnych, począwszy od Piasta i Popiela, a kończy się na osobach żyjących w czasie opracowywania dzieła - jako kryterium w tych przypadkach przyjęto datę urodzenia przed 1900 (np. Tadeusz Szczurkiewicz, czy Henryk Łowmiański). Nie pomijano osób związanych z regionem tylko miejscem urodzenia (np. Stanisław Staszic), czy działalnością krótkotrwałą (np. Wilam Horzyca). Pominięto natomiast biogramy Niemców działających w Wielkopolsce podczas zaborów (np. wojskowych, czy hakatystów). Występuje częściowa nadreprezentacja niektórych zawodów, np. złotników. 
Obszar zainteresowania.
Terytorialnie słownik dotyczy Wielkopolski w jej pojęciu historycznym, zarówno staropolskim, jak i utrwalonym we współczesnej świadomości historycznej. Są to zatem ziemie wokół Poznania, Gniezna, Kalisza, Piły, Leszna, Konina, Nakła nad Notecią i Międzyrzecza.
Hasła.
Hasła przekazują podstawowe dane biograficzne (nazwisko i imiona, daty narodzin i śmierci, imiona i zawody rodziców, potomków oraz małżonków) i zasadniczy zrąb faktów z życia oraz działalności. Część artykułów powtarza biogramy drukowane wcześniej w "Polskim Słowniku Biograficznym", ale zastosowana konwencja co do całości jest nieco odmienna od prezentowanej w tym wydawnictwie. Część haseł sformułowano na podstawie kwerend w poznańskim Urzędzie Stanu Cywilnego, księgach metrykalnych archidiecezji poznańskiej, jak również kartotekach ewidencji ludności Archiwum Państwowego w Poznaniu. Dane konsultowano z przedstawicielami poznańskiego środowiska naukowego. Biogramy, które ostatecznie nie weszły do wydawnictwa zostały złożone w Bibliotece Raczyńskich. Na początku każdej litery alfabetu prezentowane są trzy podobizny osób, których nazwiska zaczynają się od tej litery.

</doc>
<doc id="3800295" url="https://pl.wikipedia.org/wiki?curid=3800295" title="Kościół Wniebowzięcia Najświętszej Maryi Panny w Świerzawie">
Kościół Wniebowzięcia Najświętszej Maryi Panny w Świerzawie

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Świerzawa diecezji legnickiej.
Architektura.
Jest to świątynia wzmiankowana w 1381 roku, składa się z prezbiterium wybudowanego w 2. połowie XIV wieku, oraz korpusu nawowego wzniesionego w XV wieku i odrestaurowanego w XIX wieku. Kościół jest orientowany, murowany, wzniesiony z kamienia, trójnawowy. Typ świątyni jest pseudobazylikowy, z jednonawowym prezbiterium zakończonym wielobocznie. Wnętrza są nakryte sklepieniami krzyżowo-żebrowymi. Od strony północnej i zachodniej są umieszczone dwa bogato rzeźbione portale w stylu gotyckim. 
Wyposażenie.
W ścianę budowli wmurowane są płyty nagrobne, pochodzące z XVI - XIX wieku. Wewnątrz kościoła znajdują się chrzcielnica w stylu późnogotyckim, z pokrywą, płaskorzeźba z XVI wieku ze sceną Ukrzyżowania, ołtarz z XVIII wieku, wykonany przez Klahra Młodszego, figury świętych pochodzące z XVIII wieku.

</doc>
<doc id="3800296" url="https://pl.wikipedia.org/wiki?curid=3800296" title="Konyaspor w europejskich pucharach">
Konyaspor w europejskich pucharach



</doc>
<doc id="3800304" url="https://pl.wikipedia.org/wiki?curid=3800304" title="Kayseri Erciyesspor w europejskich pucharach">
Kayseri Erciyesspor w europejskich pucharach



</doc>
<doc id="3800313" url="https://pl.wikipedia.org/wiki?curid=3800313" title="Osmanlıspor w europejskich pucharach">
Osmanlıspor w europejskich pucharach



</doc>
<doc id="3800315" url="https://pl.wikipedia.org/wiki?curid=3800315" title="Hibbertia scandens">
Hibbertia scandens

Hibbertia scandens (Willd.) Dryand. – gatunek rośliny z rzędu ukęślowców ("Dilleniales" Hutch.). Występuje naturalnie we wschodniej części Australii – w stanach Queensland, Nowa Południowa Walia oraz Wiktoria. 

</doc>
<doc id="3800327" url="https://pl.wikipedia.org/wiki?curid=3800327" title="Portret hrabiego de Altamira">
Portret hrabiego de Altamira

Portret hrabiego de Altamira (hiszp. "Conde de Altamira") – obraz olejny hiszpańskiego malarza Francisca Goi (1746–1828). Jeden z sześciu portretów dygnitarzy namalowanych przez artystę na zlecenie nowo powstałego Banku Narodowego San Carlos.
Okoliczności powstania.
W latach 80. kariera Goi jako portrecisty madryckiej arystokracji nabierała tempa. Był wówczas związany z dworem Karola III, a wkrótce miał otrzymać stanowisko nadwornego malarza. Znajomość artysty z Ceánem Bermúdezem zaowocowała ważnym zamówieniem na portrety dygnitarzy powstałego w 1782 Banku Narodowego San Carlos, instytucji finansowej poprzedzającej obecny Bank Hiszpanii. Ceán Bermúdez był sekretarzem banku, a jednocześnie historykiem i kolekcjonerem sztuki, z Goyą łączyła go długoletnia przyjaźń. Za jego wstawiennictwem sześciu z ośmiu bankowych dygnitarzy wybrało Goyę na swojego portrecistę. Obrazy były przeznaczone do dekoracji głównej sali zebrań. W latach 1785–1788 powstały kolejno portrety José de Toro y Zambrano, króla Karola III, Francisca Javiera de Larrumbe, markiza de Tolosa, hrabiego Altamiry i Francisca Cabarrusa. Goya otrzymał łącznie 10 000 reali "de vellón" za portret króla, hrabiego de Altamira i markiza de Tolosa. Wypłaty dokonano 30 stycznia 1787.
Portret Vicentego Joaquína Osorio de Moscoso y Guzmán, hrabiego Altamiry, powstał na przełomie lat 1786–1787, było to pierwsze dzieło, które Goya namalował dla rodziny Altamira. Zadowolony z obrazu hrabia zatrudnił Goyę do sportretowania swojej najbliższej rodziny, mimo że wcześniej korzystał z usług malarza Agustina Esteve. Portrety miały zdobić nowo wybudowany pałac hrabiów znajdujący się w centrum Madrytu. Na przełomie lat 1787–1788 namalował jeszcze trzy obrazy: sportretował hrabinę z córką oraz synów Vicentego i Manuela.
Opis obrazu.
Hrabia siedzi na tapicerowanym żółtą tkaniną krześle, przy biurku pokrytym materiałem o podobnym kolorze. Jego postać, żółte krzesło i biurko to trzy elementy odcinające się od neutralnego tła. Żywość kolorów podkreśla postać arystokraty. Portretowany ma na sobie elegancki strój dworski, na który składają się: peruka, haftowana złotem czerwona kamizelka i spodnie, czarny kaftan typu szustokor, białe pończochy i czarne buty z dużymi klamerkami. Pierś ma przepasaną biało-niebieską wstęgą Orderu Karola III, z kieszeni kaftana wystaje przyznawany przez króla klucz "gentilhombre de cámara con ejercicio", jedną rękę opiera na biurku, drugą trzyma wsuniętą między poły kamizelki. Na biurku leży srebrny kałamarz z przyborami do pisania i dokumenty. Ozdobny kałamarz oraz hafty na stroju zostały oddane ze szczegółami. Silne światło padające z lewej strony rozjaśnia twarz hrabiego, rozchodząc się na pozostałe elementy kompozycji i podkreślając fałdy materiału na biurku.
Sposób przedstawienia postaci i niektóre elementy portretu, takie jak trudne do malowania ręce, znacznie wpływały na cenę obrazu. Z tego powodu na licznych portretach pędzla Goi ręce modeli są ukryte w połach kamizelki, za plecami modela, lub w inny sposób.
Interpretacja i kontekst.
Hrabia pochodził z jednej z najstarszych hiszpańskich rodzin arystokratycznych, był zamożną i wpływową na dworze osobą. Posiadał także imponującą kolekcję sztuki gromadzoną w jego rodzinie od pokoleń, był członkiem Królewskiej Akademii Sztuk Pięknych św. Ferdynanda w Madrycie. Liczne tytuły szlacheckie i pokaźny majątek kontrastowały z niewielkim wzrostem, co było źródłem kpin w otoczeniu. Goya wprowadził do kompozycji zachwiane proporcje – niskie krzesło podkreśla mały wzrost hrabiego, stół jest za wysoki do pracy. Wyprostowane i skrzyżowane nogi również nie są korzystne dla przedstawienia sylwetki postaci. Według Roberta Hughesa hrabia wygląda jak „niesamowity człowieczek, zabawka jakiegoś ogromnego dziecka”. Realizm i szczerość, z jakimi Goya przedstawił hrabiego, nie uraziły go; był zadowolony z portretu.
Proweniencja.
Obrazy namalowane przez Goyę dla Narodowego Banku San Carlos zostały razem z całą instytucją przejęte przez jej następcę – Bank Hiszpanii, gdzie obecnie się znajdują. Cała seria portretów dygnitarzy bankowych była przez wiele lat zapomniana. Obrazy zdeponowane w rzadko używanym pomieszczeniu w dawnej siedzibie banku przy ulicy Atocha (obecnie Departament Długu Publicznego) odnalazł jego prezes, Francisco Belda. Zlecił on analizę bankowej księgowości, gdzie odnaleziono rejestr należności wypłaconych Goi kolejno za wszystkie sześć obrazów. Księgi te pomogły w udokumentowaniu i datowaniu portretów, które udostępniono publiczności po raz pierwszy w 1900, na wystawie poświęconej Goi.

</doc>
<doc id="3800331" url="https://pl.wikipedia.org/wiki?curid=3800331" title="FK Krasnodar w europejskich pucharach">
FK Krasnodar w europejskich pucharach



</doc>
<doc id="3800341" url="https://pl.wikipedia.org/wiki?curid=3800341" title="Lista amerykańskich senatorów ze stanu Kansas">
Lista amerykańskich senatorów ze stanu Kansas

Lista amerykańskich senatorów ze stanu Kansas – senatorzy wybrani ze stanu Kansas.
Stan Kansas został włączony do Unii 29 stycznia 1861 roku. Posiada prawo do mandatów senatorskich 2. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="3800351" url="https://pl.wikipedia.org/wiki?curid=3800351" title="OGC Nice w europejskich pucharach">
OGC Nice w europejskich pucharach



</doc>
<doc id="3800357" url="https://pl.wikipedia.org/wiki?curid=3800357" title="Piotr Karaś">
Piotr Karaś

Piotr Karaś (ur. 1971) – polski duchowny zielonoświątkowy, członek Prezydium Naczelnej Rady Kościoła Zielonoświątkowego w RP.
Życiorys.
W młodości związany był ze Zborem w Oleśnicy, zaś od 1996 ze Zborem Kościoła Zielonoświątkowego w Łodzi, gdzie usługiwał jako kaznodzieja, lider młodzieży i lider uwielbienia. W 2001 został ordynowany na diakona. Od tego samego roku pełni również funkcję dyrektora Chrześcijańskiej Misji Pomocy Ludziom Uzależnionym „Nowa Nadzieja”. W 2004 został pastorem pomocniczym Zboru w Łodzi, zaś w 2007 został ordynowany na prezbitera i wprowadzony w urząd pastora tego zboru. W 2012 uzyskał stopień doktora nauk teologicznych, specjalność: teologia praktyczna w Chrześcijańskiej Akademii Teologicznej w Warszawie na podstawie rozprawy pt. "Działalność socjalna Kościołów ewangelikalnych w Polsce" napisanej pod kierunkiem prof. Tadeusza J. Zielińskiego. W kadencji 2008–2012 był członkiem Komisji Synodalnej Kościoła Zielonoświątkowego, zaś w kadencji 2012–2016 był prezbiterem okręgowym Okręgu Centralnego Kościoła. W 2016 został wybrany w skład Prezydium Naczelnej Rady Kościoła. 29 sierpnia 2020 podczas Synodu Kościoła został ponownie wybrany w skład Prezydium Naczelnej Rady Kościoła oraz na prezbitera okręgowego Okręgu Centralnego.

</doc>
<doc id="3800362" url="https://pl.wikipedia.org/wiki?curid=3800362" title="Ignacy Domagalski (duchowny)">
Ignacy Domagalski (duchowny)

Ignacy Domagalski (ur. 1828, zm. ok. 1900) – duchowny katolicki, wikariusz generalny zarządzający archidiecezją warszawską w 1866.
Życiorys.
Kanonik lubelski 1855, regens konsystorza warszawskiego, sędzia i surogat konsystorza warszawskiego, w 1862 został kanonikiem warszawskim. Będąc wikariuszem generalnym w okresie od 28 lutego 1866 do 4 kwietnia 1866 zarządzał archidiecezją warszawską w zastępstwie nieobecnego metropolity Felińskiego. 
W 1866 został aresztowany i do 1877 przebywał na zesłaniu w Buzułuku w guberni samarskiej. Zwolniony z zesłania w 1885 i rezydował w Łagiewnikach. W 1890 powrócił do Warszawy i zamieszkał przy archikatedrze. Pochowany na Cmentarzu Powązkowskim

</doc>
<doc id="3800364" url="https://pl.wikipedia.org/wiki?curid=3800364" title="ICP-MS">
ICP-MS



</doc>
<doc id="3800365" url="https://pl.wikipedia.org/wiki?curid=3800365" title="Okręg wyborczy Longman">
Okręg wyborczy Longman

Okręg wyborczy Longman () – jednomandatowy okręg wyborczy do Izby Reprezentantów Australii, położony w stanie Queensland, na północ od Brisbane.
Pierwsze wybory odbyły się w nim w 1996 roku, a jego patronem jest Irene Longman.
Od 2016 roku posłem z tego okręgu była Susan Lamb z Australijskiej Partii Pracy.
Lista posłów.
Lista posłów z okręgu Longman:

</doc>
<doc id="3800367" url="https://pl.wikipedia.org/wiki?curid=3800367" title="Okręg wyborczy Moncrieff">
Okręg wyborczy Moncrieff

Okręg wyborczy Moncrieff () – jednomandatowy okręg wyborczy do Izby Reprezentantów Australii, położony w stanie Queensland, w jego południowo-wschodniej części.
Pierwsze wybory odbyły się w nim w 1984 roku, a jego patronem jest Gladys Moncrieff.
Od 2001 roku posłem z tego okręgu był Steven Ciobo z Liberal National Party of Queensland.
Lista posłów.
Lista posłów z okręgu Moncrieff:

</doc>
<doc id="3800369" url="https://pl.wikipedia.org/wiki?curid=3800369" title="Tashkent Open 2016">
Tashkent Open 2016

Tashkent Open 2016 – tenisowy turniej WTA kategorii WTA International Series w sezonie 2016 z cyklu Tashkent Open rozgrywany w dniach 26 września–1 października 2016 roku w Taszkencie na kortach twardych o puli nagród 250 000 dolarów amerykańskich.

</doc>
<doc id="3800370" url="https://pl.wikipedia.org/wiki?curid=3800370" title="Józefat Szczygielski">
Józefat Szczygielski

Józefat (Jozafat) Szczygielski (ur. 29 września 1805 w Kobylanach koło Międzyrzecza, Podlasie, zm. 1 grudnia 1883 w Stoczku Arciechowskim) – duchowny katolicki, naukowiec, wikariusz generalny zarządzający archidiecezją warszawską w latach 1865-1866.
Życiorys.
Od 1837 będąc rektorem Instytutu głuchoniemych w 1842 założył Instytut Ociemniałych i szkoła otrzymała nazwę Instytutu Głuchoniemych i Ociemniałych Jednocześnie w latach 1844-1852 był zastępcą profesora, a następnie profesorem Akademii Duchownej Rzymsko-Katolickiej w Warszawie.
W 1857 został kanonikiem warszawskim. Będąc wikariuszem generalnym w okresie od 30 października 1865 do 27 lutego 1866 zarządzał archidiecezją warszawską w zastępstwie nieobecnego metropolity Felińskiego.
W latach 1866-1877 przebywał na zesłaniu.

</doc>
<doc id="3800373" url="https://pl.wikipedia.org/wiki?curid=3800373" title="Jenajski plan nauczania">
Jenajski plan nauczania

Jenajski plan nauczania – system dydaktyczno-wychowawczy opracowany w latach 20. XX w. przez Petera Petersena. Realizowany był w Jenie w uniwersyteckiej szkole ćwiczeń w latach 1924–1933. Zakładał zastąpienie nauczania przedmiotowego nauczaniem problemowym.
Celem planu jenajskiego było nauczanie młodzieży w niedużych grupach wzorowanych na rodzinie. Grupy te były tworzone przez uczniów kilku zbliżonych roczników, ich rodziców oraz nauczycieli. Po zakończonym roku szkolnym najstarsze dzieci opuszczały grupę i przechodziły do kolejnej, zaś ich miejsce zajmowały młodsze. W zamyśle Petersena wychowanie miało dominować nad nauczaniem, a nauczyciele powinni przyjmować jedynie rolę doradcy i animatora.

</doc>
<doc id="3800378" url="https://pl.wikipedia.org/wiki?curid=3800378" title="Admirał Nachimow (1986)">
Admirał Nachimow (1986)

Admirał Nachimow – radziecki a następnie rosyjski krążownik rakietowy z napędem atomowym "projektu 1144". Okręt będący trzecią z serii jednostką "projektu 1144" wszedł do służby w grudniu 1988 roku. Po wejściu do służby znany był jako „Kalinin”. W 1992 roku jednostkę nazwano imieniem XIX wiecznego admirała Pawła Nachimowa, jednego z twórców rosyjskiej marynarki wojennej.
Historia.
Stępkę pod budowę trzeciego okrętu "projektu 1144" położono w stoczni bałtyckiej w Leningradzie 17 maja 1983 roku. Wodowanie nastąpiło 25 kwietnia 1986 roku. Wejście do służby 30 grudnia 1988 roku. Okręt włączono w skład Floty Północnej 21 kwietnia 1989 roku. Z powodu zakończenia zimnej wojny okręt nie był intensywnie wykorzystywany. Od 1999 roku przebywa na terenie stoczni Siewmasz w Siewierodwińsku, gdzie oczekuje ukończenia remontu i modernizacji. W 2006, 2008 i 2010 roku ogłaszano komunikaty o wznowieniu prac nad okrętem, jednak ostatecznie prac tych nie zdołano ukończyć. Jednym z powodów takiej sytuacji był brak decyzji o tym, jaką rolę w rosyjskiej marynarce wojennej ma on pełnić.
W 2014 roku ogłoszono nowy plan dokończenia przebudowy okrętu i wcielenia go do Floty Pacyfiku w 2018 roku. W listopadzie 2015 roku zakończyły się prace przy demontowaniu starego wyposażenia, dzięki czemu można było zacząć instalować nowe, w skład którego wchodzi system przeciwlotniczy S-400 i ponaddźwiękowe pociski przeciwokrętowe P-800 Oniks.

</doc>
<doc id="3800382" url="https://pl.wikipedia.org/wiki?curid=3800382" title="Tadeusz Kalisz">
Tadeusz Kalisz

Tadeusz Kalisz (ur. 1 listopada 1934 we wsi Siedliszcze, zm. 6 sierpnia 2011) – polski duchowny baptystyczny, w latach 1980–1984 członek Naczelnej Rady Kościoła Chrześcijan Baptystów w PRL.
Życiorys.
Wychowywał się w rodzinie baptystycznej w Rudce koło Chełma. Przez 11 lat był duszpasterzem w Gorzowie Wielkopolskim zaś w latach 1981–1994 w Chełmie jednocześnie będąc prezbiterem okręgowym Okręgu Lubelskiego. W latach 1980–1984 był również członkiem Naczelnej Rady Kościoła Chrześcijan Baptystów. Po przejściu na emeryturę w 1994 był honorowym radnym i starszym zboru w Chełmie. Zmarł 6 sierpnia 2011. Został pochowany na Cmentarzu Komunalnym przy ul. Mościckiego w Chełmie. Uroczystościom pogrzebowym przewodził Przewodniczący Rady Kościoła prezbiter Gustaw Cieślar.

</doc>
<doc id="3800392" url="https://pl.wikipedia.org/wiki?curid=3800392" title="Koszykówka na Igrzyskach Południowej Azji">
Koszykówka na Igrzyskach Południowej Azji



</doc>
<doc id="3800393" url="https://pl.wikipedia.org/wiki?curid=3800393" title="Koszykówka na Letniej Uniwersjadzie">
Koszykówka na Letniej Uniwersjadzie



</doc>
<doc id="3800394" url="https://pl.wikipedia.org/wiki?curid=3800394" title="Koszykówka na Igrzyskach Śródziemnomorskich">
Koszykówka na Igrzyskach Śródziemnomorskich



</doc>
<doc id="3800395" url="https://pl.wikipedia.org/wiki?curid=3800395" title="Kazimierz Szmidt">
Kazimierz Szmidt

Kazimierz Szmidt (ur. 31 sierpnia 1937, zm. 24 września 2016) – polski zawodnik i trener piłkarski.
Życiorys.
W 1962 jako zawodnik Rakowa Częstochowa awansował z III ligi zagłębiowskiej do II ligi i do 1965 rozegrał w niej, w barwach Rakowa, 86 spotkań strzelając 42 gole, co czyniło go najskuteczniejszym zawodnikiem częstochowskiej drużyny. W latach 1965–1968 jako zawodnik Zagłębia Sosnowiec rozegrał w najwyższej klasie rozgrywkowej 19 meczów (strzelając jednego gola). W latach 1968–1970 był zawodnikiem AKS-u Niwka Sosnowiec.
Po zakończeniu kariery zawodniczej pracował jako trener. W latach 1974–1975 był trenerem AKS-u Niwka Sosnowiec, zaś w latach 1981–1983 Zagłębia Sosnowiec. Był również trenerem Victorii Jaworzno.

</doc>
<doc id="3800396" url="https://pl.wikipedia.org/wiki?curid=3800396" title="Koszykówka na Igrzyskach Panamerykańskich">
Koszykówka na Igrzyskach Panamerykańskich



</doc>
<doc id="3800400" url="https://pl.wikipedia.org/wiki?curid=3800400" title="Koszykówka na Igrzyskach Afrykańskich">
Koszykówka na Igrzyskach Afrykańskich



</doc>
<doc id="3800401" url="https://pl.wikipedia.org/wiki?curid=3800401" title="Test Draize'a">
Test Draize'a



</doc>
<doc id="3800406" url="https://pl.wikipedia.org/wiki?curid=3800406" title="Marian Rutkowski (1923–2016)">
Marian Rutkowski (1923–2016)

Marian Rutkowski pseud. "Osa" (ur. 25 grudnia 1923 w Kielcach, zm. 16 września 2016 we Wrocławiu) – polski chemik, prof. zw. dr hab. inż., żołnierz Armii Krajowej i Brygady Świętokrzyskiej Narodowych Sił Zbrojnych.
Życiorys.
Od 1936 do momentu wybuchu II wojny światowej związany był ze Związkiem Harcerstwa Polskiego. W okresie okupacji niemieckiej, w latach 1942–1944 pracował w kieleckiej parowozowni. Był działaczem podziemia niepodległościowego w ramach Armii Krajowej, a następnie Brygady Świętokrzyskiej NSZ. Po wojnie był więziony i represjonowany przez UB. Był jednym z pierwszych powojennych absolwentów Wydziału Chemicznego Politechniki Wrocławskiej, gdzie następnie w 1951 podjął pracę w Katedrze Technologii Nafty i Paliw Płynnych, zaś od 1968 w Instytucie Chemii i Technologii Nafty i Węgla. W 1989 uzyskał tytuł profesora zwyczajnego. Specjalizował się w adsorpcji, katalizie i technologii ropy naftowej. W dorobku miał 91 patentów krajowych i zagranicznych.
Był współzałożycielem i wieloletnim prezesem honorowym Towarzystwa Ziemi Księskiej. Zmarł 16 września 2016. Został pochowany na cmentarzy przy ul. Opolskiej we Wrocławiu.

</doc>
<doc id="3800413" url="https://pl.wikipedia.org/wiki?curid=3800413" title="Gawora">
Gawora

Gawora – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Gawora administracyjnie należała do województwa krakowskiego.

</doc>
<doc id="3800414" url="https://pl.wikipedia.org/wiki?curid=3800414" title="Górskie Domy">
Górskie Domy

Górskie Domy – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Górskie Domy administracyjnie należały do województwa krakowskiego.

</doc>
<doc id="3800415" url="https://pl.wikipedia.org/wiki?curid=3800415" title="Kutek">
Kutek

Kutek – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Kutek administracyjnie należał do województwa krakowskiego.

</doc>
<doc id="3800417" url="https://pl.wikipedia.org/wiki?curid=3800417" title="Chris Walker-Hebborn">
Chris Walker-Hebborn

Christopher James Walker-Hebborn (ur. 1 lipca 1990 w Enfield) – brytyjski pływak specjalizujący się w stylu grzbietowym, wicemistrz olimpijski w sztafecie 4 × 100 m stylem zmiennym, wielokrotny medalista mistrzostw świata i Europy.
Kariera.
W 2012 roku na igrzyskach olimpijskich w Londynie startował na dystansie 100 i 200 m stylem grzbietowym. W pierwszej z tych konkurencji z czasem 54,78 s zajął 20. miejsce, a na 200 m grzbietem uplasował się na 22. miejscu.
Rok później, podczas mistrzostw świata w Barcelonie z czasem 53,96 uplasował się na 12. miejscu na dystansie 100 m stylem grzbietowym. Na 200 m grzbietem był trzynasty (1:58,16).
Na mistrzostwach Europy na krótkim basenie uzyskał czas 50,44 na 100 m stylem grzbietowym i zajął trzecie miejsce ex aequo z Francuzem Camillem Lacourtem. Po dyskwalifikacji Witalija Mielnikowa przyznano mu srebrny medal.
Z mistrzostw Europy w 2014 roku wrócił z czterema medalami. Mistrzem Europy został na dystansie 100 m stylem grzbietowym oraz w sztafetach męskiej i mieszanej 4 × 100 m stylem zmiennym. Brąz wywalczył w konkurencji 50 m stylem grzbietowym. Brytyjska sztafeta mieszana płynąca w stylu zmiennym ustanowiła w finale nowy rekord świata (3:44,02).
W 2015 roku podczas mistrzostwach świata w Kazaniu wraz z Adamem Peaty'm, Siobhan-Marie O’Connor i Francescą Halsall zdobył złoty medal w sztafecie mieszanej 4 × 100 m stylem zmiennym. Brytyjska sztafeta poprawiła jednocześnie rekord świata, uzyskawszy czas 3:41,71. Walker-Hebborn płynął też w męskiej sztafecie zmiennej 4 × 100 m, która uplasowała się na czwartym miejscu. W konkurencji 100 m stylem grzbietowym z czasem 53,02 zajął piąte miejsce. Kilka miesięcy później wywalczył dwa medale na mistrzostwach Europy na krótkim basenie w Netanji. Na dystansie 50 m stylem grzbietowym zdobył srebro, a na 100 m tym samym stylem brąz.
Podczas igrzysk olimpijskich w Rio de Janeiro wywalczył srebrny medal w sztafecie 4 × 100 m stylem zmiennym. Na dystansie 100 m stylem grzbietowym uzyskał czas 53,75 i nie zakwalifikował się do finału, zajmując ostatecznie 11. miejsce.
Na mistrzostwach świata w Budapeszcie zdobył srebrny medal w sztafecie zmiennej 4 × 100 m. Brytyjczycy ustanowili w finale tej konkurencji rekord swojego kraju.
5 września 2018 roku ogłosił zakończenie kariery sportowej.

</doc>
<doc id="3800418" url="https://pl.wikipedia.org/wiki?curid=3800418" title="Christopher Walker-Hebborn">
Christopher Walker-Hebborn



</doc>
<doc id="3800421" url="https://pl.wikipedia.org/wiki?curid=3800421" title="Nawsie (Jeziorzany)">
Nawsie (Jeziorzany)

Nawsie – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Nawsie administracyjnie należały do województwa krakowskiego.

</doc>
<doc id="3800422" url="https://pl.wikipedia.org/wiki?curid=3800422" title="Renata Szafarz">
Renata Szafarz

Renata Elżbieta Szafarz (ur. 30 marca 1943 w Wejherowie) – polska prawniczka, profesor nauk prawnych, specjalistka prawa międzynarodowego publicznego, pracownik naukowy Instytutu Nauk Prawnych PAN.
Życiorys.
W 1967 ukończyła studia prawnicze na Uniwersytecie Warszawskim, następnie podjęła studia doktoranckie w Instytucie Nauk Prawnych PAN. W 1971 obroniła pracę doktorską i została zatrudniona w INP PAN jako adiunkt. W 1983 otrzymała stopień doktora habilitowanego i zatrudniono ją na stanowisku docenta W 1992 uzyskała tytuł naukowy profesora nauk prawnych. Od 1992 kierowała Zespołem Prawa Międzynarodowego INP PAN.
Była członkiem Komitetu Nauk Prawnych PAN, a w latach 1998–2002 członkiem Rady Legislacyjnej. Od 1993 do 2005 była członkiem Stałego Trybunału Arbitrażowego.
W 2001 została odznaczona Krzyżem Kawalerskim Orderu Odrodzenia Polski.
W 2007 pod redakcją prof. Jerzego Menkesa ukazała się na jej cześć praca zbiorowa pt. "Prawo międzynarodowe. Księga pamiątkowa prof. Renaty Szafarz" (Dom Wydawniczy Elipsa, Warszawa 2007 ss. 606 ).

</doc>
<doc id="3800423" url="https://pl.wikipedia.org/wiki?curid=3800423" title="Olszyna (Jeziorzany)">
Olszyna (Jeziorzany)

Olszyna – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Olszyna administracyjnie należała do województwa krakowskiego.

</doc>
<doc id="3800425" url="https://pl.wikipedia.org/wiki?curid=3800425" title="Podskale (Jeziorzany)">
Podskale (Jeziorzany)

Podskale – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Podskale administracyjnie należało do województwa krakowskiego.

</doc>
<doc id="3800426" url="https://pl.wikipedia.org/wiki?curid=3800426" title="Podwale (Jeziorzany)">
Podwale (Jeziorzany)

Podwale – część wsi Jeziorzany w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Podwale administracyjnie należało do województwa krakowskiego.

</doc>
<doc id="3800428" url="https://pl.wikipedia.org/wiki?curid=3800428" title="Japanagromyza eucalypti">
Japanagromyza eucalypti

Japanagromyza eucalypti – gatunek muchówki z podrzędu krótkoczułkich i rodziny miniarkowatych.
Gatunek ten opisany został w 1963 roku przez Kennetha A. Spencera. Holotyp wyhodowano z miny na liściu eukaliptusa, znalezionej w Lisarow (Nowa Południowa Walia) w 1958 roku.
Ciało tej miniarki jest czarne z wyjątkiem srebrzystoszarej lunuli, szarych łusek skrzydłowych i tułowiowych oraz białych pozaszypułkowych części przezmianek. Przezroczyste skrzydła osiągają u samca 1,9 mm, a u samicy od 1,9 do 2,2 mm długości. Głowa z czołem tak szerokim jak oczy, małym i niewyraźnym trójkątem ocznym oraz niewielką, półokrągłą lunulą. Wyraźne, zagięte w dół szczecinki orbitalne tworzą pojedynczy rządek. Na tułowiu osiem rzędów szczecinek środkowych grzbietu oraz dwie pary szczecinek śródplecowych, z których druga na wysokości nadskrzydłowych. Szczecinki międzyskrzydłowe i przedtarczkowe podobnie wykształcone. Narządy rozrodcze samca o edeagusie zakończonym w długiej rurce, wyraźnie przypominają te u europejskiego "J. salicifolii" i północnoamerykańskiego "J.viridula", różniąc się od nich brakiem wyraźnych kolców na "surstyli" i epandrium.
Pomarańczowoczerwone puparium tej muchówki ma w większości gładką powierzchnię. Jego tylne przetchlinki są trójwidlaste, a każde z ramion tych widełek ma około 12 wyrośli (po 6 na każdej stronie).
Owad ten jest jedynym znanym przedstawicielem Agromyzidae minującym liście eukaliptusa. Jedyną znaną rośliną żywicielską jest "E. camaldulensis", ale prawdopodobnie żeruje też na innych przedstawicielach rodzaju. Dotychczas wykazany został z Australii, Jawy i Palau. Australię skolonizował najpewniej z półkuli północnej przez Jawę, wykorzystując „po drodze” nieznane przejściowe rośliny żywicielskie.

</doc>
<doc id="3800431" url="https://pl.wikipedia.org/wiki?curid=3800431" title="Chmielnik (Grądy)">
Chmielnik (Grądy)

Chmielnik – część wsi Grądy w Polsce położona w województwie mazowieckim, w powiecie ostrowskim, w gminie Małkinia Górna.
W latach 1975–1998 miejscowość należała administracyjnie do województwa ostrołęckiego.

</doc>
<doc id="3800433" url="https://pl.wikipedia.org/wiki?curid=3800433" title="Nakło (Grądy)">
Nakło (Grądy)

Nakło – część wsi Grądy w Polsce położona w województwie mazowieckim, w powiecie ostrowskim, w gminie Małkinia Górna.
W latach 1975–1998 miejscowość należała administracyjnie do województwa ostrołęckiego.

</doc>
<doc id="3800435" url="https://pl.wikipedia.org/wiki?curid=3800435" title="Conviction (serial telewizyjny)">
Conviction (serial telewizyjny)

Conviction – amerykański serial telewizyjny (dramat kryminalny) wyprodukowany przez The Mark Gordon Company, ABC Studios oraz Sony Pictures Television. Twórcami serialu są Liz Friedlander i Liz Friedman. Conviction jest emitowany od 3 października 2016 roku do 29 stycznia 2017 roku przez ABC.
Fabuła.
Serial skupia się na Hayes Morrison, córce byłego prezydenta, która zostaje zatrzymana przez policję za posiadanie kokainy. Dostaje propozycję, że jeśli poprowadzi jednostkę Conviction Integrity Unit, nie pójdzie do więzienia. Jednostka ta bada sprawy kryminalne, w których istnieje podejrzenie, że za przestępstwo skazana została niewinna osoba.

</doc>
<doc id="3800436" url="https://pl.wikipedia.org/wiki?curid=3800436" title="Jake Packard">
Jake Packard

Jake Packard (ur. 20 czerwca 1994 w Penrith) – australijski pływak specjalizujący się w stylu klasycznym, medalista igrzysk olimpijskich i mistrzostw świata.
Kariera pływacka.
W 2015 roku na mistrzostwach świata w Kazaniu zdobył srebrny medal w sztafecie 4 × 100 m stylem zmiennym. W konkurencji 100 m stylem klasycznym uzyskał czas 59,44 i zajął piąte miejsce.
Rok później, podczas igrzysk olimpijskich w Rio de Janeiro wraz z Mitchem Larkinem, Davidem Morganem i Kylem Chalmersem wywalczył brązowy medal w wyścigu sztafet 4 × 100 m stylem zmiennym. Na dystansie 100 m stylem klasycznym uzyskał czas 59,48 i uplasował się na dziewiątym miejscu.

</doc>
<doc id="3800439" url="https://pl.wikipedia.org/wiki?curid=3800439" title="Walter Buch">
Walter Buch

Walter Buch (ur. 24 października 1883 w Bruchsal, zm. 12 września 1949 w Schondorf am Ammersee) – niemiecki prawnik, polityk NSDAP i SS-Obergruppenführer. Był ojcem Gerdy Bormann, żony Martina Bormanna.
Wstąpił do NSDAP w 1922 roku (nr leg. NSDAP 7733) i przejął dowodzenie monachijskim oddziałem SA. Był posłem do Reichstagu w latach 1928–1945. 1 lipca 1933 roku wstąpił do SS (nr SS 81353). 27 listopada 1927 roku Buch został przewodniczącym Untersuchungs- und Schlichtungsausschuss (UschlA), sądu partyjnego NSDAP, od 1 stycznia działającego jako Oberstes Parteigericht der NSDAP (OPG, pol. Najwyższy Sąd Partyjny). Po nocy długich noży w 1934, gdy Adolf Hitler rozprawił się z opozycją wewnątrzpartyjną, pomagał w przeprowadzeniu czystek.
Po II wojnie światowej skazany na pobyt w obozie i przepadek mienia. Półtora miesiąca po zwolnieniu popełnił samobójstwo, przecinając tętnice w Schondorf am Ammersee, po czym wpadł do jeziora Ammersee.

</doc>
<doc id="3800441" url="https://pl.wikipedia.org/wiki?curid=3800441" title="Claudia Ruiz Massieu Salinas">
Claudia Ruiz Massieu Salinas

Claudia Ruiz Massieu Salinas (ur. 10 lipca 1972 w Meksyku) – meksykańska prawnik i polityk należąca do Partii Rewolucyjno-Instytucjonalnej. Od 2015 piastuje stanowisko ministra spraw zagranicznych, po mianowaniu jej przez prezydenta Meksyku, Enrique Peñę Nieto.
W kadencjach LIX (2003–2006) i LXI (2009–2012) Ruiz Massieu Salinas była deputowaną do meksykańskiego Kongresu.
Ruiz Massieu Salinas jest córką José Francisca Ruiza Massieu, byłego gubernatora stanu Guerrero, na którego w 1994 dokonano zamachu. Jest ona także siostrzenicą byłego prezydenta Meksyku, Carlosa Salinasa de Gortariego, którego brat, Raúl Salinas de Gortari, w styczniu 1999 został skazany za zaplanowanie morderstwa Ruiza Massieu (Salinas de Gortari spędził 10 lat w więzieniu).

</doc>
<doc id="3800442" url="https://pl.wikipedia.org/wiki?curid=3800442" title="Pstrowski (1914)">
Pstrowski (1914)

Pstrowski – jeden z pięciu parowych statków wiślanych o napędzie bocznokołowym, które 7 czerwca 1948 r. wznowiły przewozy pasażerskie na Wiśle.
Historia.
Statek zbudowano ok. 1914 roku w Rosji. Rozpoczął służbę pod nazwą "Strumień". W służbie rosyjskiej nosił nazwę "Garmonija". Zdobyty podczas wojny polsko-radzieckiej w 1919 r. zmienił nazwę na "Ataman" i do 1920 r. pływał na Dnieprze jako transportowiec. Nosił następnie oznaczenie T 1. Przeholowany do Warszawy został zakupiony przez J. Dunin-Holeckiego. Po remoncie i przebudowie pływał jako "Kaniowczyk" w roli holownika i statku towarowo-pasażerskiego. Po roku przebudowany na statek salonowy. Od roku 1927 pływał w barwach Vistuli. W roku 1930 przemianowany na "Belgia" pływał na linii Warszawa-Tczew. Podczas okupacji niemieckiej pływał jako "Bella". Zatopiony podczas powstania warszawskiego. W 1946 r. statek wydobyto i przeholowano do Płocka na remont. Do obsługi ruchu pasażerskiego powrócił 7 czerwca 1948 jako "Gen. Sikorski", na cześć gen. Władysława Sikorskiego. W roku 1952 przemianowany na "Pstrowski", na cześć przodownika pracy Wincentego Pstrowskiego. Wycofany z ruchu w 1964 r. i przemianowany na barkę koszarową "Alicja". Złomowany w 1970 r.
Był drugim najdłuższym statkiem śródlądowym eksploatowanym w Polsce (62,52 m).

</doc>
<doc id="3800443" url="https://pl.wikipedia.org/wiki?curid=3800443" title="KAA Gent w europejskich pucharach">
KAA Gent w europejskich pucharach

Występy w europejskich pucharach belgijskiego klubu piłkarskiego KAA Gent.

</doc>
<doc id="3800448" url="https://pl.wikipedia.org/wiki?curid=3800448" title="Ewolucja (biologia)">
Ewolucja (biologia)



</doc>
<doc id="3800451" url="https://pl.wikipedia.org/wiki?curid=3800451" title="Lechytia libita">
Lechytia libita

Lechytia libita – gatunek zaleszczotka z rodziny Lechytiidae.
Gatunek ten opisany został przez Marka S. Harveya w 2006 roku na podstawie okazów z Queensland. Holotyp odłowiono w 1988 w rejonie góry Windsor Tableland.
Zaleszczotek o jasnobrązowym ciele długości od 0,88 do 1,17 mm u samców i od 1,06 do 1,22 mm u samic. U samców szczypce nogogłaszczków mają 0,419-0,435 mm długości i są 4,11-4,22 razy dłuższe niż szerokie, a ich dłonie mają 0,2 mm długości. U samicy szczypce te mają 0,462 mm długości i są 3,76 razy dłuższe niż szerokie, a ich dłoń ma 0,21 mm długości. Nieruchomy palec szczypiec wraz z dłonią mają 8 trichobotrii, a palec ruchy 4 trichobotria. Istotną cechą diagnostyczną są tu trichobotria "sb" i "b" oddalone od siebie tylko o około jedną średnicę areoli. Na większej długości palców szczypiec ząbki zlane są w formę blaszki – tylko 7 odsiebnych ząbków jest wolnych. Szczękoczułki mają 5 szczecinek na dłoni i jedną środkową na znacznie od niej krótszym palcu ruchomym. Liczba ząbków szczękoczułek wynosi 3 na palcu nieruchomym i dwa na ruchomym. Na karapaksie obecna para oczu, 18 szczecinek i 4 pary narządów lirowatych. Przednia krawędź karapaksu jest delikatnie ząbkowana. Narządy rozrodcze samicy są słabo zesklerotyzowane i mają U-kształtną ramkę.
Pajęczak endemiczny dla Australii. Zasiedla pnie drzew w lasach deszczowych wschodniego Queensland.

</doc>
<doc id="3800454" url="https://pl.wikipedia.org/wiki?curid=3800454" title="Włoski udział na froncie wschodnim">
Włoski udział na froncie wschodnim

Włoski udział na froncie wschodnim podczas II wojny światowej rozpoczął się niedługo po napaści Niemiec na ZSRR 22 czerwca 1941 i trwał do 1943. Benito Mussolini, chcąc wykazać solidarność z III Rzeszą oraz innymi państwami Osi, rozkazał przygotowanie kontyngentu wojskowego, którego celem była walka ze Związkiem Radzieckim.
Ogółem, w latach 1941–1943 Włosi użyli dwóch głównych jednostek, których celem była walka z Armią Czerwoną. Pierwszym był Włoski Korpus Ekspedycyjny w Rosji ("Corpo di Spedizione Italiano in Russia", w skrócie C.S.I.R.), który brał udział w starciach do 1942. Drugą jednostką była Włoska Armia w Rosji ("Armata Italiana in Russia", lub ARMIR), która na froncie znajdowała się do początku 1943, kiedy to poniosła ogromne straty podczas bitwy o Stalingrad. Odtąd udział Włoch na froncie wschodnim był już nieznaczny.
Włoski Korpus Ekspedycyjny w Rosji.
Włosi rozpoczęli formowanie korpusu ekspedycyjnego kilka dni po ataku Niemiec na ZSRR. W skład CSIR ("Corpo di Spedizione Italiano in Russia") włączono trzy dywizje stacjonujące w północnych Włoszech: 9. DP „Pasubio”, 52. DP „Torrino” oraz 3. Dywizję Szybką „Celere” im. Księcia Amadea d’Aosty. Siły te zostały wzmocnione samodzielnymi oddziałami zmotoryzowanymi, artylerii, tyłowymi i inżynieryjno – saperskimi. Łącznie, korpus liczył około 62 tysięcy ludzi. W lipcu do korpusu znajdującego się już na terytorium ZSRR dołączyły siły lotnicze w sile 92 samolotów różnych typów.
Dowódcą korpusu miał być generał Francesco Zingales, lecz w trakcie podróży na front doznał problemów ze zdrowiem i musiał pozostać w szpitalu w Wiedniu, został więc zastąpiony przez Giovanniego Messe.
CSIR został początkowo przydzielony jako odwód 11 Armii. 14 sierpnia korpus podporządkowano 1 Grupie Pancernej pod dowództwem Ewalda von Kleista, która działała w ramach Grupy Armii „Południe”. Podczas bitwy o Kijów dywizja „Pasubio” osłaniała prawe skrzydło 17 Armii, podczas gdy pozostałe dwie dywizje brały udział w walkach pod Dniepropetrowskiem. 19–20 października Dywizja Szybka wraz z niemieckim XXXXIX Korpusem Górskim wzięła udział w walkach o Stalino (dzisiejszy Donieck). W listopadzie Armia Czerwona wyparła Niemców z Rostowa, co oznaczało przejście do obrony całej Grupy Armii „Południe”.
Włoska Armia w Rosji.
W lipcu 1942 Mussolini rozkazał zwiększyć liczebność włoskiego kontyngentu w Rosji, scalając jednocześnie wszystkie oddziały włoskie we Włoską Armię w Rosji ("Armata Italiana in Russia", w skrócie ARMIR), znaną też pod nazwą 8 Armii. Z Włoch przerzucono 2. DP „Sforzesca”, 3. DP „Ravenna” i 5. DP „Cosseria”. Sformowano również Korpus Alpejski w skład którego weszła 2 Dywizja Strzelców Alpejskich „Tridentina”, 3 Dywizja Strzelców Alpejskich „Julia”, 4 Dywizja Strzelców Alpejskich „Cuneese” i 156. DP „Vincenza”. Siły te liczyły około 229 tysięcy żołnierzy, nad którymi dowództwo przejął Italo Gariboldi. 28 czerwca rozpoczęła się niemiecka operacja Fall Blau, której celem było opanowanie Kaukazu i Stalingradu. W sierpniu dywizja „Celere” wzięła udział w walkach w okolicach Serafimowicz. Niedługo po tym cała 8 Armia została skierowana do obrony linii Donu, liczącej ponad 250 kilometrów. 
Sytuacja wydawała się być stabilna, do czasu kiedy 19 listopada Sowieci rozpoczęli operację „Uran” wycelowaną w pozycje rumuńskie, sąsiadujące z pozycjami włoskimi. Po zniszczeniu 3. i 4. armii rumuńskiej Armia Czerwona rozpoczęła 16 grudnia operację „Mały Saturn” wymierzoną w 8 armię włoską. Sowiecka 63 Armia wspierana przez czołgi T-34 i lotnictwo szturmowe uderzyła w najsłabszy sektor włoskiej obrony, zajmowany przez dywizje „Ravenna” i „Cosseria”. 17 grudnia pozostałe jednostki rumuńskie zostały ostatecznie zniszczone, tego samego dnia ruszyło radzieckie natarcie na pozycje węgierskie. 1 Armia Gwardyjska uderzyła na dywizje „Celere” i „Passubio”. Siły 8 armii zostały zmuszone do odwrotu. Ostra zima, problemy z zaopatrzeniem oraz ataki Armii Czerwonej doprowadziły do dużych strat wśród włoskich oddziałów. 14 stycznia rozpoczęła się ofensywa 6 Armii skierowana na pozycje Korpusu Alpejskiego, podczas której dywizje „Julia” i „Cuneense” zostały zniszczone. Tylko części dywizji „Tridentina” udało się wyrwać z sowieckiego okrążenia i dotrzeć do nowej linii frontu.
Ogólne straty 8 Armii od 11 grudnia 1942 do 31 stycznia 1943 wyniosły zabitych, rannych, zaginionych i wziętych do niewoli.
Epilog.
Na początku 1943 pozostałości ARMIR wycofano z frontu w rejon Niżyn – Homel, po czym żołnierze włoscy zaczęli być odsyłani do Włoch. Ewakuacja trwała do 22 maja. Ogromne straty włoskiej armii były jednym z powodów, który zachwiał stosunek włoskiego społeczeństwa do reżimu faszystowskiego. Wzrosła niechęć do Benito Mussoliniego, co przyczyniło się w dużej mierze do odsunięcia go od władzy jeszcze w tym samym roku.
W latach 1943–1945, podczas istnienia Włoskiej Republiki Socjalnej udział Włoch ograniczał się już tylko do służby 834. pułku medycznego, a także do nielicznych jednostek zabezpieczających i tyłowych, formowanych głównie z jeńców włoskich przebywających w niemieckich obozach jenieckich.
Kultura masowa.
W roku 1964 nakręcono radziecko-włoski dramat filmowy "Oni szli na Wschód" ukazujący wojnę na froncie wschodnim z perspektywy włoskich żołnierzy. 

</doc>
<doc id="3800457" url="https://pl.wikipedia.org/wiki?curid=3800457" title="Opieńka żółtawa">
Opieńka żółtawa

Opieńka żółtawa ("Armillaria gallica" Marxm. &amp; Romagn.) – gatunek grzybów z rodziny obrzękowcowatych ("Physalacriaceae").
Systematyka i nazewnictwo.
Pozycja w klasyfikacji według Index Fungorum: "Armillaria, Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy nazwy naukowej:
Polska nazwa pojawia się w opracowaniu rodzaju opieńka sporządzonym przez A. Żółciak, taką też nazwę zaproponował Władysław Wojewoda w 2003 r. (dla synonimu " Armillaria lutea").
Morfologia.
Średnicy 2,5–10 cm, u młodych okazów stożkowaty, później wypukły, w końcu płaski. Brzeg kapelusza prześwitujący, u młodych okazów podwinięty. Jest higrofaniczny, w stanie wilgotnym ma barwę od różowobrązowej do mięsnobrązowej, w stanie suchym jest jaśniejszy. Na powierzchni posiada koncentrycznie rozmieszczone łuseczki i kłaczki o podobnej barwie jak kapelusz. Mają długość 1–1,5 mm i zazwyczaj długo utrzymują się na powierzchni kapelusza.
Przyrośnięte lub krótko zbiegające, u młodych okazów białawe, potem jasnoróżowe z rdzawoczerwonymi plamami.
Wysokość 4–10 cm, grubość do 1,8 cm. Jest walcowaty z bulwkowato rozszerzoną podstawą z której wyrastają liczne ryzomorfy. Posiada wełnisty pierścień, czasami jest on dość gruby i trwały, z żółtawymi kłaczkami na dolnej stronie, czasami jednak zanika. Powierzchnia trzonu tej samej barwy co kapelusz. Poniżej pierścienia licznie występują na niej kłaczkowate resztki osłony o barwie od żółtawej do pomarańczowożółtej.
Barwy białej, z wiekiem różowiejący, o grzybowym zapachu. Smak początkowo łagodny, potem drażniący i nieprzyjemny.
Występowanie i siedlisko.
Opisano występowanie tego gatunku w Ameryce Północnej, Europie i Japonii. W polskim piśmiennictwie naukowym do 2003 r. podano tylko 3 stanowiska. Jest jednak częstszy – więcej stanowisk podaje internetowy „Atlas grzybów”.
Rośnie na pniakach, pniach i korzeniach drzew liściastych, rzadko na iglastych. Owocniki wyrastają pojedynczo lub w małych grupach, te rosnące na korzeniach zazwyczaj w większej odległości od drzew.
Znaczenie.
Groźny pasożyt drzew wywołujący u nich opieńkową zgniliznę korzeni. Występuje również jako saprotrof na martwych pniakach i korzeniach drzew, a czasami również na ziemi w pobliżu korzeni lub pniaków.
Grzyb jadalny wysoko ceniony przez grzybiarzy. Nadaje się do gotowania, smażenia, marynowania, może też być przyrządzany na różne inne sposoby, jednakże zawiera pewne związki chemiczne, które w stanie surowym dla niektórych ludzi mogą być szkodliwe. Dlatego też należy go najpierw obgotować przez około 5 minut i odlać wywar, po czym dopiero poddaje się go dalszej obróbce termicznej.
Gatunki podobne.
Opieńka żółtawa mylona jest z opieńką miodową ("Armillaria mellea"), opieńką ciemną ("Armillaria ostoyae") lub opieńką bezpierścieniową ("Armillaria tabescens"). W atlasach grzybów jeszcze do lat 80. XX wieku nie wyróżniano opieńki żółtej i wszystkie te gatunki określane były nazwą opieńka miodowa. Rozróżnienie poszczególnych gatunków opieniek jest trudne, i na podstawie tylko dorosłych owocników często niemożliwe. Z punktu widzenia grzybiarzy nierozróżnianie tych gatunków nie ma jednak większego znaczenia, gdyż wszystkie są jadalne. Opieńka bezpierścieniowa nie posiada pierścienia na trzonie i w Polsce jest rzadka, opieńka miodowa występuje na obumarłych drzewach liściastych i ma kapelusz z bardzo drobnymi kosmkami, nieraz całkowicie nagi. Opieńka ciemna występuje tylko na drzewach iglastych i ma kapelusz z wyraźnymi kosmkami.

</doc>
<doc id="3800458" url="https://pl.wikipedia.org/wiki?curid=3800458" title="Głos Komunisty">
Głos Komunisty

Głos Komunisty – polskojęzyczny dziennik, skierowany do komunistów, a także polskich uchodźców i jeńców przebywających na terenie sowieckiej Ukrainy. Wychodził w latach 1919–1922 w Kijowie, w 1920 r. przez pewien czas w Charkowie. Początkowo stanowił organ Kijowskiego Komitetu Grupy Komunistów Polskich (1919 nr 1, 2); następnie organ Kijowskiego Komitetu Polskiej Sekcji Komunistycznej Partii Ukrainy (1919 od nr. 3). Winieta zawierała hasło: "Proletaryusze wszystkich krajów łączcie się!" Powstał po zamknięciu „Komunisty Polskiego”. W marcu 1922 został przekształcony w tygodnik i wkrótce zamknięty, a jego kontynuację od czerwca 1922 stanowił „Sierp”.

</doc>
<doc id="3800461" url="https://pl.wikipedia.org/wiki?curid=3800461" title="Adam Penkalla">
Adam Penkalla

Adam Roman Penkalla (ur. 17 listopada 1944 w Ostrowcu Świętokrzyskim, zm. 24 lipca 2003 w Radomiu) – polski historyk i archiwista, dziennikarz pedagog.
Życiorys.
Urodził się w rodzinie inteligenckiej Ludwika i Maria z domu Lipy. W rodzinnym Ostrowcu Świętokrzyskim ukończył szkołę podstawową i liceum ogólnokształcące.
Absolwent historii Katolickiego Uniwersytetu Lubelskiego (1968) oraz uczeń prof. Jerzego Kłoczowskiego u którego napisał pracę magisterską pt. "Reforma duchowieństwa świeckiego w" "raportach nuncjusza apostolskiego Jana Andrzeja Caligariego (1578–1581).". W latach 1968–1972 był pracownikiem Katedry Historii Kultury Polskiej w Sekcji Historii Katolickiego Uniwersytetu Lubelskiego Jana Pawła II. W 1969 przebywał na stypendium naukowym na uniwersytetach w Groningen i Louvain. Od 1972 pracował w Kielcach, początkowo jako dziennikarz "Słowa Powszechnego". W 1974 ukończył studia podyplomowe z zakresu dziennikarstwa na Uniwersytecie Jagiellońskim pracą dyplomową "Dziennikarz historykiem czasu krótkiego". W latach 1975–1976 był pracownikiem Archiwum Państwowego w Kielcach, w oddziale gromadzącym zbiory po 1945.
Od 1976 pracował w Oddziale w Kielcach Państwowego Przedsiębiorstwa Pracownie Konserwacji Zabytków (przekształconego w Pracownię Konserwacji Zabytków w Kielcach), pocz. na stanowisku starszego konsultanta w Pracowni Naukowo-Historycznej, a od 1991 – głównego specjalisty w Pracowni Historyczno-Etnograficznej. W l. 1988–93 pełnił także obowiązki kierownika działu w Biurze Badań i Konserwacji Zabytków w Radomiu. W ramach pracy w PKZ w ramach stypendium naukowego prowadził badania stanu i dokumentacji tamtejszych zabytków żydowskich (1983). Odbył także staż w École Pratique des Hautes Études w Paryżu (1987). W l. 1989–90 podczas pobytu w Rydze prowadził poszukiwania dokumentacji historycznej Konwentu Świętego Ducha, restaurowanego wówczas przez PKZ. Do 2002 współpracował ze służbą ochrony zabytków w Radomiu. Był także członkiem zespołu który opracował "Studium historyczno-urbanistyczne śródmieścia Radomia" (1998) wykonanego dla Miejskiej Pracowni Urbanistycznej w Radomiu. Począwszy od 1985 uczestniczył w pracach Radomskiego Towarzystwa Naukowego, inspirator i organizator wielu sesji naukowych, okresowo pełnił też funkcję przewodniczącego Sądu Koleżeńskiego.
"Doktorat pt. Ludność żydowska na Kielecczyźnie w połowie XIX wieku (1815–1862)" obronił w 1984 w Instytucie Historii Polskiej Akademii Nauk w Warszawie. Promotorem pracy był prof. Artur Eisenbach. Od 1992 do śmierci pracował jako adiunkt w Instytucie Historii Akademii Świętokrzyskiej obecnie Uniwersytetu Jana Kochanowskiego w Kielcach. Prowadził też zajęcia na Politechnice Radomskiej. Od 1993 przygotowywał rozprawę habilitacyjną "Asymilacja i akulturyzacja ludności żydowskiej mieszkającej na terenie guberni radomskiej w latach 1867–1914". Zajmował się historią społeczno-gospodarczą ludności żydowskiej na ziemiach polskich w XIX i XX wieku a także inwentaryzacją zabytkowych cmentarzy żydowskich i zabytków kultury judaistycznej.
Członek Polskiego Towarzystwa Studiów Żydowskich, Polskiego Towarzystwa Historycznego, Towarzystwa Przyjaźni Polsko-Izraelskiej, Stowarzyszenia Historyków Sztuki, Społecznego Komitetu Opieki nad Cmentarzami i Zabytkami Kultury Żydowskiej w Polsce, Radomskiego Towarzystwa Naukowego, Kieleckiego Towarzystwa Naukowego oraz Towarzystwa Inicjatyw Kulturalnych im. C.K. Norwida. Był także członkiem korespondentem Obscestva „Evrejskoe nasledie” w Moskwie i Towarzystwa Studiów Żydowskich w Krakowie oraz International Survey of Jewish Monuments Jewish Heritage Research Center w Syracuse (USA). W zakresie badań nad historią Żydów, a w szczególności nad źródłami archiwalnymi, współpracował z Żydowskim Instytutem Historycznym, Centre d`Etudes Juives Studies (Francja), Department of Eastern and Judaica Studies (USA), Institute for Polish-Jewish Studies (Wielka Brytania), The Central Archives for the History of the Jewish People (Izrael), Yad Vashem The Holocaust Martyrs and Heroes Remembrance Authority (Izrael), The United States Holocaust Memorial Museum (USA). Uczestniczył także w pracach związanych z organizacją Muzeum Historii Żydów Polskich Polin w Warszawie.
Od 1978 ożeniony z nauczycielką Dorotą (1949–2020). Mieli syna Dawida (ur. 1979), z zawodu informatyka, zapalonego alpinistę. Zmarł nagle w wyniku szybko postępującej choroby. Pochowany wraz z żoną na Cmentarzu Komunalnym w Radomiu.
Wybrane publikacje.
Pełna bibliografia prac Adama Penkalii – Zbigniew Bednarek, "Bibliografia prac doktora Adama Penkalli z lat 1967–2005," w: "Czas daleki, czas bliski," red. Jerzy Szczepański, Kielce 2007 s. 11–19.

</doc>
<doc id="3800463" url="https://pl.wikipedia.org/wiki?curid=3800463" title="Armillaria gallica">
Armillaria gallica



</doc>
<doc id="3800464" url="https://pl.wikipedia.org/wiki?curid=3800464" title="Armillaria lutea">
Armillaria lutea



</doc>
<doc id="3800465" url="https://pl.wikipedia.org/wiki?curid=3800465" title="Richulf">
Richulf

Richulf (ur. ok. 750 r., zm. 9 sierpnia 813 r.) – arcybiskup Moguncji od 787 r.
Życiorys.
Richulf pochodził z możnego frankijskiego rodu z Wetterau. Z listów Alkuina wiemy, że był jego uczniem w szkole dworskiej, nosił tam przydomek "Flavius Damoetas" (pochodzący z dzieł Wergiliusza). W 780 r. został diakonem w Kastel. Pozostawał jednak na dworze Karola Wielkiego, dla którego w 781 r. posłował do księcia Bawarii Tassilona III. W 787 r. został wyświęcony we Fritzlar na arcybiskupa Moguncji, jednak w kolejnych lata pozostawał głównie na dworze króla Karola Wielkiego; uczestniczył w jego wyprawie przeciwko Sasom w 794 r. i w podróży do Rzymu w 800 r. Był założycielem benedyktyńskiego klasztoru św. Albana w Moguncji – wzniósł tu kościół większy od ówczesnej mogunckiej katedry, w którym pochowana została jedna z żon Karola Wielkiego Fastrada, a w 813 r. Richulf przewodził tu ważnemu synodowi dotyczącemu reformy Kościoła. Sam także został tam pochowany.

</doc>
<doc id="3800469" url="https://pl.wikipedia.org/wiki?curid=3800469" title="Little Brampton">
Little Brampton

Little Brampton – przysiółek w Anglii, w Shropshire, w dystrykcie (unitary authority) Shropshire. Leży 9 km od miasta Bishop’s Castle. W latach 1870–1872 miejscowość liczyła 44 mieszkańców.

</doc>
<doc id="3800471" url="https://pl.wikipedia.org/wiki?curid=3800471" title="Malcolm Hartley">
Malcolm Hartley

Malcolm Hartley (ur. 15 lutego 1947 w Bury) – australijski astronom pochodzący z Wielkiej Brytanii.
Życiorys.
W latach 1966–1970 studiował astrofizykę na Uniwersytecie Edynburskim. Początkowo był pracownikiem Obserwatorium Królewskiego w Edynburgu. W 1976 roku wyjechał do Australii, by podjąć pracę jako obserwator w Obserwatorium Siding Spring, przy teleskopie UK Schmidt Telescope zarządzanym wówczas przez obserwatorium w Edynburgu. Pracował tam do 31 stycznia 2013 roku.
W latach 1988–1997 odkrył trzy planetoidy. Jest także odkrywcą lub współodkrywcą 13 komet, z czego 9 to komety okresowe: 79P/du Toit-Hartley, 80P/Peters-Hartley, 100P/Hartley, 103P/Hartley, 110P/Hartley, 119P/Parker-Hartley, 123P/West-Hartley, 161P/Hartley-IRAS, 318P/McNaught-Hartley, a 4 to komety nieokresowe: C/1984 W2 (Hartley), C/1985 R1 (Hartley-Good), C/1995 Q2 (Hartley-Drinkwater), C/1999 T1 (McNaught-Hartley).
Malcolm Hartley był członkiem międzynarodowego zespołu astronomów, który w latach 1998–2006 odkrył za pomocą UK Schmidt Telescope 900 mgławic planetarnych w Galaktyce oraz prawie 500 w Wielkim Obłoku Magellana.
W uznaniu jego pracy jego nazwiskiem nazwano planetoidę (4768) Hartley.

</doc>
<doc id="3800472" url="https://pl.wikipedia.org/wiki?curid=3800472" title="David Morgan">
David Morgan

David Morgan (ur. 1 stycznia 1994 w Cardiff) – australijski pływak specjalizujący się w stylu motylkowym, medalista igrzysk olimpijskich i mistrzostw świata.
Kariera pływacka.
W 2015 roku na mistrzostwach świata w Kazaniu płynął w eliminacjach sztafet 4 × 100 m stylem zmiennym. Otrzymał srebrny medal, kiedy reprezentacja Australii zajęła w finale drugie miejsce. Indywidualnie startował na dystansie 200 m stylem motylkowym, gdzie z czasem 1:58,83 zajął 16. miejsce.
Rok później, podczas igrzysk olimpijskich w Rio de Janeiro wraz z Mitchem Larkinem, Jakiem Packardem i Kylem Chalmersem zdobył brązowy medal w wyścigu sztafet 4 × 100 m stylem zmiennym. W konkurencji 100 m stylem motylkowym nie zakwalifikował się do finału i z czasem 51,75 zajął dziewiąte miejsce. Startował także na dystansie 200 m stylem motylkowym. W eliminacjach uzyskał czas 1:56,81 i uplasował się na 19. miejscu.

</doc>
<doc id="3800475" url="https://pl.wikipedia.org/wiki?curid=3800475" title="West Ardsley">
West Ardsley

West Ardsley – osada w Anglii, w West Yorkshire, w dystrykcie (unitary authority) Leeds. West Ardsley jest wspomniana w Domesday Book (1086) jako "Erdeslau".

</doc>
<doc id="3800476" url="https://pl.wikipedia.org/wiki?curid=3800476" title="Diecezja Ugento-Santa Maria di Leuca">
Diecezja Ugento-Santa Maria di Leuca

Diecezja Ugento-Santa Maria di Leuca – diecezja rzymskokatolicka we Włoszech. Powstała w 1080 jako diecezja Ugento. Pod obecną nazwą od 1959.

</doc>
<doc id="3800478" url="https://pl.wikipedia.org/wiki?curid=3800478" title="Northwood (Shropshire)">
Northwood (Shropshire)

Northwood – przysiółek w Anglii, w Shropshire, w dystrykcie (unitary authority) Shropshire. Leży 5,6 km od miasta Wem. W latach 1870–1872 miejscowość liczyła 233 mieszkańców.

</doc>
<doc id="3800479" url="https://pl.wikipedia.org/wiki?curid=3800479" title="USS Hollandia (CVE-97)">
USS Hollandia (CVE-97)

USS Hollandia (CVE-97) – amerykański lotniskowiec eskortowy typu "Casablanca", który w końcowym okresie II wojny światowej wchodził w skład floty Marynarki Wojennej Stanów Zjednoczonych. Został odznaczony jedną battle star za udział w wojnie na Pacyfiku. 
W czasie wojny pełnił zadania głównie transportowe i zaopatrzeniowe.
Po wojnie brał udział w operacji "Magic Carpet".

</doc>
<doc id="3800480" url="https://pl.wikipedia.org/wiki?curid=3800480" title="USS Persistent">
USS Persistent

Okręty US Navy o nazwie USS „Persistent”

</doc>
<doc id="3800481" url="https://pl.wikipedia.org/wiki?curid=3800481" title="Newbold on Avon">
Newbold on Avon



</doc>
<doc id="3800482" url="https://pl.wikipedia.org/wiki?curid=3800482" title="Skały (Oleszka)">
Skały (Oleszka)

Skały – przysiółek wsi Oleszka w Polsce, położony w województwie opolskim, w powiecie krapkowickim, w gminie Zdzieszowice.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="3800486" url="https://pl.wikipedia.org/wiki?curid=3800486" title="Hersilia australiensis">
Hersilia australiensis

Hersilia australiensis – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów na podstawie 3 okazów z rejonu Alligator Rivers.
Samce osiągają około 6,4, a samice 7,1 mm długości ciała. Prosoma żółta do szarawej z czarnymi bokami, okolicami oczu i przodem szczękoczułków. Obszar oczny silnie wyniesiony, wklęśnięty po bokach, a nadustek podobnej wysokości. Oczy przednio-środkowe tak duże jak tylno-boczne. Na przodzie sercowatego sternum długie szczecinki. Opistosoma owalna do nieco kwadratowej u samca, bardziej okrągława u samicy; u samca szarawa, biało nakrapiana, zaś u samicy nieco ciemniejsza. Lancetowaty pas z przodu brązowawy, dalej czarny. Odnóża jasnożółte, obrączkowane. Narząd rozrodczy samca charakteryzuje cymbium z 4-5 ząbkami wierzchołkowymi oraz embolus silnie, spiralnie zawinięty wokół łyżeczkowatej apofizy medialnej. Samica ma epigyne o trapezoidalnym trzonie i pośrodku wciętych płytkach bocznych.
Pająk znany z australijskiego Terytorium Północnego.

</doc>
<doc id="3800491" url="https://pl.wikipedia.org/wiki?curid=3800491" title="Otto Kolan">
Otto Kolan

Otto Kolan (ur. 19 lutego 1913, zm. 30 grudnia 1983) – niemiecki kierowca wyścigowy.
Kariera.
W 1949 roku Kolan zakupił BMW, które przemianował na OK. Samochód ten wystawiał w zawodach typu Kleinstrennwagen. W 1950 roku zadebiutował w Niemieckiej Formule 3, zdobywając jeden punkt w klasyfikacji. W drugiej połowie 1950 roku Kolan zakupił szwedzki samochód Effyh, którego – również pod nazwą OK – używał do 1951 roku, po czym ponownie stosował BMW. W 1953 roku kupił Coopera T11, którym zdobył czwarte miejsce w klasyfikacji Niemieckiej Formuły 3.
W latach 1950–1955 uczestniczył również okazyjnie we Wschodnioniemieckiej Formule 3, wygrywając dwa wyścigi.

</doc>
<doc id="3800493" url="https://pl.wikipedia.org/wiki?curid=3800493" title="Salvador Quizon">
Salvador Quizon

Salvador Quizon Quizon (ur. 6 grudnia 1924 w Manili, zm. 5 sierpnia 2016) – filipiński duchowny katolicki, biskup pomocniczy Lipy w latach 1979–2002.
Życiorys.
Święcenia kapłańskie otrzymał 12 marca 1949.
9 czerwca 1979 papież Jan Paweł II mianował go biskupem pomocniczym Lipy, ze stolicą biskupią "Feradi Minus". 22 sierpnia tego samego roku z rąk arcybiskupa Bruna Torpiglianiego przyjął sakrę biskupią. 6 kwietnia 2002 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 5 sierpnia 2016.

</doc>
<doc id="3800494" url="https://pl.wikipedia.org/wiki?curid=3800494" title="Newbold (North West Leicestershire)">
Newbold (North West Leicestershire)

Newbold – przysiółek w Anglii, w Leicestershire. Leży 13,2 km od miasta Loughborough, 24,2 km od miasta Leicester i 167,2 km od Londynu. W latach 1870–1872 miejscowość liczyła 341 mieszkańców.

</doc>
<doc id="3800495" url="https://pl.wikipedia.org/wiki?curid=3800495" title="Yannick Kakoko">
Yannick Kakoko

Yannick Sambea Kakoko (ur. 26 stycznia 1990 w Saarbrücken) – niemiecki piłkarz kongijskiego pochodzenia występujący na pozycji pomocnika w luksemburskim klubie Union Titus Pétange.
Kariera klubowa.
Kakoko zaczynał karierę w juniorskich zespołach z Niemiec jak ESV Saarbrücken i 1. FC Saarbrücken, po czym przeszedł do FC Metz. Po krótkim pobycie we Francji Kakoko wrócił do swojego rodzinnego kraju i dołączył do juniorów Bayernu Monachium, w którym przebił się do drugiego zespołu i zaliczył w nim trzy występy. Kolejne lata spędził w niemieckich drużynach z niższych lig jak Greuther Fürth, VfR Aalen, SV Wehen, Waldhof Mannheim czy FC 08 Homburg. W sezonie 2013/2014 wyjechał do Szwajcarii, gdzie dołączył do drugoligowego FC Wohlen, w którego barwach strzelił cztery bramki w 29. ligowych spotkaniach.
16 lipca 2014 roku został piłkarzem pierwszoligowej Miedzi Legnica. Po półtora roku spędzonym w klubie z województwa dolnośląskiego Kakoko przeszedł jako wolny zawodnik do Arki Gdynia, z którą wywalczył awans do Ekstraklasy.
Życie prywatne.
Jest synem Etepe Kakoko, uczestnika Mistrzostw Świata w piłce nożnej 1974, gdzie występował dla reprezentacji Zairu, a w latach późniejszych grał dla takich drużyn jak VfB Stuttgart czy 1. FC Saarbrücken.

</doc>
<doc id="3800496" url="https://pl.wikipedia.org/wiki?curid=3800496" title="Bennelong SwissWellness Cycling Team">
Bennelong SwissWellness Cycling Team

Bennelong SwissWellness Cycling Team () – australijska zawodowa grupa kolarska założona w 2008 roku. Od początku istnienia znajduje się w dywizji UCI Continental Teams.

</doc>
<doc id="3800498" url="https://pl.wikipedia.org/wiki?curid=3800498" title="Hannelore Glaser">
Hannelore Glaser



</doc>
<doc id="3800500" url="https://pl.wikipedia.org/wiki?curid=3800500" title="Newbold (Harborough)">
Newbold (Harborough)

Newbold – przysiółek w Anglii, w Leicestershire, w dystrykcie Harborough, w civil parish Owston and Newbold. Leży 25 km od miasta Leicester. Newbold Saucey jest wspomniana w Domesday Book (1086) jako "Neubold".

</doc>
<doc id="3800501" url="https://pl.wikipedia.org/wiki?curid=3800501" title="Newbold Saucey">
Newbold Saucey



</doc>
<doc id="3800502" url="https://pl.wikipedia.org/wiki?curid=3800502" title="Tamopsis platycephala">
Tamopsis platycephala

Tamopsis platycephala – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów na podstawie 3 okazów. Holotyp pochodzi z Teewah Creek w okolicy Coolooli.
Samce osiągają około 4,6, a samice 5 mm długości ciała. Prosoma jasnobrązowa z ciemniejszymi brzegami i okolicami oczu, brązowymi szczękoczułkami i białym pasem środkowym za oczami. Obszar oczny w zasadzie niewyniesiony, a nadustek zaledwie w ⅓ tak wysoki jak on. Przednio-środkowa para oczu największa. Opistosoma samca biała z lekkim, ciemnym nakrapianiem oraz czarniawymi dołkami mięśniowymi, brzegami i pasem lancetowatym. Kształt opistosomy samca silnie wydłużony, o bokach prawie równoległych, a na jej powierzchni 2 pary sierpowatych i 1 para okrągłych dołków mięśniowych. U samicy opistosma ciemniejsza, bardziej owalna, z parą kieszonek za środkiem. Nogogłaszczki samca z bardzo dużą, ostro, haczykowato zakończoną apofizą medialną, a apofizą boczną u wierzchołka kubeczkowatą, zakrywającą całkowicie embolus.
Pająk endemiczny dla australijskiego Queensland.

</doc>
<doc id="3800504" url="https://pl.wikipedia.org/wiki?curid=3800504" title="Kościół św. Józefa Oblubieńca w Świerzawie">
Kościół św. Józefa Oblubieńca w Świerzawie

Kościół świętego Józefa Oblubieńca – rzymskokatolicki kościół filialny należący do parafii Wniebowzięcia Najświętszej Maryi Panny w Świerzawie.
Historia.
Świątynia została wybudowana w latach 1747-1748, na mocy pozwolenia króla pruskiego przez gminę ewangelicką. Wieża została dobudowana w 1844 roku. Kościół otrzymał organy wykonane przez Christofa Ferdinanda Neumanna z Petersdorfu w 1793 roku) oraz ołtarz (wykonany przez Marianusa Lachela z Krzeszowa w 1797 roku) W roku zbudowania wieży zostały zakupione za 1977 talarów dzwony od ludwisarza Sieferta z Jeleniej Góry. W 1875 roku, został stwierdzony jednak zły stan techniczny budowli i gruntownie ją przebudowano a budowa nowej była prowadzona przez trzy lata. Projektantem był poznański architekt Paul Hartmann. Uroczyste poświęcenie nowej świątyni odbyło się w dniu 12 lipca 1878 roku.
Po II wojnie światowej budowla opustoszała a w 1999 roku została przekazana parafii rzymskokatolickiej.

</doc>
<doc id="3800507" url="https://pl.wikipedia.org/wiki?curid=3800507" title="Adam Chruszczewski">
Adam Chruszczewski

Adam Chruszczewski (ur. 19 września 1932 w Przyszowie, zm. 16 czerwca 2019 w Lublinie) – polski historyk.
Życiorys.
Absolwent historii Katolickiego Uniwersytetu Lubelskiego (1956). Uczeń Jerzego Kłoczowskiego. W latach 1957-1959 i 1973-1997 pracownik Instytutu Geografii Historycznej Kościoła w Polsce. W latach 1959-1972 pracownik Katedry Historii Średniowiecznej i Nauk Pomocniczych Historii Sekcji Historii Katolickiego Uniwersytetu Lubelskiego Jana Pawła II. W latach 1972-1975 był redaktorem naczelnym "Biuletynu Informacyjnego Katolickiego Uniwersytetu Lubelskiego". Redaktor serii "Żeńskie zgromadzenia zakonne w Polsce 1939-1947" (Lublin od 1982). 

</doc>
<doc id="3800508" url="https://pl.wikipedia.org/wiki?curid=3800508" title="Antony">
Antony



</doc>
<doc id="3800510" url="https://pl.wikipedia.org/wiki?curid=3800510" title="Tamopsis amplithorax">
Tamopsis amplithorax

Tamopsis amplithorax – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów na podstawie pojedynczego samca odłowionego w paśmie Stirling Range.
Holotypowy samiec ma 4,9 mm długości ciała, z czego 2,1 mm przypada na karapaks. Prosoma okrągła, bardzo ciemna z brązowawymi szczękoczułkami. Obszar oczny w zasadzie niewyniesiony, a nadustek zaledwie w ⅓ tak wysoki jak on. Przednio-środkowa para oczu największa. Opistosoma żółta z czarnymi brzegami i pasem lancetowatym, w obrysie silnie wydłużona, o bokach prawie równoległych. Na jej powierzchni 3 pary grzbietowych dołków mięśniowych: przednie sierpowate i bardzo wydłużone, środkowe sierpowate, tylne małe i okrągłe. Odnóża żółte, nieco ciemniejsze na końcach. Nogogłaszczki samca z dużą, silnie wydłużoną, mocno haczykowato zakończoną apofizą medialną, zaś apofizą boczną u nasady szeroką, a u wierzchołka kubkowatą, zakrywającą całkowicie embolus.
Pająk endemiczny dla Australii Zachodniej.

</doc>
<doc id="3800511" url="https://pl.wikipedia.org/wiki?curid=3800511" title="Enn Griffel">
Enn Griffel

Enn Griffel (ur. 5 kwietnia 1935 w Assamalli, zm. 3 listopada 2007 w Tallinnie) – radziecki (estoński) kierowca wyścigowy.
Kariera.
W 1963 roku zdobył mistrzostwo Sowieckiej Formuły Junior. Największe sukcesy Griffel odnosił jednak w Sowieckiej Formule 3, gdzie rywalizował samochodami Estonia. W 1960 roku zajął Estonią 3 trzecie miejsce w klasyfikacji serii, natomiast w latach 1967, 1974 i 1976 był wicemistrzem. Ponadto pięciokrotnie (1968, 1969, 1971, 1972, 1975) został mistrzem tej serii. Uczestniczył również w Formule Wostok, w 1974 roku zajmując czwarte miejsce. W 1971 roku wystartował w jednym wyścigu Wschodnioniemieckiej Formuły 3.

</doc>
<doc id="3800513" url="https://pl.wikipedia.org/wiki?curid=3800513" title="Alec Potts">
Alec Potts

Alec Potts (ur. 25 lutego 1996) – australijski łucznik sportowy, brązowy medalista olimpijski z Rio de Janeiro.
Startuje w konkurencji łuków klasycznych. Zawody w 2016 były jego pierwszymi igrzyskami olimpijskimi. W Brazylii zajął 3. miejsce w drużynie, australijski zespół tworzyli także Ryan Tyack i Taylor Worth.

</doc>
<doc id="3800515" url="https://pl.wikipedia.org/wiki?curid=3800515" title="Dioksippos">
Dioksippos

Dioksippos (gr. Διώξιππος) – starożytny grecki atleta, olimpijczyk.
Pochodził z Aten. Uważany za najsilniejszego człowieka swoich czasów, zdobył wieniec w pankrationie na igrzyskach olimpijskich w 336 p.n.e. Zwycięstwo odniósł walkowerem – żaden inny atleta nie przystąpił do walki z nim.
Towarzyszył Aleksandrowi Wielkiemu w jego wyprawie na wschód. W 325 p.n.e., podczas jednej z pijatyk obozowych, został wyzwany na pojedynek przez Macedończyka imieniem Korragos. Następnego dnia uzbrojony w tarczę, miecz, sarisę i oszczep Korragos starł się z Dioksipposem, który upozowany na Heraklesa miał przy sobie jedynie maczugę. Pankratiasta uniknął ciśniętego weń oszczepu, po czym bez trudu pozbawił swojego przeciwnika broni, powalił go na ziemię i postawił stopę na jego gardle. Aleksander Wielki, oburzony z powodu takiego pohańbienia jego rodaka, zemścił się na atlecie kilka dni później, oskarżając go o kradzież złotej czary z królewskiej zastawy. Upokorzony Dioksippos popełnił samobójstwo.

</doc>
<doc id="3800516" url="https://pl.wikipedia.org/wiki?curid=3800516" title="Michaił Wietoszkin">
Michaił Wietoszkin

Michaił Kuźmicz Wietoszkin (ros. Михаи́л Кузьми́ч Вето́шкин, ur. we wsi Usolje w guberni irkuckiej, zm. 2 lutego 1958 w Moskwie) – rosyjski rewolucjonista, bolszewik, radziecki działacz państwowy i partyjny.
Życiorys.
W 1904 wstąpił do SDPRR, 1912-1917 studiował na Wydziale Prawnym Uniwersytetu Petersburskiego, w kwietniu 1917 został członkiem Rady Wołogodzkiej, potem Rady Wielkoustiużskiej, a w grudniu 1917 członkiem Wołogodzkiego Gubernialnego Komitetu SDPRR(b). Od marca 1918 do 18 stycznia 1920 był przewodniczącym Komitetu Wykonawczego Wołogodzkiej Rady Obwodowej, jednocześnie od 10 września 1918 do 13 lutego 1919 członkiem Rady Wojskowo-Rewolucyjnej 6 Armii Frontu Północnego, od listopada 1918 do stycznia 1920 przewodniczącym wołogodzkiego gubernialnego komitetu RKP(b) i od 13 lutego 1919 do 16 stycznia 1920 członkiem Rady Wojskowo-Rewolucyjnej 6 Armii Samodzielnej. Od lutego do czerwca 1920 był członkiem Krymskiego Komitetu Rewolucyjnego i Krymskiego Komitetu Obwodowego RKP(b), od lipcia do października 1920 przewodniczącym kijowskiego gubernialnego komitetu rewolucyjnego, a od 1920 członkiem Kolegium Ludowego Komisariatu Inspekcji Robotniczo-Chłopskiej RFSRR i członkiem Małej Rady Komisarzy Ludowych RFSRR. W styczniu 1922 został ludowym komisarzem sprawiedliwości Ukraińskiej SRR, 1922-1923 był ludowym komisarzem inspekcji robotniczo-chłopskiej Ukraińskiej SRR, a od 10 kwietnia 1923 do 12 maja 1924 członkiem Centralnej Komisji Kontrolnej KP(b)U. Od października 1923 do grudnia 1924 był przewodniczącym Zarządu Wszechukraińskiego Związku Spożywczych Organizacji Spółdzielczych, od 1925 sekretarzem odpowiedzialnym Komisji Budżetowej Centralnego Komitetu Wykonawczego (CIK) ZSRR, od 1934 pracował jako wykładowca Moskiewskiego Uniwersytetu Państwowego, otrzymał tytuł profesora. 30 grudnia 1954 został odznaczony Orderem Lenina.

</doc>
<doc id="3800517" url="https://pl.wikipedia.org/wiki?curid=3800517" title="Test Birthday Spacings">
Test Birthday Spacings

Birthday spacings jest jednym z testów losowości ciągu liczb. Jest zawarty w pakiecie testów Diehard. 
Załóżmy, że generator liczb losowych ma dokładność 24 bity. Niech każda z wygenerowanych wartości x1,x2...reprezentuje „urodziny” w roku o 224 dniach. Wybierzmy powiedzmy m = 512 urodzin i niech x(1)&lt;=x(2)&lt;=...x(m) będzie pierwszymi m urodzinami posortowanymi we wzrastającym porządku. 
Przerwy są zdefiniowane przez y1 = x(1), y2=x(2)-x(1), y3=x(3)-x(2)...ym=x(m)-x(m-1).
Ciąg y(1) &lt;= y(2) &lt;=...y(m) będzie uporządkowanymi wartościami odstępów. Statystyczny test J jest ilością zduplikowanych wartości odstępów, to znaczy ilość y(i)=y(i-1) dla i=2...m. Wynikowy J powinien mieć rozkład Poissona z wartością oczekiwaną formula_1 co testuje się testem chi-kwadrat.

</doc>
<doc id="3800519" url="https://pl.wikipedia.org/wiki?curid=3800519" title="Nie ma mowy">
Nie ma mowy

Nie ma mowy (ang. Speechless) – amerykański serial telewizyjny (komedia) wyprodukowany przez Silver and Gold Productions, The Detective Agency, ABC Studios oraz 20th Century Fox Television. Twórcą serialu jest Scott Silveri. Speechless jest emitowany od 21 września 2016 roku przez ABC.
W Polsce "Nie ma mowy" jest emitowany od 3 czerwca 2017 roku przez Fox Comedy.
11 maja 2019 roku, stacja ABC ogłosiła zakończenie produkcji serialu po trzech sezonach.
Fabuła.
Serial skupia się na Mayi DiMeo, matce trójki dzieci, która jest w stanie zrobić wszystko dla swojej rodziny, zwłaszcza dla syna J.J, chorego na porażenie mózgowe.

</doc>
<doc id="3800520" url="https://pl.wikipedia.org/wiki?curid=3800520" title="Sołomon Kotlar">
Sołomon Kotlar

Sołomon Osipowicz Kotlar (ros. Соломон Осипович Котляр, ur. 1890 w Malinie w guberni kijowskiej, zm. we wrześniu 1967 w Moskwie) – radziecki działacz partyjny i związkowy.
Życiorys.
W 1918 został członkiem RKP(b), 1919-1920 był sekretarzem orenburskiego gubernialnego komitetu RKP(b), od 1922 do lipca 1923 sekretarzem odpowiedzialnym wołogodzkiego gubernialnego komitetu RKP(b), a od 1923 do sierpnia 1927 sekretarzem odpowiedzialnym terskiego gubernialnego/okręgowego komitetu RKP(b)/WKP(b). Od sierpnia 1927 był słuchaczem kursów marksizmu-leninizmu przy Akademii Komunistycznej, od listopada 1929 do 1930 sekretarzem odpowiedzialnym orłowskiego okręgowego komitetu WKP(b), 1930-1931 instruktorem odpowiedzialnym KC WKP(b), a 1931-1937 przewodniczącym KC Związku Pracowników Instytucji Państwowych. W latach 1937-1939 kierował Wydziałem Ubezpieczenia Społecznego Wszechzwiązkowej Centralnej Rady Związków Zawodowych, 1939-1944 ponownie był przewodniczącym KC Związku Pracowników Instytucji Państwowych, 1945 dyrektorem Wydawnictwa "Ejnikajt, 1945-1946 zarządzającym sprawami Żydowskiego Komitetu Antyfaszystowskiego, a od 1946 do lutego 1949 kierownikiem Wydziału Sieci Korespondencyjnej agencji Sowinformbiuro. 6 lutego 1949 został aresztowany, w styczniu 1950 skazany na 10 lat pozbawienia wolności i 5 lat utraty praw, 1956 zwolniony. Pochowany na Cmentarzu Nowodziewiczym w Moskwie.

</doc>
<doc id="3800524" url="https://pl.wikipedia.org/wiki?curid=3800524" title="Henry Saarm">
Henry Saarm

Henry Saarm (ur. 27 grudnia 1932 w Tallinnie) – radziecki (estoński) kierowca wyścigowy.
Kariera.
W 1964 roku Saarm został mistrzem Sowieckiej Formuły 5. Następnie ścigał się Estonią w Sowieckiej Formule 3, w której zdobył dwa tytuły wicemistrzowskie (1968 i 1970), a raz zajął trzecie miejsce w klasyfikacji (1969). Później rywalizował w Sowieckiej Formule 1. Trzy razy zajął w tej serii drugie miejsce w klasyfikacji generalnej (1971, 1973 oraz 1975), natomiast w 1974 zdobył tytuł mistrzowski (w 1974 i 1975 - samochodem Estonia 17 z silnikiem GAZ-24).
Ścigał się także w Formule Wostok (piąte miejsce w 1973) oraz Wschodnioniemieckiej Formule 3 (dwa wyścigi w 1967 i 1971).

</doc>
<doc id="3800525" url="https://pl.wikipedia.org/wiki?curid=3800525" title="Henri Saarm">
Henri Saarm



</doc>
<doc id="3800526" url="https://pl.wikipedia.org/wiki?curid=3800526" title="Królikoszczur">
Królikoszczur

Królikoszczur ("Conilurus") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie w Australii.
Morfologia.
Długość ciała (bez ogona) 152–195 mm, długość ogona 170–215 mm, długość ucha 25–30 mm, długość tylnej stopy 36–48 mm; masa ciała 110–170 g.
Systematyka.
Podział systematyczny.
Rodzaj ten jest pokrewny "Mesembriomys". Dawniej sądzono, że jest bliski także "Leporillus", ale analizy genetyczne nie potwierdzają tej tezy. Do tego rodzaju zaliczane są dwa wymarłe po 1500 roku i jeden żyjący współcześnie gatunek:

</doc>
<doc id="3800527" url="https://pl.wikipedia.org/wiki?curid=3800527" title="Piotr Anochin">
Piotr Anochin

Piotr Fiodorowicz Anochin (ros. Пётр Фёдорович Ано́хин, ur. 3 czerwca 1891 w Pietrozawodsku, zm. 10 maja 1922 k. Czyty) – rosyjski rewolucjonista, bolszewik.
W 1908 wstąpił do SDPRR, był aresztowany, w czerwcu 1917 został przewodniczącym Pietrozawodskiej Organizacji SDPRR(b). Od kwietnia do czerwca 1918 i ponownie od 16 lipca 1918 do maja 1921 był przewodniczącym Komitetu Wykonawczego Ołonieckiej Rady Gubernialnej, jednocześnie od lutego do maja 1919 i ponownie do 25 maja 1920 przewodniczącym Ołonieckiego Gubernialnego Komitetu Rewolucyjnego, a od 1921 do 10 maja 1922 sekretarzem Dalekowschodniego Biura KC RKP(b). Zginął k. Czyty.

</doc>
<doc id="3800528" url="https://pl.wikipedia.org/wiki?curid=3800528" title="Conilurus">
Conilurus



</doc>
<doc id="3800529" url="https://pl.wikipedia.org/wiki?curid=3800529" title="Test Birthday spacings">
Test Birthday spacings



</doc>
<doc id="3800530" url="https://pl.wikipedia.org/wiki?curid=3800530" title="RANMAR">
RANMAR

RANMAR jest algorytmem opisanym przez Marsaglię i Zamana w 1987 roku.
Operację formula_1 definiujemy następująco: formula_1 = {if x&gt;= y then x-y else x-y+1}.Operacja zdefiniowana jest na liczbach rzeczywistych z przedziału [0,1) każda z 24-bitową częścią ułamkową. Jest ona używana do produkcji opóźnionej sekwencji Fibonacciego oznaczonej przez F(r,s,formula_3). Jest to sekwencja x1,x2,x3...liczb rzeczywistych, zdefiniowanych przez xn = xn-r formula_3 xn-s.
W algorytmie wybrano r=97,s=33. Algorytm ten samodzielnie nie przechodzi testu Birthday-Spacings, generatory opóźnionego Fibonacciego nie przechodzą tego testu chyba że opóźnienie r jest większe niż 500, lub powiedzmy binarna operacja formula_3 jest operacją mnożenia nieparzystych liczb całkowitych modulo 2k.
Aby generator mógł przejść wszystkie testy, łączymy go z drugim generatorem:
a 16777213 = 224-3 - liczba pierwsza. Inicjujemy c0 = 362436 / 16777216
RMARIN.
Należy teraz zainicjować tablicę 97 początkowych liczb. Będą wygenerowane algorytmem o nazwie RMARIN. Ponieważ będą generowane raz na początku, nie musimy się zbytnio troszczyć o szybkość generatora.
Mamy dwa ciągi: 
Następnie bierzemy iloczyn elementów yn i zn, a następnie szósty bit licząc od najmłodszego: bi = {if ynzn mod 64 &lt;32 then 0 else 1}.
Ponieważ zostały wybrane małe liczby modulo jak 179 i 169, mamy pewność, że dokładność mnożenia będzie wystarczająca.
Przykład RMARIN.
Pierwszy ciąg inicjujemy liczbami 12, 34 i 56 drugi liczbą 78.
Kolejne bity: 110..
aż w końcu powstanie liczba 13697435 = binarnie ‭1101 0001 0000 0001 1001 1011‬
Liczby kolejno :
Oczywiście przesunięte o 24 bity tworząc liczby zmiennoprzecinkowe z przedziału [0,1)
Przykład RANMAR.
Z pierwszego ciągu:
Z drugiego ciągu: 
Łącząc je: 

</doc>
<doc id="3800539" url="https://pl.wikipedia.org/wiki?curid=3800539" title="Alice de Buhr">
Alice de Buhr

Alice de Buhr (ur. 1950 w Mason City, Iowa, Stany Zjednoczone) – amerykańska perkusistka, kompozytorka i autorka tekstów. Najbardziej znana jako perkusistka i współzałożycielka żeńskiego zespołu rockowego Fanny. Uczestniczyła także w nagraniach do płyt Barbry Streisand ("Barbra Joan Streisand" z 1971) i Petera Iversa.

</doc>
<doc id="3800540" url="https://pl.wikipedia.org/wiki?curid=3800540" title="Nie ma lekko (serial telewizyjny 2016)">
Nie ma lekko (serial telewizyjny 2016)

Nie ma lekko (ang. "American Housewife") – amerykański serial telewizyjny (komedia) wyprodukowany przez Kapital Entertainment oraz ABC Studios. Twórcą serialu jest Sarah Dunn. American Housewife jest emitowany od 11 października 2016 roku przez ABC.
5 listopada 2016 roku, stacja ABC zamówiła pełny pierwszy sezon serialu.
W Polsce serial jest emitowany od 23 kwietnia 2017 roku przez Fox Comedy.
Serial został anulowany po 5 sezonach
Fabuła.
Serial skupia się na życiu i pracy przeciętnej pani domu, która chce jak najlepiej dla swojej rodziny.

</doc>
<doc id="3800543" url="https://pl.wikipedia.org/wiki?curid=3800543" title="Australoskoczek">
Australoskoczek

Australoskoczek ("Leggadina") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie w Australii.
Morfologia.
Długość ciała (bez ogona) 50–100 mm, długość ogona 40–70 mm, długość ucha 11–15 mm, długość tylnej stopy 14–19 mm; masa ciała 13–30 g.
Systematyka.
Etymologia.
"Leggadina": rodzaj "Leggada" (mysz); łac. przyrostek "-ina" „należący do”.
Podział systematyczny.
Gatunki z tego rodzaju były dawniej włączane do pseudomyszy ("Pseudomys"), jest to jednak osobny rodzaj. Australoskoczek należy do australijskich „starych endemitów”; najstarsze szczątki tych zwierząt zidentyfikowano w osadach późnego pliocenu. Analizy DNA mitochondrialnego i jądrowego wskazują, że rodzaj ten należy do tego samego kladu co pseudomysz i skakuszka ("Notomys"). Do rodzaju należą następujące występujące współcześnie gatunki:
Opisano również gatunki wymarłe ze stanu Queensland w Australii:

</doc>
<doc id="3800544" url="https://pl.wikipedia.org/wiki?curid=3800544" title="Leggadina">
Leggadina



</doc>
<doc id="3800545" url="https://pl.wikipedia.org/wiki?curid=3800545" title="Arletty">
Arletty

Arletty, właśc. Léonie Marie Julie Bathiat (ur. 15 maja 1898 w Courbevoie, zm. 23 lipca 1992 w Paryżu) – francuska aktorka filmowa i teatralna, piosenkarka i modelka. Gwiazda francuskiego kina lat 30. i 40. XX w.
Życiorys.
Urodzona 15 maja 1898 w Courbevoie, pochodziła z rodziny robotniczej (matka była praczką, ojciec górnikiem) jako Léonie Bathiat. Z powodów zdrowotnych przez pewien czas mieszkała u wuja, duchownego. W tym czasie uczyła się w szkole zakonnej, wtedy też została ateistką. W następnych latach mieszkała u babci, a potem wróciła do rodziców mieszkających już w Paryżu. Jako że wyróżniała się klasyczną urodą i elegancką gestykulacją, nazywano ją "cesarzową przedmieść".
Podczas I wojny światowej przez trzy miesiące wraz z matką pracowała w fabryce amunicji. Następnie pracowała jako maszynistka, a w 1918 została modelką, pracowała dla kilku znanych kreatorów mody. To wówczas przyjęła pseudonim Arlette. Wielokrotnie pozowała także malarzom, jej portrety namalowali Mojżesz Kisling, Jean-Gabriel Domergue, Marie Laurencin, Kees van Dongen, część z tych obrazów stanowiły akty.
W 1919 na ulicy zaczepił ją Paul Guillaume, który polecił ją dwóm dyrektorom teatrów. Od tego czasu występowała w rewii teatru Capucines. To dyrektor tego teatru, Armand Berthez, zniekształcił jej pseudonim jako "Arletty". W 1930 zadebiutowała w kinie, początkowo grając role epizodyczne, a przełomem okazał się w 1938 występ w filmie "Hotel du Nord" w reżyserii Marcela Carne. Rola Garance w "Komediantach" tego reżysera jest najsłynniejszą w jej karierze.
W czasie II wojny światowej nie występowała w filmach działającego we Francji niemieckiego studia Continental-Films, jednak role odrzucała nie z powodów patriotycznych, a zawodowych. Przez okres okupacji romansowała z porucznikiem Luftwaffe. W 1943 doprowadziła do zwolnienia z obozu koncentracyjnego pisarza Tristana Bernarda i jego żony, którzy mieli pochodzenie żydowskie. Po wyzwoleniu jako kolaborantka została osadzona w obozie w Drancy, potem w więzieniu we Fresnes, a w grudniu 1944 na ponad rok osadzono ją w zamku La Houssaye-en-Brie. Po zwolnieniu otrzymała trzyletni zakaz występów.
W 1949 wróciła do aktorstwa, wystąpiła wówczas w spektaklu na podstawie "Tramwaju zwanego pożądaniem", sztuka odniosła wielki sukces i sprawiła, że zaproponowano jej liczne role filmowe. Zasiadała w jury konkursu głównego na 9. MFF w Cannes (1956). 
Chorowała na oczy. W 1966 przez zanieczyszczone szkła kontaktowe straciła wzrok.
W 1971 napisała autobiografię "La Défense". Zmarła 23 lipca 1992 w Paryżu, pochowana w Courbevoie. W 2015 nakręcono film "Arletty, une passion coupable" o jej związku z niemieckim oficerem i francuską hrabiną.

</doc>
<doc id="3800551" url="https://pl.wikipedia.org/wiki?curid=3800551" title="Pseudomysz">
Pseudomysz

Pseudomysz ("Pseudomys") – rodzaj ssaka z podrodziny myszy (Murinae) w obrębie rodziny myszowatych (Muridae). Został on opisany naukowo w 1832 roku przez J.E. Graya.
Zasięg występowania.
Rodzaj obejmuje gatunki występujące endemicznie w Australii.
Morfologia.
Długość ciała (bez ogona) 50–160 mm, długość ogona 53–200 mm, długość ucha 10–26 mm, długość tylnej stopy 14–36 mm; masa ciała 6–118 g.
Systematyka.
Podział systematyczny.
Pseudomysz należy do australijskich „starych endemitów”; najstarsze szczątki zwierząt z tego rodzaju ("P. vandyki") zidentyfikowano w osadach późnego pliocenu. Należą do niego różnorodne gatunki; analizy morfologiczne, anatomiczne i biochemiczne nie pozwoliły jednoznacznie ustalić związków filogenetycznych pomiędzy nimi. Badania molekularne wskazują, że może być to takson parafiletyczny, nieobejmujący przedstawicieli rodzajów zajączkoszczurek ("Mastacomys") i skakuszka ("Notomys") wywodzących się od wspólnego przodka. Szczątki subfosylne wskazują, że co najmniej dwa gatunki przynależne do tego rodzaju nie zostały jeszcze opisane. Badania opublikowane w 2021 roku dowiodły, że osobniki zaklasyfikowane do wymarłego gatunku "P. gouldii" są genetycznie nieodróżnialne od żyjących "P. fieldi"; prowadzi to do wniosku, że gatunek ten w rzeczywistości nie wymarł, a nazwa "Pseudomys fieldi" jest młodszym synonimem "P. gouldii". Do rodzaju należą następujące gatunki (występujące współcześnie i wymarłe po 1500 roku):
Opisano również gatunek wymarły z pliocenu stanu Queensland w Australii:

</doc>
<doc id="3800552" url="https://pl.wikipedia.org/wiki?curid=3800552" title="Pseudomys">
Pseudomys



</doc>
<doc id="3800553" url="https://pl.wikipedia.org/wiki?curid=3800553" title="Greenwich (dzielnica)">
Greenwich (dzielnica)



</doc>
<doc id="3800555" url="https://pl.wikipedia.org/wiki?curid=3800555" title="REDengine">
REDengine

REDengine – silnik gier stworzony przez CD Projekt RED. Został zaprojektowany do wykorzystania w nieliniowych komputerowych grach fabularnych tworzonych przez to studio.
Cechy.
REDengine oraz późniejszy REDengine 2 to silniki dla platform 32- i 64-bitowych, ale wersja 3 i wyższe zostały zaprojektowane już wyłącznie dla platform 64-bitowych. Silnik po raz pierwszy został wykorzystany w grze "" dla systemu Microsoft Windows. Następna wersja z numerem dwa została użyta w rozszerzonej edycji gry "Wiedźmin 2" i działała także na platformach Xbox 360, OS X oraz Linux, jednakże porty na te dwa systemy powstały przy użyciu warstwy kompatybilności eON. Najnowsza edycja działa również na konsolach PlayStation 4, Xbox One, Xbox Series X/S i PlayStation 5.
REDengine pozwala twórcom gier projektować złożoną, nieliniową fabułę, której poprzednie silniki nie były w stanie stworzyć inaczej niż poprzez zawężanie świata gry. Przed powstaniem REDengine twórcy gier cRPG musieli polegać na silnikach, które wymuszały kompromisowe podejście w trakcie rozwoju produkcji – możliwe było wykreowanie otwartego świata za cenę uproszczenia historii lub też zrobienie złożonej fabularnie produkcji, ale ograniczonej światem wirtualnym.
Wersje.
REDengine 2.
Silnik ten wykorzystywał oprogramowanie Havok do symulacji fizycznych, Scaleform GFx do tworzenia interfejsu użytkownika oraz FMOD dla obsługi audio. Wykorzystano go w edycji rozszerzonej gry Wiedźmin 2 dla konsoli Xbox 360.
REDengine 3.
Ta wersja działa wyłącznie na 64-bitowych platformach sprzętowych, jej głównym celem jest tworzenie rozległych światów gier, takich jak w produkcjach .
64-bitowa precyzja jest wykorzystywana w celu uzyskania bardziej wydajnych obliczeń pozwalających uzyskać lepszą grafikę dzięki renderowaniu z użyciem szerokiego zakresu dynamicznego. Co więcej, wprowadzono ulepszenia w animacjach zarówno samych postaci, jak i twarzy. Efekty świetlne nie są już zależne od poziomu kontrastu. Silnik wspiera również efekty wolumetryczne pozwalające na generowanie realistycznie wyglądających chmur, pyłu, czy mgły, jak również pozostałych efektów cząsteczkowych. Możliwe jest stosowanie tekstur bardzo wysokiej rozdzielczości, dynamicznej fizyki oraz zaawansowanej mimiki.
REDengine posiada elastyczny silnik renderujący przygotowany do stosowania opóźnionego cieniowania oraz strumieni renderingu "forward+". W efekcie można uzyskać duża gamę efektów kinowych, takich jak bokeh, głębia ostrości, stopniowanie koloru czy flara połączonych z wielopunktowym oświetleniem.
Powierzchnie w REDengine 3 wykorzystują teselację oraz różne warstwy materiałów, które mogą być ze sobą w prosty sposób mieszane.
W 3 wersji silnika wymieniono także część oprogramowania pośredniczącego. Zamieniono m.in. system audio z FMOD na Audiokinetic Wwise, silnik fizyczny(użyto PhysX zamiast Havok) oraz dodano wsparcie dla Nvidia Hairworks.
REDengine 4.
"Cyberpunk 2077" wykorzystuje najnowszą wersję silnika – REDengine 4. Oprogramowanie wspiera śledzenie promieni oraz funkcję Nvidia DLSS 2.0, a w wersji na Microsoft Windows jego jedynym graficznym API jest DirectX w wersji 12. Dodatkowo silnik zawiera system animacji twarzy stworzony przez przedsiębiorstwo Jali Research.
REDkit.
Twórcy przygotowali środowisko o nazwie REDkit umożliwiające tworzenie własnych gier komputerowych za pomocą REDengine oraz modyfikacji do gier opartych na tym silniku. Do działania wymagane jest posiadanie zainstalowanej kopii gry "".

</doc>
<doc id="3800556" url="https://pl.wikipedia.org/wiki?curid=3800556" title="Lew Marjasin">
Lew Marjasin

Lew Jefimowicz Marjasin (ros. Лев Ефи́мович Марья́син, ur. 1894 w Mohylewie, zm. 22 sierpnia 1938) – radziecki działacz państwowy i partyjny, przewodniczący Zarządu Banku Państwowego ZSRR (1934-1936).
Życiorys.
Urodził się w rodzinie żydowskiej. W 1915 wstąpił do SDPRR(b), 1917-1918 był komisarzem instytucji edukacyjnych Moskiewskiego Okręgu Wojskowego, a 1918-1920 szefem Wydziału Ogólnego Szkolenia Wojskowego Wszechrosyjskiego Sztabu Głównego. W 1920 był przewodniczącym Komitetu Miejskiego RKP(b) w Woroneżu, 1920-1921 sekretarzem odpowiedzialnym orłowskiego gubernialnego komitetu RKP(b), 1922-1923 przewodniczącym Centralnej Rady Gospodarki Narodowej Turkiestańskiej ASRR, a 1923-1924 kierownikiem Wydziału Handlu i Polityki Finansowej Głównego Zarządu Ekonomicznego Najwyższej Rady Gospodarki Narodowej ZSRR. W latach 1924-1925 był zastępcą przewodniczącego Zarządu Zjednoczonego Wydawnictwa Państwowego, od 1925 do listopada 1927 kierownikiem Wydziału Informacyjno-Statystycznego KC KP(b)U i jednocześnie od grudnia 1925 do 20 listopada 1927 członkiem KC KP(b)U, a od listopada 1927 do 1928 zastępcą kierownika Wydziału Organizacyjno-Dystrybucyjnego KC WKP(b). W latach 1928-1930 studiował w Instytucie Czerwonej Profesury, 1930-1931 był członkiem Zarządu Banku Państwowego ZSRR, od 1931 do kwietnia 1934 zastępcą przewodniczącego, a od 4 kwietnia 1934 do 14 lipca 1936 przewodniczącym Zarządu Banku Państwowego ZSRR i jednocześnie od kwietnia 1934 do lipca 1936 zastępcą ludowego komisarza finansów ZSRR oraz członkiem Rady Pracy i Obrony ZSRR, od lipca do grudnia 1936 kierował budową kombinatu koncernu w Czerkasach.
20 grudnia 1936 został aresztowany, 10 września 1937 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i następnie rozstrzelany. 30 maja 1956 pośmiertnie zrehabilitowany.

</doc>
<doc id="3800557" url="https://pl.wikipedia.org/wiki?curid=3800557" title="Jelena Baranowa">
Jelena Baranowa

Jelena Wiktorowna Baranowa (ros. Елена Викторовна Баранова; ur. 28 stycznia 1972 we Frunze) – rosyjska koszykarka występująca na pozycji silnej skrzydłowej.
W 1999 roku rozegrała cztery spotkania w męskiej drużynie Bison Mytischi, w lokalnej lidze moskiewskiej. Zanotowała średnie 6,3 punktu, 6,25 zbiórki i 2,75 bloku.

</doc>
<doc id="3800558" url="https://pl.wikipedia.org/wiki?curid=3800558" title="Bitwa pod Mortimer's Cross">
Bitwa pod Mortimer's Cross



</doc>
<doc id="3800561" url="https://pl.wikipedia.org/wiki?curid=3800561" title="Jan Mileniczak">
Jan Mileniczak



</doc>
<doc id="3800565" url="https://pl.wikipedia.org/wiki?curid=3800565" title="Gedling (ujednoznacznienie)">
Gedling (ujednoznacznienie)



</doc>
<doc id="3800566" url="https://pl.wikipedia.org/wiki?curid=3800566" title="Opieńkowa zgnilizna korzeni">
Opieńkowa zgnilizna korzeni

Opieńkowa zgnilizna korzeni lub armillarioza – grzybowa choroba roślin wywołana przez grzyby z rodzaju opieńka ("Armillaria"). Po raz pierwszy opisana została przez Roberta Hartiga w 1874 r.
Występowanie i szkodliwość.
Jest jedną z najgroźniejszych chorób systemów korzeniowych drzew i krzewów. Występuje na obszarach o klimacie umiarkowanym na całym świecie na bardzo wielu gatunkach drzew i krzewów. Prowadzi do obumarcia porażonych drzew. W Polsce najczęściej występuje na świerku pospolitym i sośnie zwyczajnej. Wyrządza duże szkody gospodarcze w leśnictwie i sadownictwie. Rozwija się na drzewach w każdym wieku powyżej 3 lat.
W Polsce największe znaczenie w rozwoju tej choroby ma opieńka ciemna ("A. ostoyae") atakująca głównie drzewa iglaste, oraz opieńka miodowa ("A. mellea") atakująca głównie drzewa liściaste. Ale chorobę tę wywołują także pozostałe gatunki opieniek występujące w Polsce: opieńka północna ("A. borealis"), opieńka cebulotrzonowa ("Armillaria cepistipes"), opieńka torfowiskowa ("A. ectypa"), opieńka żółtawa ("A. gallica") i opieńka bezpierścieniowa ("A.tabescens").
Objawy.
Początkowo grzybnia opieniek rozwija się w sposób niewidoczny w tkankach drzewa powodując tylko opóźnienie w rozwoju pędów i liści. Szczególnie uwidocznia się to u drzew iglastych jako słaby rozpędu szczytowego. Czasami choroba rozwija się tak intensywnie, że od razu powoduje zblaknięcie igieł, a następnie ich zbrązowienie, całkowite opadnięcie na ziemię i śmierć drzewa. Czasami igły obumierają tak szybko, że opadają na ziemię, zanim zdążą się przebarwić.
Podczas rozwoju choroby, a zwłaszcza w jej końcowej fazie, na dolnych partiach pni drzew obficie wycieka żywica. Zestala się ona pod korą drzewa, lub spływając na ziemię tworzy na niej skorupę wokół pnia.
W zaawansowanym stadium choroby, na już obumarłych, lub obumierających drzewach pod ich korą występują grube sznury grzybniowe zwane też ryzomorfami, które u starszych drzew mogą dochodzić do wysokości kilku metrów nad ziemią. Mają barwę ciemnobrunatna lub prawie czarną. Drewno pod nimi ma ciemnobrunatny kolor. Sznury grzybniowe z pnia drzewa wrastają spod kory do gleby. Rozgałęziają się w niej i rosną dalej, często na znaczne odległości. Mogą w ten sposób zaatakować korzenie innych drzew. Gdy drzewo obumrze, sznury grzybniowe na jego pniu rosną pod korą dalej, często docierając aż do szczytowych partii pnia.
Na obumierającym lub martwym już drzewie, na jego korzeniach, pniach lub pniakach pojawiają się owocniki opieńki. Porażone drewno ulega białej zgniliźnie drewna. Zazwyczaj zgnilizna ta powstaje tylko w bielu, jedynie w drewnie korzeni zgniliźnie ulega także twardziel, gdyż grzybnia ma tutaj cały czas odpowiednią wilgotność.
Etiologicznymi oznakami choroby są sznury grzybniowe i owocniki. Te ostatnie powstają na końcach sznurów grzybniowych. Powstają zazwyczaj gromadnie pod koniec lata i jesienią. W blaszkowym hymenoforze wytwarzają zarodniki, które roznoszone przez wiatr rozprzestrzeniają chorobę. Czasami zarodniki wytwarzane są w tak ogromnej ilości, że pokryte nimi najbliższe otoczenie wygląda jak posypane białym proszkiem.
Ochrona.
Ochrona polega na zapobieganiu rozprzestrzeniania się choroby. Można tego dokonać przestrzegając następujące zasady:

</doc>
<doc id="3800567" url="https://pl.wikipedia.org/wiki?curid=3800567" title="Karabin peryskopowy">
Karabin peryskopowy

Karabin peryskopowy (ang. "Periscope rifle") – karabin połączony z peryskopem wynaleziony w maju 1915 przez starszego szeregowego Williama Beecha, Australijczyka z 2. Batalionu 1. Australijskich Sił Imperialnych. W peryskopy wyposażano także karabiny maszynowe.
Po raz pierwszy na szeroką skalę zaczęto korzystać z karabinu peryskopowego w czasie I wojny światowej podczas bitwy o Gallipoli, gdzie linie okopów były często bardzo blisko siebie (w miejscu zwanym Quinn′s Post zaledwie 50 metrów) – stwarzało to problem, ponieważ okopy wojsk tureckich były wyżej położone, co utrudniało żołnierzom ententy obserwację i ostrzał przeciwnika. 
Budowa i produkcja.
Górne lustro peryskopu zostało zamontowane wzdłuż celownika karabinu co w połączeniu z dolnym lustrem, w które zaglądał strzelec, dawało mu pole widzenia. Czasami karabin peryskopowy był używany przez strzelca korzystającego z pomocy obserwatora.
Karabin produkowany był w prowizorycznym warsztacie na plaży tureckiej Zatoki Anzac i choć okazał się mniej efektywny niż konwencjonalny karabin, to w niektórych sytuacjach dawał on jedyną możliwość prowadzenia ostrzału, bez narażania się strzelca oraz zmniejszał pewność przeciwnika i jego poczucie bezpieczeństwa.

</doc>
<doc id="3800569" url="https://pl.wikipedia.org/wiki?curid=3800569" title="Jed Simon">
Jed Simon

Jed Simon właściwie Jedson Louis Simon (ur. 27 lutego 1964 w Victorii) – kanadyjski muzyk, kompozytor, wokalista i autor tekstów, znany przede wszystkim z występów w zespole Strapping Young Lad, którego był członkiem w latach 1997–2007. Występował także w zespołach American Blood Cult, Armoros, Caustic Thought, Scar the Martyr, Tenet oraz Unit:187. Ponadto, jako muzyk koncertowy współpracował z grupami Front Line Assembly, Dark Angel i City of Fire. Od 1991 roku pozostaje członkiem formacji Zimmers Hole. Natomiast od 2016 roku gra w zespole Joeya Jordisona Vimic.
Żonaty, ma syna.

</doc>
<doc id="3800570" url="https://pl.wikipedia.org/wiki?curid=3800570" title="Nikołaj Tumanow">
Nikołaj Tumanow

Nikołaj Gawriłowicz Tumanow (ros. Николай Гаврилович Туманов, ur. 6 maja 1887 w Ostrowie, zm. 4 września 1936) – radziecki działacz państwowy.
Życiorys.
Ukończył Ogólnokształcące Kursy Czernyszowa w Petersburgu, służył jako sanitariusz w rosyjskiej armii, 1917 wstąpił do SDPRR(b), od grudnia 1917 pracował w Banku Państwowym RFSRR. Od stycznia 1918 zarządzał oddziałem Banku Państwowego w Piotrogrodzie, a w 1918-1919 Bankiem Państwowym w obwodzie północnym, od 1920 do października 1921 był pełnomocnikiem Ludowego Komisariatu Finansów RFSRR na Ukrainie, a od marca do października 1922 członkiem Kolegium Ludowego Komisariatu Finansów RFSRR. Od 1 listopada 1922 do 1923 był ludowym komisarzem finansów ZFSRR, od 1923 do 16 stycznia 1926 ponownie członkiem Kolegium Ludowego Komisariatu Finansów RFSRR i jednocześnie od marca 1924 do 16 stycznia 1926 p.o. przewodniczącego Zarządu Banku Państwowego ZSRR, od stycznia do maja 1926 przewodniczącym Komitetu Elewatorowego, a od czerwca 1926 członkiem Prezydium Państwowej Komisji Planowej przy Radzie Pracy i Obrony ZSRR. Od lutego 1928 był zastępcą przewodniczącego, a 1928-1931 przedstawicielem handlowym ZSRR we Francji, 1931-1932 przewodniczącym Zarządu Banku Kredytu Długoterminowego ZSRR i jednocześnie członkiem Prezydium Najwyższej Rady Gospodarki Narodowej ZSRR, a od 1932 do sierpnia 1936 zarządcą Banku Przemysłowego ZSRR i członkiem Kolegium Ludowego Komisariatu Finansów ZSRR.
4 sierpnia 1936 został aresztowany, 3 września 1936 skazany na śmierć przez Wojskowe Kolegium Sądu Najwyższego ZSRR pod zarzutem udziału w organizacji kontrrewolucyjnej i następnego dnia rozstrzelany. Jego prochy złożono na Cmentarzu Dońskim. 20 sierpnia 1964 został pośmiertnie zrehabilitowany.

</doc>
<doc id="3800572" url="https://pl.wikipedia.org/wiki?curid=3800572" title="Zespół dyskontynuacji leków przeciwdepresyjnych">
Zespół dyskontynuacji leków przeciwdepresyjnych

Zespół dyskontynuacji leków przeciwdepresyjnych () – zespół objawów związanych z przerwaniem stosowania, zmniejszeniem dawki lub całkowitym odstawieniem leków przeciwdepresyjnych. W jego przebiegu mogą występować objawy grypopodobne, bezsenność, nudności, zaburzenia czucia, równowagi, niepokój. Objawy te zazwyczaj są łagodne, krótkotrwałe i samoistnie ustępują. W cięższych przypadkach wprowadzenie leku na nowo powoduje ustąpienie objawów w krótkim czasie. Objawy odstawienia fluwoksaminy opisano na początku lat 90. Termin zespołu dyskontynuacji wprowadzili Zajecka i wsp. w 1997 roku.
Epidemiologia.
Objawy dyskontynuacji występują u około 20% pacjentów, którzy nagle odstawili leki przeciwdepresyjne po co najmniej 6 tygodniach ich przyjmowania.
Etiologia.
Objawy opisywano po odstawianiu leków z różnych klas: selektywnych inhibitorów wychwytu zwrotnego serotoniny (SSRI), inhibitorów wychwytu zwrotnego serotoniny i noradrenaliny (SNRI), trójpierścieniowych leków przeciwdepresyjnych (TCA). Odstawienie leków o krótszym okresie półtrwania wiąże się z bardziej wyrażonymi objawami. Zespół dyskontynuacji rzadko występuje po fluoksetynie i sertralinie. Spośród SSRI najczęściej występuje po odstawieniu paroksetyny. Objawy dyskontynuacji bardzo często występują przy odstawianiu wenlafaksyny, czasem już przy pominięciu jednej dawki leku.
Część klinicystów uważa, że leki przeciwdepresyjne nie mają potencjału uzależniającego, nie jest więc właściwe określanie tych objawów jako zespół odstawienny (abstynencyjny). Inni twierdzą, że termin dyskontynuacji umniejsza wagę szkód spowodowanych SSRI i objawy powinno się określać jako zespół odstawienny.
Objawy i przebieg.
Z odstawieniem leków przeciwdepresyjnych mogą wiązać się objawy grypopodobne, nudności, bezsenność, zaburzenia równowagi, zaburzenia czucia, pobudzenie. Czasem (zwłaszcza po odstawieniu wenlafaksyny) występuje objaw nazywany „brain zaps”, opisywany jako uczucie krótkich wyładowań elektrycznych w głowie (mózgu). Objawy zazwyczaj mają łagodne nasilenie. Ustępują w ciągu 2–3 tygodni (czas trwania objawów zależy od okresu półtrwania leku). Objawy ustępują zazwyczaj w ciągu doby po wprowadzeniu na nowo odstawionego leku.
Rozpoznanie.
Rozpoznanie stawiane jest na podstawie obrazu klinicznego. Zaproponowano kryteria zespołu dyskontynuacji po SSRI.
Postępowanie.
Uważa się, że najlepszą strategią uniknięcia objawów jest stopniowa redukcja dawki leku przed jego odstawieniem. U pacjentów doświadczających poważnych objawów dyskontynuacji zaleca się powrót do leku i powolniejsze jego odstawianie. Możliwa jest zmiana leku na lek przeciwdepresyjny o dłuższym okresie półtrwania (np. fluoksetynę) i dopiero potem zaprzestanie leczenia przeciwdepresyjnego.
Implikacje prawne.
W 2013 wniesiono pozew zbiorowy "Jennifer L Saavedra v. Eli Lilly and Company", ponieważ ulotka leku Cymbalta (preparat duloksetyny) nie zawierała informacji o tzw. „brain zaps” i innych objawach odstawienia. Firma wnosiła o oddalenie pozwu, powołując się na „regułę świadomego pośrednika”, która stanowi, że producent leków nie ma obowiązku ostrzegać konsumenta leków na receptę przed potencjalnymi działaniami niepożądanymi, o ile odpowiednie ostrzeżenia zostały przekazane przepisującemu lek lekarzowi. Ostatecznie pozew został oddalony. Kolejne pozwy ("Melissa Strafford, et al v. Eli Lilly and Company") również były oddalane.

</doc>
<doc id="3800573" url="https://pl.wikipedia.org/wiki?curid=3800573" title="John Filan">
John Filan

John Richard Filan (ur. 8 lutego 1970 w Sydney) – australijski piłkarz występujący na pozycji bramkarza.
Kariera klubowa.
Filan karierę rozpoczynał w 1989 roku w zespole St. George Saints. W 1991 roku przeszedł do Wollongong City. Następnie ponownie grał w St. George Saints, a także w Wollongong City. W 1993 roku został zawodnikiem angielskiego Cambridge United, grającego w Division One. W sezonie 1992/1993 spadł z zespołem do Division Two.
Na początku 1995 roku Filan przeszedł do Coventry City z Premier League. W lidze tej zadebiutował 9 maja 1995 w wygranym 3:1 meczu z Tottenhamem. Graczem Coventry był do końca sezonu 1996/1997. Następnie odszedł do Blackburn Rovers, również występującego w Premier League. W sezonie 1999/2000 spadł z nim do Division One.
W 2001 roku Filan przeniósł się do Wigan Athletic z Division Two. W sezonie 2002/2003 awansował z nim do Division One, a w sezonie 2004/2005 do Premier League. W 2006 roku grał na wypożyczeniu w Doncaster Rovers (League One), a potem wrócił do Wigan. Jego zawodnikiem był do końca sezonu 2006/2007.
W 2008 roku podpisał kontrakt z Sydney FC, jednak nie rozegrał tam już żadnego spotkania i w tym samym roku zakończył karierę.
W Premier League rozegrał 74 spotkania.
Kariera reprezentacyjna.
W reprezentacji Australii Filan zadebiutował 21 czerwca 1992 w przegranym 0:2 towarzyskim meczu z Urugwajem. W latach 1992-1997 w drużynie narodowej rozegrał 2 spotkania.
Był w kadrze na Letnie Igrzyska Olimpijskie 1992, zakończone przez Australię na 4. miejscu.

</doc>
<doc id="3800574" url="https://pl.wikipedia.org/wiki?curid=3800574" title="Art Brut">
Art Brut



</doc>
<doc id="3800577" url="https://pl.wikipedia.org/wiki?curid=3800577" title="Hibbertia procumbens">
Hibbertia procumbens

Hibbertia procumbens (Labill.) DC. – gatunek rośliny z rzędu ukęślowców ("Dilleniales" Hutch.). Występuje naturalnie w południowo-zachodniej części Australii – w stanach Nowa Południowa Walia, Wiktoria oraz Tasmania. 

</doc>
<doc id="3800579" url="https://pl.wikipedia.org/wiki?curid=3800579" title="Myszarek">
Myszarek

Myszarek ("Pogonomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Australii i na Nowej Gwinei.
Morfologia.
Długość ciała (bez ogona) 92–205 mm, długość ogona 126–262 mm, długość ucha 11–17,5 mm, długość tylnej stopy 19,1–33 mm; masa ciała 28–158 g.
Systematyka.
Etymologia.
"Pogonomys": "pōgōn", πωγωνος "pōgōnos" „broda”; μυς "mus", μυος "muos" „mysz”.
Podział systematyczny.
Rodzaj opisany naukowo w 1877 roku przez A. Milne-Edwardsa. Rodzaj ten należy do australijskich i nowogwinejskich „starych endemitów”. Jest spokrewniony z rodzajami "Anisomys", "Chiruromys", "Coccymys", "Hyomys" i przypuszczalnie "Mallomys". Do rodzaju należą następujące gatunki:

</doc>
<doc id="3800580" url="https://pl.wikipedia.org/wiki?curid=3800580" title="Pogonomys">
Pogonomys



</doc>
<doc id="3800581" url="https://pl.wikipedia.org/wiki?curid=3800581" title="Broxtowe">
Broxtowe



</doc>
<doc id="3800585" url="https://pl.wikipedia.org/wiki?curid=3800585" title="Asotin (Waszyngton)">
Asotin (Waszyngton)

Asotin – miasto ("city"), ośrodek administracyjny hrabstwa Asotin, w południowo-wschodniej części stanu Waszyngton, w Stanach Zjednoczonych, położone na południowym brzegu rzeki Snake, naprzeciw stanu Idaho, w miejscu, gdzie uchodzi do niej strumień Asotin Creek. W 2010 roku miasto liczyło 1251 mieszkańców.
Miasto założone zostało w 1883 roku.

</doc>
<doc id="3800587" url="https://pl.wikipedia.org/wiki?curid=3800587" title="Back o'th' Brook">
Back o'th' Brook



</doc>
<doc id="3800589" url="https://pl.wikipedia.org/wiki?curid=3800589" title="Pomeroy (Waszyngton)">
Pomeroy (Waszyngton)

Pomeroy – miasto ("city"), ośrodek administracyjny hrabstwa Garfield, w południowo-wschodniej części stanu Waszyngton, w Stanach Zjednoczonych, położone nad strumieniem Pataha Creek. W 2010 roku miasto liczyło 1425 mieszkańców.
Miasto założone zostało w 1886 roku.

</doc>
<doc id="3800590" url="https://pl.wikipedia.org/wiki?curid=3800590" title="Danuta Nagórna">
Danuta Nagórna

Danuta Nagórna-Ferreras Górna (ur. 17 stycznia 1932 w Łucku, zm. 6 października 2021 w Warszawie) – polska aktorka teatralna i filmowa.
Życiorys.
Absolwentka Wydziału Aktorskiego warszawskiej Państwowej Wyższej Szkoły Teatralnej. Aktorka zadebiutowała 17 listopada 1956. W latach 1956–1958 występowała na deskach Teatru Polskiego w Warszawie, w latach 1958–1962 – Teatru im. Juliusza Osterwy w Lublinie, a następnie na warszawskich scenach: Praskiego Teatru Ludowego (1962–1966), Teatru Ludowego (1966–1974), Teatru Nowego (1974–1978), Teatru na Woli (1978–1987, 1990–1991) i Teatru Nowego (1987–1990). Wystąpiła również w ponad dwudziestu spektaklach telewizyjnych.
Zmarła 6 października 2021, sześć dni później została pochowana na cmentarzu w Rembertowie.
Filmografia.
Źródło:.

</doc>
<doc id="3800592" url="https://pl.wikipedia.org/wiki?curid=3800592" title="Ercole Lupinacci">
Ercole Lupinacci

Ercole Lupinacci (ur. 23 listopada 1933 w San Giorgio Albanese, zm. 6 sierpnia 2016) – włoski duchowny katolicki obrządku bizantyjsko-włoskiego, eparcha Piana degli Albanesi w latach 1981–1987 i Lungro degli Italo-Albanesi 1987-2010.
Życiorys.
Święcenia kapłańskie otrzymał 22 listopada 1959.
25 marca 1981 papież Jan Paweł II mianował go eparchą Piana degli Albanesi. 6 sierpnia tego samego roku z rąk biskupa Giovanniego Stamatiego przyjął sakrę biskupią. 30 listopada 1987 przeniesiony na urząd eparchy Lungro degli Italo-Albanesi. 10 sierpnia 2010 ze względu na wiek na ręce papieża Benedykta XVI złożył rezygnację z zajmowanej funkcji.
Zmarł 6 sierpnia 2016.

</doc>
<doc id="3800596" url="https://pl.wikipedia.org/wiki?curid=3800596" title="Tamopsis tweedensis">
Tamopsis tweedensis

Tamopsis tweedensis – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów na podstawie 3 okazów. Holotyp odłowiono nad Tweed River.
Osiąga około 3,5 mm długości ciała. Prosoma żółta z białymi kropkami za oczami i na bocznych brzegach. Obszar oczny bardzo słabo wyniesiony, a nadustek w połowie tak wysoki jak on. Przednio-środkowa para oczu największa. Opistosoma samca biała z beżowymi: paskiem lancetowatym, brzegami bocznymi i 5 parami grzbietowych dołków mięśniowych, których kształt jest soczewkowaty. U samicy opistosoma szersza, podobnie ubarwiona. Odnóża żółtawe, u samicy wyraźniej obrączkowane. Nogogłaszczki samca z pólkiem gęsto rozmieszczonych kolców na grzbiecie, silnie skręconą i łyżeczkowatą apofizą medialną oraz trójspiczastym wierzchołkiem apofizy bocznej.
Pająk endemiczny dla Australii, znany z Nowej Południowej Walii i Queensland.

</doc>
<doc id="3800598" url="https://pl.wikipedia.org/wiki?curid=3800598" title="Australia Telescope Compact Array">
Australia Telescope Compact Array

Australia Telescope Compact Array (ATCA) – radiointerferometr składający się z sześciu anten parabolicznych, znajdujący się w Obserwatorium Paula Wilda około 24 km na zachód od miasta Narrabri w stanie Nowa Południowa Walia w Australii. Jego operatorem jest Wydział Astronomii i Nauk Kosmicznych CSIRO. ATCA jest częścią australijskiej sieci radioteleskopów o nazwie Australia Telescope National Facility.
Opis.
Australia Telescope Compact Array składa się z sześciu identycznych anten parabolicznych. Każda z nich ma średnicę 22 metry, waży 270 ton i ma własne źródło zasilania. Pięć anten umiejscowionych jest na torze szynowym o długości 3 km biegnącym ze wschodu na zachód. Dodatkowy krótki tor o długości 214 metrów biegnie w kierunku północ-południe. Te pięć anten może się przemieszczać i pracować w różnych konfiguracjach. Prędkość przemieszczania się anten wynosi 4 km/h. Anteny w trakcie obserwacji stoją nieruchomo, przemieszczane są tylko pomiędzy obserwacjami. Szósta antena znajduje się 3 km na zachód od toru głównego. Sygnały z anten kierowane są kablami do centrum kontrolnego, gdzie są przetwarzane. Obrót anteny o 360° zajmuje 9 minut.
Radioteleskop odbiera fale radiowe o długości od 3 mm do 20 cm.
W ciągu roku około 80% czasu przeznaczone jest na obserwacje, niecałe 4% to przerwy spowodowane złą pogodą lub awariami, pozostały czas zajmuje konserwacja i testy. Radioteleskop może być sterowany z pomieszczenia kontrolnego lub zdalnie poprzez Internet.
Obserwatorium jest udostępnione dla zwiedzających.
Historia.
Plan budowy radioteleskopu ATCA powstał w 1981 roku po tym, jak zrezygnowano z budowy Australian Synthesis Telescope (AST) zaproponowanego w roku 1975 przez CSIRO i zespół uniwersytetów. Projekt ATCA został zaaprobowany przez władze federalne w sierpniu 1982 roku. Zmiana władz w 1983 roku sprawiła, że projekt został zawieszony, lecz w listopadzie tegoż roku uzyskał akceptację i można było rozpocząć budowę. Australia Telescope Compact Array ujrzał „pierwsze światło” w sierpniu 1988 roku, lecz został oficjalnie otwarty miesiąc później, 2 września. Było to wówczas jedyne takie obserwatorium na półkuli południowej. Koszt budowy wyniósł 50 milionów dolarów australijskich.
Radioteleskop ATCA przeszedł modernizacje ukończone w 2000, 2008 i 2009 roku, które m.in. poszerzyły zakres odbieranych fal o fale milimetrowe. Modernizacja ukończona w listopadzie 2000 roku była gruntowną modernizacją, która trwała kilka lat. W jej trakcie m.in. zainstalowano nowe odbiorniki, zbudowano dodatkowy boczny tor szynowy, biegnący na północ od toru głównego, odnowiono powierzchnie anten oraz poszerzono zakres odbieranych fal radiowych.

</doc>
<doc id="3800603" url="https://pl.wikipedia.org/wiki?curid=3800603" title="Hans Walter Gruhle">
Hans Walter Gruhle

Hans Walter Gruhle (ur. 7 listopada 1880 w Lübben, zm. 3 października 1958 w Bonn) – niemiecki lekarz psychiatra.
Życiorys.
Syn Franza Karla Heinricha Gruhle, radcy izby rachunkowej w Dreźnie, i Thekli z domu Schumann. Studiował medycynę na Uniwersytecie w Lipsku, Würzburgu i Monachium. Pracę doktorską (1905) przygotował pod kierunkiem Emila Kraepelina. W 1912 habilitował się na podstawie pracy "Die Ursachen der jugendlichen Verwahrlosung und Kriminalität". Po dojściu nazistów do władzy nie mógł objąć katedry w Bonn, w zamian został dyrektorem zakładu psychiatrycznego w Zwiefalten, a potem w Weißenau. W 1946 powołany na katedrę w Bonn, na której pozostał do przejścia na emeryturę.

</doc>
<doc id="3800604" url="https://pl.wikipedia.org/wiki?curid=3800604" title="My sami">
My sami



</doc>
<doc id="3800606" url="https://pl.wikipedia.org/wiki?curid=3800606" title="Wiosna - ach to ty">
Wiosna - ach to ty



</doc>
<doc id="3800607" url="https://pl.wikipedia.org/wiki?curid=3800607" title="Arasari kędzierzawy">
Arasari kędzierzawy

Arasari kędzierzawy ("Pteroglossus beauharnaisii") – gatunek średniej wielkości ptaka z rodziny tukanowatych (Ramphastidae). Występuje w Amazonii, nie jest zagrożony wyginięciem.
Zasięg występowania.
Arasari kędzierzawy występuje w południowo-zachodniej Amazonii na południe od Amazonki – od północnego Peru (na południe od rzeki Marañón) i zachodniej Brazylii (na wschód do ujścia rzeki Madeira i dalej na południe, do górnego biegu rzeki Xingu, pojedyncza obserwacja w południowo-zachodnim stanie Pará) na południe po północną i środkową Boliwię (Pando, Cochabamba) i północne Mato Grosso.
Taksonomia.
Gatunek ten opisał niemiecki przyrodnik Johann Georg Wagler w 1832 roku na łamach „Isis von Oken”. Autor użył nazwy "Pteroglossus Beauharnaesii". Jako miejsce typowe Wagler wskazał błędnie Pará w Brazylii; miejsce typowe określił w 1919 roku Charles Barney Cory na północny region Amazonii wschodniego Peru. W 1850 roku Karol Lucjan Bonaparte zaproponował umieszczenie "P. beauharnaesii" w monotypowym rodzaju "Beauharnaisius". Rick Wright w 2015 roku wskazał, że gatunek ten został opisany po raz pierwszy przez Waglera w czasopiśmie „Ausland” w 1831 roku pod nazwą "Pteroglossus Beauharnaisii" (co zostało przeoczone przez późniejszych autorów) i w takim razie epitet gatunkowy poprawnie powinien brzmieć "beauharnaisii", tym bardziej że użyta przez Waglera w 1832 roku i dotąd będąca w użyciu nazwa "beauharnaesii" jest zwyczajną literówką. Ta korekta nazwy została zaakceptowana przez systematyków.
Dane genetyczne wskazują, że gatunek ten jest blisko spokrewniony z arasari rdzawoszyim ("P. bitorquatus").
Etymologia.
Nazwa rodzajowa: "pteron" – pióro; γλωσσα "glōssa" – język. Epitet gatunkowy honoruje Augusta Charles’a Eugène Napoléona de Beauharnaisa (1810–1835), 2. księcia Leuchtenberg, 2. księcia Eichstätt, księcia-małżonka Marii II, królowej Portugalii w latach 1834–1835, kolekcjonera i mecenasa nauki.
Morfologia.
Długość ciała 42–46 cm; masa ciała 164–280 g. Charakterystyczny ptak, ze stosunkowo krótkim dziobem i bardzo długim ogonem. Obie płcie mają skręcone, błyszczące czarne pióra na czubku głowy, które tworzą charakterystyczną kędzierzawą „fryzurę”; grzbiet, barkówki i kuper czerwone, reszta górnych części ciała ciemnozielona. Gardło blade z żółto-białymi piórami z błyszczącymi czarnymi plamkami na końcach, czasami ciągnące się do żółtej piersi, na której występuje czerwony pas, brzuch żółty, pokrywy podogonowe żółte, ale mogą występować czerwone wstawki. Szczęka górna brązowo-pomarańczowa z bordowym paskiem pośrodku, żuchwa w kolorze kości słoniowej, przechodząca w pomarańczową w kierunku czubka. Naga skóra na bokach twarzy niebieska, rubinowa nad i za okiem, często ukryta w piórach; tęczówki koloru czerwonego. Samica ma krótszy dziób niż samiec. Młode ptaki ciemniejsze.
Ekologia.
Głos.
Odzywa się bardzo zmiennym, głębokim „rrek”, miękkim „rrr”, twardym, a nawet chrząkającym „grenk”, w seriach, szybciej lub wolniej, niektóre dźwięki akcentowane kłapaniem dziobem; grupa odzywa się miękkim „et-et” przed noclegiem; sporadycznie odzywa się tubowym „eet”. Zmienne odgłosy prawdopodobnie powiązane z indywidualnymi interakcjami w obrębie grupy.
Siedlisko i pokarm.
Arasari kędzierzawy jest najprawdopodobniej gatunkiem osiadłym, migracje odbywają się tylko lokalnie i na krótkie odległości. Ptak ten zamieszkuje nizinne, wilgotne lasy, zarówno suche, jak i bagniste, brzegi lasów i polan, również niższe lesiste wzgórza. Zwykle przebywa poniżej 500 m n.p.m., ale czasami spotykany na 900 m n.p.m., w szczególności w pobliżu Andów.
Skład diety jest słabo poznany, spożywa głównie owoce takie jak figi i wawrzynowate z rodzaju "Ocotea". Żywi się również jajami i młodymi ptakami, najprawdopodobniej wtedy, gdy odbywają się lęgi i potrzebuje białka dla piskląt. Pokarm zdobywa niemal całkowicie przebywając w grupach liczących od 3 do 12 ptaków, głównie w baldachimie lasu, czasami również w krzewach, które porastają polany. Obserwowano również energicznie ataki i niszczenie gniazd kacyków żółtosternych ("Cacicus cela"). W niewoli podobno nie są tak agresywne i drapieżne jak inne gatunki z rodzaju "Pteroglossus".
Lęgi.
Obserwacje i dane ze schwytanych ptaków wskazują, że sezon rozrodczy przypada na okres od maja do sierpnia, okazjonalnie do listopada, a nawet lutego. Kopulację odnotowano w czerwcu, zarówno w Mato Grosso, jak i w Pará. Prawdopodobnie gniazduje w grupach. Gody obejmują głębokie skłony i nawoływanie, z gonitwą wśród drzew. Brak informacji na temat wielkości lęgu, czasu inkubacji czy wychowu młodych.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Globalna wielkość populacji nie została ilościowo oszacowana, ale gatunek ten jest opisany jako „rzadki”. Zasadniczo gęstość występowania w lesie ocenia się na około 1 ptaka na 10–12 ha lub 8 ptaków na 100 ha. Potrzeba więcej danych na temat biologii tego gatunku, która jest niezbędna w przypadku podjęcia działań ochronnych; obserwacje interakcji tego ptaka z arasari czarnoszyim ("P. aracari") i arasari brązowouchym ("P. castanotis") mogą dostarczyć użytecznych informacji. Zagrożeniem dla arasari kędzierzawego jest łowiectwo ze strony ludzi: gdy jeden z członków stada zostaje schwytany przez myśliwego lub drapieżnika, reszta grupy nie ucieka, wszystkie ptaki pozostają w pobliżu, nawołując głośno. Podejrzewa się, że ptak ten straci 16,3–20,6% odpowiednich siedlisk w miejscu jego występowania w ciągu trzech pokoleń (21 lat) na podstawie modelu wylesiania Amazonii i jego populacja spadnie o 25% lub więcej w ciągu trzech pokoleń.

</doc>
<doc id="3800608" url="https://pl.wikipedia.org/wiki?curid=3800608" title="Pteroglossus beauharnaesii">
Pteroglossus beauharnaesii



</doc>
<doc id="3800609" url="https://pl.wikipedia.org/wiki?curid=3800609" title="Świętej pamięci">
Świętej pamięci

Świętej pamięci – określenie stosowane w odniesieniu do zmarłych osób wyznania chrześcijańskiego, jak również zmarłych w obrębie kultury chrześcijańskiej. Na nagrobkach, tablicach, epitafiach, nekrologach i klepsydrach najczęściej stosowany jest akronim śp. lub Ś. † P. z krzyżem lub bez krzyża między literami.

</doc>
<doc id="3800610" url="https://pl.wikipedia.org/wiki?curid=3800610" title="Śp.">
Śp.



</doc>
<doc id="3800613" url="https://pl.wikipedia.org/wiki?curid=3800613" title="Arkadiusz Pawłowski">
Arkadiusz Pawłowski

Arkadiusz Pawłowski (ur. 25 kwietnia 1956 w Warszawie) – polski niepełnosprawny pływak. Multimedalista paraolimpijski. Startując w 6 paraolimpiadach (1980 Arnhem, 1984 Stoke Mandeville, 1988 Seul, 1992 Barcelona, 1996 Atlanta, 2000 Sydney) zdobył w sumie 24 medale paraolimpijskie (12 złotych, 6 srebrnych i 6 brązowych). Rekordzista pod tym względem wśród polskich sportowców niepełnosprawnych.
Ma porażone nogi, co jest wynikiem choroby Heinego-Medina, którą przebył we wczesnym dzieciństwie. Porusza się o kulach oraz dzięki aparatowi ortopedycznemu.
Życie prywatne.
Arkadiusz Pawłowski ukończył Studium Techniki Dentystycznej w Warszawie i z zawodu jest stomatologiem. Ma żonę Ewę i syna Jana.

</doc>
<doc id="3800614" url="https://pl.wikipedia.org/wiki?curid=3800614" title="Lit (pierwiastek)">
Lit (pierwiastek)



</doc>
<doc id="3800616" url="https://pl.wikipedia.org/wiki?curid=3800616" title="Barbara Tomaszewska">
Barbara Tomaszewska



</doc>
<doc id="3800618" url="https://pl.wikipedia.org/wiki?curid=3800618" title="Barbara Wardak">
Barbara Wardak



</doc>
<doc id="3800624" url="https://pl.wikipedia.org/wiki?curid=3800624" title="Złota Piłka (1956–2009)">
Złota Piłka (1956–2009)



</doc>
<doc id="3800633" url="https://pl.wikipedia.org/wiki?curid=3800633" title="Jargaltulgyn Erdenebat">
Jargaltulgyn Erdenebat



</doc>
<doc id="3800634" url="https://pl.wikipedia.org/wiki?curid=3800634" title="Golden Era of the &quot;Melomani&quot; Group">
Golden Era of the &quot;Melomani&quot; Group



</doc>
<doc id="3800635" url="https://pl.wikipedia.org/wiki?curid=3800635" title="Zespół Pieśni i Tańca Uniwersytetu Jagiellońskiego &quot;Słowianki&quot;">
Zespół Pieśni i Tańca Uniwersytetu Jagiellońskiego &quot;Słowianki&quot;



</doc>
<doc id="3800638" url="https://pl.wikipedia.org/wiki?curid=3800638" title="Regionalny Zespół Pieśni i Tańca &quot;Cepelia Fil Wilamowice&quot;">
Regionalny Zespół Pieśni i Tańca &quot;Cepelia Fil Wilamowice&quot;



</doc>
<doc id="3800639" url="https://pl.wikipedia.org/wiki?curid=3800639" title="Słownik biograficzny historyków łódzkich">
Słownik biograficzny historyków łódzkich

Słownik biograficzny historyków łódzkich – słownik zawierający biogramy nieżyjących (przed 2000 rokiem) polskich historyków związanych z akademickim ośrodkiem łódzkim. Autorami są wykładowcy Instytutu Historii Uniwersytetu Łódzkiego: Jarosław Kita i Rafał Stobiecki. Praca ukazała się w roku 2000 nakładem Wydawnictwa Ibidem. Uwzględniono w nim badaczy, dydaktyków i popularyzatorów, a także twórców różnych form eseistyki, historiozofii i publicystyki historycznej. Teksty haseł zawierają oprócz życiorysu zwięzłą charakterystykę twórczości oraz bibliografię.

</doc>
<doc id="3800643" url="https://pl.wikipedia.org/wiki?curid=3800643" title="Zespół Regionalny &quot;Gdowianie&quot;">
Zespół Regionalny &quot;Gdowianie&quot;



</doc>
<doc id="3800644" url="https://pl.wikipedia.org/wiki?curid=3800644" title="Kławdija Nowgorodcewa">
Kławdija Nowgorodcewa

Kławdija Timofiejewna Nowgorodcewa (ros. Клавдия Тимофеевна Новгородцева, ur. 22 marca 1876 w Jekaterynburgu, zm. 23 marca 1960 w Moskwie) – radziecka działaczka partyjna.
Życiorys.
W latach 1897-1899 była słuchaczką kursów wychowawczyń i kierowniczek kształcenia fizycznego P. Lesgafta, 1904 wstąpiła do SDPRR, kilkakrotnie aresztowana, 1915 zesłana do Kraju Turuchańskiego, 19 marca 1917 amnestionowana po rewolucji lutowej. Wyszła za mąż za Jakowa Swierdłowa. Od marca 1917 do 1918 kierowała wydawnictwem KC SDPRR(b) "Priboj", 1918 została pomocnikiem sekretarza KC RKP(b), kierowała Sekretariatem KC RKP(b) i do czerwca 1919 Wydziałem Ogólnym KC RKP(b). Od czerwca 1919 do 1920 kierowała Wydziałem Finansowym KC RKP(b), 1920-1925 kierowała Wydziałem Instytucji Dziecięcych WCIK, a 1925-1931 Wydziałem Dziecięcym Zjednoczonego Wydawnictwa Państwowego i Wydziałem Podręczników tego wydawnictwa, 1931-1944 pracowała w Gławlicie. Została odznaczona Orderem Czerwonego Sztandaru Pracy.

</doc>
<doc id="3800645" url="https://pl.wikipedia.org/wiki?curid=3800645" title="LZA &quot;Płońsk&quot;">
LZA &quot;Płońsk&quot;



</doc>
<doc id="3800647" url="https://pl.wikipedia.org/wiki?curid=3800647" title="Zespół Pieśni i Tańca &quot;Silesianie&quot; Uniwersytetu Ekonomicznego w Katowicach">
Zespół Pieśni i Tańca &quot;Silesianie&quot; Uniwersytetu Ekonomicznego w Katowicach



</doc>
<doc id="3800649" url="https://pl.wikipedia.org/wiki?curid=3800649" title="Zespół Pieśni i Tańca &quot;Kielce&quot;">
Zespół Pieśni i Tańca &quot;Kielce&quot;



</doc>
<doc id="3800650" url="https://pl.wikipedia.org/wiki?curid=3800650" title="Zespół Pieśni i Tańca &quot;Jarosław&quot;">
Zespół Pieśni i Tańca &quot;Jarosław&quot;



</doc>
<doc id="3800651" url="https://pl.wikipedia.org/wiki?curid=3800651" title="Bitwa pod Othée">
Bitwa pod Othée

Bitwa pod Othée – bitwa stoczona 23 września 1408 roku pod Othée (obecnie część miasta Awans) pomiędzy mieszczanami z Liège a siłami sprzymierzonych książąt niderlandzkich pod dowództwem księcia burgundzkiego Jana bez Trwogi, zakończona zwycięstwem sił książęcych.
Do bitwy doszło podczas buntu mieszczan Liège wywołanego próbami umocnienia rządów biskupich przez Jana z Bawarii, wybranego na biskupa Liège w 1389 r. W 1403 r. doszło do porozumienia między biskupem i miastem, jednak gdy wkrótce potem przeciwnicy Jana próbowali go uwięzić, ten postanowił objąć absolutną władzę w Liège. To wywołało opór w mieście, krwawe prześladowania stronników biskupa i wybór na "antybiskupa" jednego z mieszczan, Dytryka z Perwez, którego zatwierdził antypapież Benedykt XIII.
Większość miast księstwa biskupiego przyłączyła się do rebelii; biskup Jan znalazł schronienie w pozostającym mu wiernym Maastricht. Rebelianci we wrześniu 1407 r. oblegli Maastricht i próbowali go zdobyć używając relatywnie nowej taktyki: ostrzału artyleryjskiego. Oblężenie przerwano w styczniu 1408 r., a następnie wznowiono w czerwcu tego samego roku. Marsz w kierunku Liège wezwanego na pomoc przez Jana z Bawarii jego krewnego, księcia burgundzkiego Jana bez Trwogi spowodował, że w sierpniu oblegający ponownie odstąpili spod murów Maastricht.
Mieszczanie rozpoczęli rokowania z księciem burgundzkim korzystając z francuskiego pośrednictwa. 20 września zostały one zerwane przez Jana bez Trwogi, który w międzyczasie wzmocnił swe siły (przyłączył się do niego m.in. brat biskupa, hrabia Holandii i Hainaut Wilhelm II), a następnie przystąpił do oblężenia jednego z czołowych miast rebelianckich, Tongeren. 23 września wojska obu stron spotkały się pod Othée. Jan bez Trwogi początkowo ustawił swoje wojsko w zwartym szyku, oczekując ataku mieszczan. Gdy jednak ten nie nastąpił, sam ruszył na wroga, nie powtarzając jednak błędu, który popełnił w bitwie pod Nikopolis: zaatakował w szyku, zarówno konnicą, jak i piechotą, co dało mu zwycięstwo. Doszło do rzezi rebeliantów, a powstanie upadło.
W efekcie klęski powstańców mieszczanom Liège odebrano całkowicie samorząd. Jednak już w kolejnych latach biskup Jan stopniowo przyznawał miastu przywileje, a w 1419 r. cesarz Zygmunt Luksemburski przywrócił im wszystkie wcześniej posiadane prawa.

</doc>
<doc id="3800653" url="https://pl.wikipedia.org/wiki?curid=3800653" title="Dawid Riazanow">
Dawid Riazanow

Dawid Borisowicz Riazanow (Goldendach) (ros. Давид Борисович Рязанов (Гольдендах), ur. 10 marca 1870 w Odessie, zm. 21 stycznia 1938 w Saratowie) – teoretyk marksizmu w Rosji i ZSRR.
Życiorys.
Uczył się w gimnazjum w Odessie, z którego został wydalony, w 1889 założył jedno z pierwszych w Rosji kółek socjaldemokratycznych, 1890-1891 przebywał za granicą, gdzie nawiązał kontakt z grupą Plechanowa. W październiku 1891 wrócił do Rosji i został aresztowany i w 1895 zesłany pod nadzór policji na 3 lata do Kiszyniowa, 1900-1905 przebywał na emigracji we Francji i Niemczech, w 1903 wstąpił do SDPRR. W 1907 został aresztowany i zwolniony, po czym ponownie wyemigrował, w 1911 był lektorem szkoły partyjnej w Longjumeau we Francji, w kwietniu 1917 wrócił do Rosji i w sierpniu 1917 wstąpił do SDPRR(b). Po zawarciu przez Rosję radziecką traktatu brzeskiego wystąpił z partii, jednak jeszcze w 1918 wstąpił ponownie, 1918-1920 kierował Centralnym Archiwum RFSRR, 1920 był członkiem Prezydium Wszechzwiązkowej Centralnej Rady Związków Zawodowych. Od 1921 do lutego 1931 był dyrektorem Instytutu Marksa i Engelsa przy Socjalistycznej Akademii przy WCIK/CIK ZSRR, 12 stycznia 1929 został akademikiem Wydziału Nauk Humanistycznych (historia) Akademii Nauk ZSRR. W 1930 został odznaczony Orderem Czerwonego Sztandaru Pracy.
16 lutego 1931 został aresztowany i 3 marca 1931 wydalony z Akademii Nauk ZSRR, 16 kwietnia 1931 skazany na 3 lata zesłania do Saratowa, gdzie pracował w Uniwersytecie Państwowym. 23 lipca 1937 ponownie aresztowany, 21 stycznia 1938 skazany na śmierć na sesji wyjazdowej Wojskowego Kolegium Sądu Najwyższego ZSRR pod zarzutem udziału w antyradzieckiej prawicowo-trockistowskiej dywersyjnej organizacji i rozstrzelany. 22 marca 1958 pośmiertnie zrehabilitowany.

</doc>
<doc id="3800658" url="https://pl.wikipedia.org/wiki?curid=3800658" title="Giennadij Obiczkin">
Giennadij Obiczkin

Giennadij Dmitrijewicz Obiczkin (ros. Геннадий Дмитриевич Обичкин, ur. 12 września 1899 we wsi Sinicyno w guberni carycyńskiej, zm. 1981 w Moskwie) – radziecki historyk.
Życiorys.
Do 1917 służył w rosyjskiej armii i brał udział w I wojnie światowej, w 1917 został internowany przez francuskie wojska i zesłany na przymusowe roboty do Algierii, po powrocie do Rosji 1920-1921 służył w Armii Czerwonej. Od 1927 należał do WKP(b), 1928 ukończył 2 Uniwersytet Moskiewski, a w 1931 aspiranturę Instytutu Filozofii Akademii Komunistycznej, 1931-1945 pracował jako wykładowca i funkcjonariusz partyjny. Od 1945 pracował w Instytucie Marksa-Engelsa-Lenina przy KC WKP(b), w 1949 otrzymał tytuł profesora, od lipca 1952 do 25 stycznia 1961 był dyrektorem Instytutu Marksa-Engelsa-Lenina/Instytutu Marksa-Engelsa-Lenina-Stalina/Instytutu Marksa-Engelsa-Lenina przy KC WKP(b)/KPZR. Jednocześnie 1957-1959 był głównym redaktorem pisma "Woprosy Istorii KPSS", potem członkiem Głównej Redakcji Wielkiej Encyklopedii Radzieckiej i głównej redakcji Radzieckiej Encyklopedii Historycznej, 1962 otrzymał tytuł doktora nauk historycznych, a w 1964 tytuł Zasłużonego Działacza Nauki RFSRR. Był odznaczony Orderem Lenina, Orderem Rewolucji Październikowej i trzema innymi orderami.

</doc>
<doc id="3800659" url="https://pl.wikipedia.org/wiki?curid=3800659" title="Referendum w Republice Serbskiej w 2016 roku">
Referendum w Republice Serbskiej w 2016 roku

Referendum w Republice Serbskiej (2016) – referendum odbywające się 25 września w Republice Serbskiej, będącego entitety Bośni i Hercegowiny.
W referendum mieszkańcy Republiki Serbskiej wypowiedzieli się na temat, czy 9 stycznia ma być świętowany jako Dzień Republiki tego entitetu. 9 stycznia wypada także wspomnienie świętego Szczepana, dzień ten jest także rocznicą powstania w 1992 Serbskiej Republiki Bośni i Hercegowiny (wówczas jako części Jugosławii).
Przyczyny.
Republika Serbska w obecnej formule powstała, jako jeden z entitetów, Bośni i Hercegowiny na mocy układu z Dayton (1995), który zakończył wojnę domową z pierwszej połowy lat 90. W wyniku działań wojennych i ich następstw struktura demograficzna terenów entitetu zmieniła się: w 1991 Bośniaccy Serbowie stanowili ok. 55% społeczności, Boszniacy ok. 28%, Jugosłowianie 4%, a Chorwaci 2,5%, podczas gdy w 2013 Serbów było już ponad 81%, Muzułmanów tylko 13%. 
26 listopada 2015 Sąd Konstytucyjny Bośni i Hercegowiny stwierdził, że niezgodne z ustawą zasadniczą (oktrojowaną w 1995 przez społeczność międzynarodową) jest świętowanie 9 stycznia (mając na uwadze iż jest to także prawosławne wspomnienie św. Szczepana) i będzie to dyskryminacją innych narodów wchodzących w skład kraju – jednocześnie wskazano, że Republika Serbska powinna w ciągu pół roku ustalić inny dzień na obchodzenie Dnia Republiki. Sprawę do Sądu zgłosili Boszniacy, którzy uznali datę święta za dyskryminację innych grup narodowych wchodzących w skład Bośni i Hercegowiny. Władze Republiki Serbskiej nie przyjęły wyroku sądu, podkreślając m.in. iż na mocy układu z Dayton część z sędziów nie jest obywatelami Bośni i Hercegowiny. 9 stycznia 2016 w entitecie obchodzono Dzień Republiki – w uroczystościach w stolicy, Banja Luce, uczestniczył m.in. premier Serbii Aleksandar Vučić. Władze Serbii dystansowały się od pomysłu referendum, a jego głównym orędownikiem był Milorad Dodik, prezydent Republiki Serbskiej – podkreślał on jednak, w wywiadzie dla Radia Wolna Europa, że nie ma ono na celu potencjalnej secesji entitetu oraz być wyrazem sprzeciwu drogi Bośni i Hercegowiny do Unii Europejskiej (kilka dni przed referendum, 21 września, Unia Europejska zaakceptowała wniosek Bośni i Hercegowiny o członkostwo we wspólnocie, który przesłano w lutym). Mimo to część lokalnych polityków, po tym jak referendum skrytykowała Komisja Wenecka, była przeciwna organizacji plebiscytu ze względu na jego niekonstytucyjność oraz podważanie układu z Dayton. W opinii ekspertów referendum mogłoby wpłynąć na destabilizację, a nawet rozpad Bośni i Hercegowiny, która funkcjonuje dzięki międzynarodowym ustaleniom z 1995.
Referendum.
W lutym 2016 prezydent Milorad Dodik zapowiedział zorganizowanie referendum. 25 września uprawnionych do głosowania w plebiscycie jest ok. 1 200 000 mieszkańców Republiki Serbskiej. Na kartach znajdowało się pytanie, czy są za tym, „aby Dzień Republiki Serbskiej był upamiętniony i obchodzony 9 stycznia?”.
Dystrykt Brczko, jedna z trzech części składowych Bośni i Hercegowiny, nie wyraził zgody na przeprowadzenie głosowania na jego terytorium – zainteresowani oddawali swoje głosy w gminach Donji Žabar oraz Bijeljina. Poza terytorium Republiki Serbskiej można było głosować w siedmiu państwach: Serbii, Niemczech, Szwajcarii, Austrii, Rosji, Belgii oraz Holandii.
Wyniki.
W referendum wzięło udział 55,77% uprawnionych, a 99,81% opowiedziało się za obchodzeniem 9 stycznia Dnia Republiki. Milorad Dodik po zakończeniu głosowania przyznał, że był to dzień, który zapisze się w historii „jako dzień serbskiego samookreślenia” – słowa te wypowiedziane zostały w Pale, mieście będącym siedzibą wojskowych oddziałów Bośniackich Serbów w czasie wojny domowej.
Reakcje międzynarodowe.
Oponentami referendum były Stany Zjednoczone oraz Unia Europejska. Mimo obecności na uroczystościach państwowych 9 stycznia 2016 premier Serbii Aleksandar Vučić przyznał iż jego rząd uważa organizację głosowania za błędną, a jego skutki mogą doprowadzić do destabilizacji całego kraju. Negatywnie na temat plebiscytu wypowiedział się również Wysoki przedstawiciel dla Bośni i Hercegowiny, który zauważył, że głosowanie podważa ustalenia z Dayton. Głosowanie poparła Rosja.
Następstwa.
26 września Prokuratura Generalna Bośni i Hercegowiny wszczęła śledztwo w sprawie przeprowadzenia referendum.

</doc>
<doc id="3800662" url="https://pl.wikipedia.org/wiki?curid=3800662" title="Zespół Pieśni i Tańca &quot;Lubartowiacy&quot;">
Zespół Pieśni i Tańca &quot;Lubartowiacy&quot;



</doc>
<doc id="3800665" url="https://pl.wikipedia.org/wiki?curid=3800665" title="Zespół Pieśni i Tańca Uniwersytetu Przyrodniczego w Lublinie &quot;Jawor&quot;">
Zespół Pieśni i Tańca Uniwersytetu Przyrodniczego w Lublinie &quot;Jawor&quot;



</doc>
<doc id="3800666" url="https://pl.wikipedia.org/wiki?curid=3800666" title="Zespół Pieśni i Tańca &quot;Żeńcy&quot; Akademii Rolniczej w Szczecinie">
Zespół Pieśni i Tańca &quot;Żeńcy&quot; Akademii Rolniczej w Szczecinie



</doc>
<doc id="3800667" url="https://pl.wikipedia.org/wiki?curid=3800667" title="Wybory do Parlamentu Europejskiego w Holandii w 1994 roku">
Wybory do Parlamentu Europejskiego w Holandii w 1994 roku

Wybory do Parlamentu Europejskiego w Holandii w 1994 roku zostały przeprowadzone 9 czerwca 1994. Holendrzy wybrali 31 przedstawicieli do Parlamentu Europejskiego IV kadencji, o 6 więcej niż w 1989. Frekwencja wyborcza wyniosła 35,69%.

</doc>
<doc id="3800668" url="https://pl.wikipedia.org/wiki?curid=3800668" title="DSM (ujednoznacznienie)">
DSM (ujednoznacznienie)



</doc>
<doc id="3800669" url="https://pl.wikipedia.org/wiki?curid=3800669" title="Zespół Regionalny &quot;Mietniowiacy&quot;">
Zespół Regionalny &quot;Mietniowiacy&quot;



</doc>
<doc id="3800670" url="https://pl.wikipedia.org/wiki?curid=3800670" title="Zespół Pieśni i Tańca &quot;Lublin&quot; im. Wandy Kaniorowej">
Zespół Pieśni i Tańca &quot;Lublin&quot; im. Wandy Kaniorowej



</doc>
<doc id="3800680" url="https://pl.wikipedia.org/wiki?curid=3800680" title="Chrystus na pustyni (obraz)">
Chrystus na pustyni (obraz)

Chrystus na pustyni (ros. "Христос в пустыне") – obraz dziewiętnastowiecznego rosyjskiego malarza Iwana Kramskoja, zaliczającego się do grupy Pieriedwiżników, do której należeli między innymi Ilja Riepin, Isaak Lewitan i Iwan Szyszkin. Jak podaje Lucyna Lencznarowicz, Kramskoj specjalizował się w kompozycjach i tematyce historycznej, świeckiej, ale niekiedy sięgał po motywy religijne.
Charakterystyka ogólna.
Obraz stanowi ilustrację do przekazu ewangelii synoptycznych o pobycie Jezusa na pustyni, w trakcie którego przez czterdzieści dni pościł i był kuszony przez diabła. Malowidło powstało w roku 1872. Zostało zakupione przez Pawła Trietiakowa na potrzeby tworzonej przez niego galerii sztuki rosyjskiej. Było ono też reprodukowane w czasopismach w formie grafiki.
Historia powstania.
Kramskoj pracował nad portretem Jezusa przez wiele lat. Zadowolony był dopiero z drugiej jego wersji, na której Zbawiciel ukazany jest na tle niegościnnej przyrody. Przygotowując się do stworzenia dzieła, malarz szukał inspiracji zarówno w europejskich galeriach, jak i w pustynnych skalistych rejonach Krymu.
Kompozycja.
Obraz przedstawia Chrystusa, ubranego w czerwonawą szatę i niebieskawy płaszcz, w pozycji siedzącej, z rękami ułożonymi na kolanach, dłońmi złożonymi i splecionymi palcami, wpatrzonego w kamieniste podłoże. Twarz Jezusa jest poważna, wyraża głęboką zadumę i wewnętrzną koncentrację. Przejmującym szczegółem są bose stopy Chrystusa, kierujące uwagę widza w stronę drogi ku męce i śmierci, po której Syn Człowieczy zdecydował się pójść. Światło pada na Jezusa od tyłu i z lewego boku, pozostawiając jego oblicze w cieniu. Kolorystyka obrazu jest stonowana. Dolną jego część zajmuje szarość kamienistego pagórka, górną delikatny błękit nieba, ożywiony jedynie przez podłużne granatowe chmury, kładące się płasko nad horyzontem.
Nawiązania kulturowe.
Dzieło Kramskoja mieści się w nurcie malarstwa zachodnioeuropejskiego, a nie tradycji ikonograficznej prawosławnego kręgu kulturowego, z której wywodził się autor. O ile w malarstwie bizantyjskim i staroruskim Chrystus przedstawiany jest w chwale jako Zbawiciel i Król Nieba i Ziemi (Pantokrator), to u Kramskoja wyeksponowane jest jego człowieczeństwo w momencie, kiedy przygotowuje się do roli Odkupiciela i z własnego wyboru doświadcza typowych dla ludzi cierpień fizycznych, takich jak długotrwały głód, a także trosk psychicznych, symbolizowanych przez pokusy podsuwane przez diabła.
Recepcja dzieła.
Kompozycja Kramskoja określana jest mianem arcydzieła. Jak podaje Walther K. Lang, po pierwszym publicznym zaprezentowaniu obrazu opinie prasy były podzielone, jednak wszyscy zgadzali się, że powstało dzieło ważne. Znany pisarz Iwan Gonczarow stwierdził, że artysta ma prawo odejść od sztywnego kanonu prawosławnych ikon. Gonczarow podkreślał, że głównym przesłaniem obrazu Kramskoja jest ukazanie nadludzkiego wysiłku myśli i woli Jezusa, jak również siły i zdecydowania do podjęcia się zbawczej misji. Z kolei Wsiewołod Garszyn zauważył w obrazie ekspresję ogromnej moralnej siły, sprzeciwu wobec zła i determinacji do walki z nim.
Kontynuacja.
Malarz wrócił do postaci Chrystusa w nieukończonym obrazie zatytułowanym "Śmiech", przedstawiającym scenę z Ewangelii, w której żołnierze szydzą z Jezusa, kłaniając się mu jak królowi. W odróżnieniu od pierwszej pracy, drugi obraz przedstawia wiele osób, a umęczony Chrystus znajduje się na dalszym planie.

</doc>
<doc id="3800685" url="https://pl.wikipedia.org/wiki?curid=3800685" title="1994–2006 Chaos Years">
1994–2006 Chaos Years

1994–2006 Chaos Years – kompilacja nagrań kanadyjskiego zespołu muzycznego Strapping Young Lad. Dwupłytowe wydawnictwo ukazało się 31 marca 2008 roku nakładem wytwórni muzycznej Century Media Records. Na płycie CD znalazł się przekrojowy materiał pochodzący ze wszystkich pięciu albumów studyjnych Strapping Young Lad. Natomiast na płytę DVD trafił m.in. występ zespołu zarejestrowany w 2006 roku podczas Download Festival oraz wszystkie teledyski.
Album dotarł do 32. miejsca fińskiej listy przebojów - Suomen virallinen lista.
Lista utworów.
Opracowano na podstawie materiału źródłowego.

</doc>
<doc id="3800690" url="https://pl.wikipedia.org/wiki?curid=3800690" title="Szczurowiec">
Szczurowiec

Szczurowiec ("Uromys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunku występujące w Australii i na Nowej Gwinei.
Morfologia.
Długość ciała (bez ogona) 170–382 mm, długość ogona 130–400 mm, długość ucha 16–40 mm, długość tylnej stopy 37–80 mm; masa ciała 170–1020 g.
Systematyka.
Podział systematyczny.
Do rodzaju należą następujące gatunki zgrupowane w podrodzajach:
Opisano też gatunek wymarły z plejstocenu dzisiejszego stanu Queensland w Australii:

</doc>
<doc id="3800692" url="https://pl.wikipedia.org/wiki?curid=3800692" title="Uromys">
Uromys



</doc>
<doc id="3800701" url="https://pl.wikipedia.org/wiki?curid=3800701" title="Agnes Kant">
Agnes Kant

Agnes Catharina Kant (ur. 20 stycznia 1967 w Hessisch Oldendorf) – holenderska polityk, deputowana do Tweede Kamer, od 2008 do 2010 lider Partii Socjalistycznej.
Życiorys.
Urodziła się na terenie RFN, gdzie jej rodzice pracowali jako nauczyciele w szkole dla dzieci holenderskich żołnierzy służących w ramach sił NATO. Absolwentka medycyny na Katholieke Universiteit Nijmegen (1989), doktoryzowała się na tej samej uczelni w 1997. Pracowała na tym uniwersytecie w latach 1989–1994.
W 1989 wstąpiła do Partii Socjalistycznej, rok później stanęła na czele jej struktur w Doesburgu. W latach 1994–1998 była radną tej miejscowości i jednocześnie etatową działaczką partyjną. W 1998 po raz pierwszy wybrana do Tweede Kamer, do niższej izby Stanów Generalnych wybierana ponownie w 2002, 2003 i 2006. Od 1998 była sekretarzem grupy poselskiej swojego ugrupowania. W czerwcu 2008 została liderem politycznym Partii Socjalistycznej, zastępując jej wieloletniego przywódcę Jana Marijnissena. Objęła wówczas również funkcję przewodniczącej klubu deputowanych partii.
Zrezygnowała z tych stanowisk w marcu 2010 po słabych wynikach ugrupowania w wyborach lokalnych. Nie ubiegała się o poselską reelekcję, wycofując się z aktywności politycznej. Od 2011 zawodowo związana z Lareb, farmaceutycznym centrum badawczym z siedzibą w ’s-Hertogenbosch. W 2013 została dyrektorem w tej instytucji.
Zamężna od 1990, ma dwie córki.

</doc>
<doc id="3800704" url="https://pl.wikipedia.org/wiki?curid=3800704" title="Skałoskakun">
Skałoskakun

Skałoskakun ("Zyzomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie w Australii.
Morfologia.
Długość ciała (bez ogona) 85–170 mm, długość ogona 90–152 mm, długość ucha 15–23 mm, długość tylnej stopy 20–31 mm; masa ciała 26–190 g.
Systematyka.
Podział systematyczny.
Takson ten należy do australijskich „starych endemitów”; najstarsze szczątki przedstawiciela tego rodzaju pochodzą z późnego pliocenu. Morfologia chromosomów odróżnia należące do niego gatunki od wszystkich innych gryzoni z kontynentu. Trzonowce skałoskakunów są najbardziej podobne do tych, które mają królikoszczury ("Conilurus"), ale charakterystyka penisa łączy je z pseudomyszami ("Pseudomys") i pokrewnymi rodzajami. Do rodzaju należą następujące gatunki:
Opisano również gatunek wymarły z plejstocenu stanu Queensland w Australii:

</doc>
<doc id="3800705" url="https://pl.wikipedia.org/wiki?curid=3800705" title="Zyzomys">
Zyzomys



</doc>
<doc id="3800709" url="https://pl.wikipedia.org/wiki?curid=3800709" title="DAF 400">
DAF 400

DAF 200/400 – samochód dostawczy produkowany przez brytyjskie przedsiębiorstwa British Leyland, Freight Rover, Leyland DAF, a następnie LDV w latach 1974–1996 w kilku generacjach i odmianach pod wieloma nazwami.
Historia i opis pojazdu.
Historia samochodu rozpoczęła się w 1974 roku, kiedy to British Leyland rozpoczęło produkcję pojazdu dostawczego pod nazwą Leyland Sherpa (występował także pod nazwą Morris Sherpa). W 1982 roku przeprowadzono lifting samochodu, a produkcją zajmowało się już przedsiębiorstwo Freight Rover. W 1984 roku przeprowadzono kolejną modernizację pojazdu, która polegała na zastosowaniu m.in. nowych zderzaków i reflektorów. Zmieniono też oznaczenie modelu z Sherpa na serii 200 i 300 dla wersji o ładowności do 3,5 tony. W 1989 roku produkcję pojazdów przejęło przedsiębiorstwo Leyland DAF, które przeprowadziło kolejny lifting pojazdu, który tym razem polegał na zastosowaniu m.in. nowej atrapy, również oznaczenie serii 300 zmieniono na 400. Samochody na rynku występowały głównie pod marką DAF. Po bankructwie Leyland DAF w 1993 roku utworzono spółkę LDV, a produkcję pojazdów kontynuowano pod nazwą odpowiednio LDV 200 i LDV 400. W 1996 roku zakończono produkcję pojazdów, a następcą został LDV Pilot dla wersji 200 i LDV Convoy dla wersji 400.
Od marca 1995 do 1996 roku LDV 400 montowano w systemie SKD w Polsce w Wytwórni Silników Wysokoprężnych Andoria w Andrychowie. Stosowano m.in. silnik 4C90 z Andorii.
Samochody te produkowane również były w Turcji przez przedsiębiorstwo BMC pod nazwą BMC Levend.

</doc>
<doc id="3800711" url="https://pl.wikipedia.org/wiki?curid=3800711" title="DAF 200">
DAF 200



</doc>
<doc id="3800713" url="https://pl.wikipedia.org/wiki?curid=3800713" title="LDV 200">
LDV 200



</doc>
<doc id="3800715" url="https://pl.wikipedia.org/wiki?curid=3800715" title="Leyland Sherpa">
Leyland Sherpa



</doc>
<doc id="3800716" url="https://pl.wikipedia.org/wiki?curid=3800716" title="Freight Rover Sherpa">
Freight Rover Sherpa



</doc>
<doc id="3800717" url="https://pl.wikipedia.org/wiki?curid=3800717" title="Leyland DAF 400">
Leyland DAF 400



</doc>
<doc id="3800726" url="https://pl.wikipedia.org/wiki?curid=3800726" title="Run Devil Run">
Run Devil Run

„Run Devil Run” – ósmy singel południowokoreańskiej grupy Girls’ Generation, wydany cyfrowo 17 marca 2010 roku. Utwór promował album studyjny "Run Devil Run". Singel sprzedał się w Korei Południowej w nakładzie ponad egzemplarzy (stan na grudzień 2010 r.).
Japońska wersja utworu została wydana na trzecim japońskim singlu „MR.TAXI/Run Devil Run” 23 kwietnia 2011 roku, a także japońskim albumie "GIRLS’ GENERATION".
„Run Devil Run” został napisany przez Alexa Jamesa, busbee i Kalle Engströma. W 2008 roku amerykańska piosenkarka Kesha nagrała wersję demo utworu w języku angielskim. Później piosenka została nagrana przez Girls’ Generation i wersja Keshy nigdy nie została wydana.

</doc>
<doc id="3800728" url="https://pl.wikipedia.org/wiki?curid=3800728" title="Wina australijskie">
Wina australijskie

Australia jest czwartym największym eksporterem wina na świecie pod względem wartości i piątym pod względem objętości (ponad 700 mln litrów rocznie). Na eksport przeznacza się około 60% produkcji. 
Historia.
Pierwsze sadzonki winorośli, zabrane z Rio de Janeiro i Przylądka Dobrej Nadziei, zostały sprowadzone do Australii w 1788 przez kapitana Arthura Phillipa, dowódcę Pierwszej Floty, do karnej kolonii – Nowej Południowej Walii. Pierwsze próby produkcji wina były nieudane, ale dzięki wytrwałości osadników wino zaczęło być dostępne w sprzedaży przed 1820. W 1822 Gregory Blaxland jako pierwszy zaczął eksportować australijskie wina i jako pierwszy zdobył zamorską nagrodę za wino. W latach 30. XIX w. James Busby nazywany ojcem winiarstwa australijskiego powrócił do Australii z sadzonkami winorośli pozyskanymi we Francji i Hiszpanii.
W latach 50. XIX w. wybuchła w Australii gorączka złota, a w przemyśle winiarskim zaczynało brakować pracowników. Jednakże ze względu na duże zapotrzebowanie na wino winiarstwo gwałtownie się rozwijało i do 1870 areał upraw winorośli wielokrotnie się powiększył, a australijskie wina otrzymywały wysokie oceny na europejskich konkursach wina. Choć plaga filoksery dziesiątkującej winnice w Europie w XIX w. nie oszczędziła również Australii, to dzięki wprowadzeniu kwarantanny i restrykcyjnych regulacji ograniczających transport winorośli między regionami udało się zapobiec rozprzestrzenieniu filoksery w Australii Południowej. 
Fala imigrantów przybywających do Australii po drugiej wojnie światowej przyniosła ze sobą kulturę spożycia wina stołowego do posiłków zarówno w restauracjach, jak i w domu, a także pojawiły się za ich sprawą nowe techniki produkcji wina. W latach 60. XX. około 80% wina australijskiego stanowiły słodkie wzmacniane wina w stylu sherry i porto, które w Wielkiej Brytanii nazywano „winem kolonialnym”. W połowie lat 70. XX. zwiększył się popyt na wytrawne czerwone wina stołowe, co zmniejszyło produkcję win wzmacnianych. W okresie 1996–2007 nastąpił spektakularny wzrost eksportu wina australijskiego, które jest coraz bardziej doceniane za granicą.
Australijski przemysł winiarski jest zdominowany przez cztery spółki: Foster’s Group (w 2005 wykupili jednego z największych producentów wina w Australii – Southcorp; są właścicielem marek takich jak Penfolds, Lindemans, Rosemount), Pernod Ricard Winemakers (dawniej Orlando Wyndham Group, właściciele marki Jacob’s Creek), BRL Hardy i Beringer Blass.
Szczepy winorośli.
Australia wydała miliony dolarów, aby wypromować "shiraz" – australijskie określenie na szczep syrah. Wraz z białą odmianą winorośli chardonnay stanowią ok. 44% produkcji wina. Choć Australia nie ma rodzimych szczepów winorośli, australijscy winogrodnicy wyhodowali własne szczepy, m.in. cienna i tarrango. 
Uprawa winorośli i produkcja wina.
W Australii często występuje rozdział winogrodnictwa od winiarstwa. Australijski producent wina zwykle kupuje większość winogron, nawet z bardzo odległych winnic (nawet o tysiące kilometrów), co jest możliwe dzięki zastosowaniu chłodzenia podczas transportu. Dlatego też trudno ustalić pochodzenie użytych owoców w winie, zwłaszcza że owoce z różnych rejonów często się miesza. Ponadto nie ma tam ograniczeń, które narzucają europejskim winogrodnikom, co i jak mają uprawiać. Przy zakładaniu winnic najważniejszym czynnikiem jest zwykle dostęp do wody. Sporo winnic występuje także na obficie nawadnianych terenach suchego interioru.
Winorośl uprawia się głównie w Australii Południowej, tam gdzie lata są wystarczająco chłodne, by rozwinęły się w winogronach związki smakowo-aromatyczne zanim zajdzie konieczność ich zbioru z powodu nadmiernej zawartości cukru i niedostatecznej kwasowości. Australijski przemysł winiarski jest bardzo zmechanizowany. Ze względu na upały, zbiory często przebiegają w nocy. Winogrona i moszcz są chłodzone. Normą jest winifikacja redukcyjna, polegająca na szczególnej ochronie przed tlenem z powietrza. 
W Australii nigdy nie wprowadzono prohibicji. Wiele winnic nigdy nie zostało zaatakowanych przez filokserę, a przez to częściej niż gdziekolwiek indziej można spotkać wina z ponad stuletnich winorośli. Żaden region nie dominuje wyraźnie nad innymi (w przeciwieństwie do USA, gdzie dominuje Kalifornia). Wiele win trafia na eksport, co sprawia, że zamiast powielania klasycznych win europejskich, Australijczycy skupiają się na trafianiu w gusta konsumentów. Celem jest zazwyczaj bardziej wydobycie smaku winogron, owocowości, niż charakteru miejsca (terroir). Ułatwia to fermentacja przeprowadzana zwykle w niższych temperaturach niż standardowe ok. 18 °C dla win białych i 25–30 °C dla czerwonych.
Przy butelkowaniu większości win australijskich stosuje się metalowe zakrętki zamiast korków, co pozwala na lepszą kontrolę wymiany powietrza w butelce i starzenia się wina, a także eliminuje ryzyko korkowej choroby wina.
Regiony winiarskie.
Wielkość regionów jest bardzo zróżnicowana. Nie istnieje znak jakości, którym oznaczałoby się lepsze regiony na wzór DOCG we Włoszech bądź Grand Cru we Francji. Większość nazw win ma związek z używanymi w produkcji szczepami, choć należy zaznaczyć, że zawartość innych szczepów w takich winach do 15% jest dozwolona.
Australia Południowa.
W tym stanie, którego stolicą jest Adelaide, produkuje się ponad połowę winogron dla przemysłu winiarskiego. Większość dużych spółek winiarskich i oficjalne organizacje związane z branżą winiarską mają w tym stanie swoje siedziby. Obszar ten jest zróżnicowany pod względem klimatycznym. 
W Australii Południowej znajdują się rejony winiarskie takie jak: Riverland, Adelaide Plains, Barossa, McLaren Vale, Clare Valley, Limestone Coast (Coonawarra), Eden Valley, Adelaide Hills, Wrattonbully.
Wiktoria.
Wino odgrywało ważną rolę w australijskim stanie Wiktoria w XIX w. podczas gorączki złota, ale winiarstwo bardzo podupadło podczas inwazji filoksery. Dopiero w XXI w. producenci wina z tego regionu ponownie przeżywają okres świetności. Lokalizacja winnic Wiktorii jest bardzo rozproszona. 
Do rejonów w tym stanie należy: Mildura, Yarra Valley, Geelong, Mornington Peninsula, Sunbury, Goulburn Valley, Alpine Valleys, King Valley, Beechworth, Rutherglen, Pyrenees, Bendigo, Heathcote.
Nowa Południowa Walia.
Najważniejszym regionem winiarskim Nowej Południowej Walii jest Hunter Valley położony w pobliżu Sydney. Do innych należą Mudgee, Riverina, Canberra District, Shoalhaven Coast, Tumbarumba, Hilltops, Orange.
Australia Zachodnia.
W Australii Zachodniej uprawia się tylko kilka procent australijskich winogron, ale produkuje się tu znaczącą liczbę najlepszych win Australii. Wszystkie krzewy uprawia się w części południowo-zachodniej tego stanu. Należą tu rejony Margaret River, Manjimup, Swan Valley, Blackwood Valley, Great Southern. 
Tasmania.
Produkcja wina na tej wyspie była od zawsze niewielka, ale coraz bardziej wykorzystuje się jej potencjał. Tasmania należy do najchłodniejszych regionów winiarskich Australii. Wina tu produkowane wyróżniają się wysoką kwasowością, subtelnym smakiem i czystą owocowością. Jednakże ze względu na konsumpcję lokalną tylko ¼ produkowanego wina opuszcza wyspę . Wyróżnia się tu rejony Coal River, Huon Valley, North West, East Coast, Derwent Valley, Tamar Valley.
Queensland.
Choć areał winnic w Queensland jest większy niż w Tasmanii, ze względu na niewielkie opady produkuje się tu zwykle mniej wina. Prawie wszystkie winnice leżą na dużych wysokościach Granite Belt.
Enoturystyka.
Dzięki klimatowi i gościnności większości winiarzy, regiony winiarskie Australii można odwiedzać niemal przez cały rok, choć w niektórych miejscach pewne atrakcje są zamykane na okres zimowy (maj–lipiec). Brak sali degustacyjnej w winiarni jest rzadkością. Szczyt sezonu w południowej części Australii trwa od połowy grudnia do końca stycznia. Winobranie rozpoczyna się w styczniu i może trwać do końca kwietnia, zależnie od klimatu regionu. Rokrocznie w stolicach stanów odbywają się festiwale wina, podczas których profesjonalni sędziowie przyznają medale i nagrody winom z całego kraju. Informacje o sukcesach win na konkursach często zamieszczane są na etykiecie. 

</doc>
<doc id="3800732" url="https://pl.wikipedia.org/wiki?curid=3800732" title="Schronisko w Kalwarii">
Schronisko w Kalwarii

Schronisko w Kalwarii (Schronisko w Kalwarii I) – jaskinia, a właściwie schronisko, w Dolinie Chochołowskiej w Tatrach Zachodnich. Wejście do niej położone jest w dolince Dudziniec, na zboczu Kominiarskiego Wierchu, w skałach Kalwarii, na wysokości 1160 m n.p.m. Długość jaskini wynosi 10 metrów, a jej deniwelacja 4 metry.
Opis jaskini.
Jaskinia składa się z podzielonej na dwie części nyży do której prowadzi szeroki otwór wejściowy z okapem. Odchodzi z niej 3-metrowy szczelinowy korytarzyk i 5-metrowa półka skalna.
Przyroda.
W jaskini występują nacieki grzybkowe. Przy otworze rosną porosty.
Historia odkryć.
Jaskinia była prawdopodobnie znana od dawna. Pierwszą wzmiankę o niej opublikował W.W. Wiśniewski w 1988 roku.

</doc>
<doc id="3800733" url="https://pl.wikipedia.org/wiki?curid=3800733" title="Sounds">
Sounds

Sounds – to brytyjski tygodnik muzyczny, publikowany od 10 października 1970 do 6 kwietnia 1991. 
Czasopismo było produkowane przez United Publications (będącą częścią Morgan-Grampian), organizacji założonej przez Jacka Huttona i Petera Wilkinsona, którzy opuścili redakcję magazynu "Melody Maker" w celu utworzenia własnej firmy. "Sounds" było ich pierwszym projektem, pierwotnie dotyczącym rocka progresywnego i przez autorów uważany był za „lewicowy "Melody Maker"”. "Sounds" miał w intencji twórców być rywalem wobec czasopism takich jak "Melody Maker" oraz "New Musical Express" ("NME"). Magazyn był znany głównie dzięki zamieszczaniu w numerach plakatów artystów w środku gazety (początkowo tylko czarno-białe, ale od 1971 także w kolorze), a następnie dzięki reklamowaniu na okładkach numerów artystów heavy metalowych (głównie z nowej fali brytyjskiego heavy metalu) oraz muzyków Oi! w szczycie sławy tych gatunków muzycznych (późne lata 70.-wczesne lata 80.) "Sounds" był pierwszą gazetą zamieszczającą na okładkach zdjęcia artystów punkowych, zdobywając tym samym reputację pierwszego czasopisma reklamującego tę muzykę. Także pojęcie britpopu pojawiło się po raz pierwszy właśnie w "Sounds". Redaktorzy magazynu podkreślali, jak ważna jest regionalna scena muzyczna Wielkiej Brytanii, i reklamowała każdą nową grupę muzyczną z kraju. 
John Robb, współpracujący z "Sounds" muzyk, przeprowadził pierwszy wywiad z Nirvaną w 1989, który zamieścił dziennikarz Keith Cameron.
Jeden z „trójcy” najważniejszych magazynów muzycznych Wielkiej Brytanii (razem z "Melody Maker" i "NME"), "Sounds" przestał istnieć w 1991, po tym, gdy wydawca United Newspapers sprzedał wszystkie swoje czasopisma muzyczne organizacji EMAP Metro, a Morgan-Grampian został przejęty przez United Business Media – wtedy znanej jako United News and Media – w 1987. Na podstawie "Sounds" stworzono magazyn "Kerrang!"

</doc>
<doc id="3800735" url="https://pl.wikipedia.org/wiki?curid=3800735" title="Ludwik Ławniczak">
Ludwik Ławniczak

Ludwik Ławniczak (ur. 1 czerwca 1882 w Zieminie, zm. 23 kwietnia 1942 w Auschwitz-Birkenau) – major intendent Wojska Polskiego, działacz społeczny i polityczny.
Życiorys.
Urodził się 1 czerwca 1882 w Zieminie. Brał udział w I wojnie światowej. Otrzymał Krzyż Żelazny.
Po odzyskaniu przez Polskę niepodległości został przyjęty do Wojska Polskiego. Został awansowany do stopnia majora rezerwy w korpusie oficerów administracji dział gospodarczy ze starszeństwem z dniem 1 czerwca 1919, następnie zweryfikowany jako major służby stałej ze starszeństwem z dniem 1 lipca 1919. W latach 20. był oficerem nadetatowym Okręgowego Zakładu Gospodarczego VIII w garnizonie Toruń, w 1923 jako oficer rezerwy i zatrzymany w służbie czynnej służył w Dowództwie Okręgu Korpusu Nr VII w garnizonie Poznań, a w 1924 jako oficer zawodowy był p.o. dowódcy 7 Oddziału Służby Intendentury. 6 października 1922 został powołany do rady nadzorczej Hurtowni Spółdzielni Żołnierskich OK VIII w Poznaniu. Jako major przeniesiony w stan spoczynku w 1928 przebywał w Poznaniu, a w 1934 pozostawał wówczas w ewidencji Powiatowej Komendy Uzupełnień Toruń.
Działał na polu społecznym i politycznym. Wraz z żoną został członkiem komitetu wykonawczego Tydzień Obrony Kresów Zachodnich na miasto Poznań rozpoczętego 1 lutego 1925. Był działaczem Stronnictwa Narodowego i znanym działaczem narodowym na Ziemiach Zachodnich. Pod koniec października 1933 został prezesem koła SN w Toruniu. W listopadzie 1933 uzyskał mandat radnego rady miejskiej w Toruniu z listy Obozu Narodowego Obrony Samorządu i sprawował go w kolejnych latach. Ponadto był reprezentantem firm krajowych w Toruniu. Zamieszkiwał w tym mieście od adresami ulicy Łaziennej 20 (1932), ulicy Bydgoskiej 8 (1936). 21 lipca 1934 jako prezes prezes koła toruńskiego SN został zwolniony z więzienia w Toruniu, w którym byli przetrzymywany od 18 czerwca 1934 (wraz z nim osadzony i zwolniony był red. Wacław Ciesielski, sekretarz wojewódzki SN). Następnie pozostawał prezesem koła SN w Toruniu. Był także skarbnikiem zarządu okręgowego SN w Toruniu, a po konflikcie na tle finansowym z Ciesielskim na łonie SN, został pobity, po czym złożył mandat radnego w Toruniu i wyjechał z miasta (przed 1937). We wrześniu 1937 został wykluczony z koła łazarskiego (św. Łazarza) SN w Poznaniu (wraz z nim m.in. były poseł na Sejm RP z Grudziądza, Józef Mazur). Był delegatem koła w Poznaniu na I Zjazd Delegatów Związku Polskiego (Związek Popierania Polskiego Stanu Posiadania) w Poznaniu 27 marca 1938 i został wybrany zastępcą członka komisji rewizyjnej. Przed 1939/1940 był kupcem.
Po wybuchu II wojny światowej i nastaniu okupacji niemieckiej wstąpił do Związku Walki Zbrojnej i został członkiem sztabu komendy obwodu ZWZ w Sanoku. Został aresztowany przez Niemców w Sanoku 27/28 stycznia 1942 w czasie aresztowań tamtejszych przedstawicieli inteligencji i osadzony w sanockim więzieniu 29 stycznia 1942. Według Mieczysława Przystasza przeszedł "specjalne metody śledztwa, które złamały go fizycznie". W sanockim więzieniu przebywał do 26 marca 1942. 2 kwietnia 1942 został osadzony w obozie koncentracyjnym Auschwitz-Birkenau, gdzie otrzymał obozowy numer więźnia 28759. Tam poniósł śmierć 23 kwietnia 1942.
Także 29 stycznia 1942 do więzienia w Sanoku trafili inni aresztowani, którzy również 26 marca 1942 opuścili to miejsce, po czym zostali przewiezieni do obozu w Auschwitz, gdzie ponieśli śmierć w tym samym 1942 roku; byli to: Jan Olechowski (ur. 1891, krawiec), Juliusz Eisenbach (ur. 1904, absolwent Państwowego Gimnazjum w Sanoku, farmaceuta), Kazimierz Eisenbach (ur. 1911, absolwent Państwowego Gimnazjum w Sanoku, farmaceuta), Mikołaj Bereski (ur. 1900 lub 1904, ogrodnik), Michał Ekiert (ur. 1896), Tadeusz Borczyk (ur. 1913, urzędnik wzgl. urzędnik), Maksymilian Loegler (ur. 1903, nauczyciel). 
Upamiętnienie.
W 1962 Ludwik Ławniczak został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.

</doc>
<doc id="3800738" url="https://pl.wikipedia.org/wiki?curid=3800738" title="GEOS 1">
GEOS 1

GEOS 1 (Geodetic Earth Orbiting Satellite; również: Explorer 29) – amerykański satelita geodezyjny, wysłany w ramach programu Explorer. Pierwszy działający satelita w ramach National Geodetic Satellite Program.

</doc>
<doc id="3800744" url="https://pl.wikipedia.org/wiki?curid=3800744" title="Śnieżny Awen">
Śnieżny Awen

Śnieżny Awen (Worek, K-2, Śnieżny Aven) – jaskinia w Dolinie Miętusiej w Tatrach Zachodnich. Wejście do niej znajduje się w środkowej części ściany Kazalnicy Miętusiej opadającej do Wielkiej Świstówki, na wysokości 1595 metrów n.p.m. Długość jaskini wynosi 9,5 metrów, a jej deniwelacja 6,5 metrów.
Opis jaskini.
Jaskinię stanowi, wypełniona w znacznej części śniegiem, 6-metrowa studnia do której prowadzi niewielki otwór wejściowy. Z jej dna odchodzi w kierunku Jaskini Lodowej Miętusiej szczelinowy korytarz kończący się zawaliskiem.
Przyroda.
W jaskini brak jest nacieków. Przez cały rok leży w niej śnieg. Ściany są wilgotne, rosną na nich mchy i porosty.
Historia odkryć.
Studnia została odkryta przez L. Nowińskiego i A. Trzaskę podczas wspinaczki ścianą Kazalnicy Miętusiej w 1964 roku. Jej plan i opis sporządziła I. Luty przy współpracy J. Iwanickiego (jr) w 1994 roku.

</doc>
<doc id="3800745" url="https://pl.wikipedia.org/wiki?curid=3800745" title="Ekstraliga białoruska w hokeju na lodzie (2016/2017)">
Ekstraliga białoruska w hokeju na lodzie (2016/2017)

Sezon Ekstraligi białoruskiej rozgrywany na przełomie 2016 i 2017 roku jako 25. sezon rozgrywek o mistrzostwo Białorusi w hokeju na lodzie.
Sezon zasadniczy.
Runda zasadnicza została podzielona na dwie fazy. W pierwszej brali udział wszyscy 12 uczestnicy ligi. W drugiej fazie podzielono tabelę na dwie grupy - mocniejszą i słabszą - obie po sześć drużyn. Łącznie każdy zespół rozegrał po 42 spotkania.
Faza play-off.
Mistrzem Białorusi w 2017 został Nioman Grodno.
Nagrody.
Po zakończeniu sezonu przyznano nagrody indywidualne:

</doc>
<doc id="3800749" url="https://pl.wikipedia.org/wiki?curid=3800749" title="Carl Veart">
Carl Veart

Thomas Carl Veart (ur. 21 maja 1970 w Whyalli) – australijski piłkarz występujący na pozycji napastnika.
Kariera klubowa.
Veart karierę rozpoczynał w 1989 roku w zespole Salisbury United Bears. W tym samym roku został zawodnikiem klubu Adelaide City. W sezonie 1991/1992 zdobył z nim mistrzostwo NSL oraz Puchar NSL. W sezonie 1993/1994 wraz z zespołem po raz drugi wywalczył mistrzostwo NSL. W 1994 roku przeszedł do angielskiego Sheffield United, grającego w Division One.
W trakcie sezonu 1995/1996 Veart przeniósł się do innego zespołu tej ligi, Crystal Palace. W sezonie 1996/1997 awansował z nim do Premier League. W lidze tej zadebiutował 9 sierpnia 1997 w wygranym 2:1 meczu z Evertonem. Pod koniec 1997 roku odszedł do Millwall z Division Two, gdzie grał do końca sezonu 1997/1998.
W 1998 roku wrócił do Adelaide City, noszącego już nazwę Adelaide City Zebras. W kolejnych latach klub ten grał też pod szyldami Adelaide Force oraz Adelaide City Force. Veart występował tam do 2004 roku, a w międzyczasie, w 2001 roku przebywał na wypożyczeniu w Playford City Patriots. W 2003 roku przeszedł do Adelaide United, a w 2007 roku wrócił do Adelaide City, gdzie w 2008 roku zakończył karierę.
W Premier League rozegrał 6 spotkań.
Kariera reprezentacyjna.
W reprezentacji Australii Veart zadebiutował 4 września 1992 w wygranym 2:1 meczu eliminacji Mistrzostw Świata 1994 z Wyspami Salomona, w którym strzelił też gola. W latach 1992-2000 w drużynie narodowej rozegrał 18 spotkań i zdobył 7 bramek.
Był w kadrze na Letnie Igrzyska Olimpijskie 1992, zakończone przez Australię na 4. miejscu.

</doc>
<doc id="3800756" url="https://pl.wikipedia.org/wiki?curid=3800756" title="Armillarioza">
Armillarioza



</doc>
<doc id="3800758" url="https://pl.wikipedia.org/wiki?curid=3800758" title="Mistrzostwa Polski w rugby 7 (2016)">
Mistrzostwa Polski w rugby 7 (2016)

XXII Mistrzostwa Polski Seniorów w Rugby 7 odbyły się w dniach 14–21 sierpnia 2016 roku w formie dwóch jednodniowych turniejów rozegranych w Gnieźnie i Sopocie poprzedzonych dziesięcioturniejowym Pucharem Polski pełniącym rolę eliminacji.
W przeciwieństwie do poprzedniej edycji tytuł mistrza Polski miał być rozstrzygnięty w formule Grand Prix. Dwanaście zespołów rywalizować miało w dwóch jednodniowych turniejach o punkty do klasyfikacji generalnej przyznawane za zajęcie poszczególnych miejsc. Obsada zawodów finałowych została wyłoniona w dziesięciu turniejach o Puchar Polski.
Pierwszy z nich odbył się 14 sierpnia w Gnieźnie, drugi zaś tydzień później w Sopocie. W obu niepokonana okazała się Lechia Gdańsk zdobywając tym samym siódmy z rzędu tytuł mistrza kraju.

</doc>
<doc id="3800760" url="https://pl.wikipedia.org/wiki?curid=3800760" title="Macchi M.C. 205">
Macchi M.C. 205



</doc>
<doc id="3800762" url="https://pl.wikipedia.org/wiki?curid=3800762" title="Macchi (firma)">
Macchi (firma)



</doc>
<doc id="3800763" url="https://pl.wikipedia.org/wiki?curid=3800763" title="Società Anonima Nieuport-Macchi">
Società Anonima Nieuport-Macchi



</doc>
<doc id="3800766" url="https://pl.wikipedia.org/wiki?curid=3800766" title="Aldemar Correa">
Aldemar Correa

Aldemar Correa (ur. 22 lipca 1983 w Ituango, północnej Antioquii, w Kolumbii) – kolumbijski aktor telewizyjny i filmowy.

</doc>
<doc id="3800767" url="https://pl.wikipedia.org/wiki?curid=3800767" title="Galina Fłakserman">
Galina Fłakserman

Galina Konstantinowna (Lija Abramowna) Fłakserman (ros. Галина Константиновна (Лия Абрамовна) Флаксерман, ur. 1888 w Rostowie, zm. 1958 w Moskwie) – radziecka działaczka partyjna i dziennikarka.
Życiorys.
W 1905 wstąpiła do SDPRR, 1906 została aresztowana i zwolniona, 1907 była słuchaczką wyższych żeńskich kursów i wolną słuchaczką Uniwersytetu Moskiewskiego. W 1907 została ponownie aresztowana i zwolniona, 1908 aresztowana i 1910 skazana na zesłanie na 3 lata do guberni wołogodzkiej, 1913 zwolniona. W 1918 kierowała Wydziałem Propagandowo-Wydawniczym Ludowego Komisariatu Pracy RFSRR, od czerwca 1919 do października 1921 kierowała Zarządem Spraw KC RKP(b), 1921 była członkiem i kierownikiem redakcji pisma popularnonaukowego, 1921-1925 pracowała w głównej redakcji Wydawnictwa Państwowego. W latach 1925-1928 pracowała w Przedstawicielstwach Handlowych ZSRR w Niemczech i Włoszech, 1928-1930 była sekretarzem Dyrekcji Instytutu W. Lenina przy KC WKP(b), 1931 kierownikiem kontroli wykonania Kinocentrum, a 1932-1936 kierownikiem sektora Zjednoczonego Wydawnictwa Naukowo-Technicznego. W 1934 otrzymała osobistą emeryturę, 1934-1936 kierowała redakcją pisma "Nauka i żyzń", 1936-1938 pracowała w Komisji ds. Wydawania Literatury Popularnonaukowej Akademii Nauk ZSRR, 1938 kierowała redakcją pisma "Czto czitat?". W 1938 została pozbawiona osobistej emerytury, 1939-1951 pracowała w Państwowej Redakcji Wydania Dzieł Wszystkich Twórczości W. Majakowskiego, 1956 przywrócono jej prawa do osobistej emerytury.

</doc>
<doc id="3800768" url="https://pl.wikipedia.org/wiki?curid=3800768" title="Bratmobile">
Bratmobile

Bratmobile – amerykański żeński zespół punkowy, działający w latach 1991-1994, a następnie także w latach 1998-2003. Grupa jest jedną z pierwszych zespołów pierwszej fali generacji "riot grrrl". Formacja inspirowała się takimi gatunkami muzycznymi jak pop, surf i rock garażowy.

</doc>
<doc id="3800770" url="https://pl.wikipedia.org/wiki?curid=3800770" title="Kordon Graniczny Ministerstwa Spraw Wojskowych">
Kordon Graniczny Ministerstwa Spraw Wojskowych

Kordon Graniczny Ministerstwa Spraw Wojskowych – polska formacja graniczna utworzona w 1920 roku do ochrony wschodniej granicy II Rzeczypospolitej.
Jesienią 1920 roku zakończyła się wojna polsko-bolszewicka. Po zakończeniu działań wojennych od 18 października 1920 roku do czasu zawarcia traktatu pokojowego w Rydze granicę wschodnią wyznaczała linia frontu.
Ministerstwo Spraw Wojskowych, w porozumieniu z Naczelnym Dowództwem WP, zarządzeniem z 6 listopada 1920 roku poleciło utworzyć Kordon Graniczny Ministerstwa Spraw Wojskowych. Linia obsadzona przez siły kordonu biegła od ujścia Seretu do Dniestru do Augustowa i Jeziorek. Kordon zorganizowany był na bazie trzech Dowództw Okręgów Generalnych, którym odpowiadały trzy odcinki: odcinek leżący na obszarze DOG Lwów, odcinek leżący na obszarze DOG Lublin i odcinek leżący na obszarze DOG Warszawa. W czasie tworzenia kordonu istniały bataliony etapowe podporządkowane Dowództwu Okręgów Etapowych Armii. Dowództwo Okręgu Etapowego 6 Armii dysponowało 17 batalionami piechoty i 24 plutonami żandarmerii etapowej. Dowództwo to zajmowało cały obszar Wołynia.
Kordon obsadzony został oddziałami wojskowymi wyznaczonymi do tego celu przez Ministerstwo Spraw Wojskowych. Każde dowództwo okręgu generalnego otrzymało dla swego odcinka po trzy bataliony żołnierzy i po 200 żandarmów wojskowych. Do kontroli cywilnego ruchu osobowego oraz kontroli sanitarnej Ministerstwo Spraw Wewnętrznych wydzielono funkcjonariuszy Policji Państwowej. 
Kordon Graniczny Ministerstwa Spraw Wojskowych swoje funkcje spełniać miał tylko doraźnie. Mając to na względzie, Ministerstwo Spraw Wojskowych, przy współudziale Naczelnego Dowództwa WP, na przełomie 1920 i 1921 roku przystąpiło do reorganizacji służby granicznej na wschodzie. W połowie stycznia 1921 roku ukazał się rozkaz Naczelnego Dowództwa WP w sprawie organizacji Kordonu Granicznego Naczelnego Dowództwa WP.

</doc>
<doc id="3800771" url="https://pl.wikipedia.org/wiki?curid=3800771" title="Jerwand Asribiekow">
Jerwand Asribiekow

Jerwand Michajłowicz Asribiekow (ros. Ерванд Михайлович Асрибеков, ur. 24 maja 1898 w mieście Nucha (obecnie Şəki) w guberni jelizawietpolskiej, zm. 1937) – radziecki działacz państwowy i partyjny.
Życiorys.
Urodził się w rodzinie szlacheckiej. W 1915 wstąpił do SDPRR, w marcu 1917 do SDPRR(b), studiował na wydziale medycznym uniwersytety w Tbilisi, był dwukrotnie aresztowany. Pełnił funkcję sekretarza rejonowego komitetu Komunistycznej Partii (bolszewików) Gruzji w Tbilisi, od września 1922 do kwietnia 1924 studiował na Wydziale Medycznym 1 Moskiewskiego Uniwersytetu Państwowego, od kwietnia 1924 do stycznia 1925 był sekretarzem odpowiedzialnym Abchaskiego Komitetu Obwodowego KP(b)G, a od stycznia 1925 do września 1930 sekretarza odpowiedzialnego Komitetu Miejskiego KP(b)G w Tbilisi. Od lutego 1931 do sierpnia 1932 kierował Wydziałem Agitacji i Kampanii Masowych Zakaukaskiego Krajowego Komitetu WKP(b), od września 1932 do czerwca 1933 studiował w Instytucie Czerwonej Profesury, od czerwca 1933 do stycznia 1934 był zastępcą szefa, a od stycznia 1934 do lutego 1935 szefem Wydziału Politycznego Saratowskiej Stanicy Maszynowo-Traktorowej. Od lutego 1935 do maja 1936 był II sekretarzem Nadmorskiego Komitetu Obwodowego WKP(b), od maja do września 1936 I sekretarzem Komitetu Miejskiego WKP(b) we Władywostoku, od września 1936 do marca 1937 kierownikiem Wydziału Kierowniczych Organów Partyjnych Komitetu Obwodowego WKP(b) w Swierdłowsku, od kwietnia do czerwca 1937 I sekretarzem Komitetu Miejskiego WKP(b) w Permie, a w lipcu-sierpniu 1937 kierownikiem Wydziału Instytutów Medycznych Ludowego Komisariatu Ochrony Zdrowia ZSRR.
21 sierpnia 1937 został aresztowany na fali wielkiej czystki, następnie skazany na śmierć i rozstrzelany.

</doc>
<doc id="3800772" url="https://pl.wikipedia.org/wiki?curid=3800772" title="H. H. Asquith">
H. H. Asquith



</doc>
<doc id="3800774" url="https://pl.wikipedia.org/wiki?curid=3800774" title="Aleksandr Amas">
Aleksandr Amas

Aleksandr Siemionowicz Amas (Amirbiekow) (ros. Александр Семёнович Амас (Амирбеков), ur. 1 maja 1904 w Tbilisi, zm. 10 maja 1938 w Kujbyszewie) – radziecki działacz państwowy i partyjny.
Życiorys.
W czerwcu 1917 wstąpił do SDPRR(b), we wrześniu 1919 został członkiem Zakaukaskiego Krajowego Komitetu Związku Młodzieży Robotniczo-Chłopskiej, w lutym 1920 członkiem Tbiliskiego Sztabu Gwardii Czerwonej, a w 1921 sekretarzem odpowiedzialnym KC Komsomołu Gruzji, później sekretarzem odpowiedzialnym Bakijskiego Komitetu Komsomołu Azerbejdżanu. Od lutego 1928 do maja 1929 był sekretarzem odpowiedzialnym Abchaskiego Komitetu Obwodowego Komunistycznej Partii (bolszewików) Gruzji, od października 1929 kierował Wydziałem Organizacyjnym KC Komunistycznej Partii (bolszewików) Azerbejdżanu, od lipca do listopada 1930 Wydziałem Organizacyjnym Moskiewskiego Komitetu WKP(b), a od 1934 do lipca 1937 był sekretarzem Komitetu Miejskiego WKP(b) w Kujbyszewie. 27 lipca 1937 został aresztowany, następnie skazany na śmierć i rozstrzelany.

</doc>
<doc id="3800778" url="https://pl.wikipedia.org/wiki?curid=3800778" title="LDV Convoy">
LDV Convoy

LDV Convoy/LDV Pilot – rodzina samochodów dostawczych produkowanych przez brytyjskie przedsiębiorstwo LDV w latach 1996–2006. Dostępne były jako furgony, kombi, skrzyniowe, mikrobusy, podwójna kabina oraz podwozie do zabudowy. Do napędu używano silników Diesla R4 o pojemności 1,9 l (Pilot) i 2,5 l (Convoy). Moc przenoszona była na oś tylną poprzez 5-biegową, manualną skrzynię biegów. Modele Convoy i Pilot zastąpiły odpowiednio serię 200 i serię 400 DAF-a/LDV której były rozwinięciem. Samochód produkowano w Birmingham w Anglii. Od 1996 do 1998 roku montowano w Polsce w standardzie SKD samochody dostawcze LDV Convoy w Wytwórni Silników Wysokoprężnych Andoria. W latach 1998-2000 montaż kontynuowała lubelska fabryka Daewoo Motor Polska. W samochodach tych montowano m.in. silniki 4CT90 o pojemności 2,4 l z Andorii.
Samochody LDV Convoy wystąpiły m.in. w polskim filmie Kiler-ów 2-óch.
Dane techniczne.
"Źródło:"

</doc>
<doc id="3800779" url="https://pl.wikipedia.org/wiki?curid=3800779" title="Kill Rock Stars">
Kill Rock Stars

Kill Rock Stars – niezależna wytwórnia muzyczna powstała w 1991 z inicjatywy Slima Moona i Tinuviela Sampsona, osadzona w Olympii w stanie Waszyngton i Portland w stanie Oregon. Wytwórnia wydaje albumy zróżnicowane muzycznie, najbardziej znana jest jednak dzięki wydawaniu albumów artystów riot grrrl. Kill Rock Stars kojarzona jest jako wytwórnia lewicowa i feministyczna, wspierająca undergroundowy ruch punkowy w obrębie Olympii.

</doc>
<doc id="3800780" url="https://pl.wikipedia.org/wiki?curid=3800780" title="Władysław Szulczewski (kierowca)">
Władysław Szulczewski (kierowca)

Władysław Szulczewski (ur. 23 maja 1928 w Sarnowie, zm. 16 lipca 1994) – polski żużlowiec i kierowca wyścigowy.
Życiorys.
W 1948 roku był żużlowcem Motoklubu Rawicz. W latach 1949–1952 reprezentował natomiast Włókniarza Częstochowa, z którym w 1950 wywalczył awans do I ligi.
Po 1952 roku zarzucił uprawianie żużla i rozpoczął ściganie się samochodami. Początkowo używał pojazdu SAM z silnikiem Simca. Tym samochodem w 1957 roku zajął trzecie miejsce w klasyfikacji WSMP (kl. do 750 cm³), natomiast w sezonie 1960 był wicemistrzem. Od 1961 roku używał samochodów marki Rak. W 1964 roku zdobył drugie miejsce w klasyfikacji Formuły 3, a rok później – trzecie. Ponadto w latach 1962–1965 uczestniczył we Wschodnioniemieckiej Formule Junior/3.
Zajmował się również sportami samolotowymi. Zmarł w 1994 roku. Został pochowany na cmentarzu św. Rocha w Częstochowie.

</doc>
<doc id="3800781" url="https://pl.wikipedia.org/wiki?curid=3800781" title="LDV Pilot">
LDV Pilot



</doc>
<doc id="3800782" url="https://pl.wikipedia.org/wiki?curid=3800782" title="Kazimierz Bielikowicz">
Kazimierz Bielikowicz

Kazimierz Bielikowicz – generał-major, sędzia ziemski i rotmistrz powiatu brasławskiego.
Daty życia nieznane, pochodził ze szlacheckiej rodziny Bielikowiczów herbu własnego. Od 1789 był sędzią i rotmistrzem powiatu brasławskiego na Litwie. Walczył w insurekcji kościuszkowskiej, jako generał-major ziemiański dowodził powstańcami z ziemi brasławskiej, 11 lipca 1794 po klęsce w bitwie pod Bolesławiem, nękany przez Rosjan, zdołał wyprowadzić część wojsk powstańczych do zachodniej części brasławszczyzny. 20 lipca dowodząc 500 powstańcami rozbił pod Sołokami liczniejszy oddział wojsk rosyjskich. Wziął udział w sierpniowej wyprawie Ogińskiego na Dyneburg.

</doc>
<doc id="3800783" url="https://pl.wikipedia.org/wiki?curid=3800783" title="Amajak Nazarietian">
Amajak Nazarietian

Amajak Markarowicz Nazarietian (ros. Амаяк Маркарович Назаретян, ur. 29 listopada 1889 w Tbilisi, zm. 30 października 1937) – radziecki działacz partyjny.
Życiorys.
Urodził się w ormiańskiej rodzinie kupieckiej. W 1905 wstąpił do SDPRR, 1909-1911 studiował na Wydziale Prawnym Uniwersytetu Petersburskiego (nie ukończył), 1911 został aresztowany i skazany na zesłanie do Tbilisi, wyemigrował do Szwajcarii, 1913 wrócił do Rosji. W latach 1917-1918 był członkiem Tbiliskiego Komitetu SDPRR(b) i jednocześnie od października 1917 do 1918 członkiem Kaukaskiego Krajowego Komitetu SDPRR(b), od czerwca 1918 do lutego 1919 ludowym komisarzem pracy Terskiej Republiki Radzieckiej i zastępcą przewodniczącego Rady Komisarzy Ludowych tej republiki i od października 1918 członkiem Terskiej Obwodowej Komisji Mobilizacyjnej Rady Obrony Północnego Kaukazu. W 1919 został sekretarzem Kaukaskiego Krajowego Komitetu RKP(b), od 25 maja 1920 do 21 marca 1921 członkiem Kaukaskiego Biura KC RKP(b), od 3 sierpnia 1920 członkiem Prezydium Kaukaskiego Biura KC RKP(b), a w 1921 ludowym komisarzem sprawiedliwości Komitetu Rewolucyjnego Gruzji, ludowym komisarzem finansów Komitetu Rewolucyjnego Gruzji i sekretarzem KC Komunistycznej Partii (bolszewików) Gruzji. Od 22 sierpnia 1921 do 18 lutego 1922 był członkiem Kaukaskiego Biura KC RKP(b), od 3 listopada 1921 do 18 lutego 1922 sekretarzem odpowiedzialnym tego biura, od marca 1922 do grudnia 1923 kierownikiem Biura Sekretariatu KC RKP(b), a od grudnia 1923 do 1924 kierownikiem Działu Partyjnego Redakcji "Prawdy". Od 1924 do 12 stycznia 1928 do był II sekretarzem Zakaukaskiego Krajowego Komitetu RKP(b)/WKP(b), od maja 1924 do czerwca 1927 przewodniczącym Zakaukaskiej Krajowej Komisji Kontrolnej RKP(b)/WKP(b) i jednocześnie od 1924 do 9 czerwca 1927 ludowym komisarzem inspekcji robotniczo-chłopskiej ZFSRR, a od 31 maja 1924 do 26 stycznia 1934 członkiem Centralnej Komisji Kontrolnej RKP(b)/WKP(b). Od 2 czerwca 1924 do 18 grudnia 1925 był zastępcą członka, a od 1 stycznia 1926 do 26 stycznia 1934 członkiem Prezydium Centralnej Komisji Kontrolnej RKP(b)/WKP(b), od stycznia 1928 do maja 1930 przewodniczącym Zakaukaskiej Krajowej Komisji Kontrolnej WKP(b) i jednocześnie ponownie ludowym komisarzem inspekcji robotniczo-chłopskiej ZFSRR, a od maja 1930 do listopada 1931 przewodniczącym Uralskiej Obwodowej Komisji Kontrolnej WKP(b). Od listopada 1931 do lutego 1934 był członkiem Kolegium Ludowego Komisariatu Inspekcji Robotniczo-Chłopskiej ZSRR, od 11 lutego 1934 do 27 czerwca 1937 członkiem Komisji Kontroli Radzieckiej przy Radzie Komisarzy Ludowych ZSRR i jednocześnie kierownikiem Grupy Administracyjnej Komisji Kontroli Radzieckiej przy Radzie Komisarzy Ludowych ZSRR i członkiem Biura tej komisji.
27 czerwca 1937 został aresztowany, 29 października 1937 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i następnego dnia rozstrzelany. 22 lutego 1956 pośmiertnie zrehabilitowany.

</doc>
<doc id="3800785" url="https://pl.wikipedia.org/wiki?curid=3800785" title="Edward Korwin-Kossakowski">
Edward Korwin-Kossakowski

Edward Józef Korwin-Kossakowski (ur. w guberni witebskiej, zm. ?) – podpułkownik piechoty Wojska Polskiego.
Życiorys.
Urodził się 15 stycznia 1891 roku w guberni witebskiej jako syn Michała. 17 sierpnia 1920 roku jako dowódca II batalionu wyróżnił się w walce 55 Poznańskiego pułku piechoty o Kołbiel oraz w dwudniowym boju (16–17 września) w rejonie wsi Laskowo. Został wymieniony w komunikacie Sztabu Generalnego z 18 września o treści: "„walecznością odznaczył się II batalion 55-go poznańskiego pułku piechoty, którego dowódca, kapitan Korwin-Kossakowski został ciężko ranny”". 19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, w grupie oficerów byłych Korpusów Wschodnich i byłej armii rosyjskiej. Pełnił wówczas służbę w Dowództwie Wojska Polskiego w Poznaniu. W 1921 roku pełnił służbę w Centrum Wyszkolenia Dowództwa Okręgu Generalnego „Poznań”, a jego oddziałem macierzystym pozostawał 55 Poznański pułk piechoty. Następnie do wiosny 1926 roku pełnił służbę w 55 Poznańskim pułku piechoty. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 473. lokatą w korpusie oficerów piechoty. 22 lipca 1922 roku został zatwierdzony na stanowisku dowódcy batalionu. W 1923 roku pełnił obowiązki dowódcy batalionu sztabowego. W 1924 roku był kwatermistrzem pułku, a w czerwcu 1925 roku został przesunięty na stanowisko dowódcy I batalionu. 19 kwietnia 1926 roku został przeniesiony do 1 batalionu ciężkich karabinów maszynowych w Biedrusku na stanowisko dowódcy batalionu. 23 stycznia 1928 roku został awansowany na podpułkownika ze starszeństwem z dniem 1 stycznia 1928 roku i 44. lokatą w korpusie oficerów piechoty. 12 marca 1929 roku został przeniesiony do 76 pułku piechoty w Grodnie na stanowisko zastępcy dowódcy pułku. W styczniu 1931 roku został przeniesiony do 3 pułku piechoty Legionów w Zamościu na stanowisko zastępcy dowódcy pułku. 7 czerwca 1934 roku ogłoszono jego przeniesienie do 85 pułku piechoty w Nowej Wilejce na stanowisko dowódcy pułku. 31 sierpnia 1935 roku ogłoszono jego przeniesienie do Komendy Placu Modlin na stanowisko komendanta. Na tym stanowisku pełnił służbę przez cztery kolejne lata.

</doc>
<doc id="3800786" url="https://pl.wikipedia.org/wiki?curid=3800786" title="Nicholas Brooks">
Nicholas Brooks

Nicholas Brooks (ur. 14 stycznia 1941, zm. 2 lutego 2014) – brytyjski historyk, mediewista, specjalista w zakresie historii anglosaskiej.
W 1961 ukończył Magdalen College na Oksfordzie. W latach 1964-1985 pracował na University of St. Andrews. W 1985 r. został zatrudniony na University of Birmingham. W 1989 r. został członkiem British Academy. W 2004 r. przeszedł na emeryturę.
Żona (od 1967) Chlöe Willis; córka Ebba, syn Crispin.

</doc>
<doc id="3800787" url="https://pl.wikipedia.org/wiki?curid=3800787" title="20m2 Łukasza">
20m2 Łukasza



</doc>
<doc id="3800792" url="https://pl.wikipedia.org/wiki?curid=3800792" title="Generator Fibonacciego z przeniesieniem">
Generator Fibonacciego z przeniesieniem

Generator Fibonacciego z przeniesieniem – rozwinięcie opóźnionego ("lagged") generatora Fibonacciego. Generatory te charakteryzują się bardzo długimi cyklami: podczas gdy zwykłe opóźnione generatory Fibonacciego (LFG) mają dla 32-bitowego czynnika modulo cykle długości rzędu formula_1 generatory z przeniesieniem osiągają cykle długości formula_2
Rozważmy standardowy ciąg Fibonacciego zapoczątkowany liczb ami 0 i 1:
Weźmy teraz ciąg reszt modulo baza formula_3 (operacja formula_4 = u + w mod 10):
Ciąg taki wpada w cykl długości 60, składający się z czterech cykli długości 15, gdzie w kolejnym cyklu liczby mnożone są przez 7 modulo 10:
 0 1 1 2 3 5 8 3 1 4 5 9 4 3 7
 0 7 7 4 1 5 6 1 7 8 5 3 8 1 9
 0 9 9 8 7 5 2 7 9 6 5 1 6 7 3
 0 3 3 6 9 5 4 9 3 2 5 7 2 9 1
Z bitem przeniesienia dla dodawania sytuacja będzie wyglądała tak, że początkowo bit c ustawiamy na zero, następnie jeśli formula_5 wtedy odejmujemy formula_6 i ustawiamy formula_7 na 1; w przeciwnym przypadku zerujemy formula_8
Dla poprzedniego przykładu gdzie formula_9 formula_10 formula_11 bit przeniesienia spowoduje cykl długości 108:
Generator nosi nazwę generatora "add-with-carry".
Podobnie możemy zdefiniować generator "subtract-with-borrow": jeśli formula_13 wtedy dodajemy formula_6 i ustawiamy formula_7 na 1; w przeciwnym przypadku zerujemy formula_8 Dla formula_9 formula_10 formula_11 cykl będzie miał długość 44.
Projekt generatora.
Zajmijmy się teraz zaprojektowaniem generatora. Wybieramy formula_6 bliskie 232, formula_21 i formula_22 takie że formula_23 jest liczbą pierwszą z formula_6 jako pierwiastkiem pierwotnym, formula_21 nie jest za małe i formula_26 nie tak bliskie formula_27
Dla formula_6 bliskiego 232 i formula_21 o wartości 20 i więcej, formula_30 może być z zakresu 2600 do 21800. Testowanie na pierwszość liczby formula_30 jest wykonalne, używając testów Monte Carlo, ale ustalenie, czy formula_6 jest pierwiastkiem pierwotnym, jest dużo trudniejsze, bo wymaga rozłożenia liczby formula_33 Po długich obliczeniach otrzymujemy generator "substract-wih-borrow":
RCARRY.
Dla generatora RCARRY zaproponowanego przez F. Jamesa formula_35 formula_36 formula_37 co daje cykl jedynie 48 razy mniejszy niż możliwy do reprezentacji przez 24 liczby 24-bitowe, czyli (224)24. Czyli okres wynosi w przybliżeniu 2570, czyli 10171.
static const unsigned long int two24 = 16777216; /* 2^24 */
void RCARRY(int rvec[], int lenv, int seeds[])
 for (int i = 0; i &lt; lenv; i++)
 int unew = seeds[jptr] - seeds[iptr] - carry;
 if (unew &lt; 0)
 unew += two24;
 carry = 1;
 else
 carry = 0;
 seeds[iptr] = unew;
 iptr--;
 if (iptr &lt; 0) iptr = 23;
 jptr--;
 if (jptr &lt; 0) jptr = 23;
 rvec[i] = unew;
gdzie inicjalizacja wygląda :
void seet_seeds(long int seed, int u[])
 int i;
 /* This is the initialization algorithm of F. James, widely in use
 for RANLUX. */
 for (i = 0; i &lt; 24; i++)
 unsigned long int k = seed / 53668;
 seed = 40014 * (seed - k * 53668) - k * 12211;
 if (seed &lt; 0)
 seed += 2147483563;
 u[i] = seed % two24;
 iptr = 23;
 jptr = 9;
 carry = 0;
wołanie :
void rcarry_test()
 const int SIZE = 5;
 int rvec[SIZE];
 int seeds[24];
 seet_seeds(314159265, seeds);//dla 314159265 daje 9056646 12776696 1011656 13354708 5139066
 RCARRY(rvec, SIZE, seeds);
 for (int i = 0; i &lt; SIZE; i++)
 printf("%d ", rvec[i]);
Własności.
Algorytm jest szybki (pomiary w Visual C++ na Intel i3 3.6 GHz: 15.7 takta), jednak nie przechodzi testu urodzinowego (diehard_birthdays w pakiecie DieHarder). Stał się on podstawą algorytmu RANLUX.

</doc>
<doc id="3800801" url="https://pl.wikipedia.org/wiki?curid=3800801" title="Eksterminator 17">
Eksterminator 17

Eksterminator 17 (tytuł oryginału: "Exterminateur 17") – francuski komiks autorstwa Jeana-Pierre'a Dionneta (scenariusz) i Enkiego Bilala (rysunki), wydana po raz pierwszy w oryginale francuskim w 1979 na łamach czasopisma "Metal Hurlant", a następnie w tym samym roku w formie albumu nakładem wydawnictwa Les Humanoïdes Associés. Jej kontynuacja, zatytułowana "La Trilogie d'Ellis" (pol. "Trylogia Ellisa"), napisana przez Dionneta i zilustrowana przez Igora Barankę, ukazała się w latach 2003–2008. Po polsku komiks ukazał się w 2016 nakładem wydawnictwa Kurc.
Fabuła.
Osadzony w konwencji space opery z elementami humoru, komiks opowiada o Eksterminatorze 17, kosmicznym robocie-wojowniku. Bierze on udział w ataku na zbuntowaną planetoidę. Pozostałe maszyny obwołują go przywódcą i traktują jak mesjasza. Eksterminator 17 rusza w kosmos, aby wyzwolić inne roboty.

</doc>
<doc id="3800802" url="https://pl.wikipedia.org/wiki?curid=3800802" title="Mistrzostwa Europy w Wyścigach Górskich">
Mistrzostwa Europy w Wyścigach Górskich



</doc>
<doc id="3800806" url="https://pl.wikipedia.org/wiki?curid=3800806" title="Jefriem Eszba">
Jefriem Eszba

Jefriem Aleksiejewicz Eszba (ros. Ефрем Алексеевич Эшба, ur. 7 marca 1893 we wsi Bedia w okręgu suchumskim, zm. 16 kwietnia 1939) – radziecki i abchaski działacz państwowy.
Życiorys.
Urodził się w abchaskiej rodzinie szlacheckiej. W latach 1913-1916 studiował na Uniwersytecie Moskiewskim (nie ukończył), w 1914 wstąpił do SDPRR(b), w marcu 1916 został aresztowany, we wrześniu 1916 zwolniony. W maju 1917 został przewodniczącym Komitetu Okręgowego SDPRR(b) w Suchumi, w lutym 1918 przewodniczącym Rady Suchumskiej, w kwietniu-maju 1918 był przewodniczącym Komitetu Wojskowo-Rewolucyjnego Abchazji, a od lipca do listopada 1918 komisarzem ds. górali Centralnego Komitetu Wykonawczego (CIK) Północnokaukskiej Republiki Radzieckiej. W grudniu 1918 został specjalnym pełnomocnikiem Ludowego Komisariatu ds. Narodowości RFSRR ds. górali Kaukazu, od kwietnia do czerwca 1919 był zastępcą przewodniczącego Centralnego Biura Komunistycznych Organizacji Narodów Wschodu przy KC RKP(b), w kwietniu 1919 podjął działalność podziemną w Gruzji. W listopadzie 1919 został aresztowany przez gruzińskie władze, w maju 1920 wypuszczony, w lipcu 1920 został zastępcą przewodniczącego Komitetu Wykonawczego Rady Miejskiej Jekaterynodaru, a w sierpniu 1920 przewodniczącym Łabinskiego Komitetu RKP(b). Od lutego 1921 do lutego 1922 ponownie był przewodniczącym Komitetu Wojskowo-Rewolucyjnego Abchazji, od lutego 1922 przewodniczącym CIK Abchaskiej ASRR, od 6 marca do października 1922 sekretarzem KC Komunistycznej Partii (bolszewików) Gruzji, a od października do grudnia 1922 ludowym komisarzem sprawiedliwości Gruzińskiej SRR. Od grudnia 1922 do 1924 był słuchaczem kursów marksizmu-leninizmu przy KC RKP(b), 1924-1925 pracował w Przedstawicielstwie Handlowym ZSRR w W. Brytanii, potem w Ludowym Komisariacie Inspekcji Robotniczo-Chłopskiej ZSRR, od stycznia 1926 do 1927 był sekretarzem odpowiedzialnym Biura Organizacyjnego KC WKP(b) na Czeczeński Obwód Autonomiczny i do sierpnia 1927 sekretarzem odpowiedzialnym Komitetu Obwodowego WKP(b) Czeczeńskiego Obwodu Autonomicznego. 18 grudnia 1927 został wykluczony z WKP(b) w ramach rozprawy z trockistami, w 1928 przywrócony w prawach członka partii, od 1928 kierował inspekcją spółki akcyjnej "Amtorg", 1930-1933 pracował w Ludowym Komisariacie Handlu Zagranicznego ZSRR. Od 1933 pracował w Centralnym Sektorze Weryfikacji i Wykonawstwa Ludowego Komisariatu Przemysłu Ciężkiego ZSRR, potem do 11 kwietnia 1936 był szefem Wydziału Planowego Maszyn Rachunkowych im. Dzierżyńskiego.
11 kwietnia 1936 został aresztowany, 15 kwietnia 1939 skazany na śmierć przez Wojskowe Kolegium Sądu Najwyższego ZSRR pod zarzutem szpiegostwa i założenia kontrrewolucyjnej organizacji terrorystycznej i następnego dnia rozstrzelany. 21 marca 1956 pośmiertnie zrehabilitowany.

</doc>
<doc id="3800808" url="https://pl.wikipedia.org/wiki?curid=3800808" title="Mistrzostwa Europy w Wyścigach Górskich Sezon 2014">
Mistrzostwa Europy w Wyścigach Górskich Sezon 2014



</doc>
<doc id="3800810" url="https://pl.wikipedia.org/wiki?curid=3800810" title="Mistrzostwa Europy w Wyścigach Górskich Sezon 2015">
Mistrzostwa Europy w Wyścigach Górskich Sezon 2015



</doc>
<doc id="3800816" url="https://pl.wikipedia.org/wiki?curid=3800816" title="Pawieł Mieładze">
Pawieł Mieładze

Pawieł Grigorjewicz Mieładze (ros. Павел Григорьевич Меладзе, ur. 1898 we wsi Dmanisi w guberni tyfliskiej, zm. 28 czerwca 1937 w Tbilisi) – radziecki działacz państwowy i partyjny.
Od 1918 należał do RKP(b), od maja 1929 do 1930 był sekretarzem odpowiedzialnym Abchaskiego Komitetu Obwodowego Komunistycznej Partii (bolszewików) Gruzji, a od 13 października do 14 listopada 1931 III sekretarzem KC KP(b)G. Od 14 listopada 1931 był II sekretarzem KC KP(b)G i członkiem Biura KC KP(b)G, później do lutego 1937 pracował w Radzie Komisarzy Ludowych Gruzińskiej SRR. 20 lutego 1937 został aresztowany, następnie skazany na śmierć i rozstrzelany.

</doc>
<doc id="3800828" url="https://pl.wikipedia.org/wiki?curid=3800828" title="Kordon Graniczny Naczelnego Dowództwa Wojska Polskiego">
Kordon Graniczny Naczelnego Dowództwa Wojska Polskiego

Kordon Graniczny Naczelnego Dowództwa Wojska Polskiego – polska formacja graniczna utworzona w 1921 roku do ochrony wschodniej granicy II Rzeczypospolitej.
Charakterystyka kordonu.
Na przełomie 1920 i 1921 roku Ministerstwo Spraw Wojskowych, przy współudziale Naczelnego Dowództwa WP, przystąpiło do reorganizacji służby granicznej na wschodzie. Rozpoczęto od południowo-wschodniego odcinka granicy, od Sianek, wzdłuż dawnej granicy galicyjsko–węgierskiej. Funkcjonujący tam 2 pułk strzelców granicznych zastąpiony został przez trzy bataliony wartownicze. W połowie stycznia 1921 roku ukazał się rozkaz Naczelnego Dowództwa WP w sprawie organizacji Kordonu Granicznego Naczelnego Dowództwa WP. Obsadzony miał on być przez żandarmerię polową i oddziały wojskowe. Kontrolę ruchu granicznego powierzono stacjom kontrolnym, natomiast ochronę odcinków granicznych głównie oddziałom kawalerii. Specjalną rolę w ochronie granicy odgrywała konna żandarmeria polowa. Ze względów organizacyjnych granicę wschodnią i północno-wschodnią podzielono na siedem odcinków z siedzibami: w Tarnopolu, Równem, Łunińcu, Lidzie, Wilnie, Święcianach i Grodnie.
W lutym 1921 roku ochronę granicy wschodniej podporządkowano inspekcjom etapowym 2. i 6 Armii. Kordon Graniczny 2 Armii biegł wzdłuż linii od [Dźwińsk]a, Dryssą, Dzisną, poprzez Królewszczyznę, Mołodeczno, Nieśwież, Siniawkę, Lubaczewo do Łunińca. Inspekcja Etapowa 2 Armii stacjonowała w Wołkowysku i obejmowała trzy odcinki kordonowe w: Grodnie, Święcianach i w Krzywczach.
Granica kordonowa 6 Armii biegła poprzez rzekę Prypeć, Stwigę do ujścia rzeki Mutwicy, przez Zurzewicze, Gołszyce, Prochód, Bronwice, Kotiurzyńce, Łazuczyn Mały do Bazalii. Inspekcja Etapowa 6 Armii obejmowała cztery odcinki kordonowe.
W maju 1921 roku linia posterunków granicznych 6 Armii została przesunięta na linię graniczną. Inspekcja otrzymała zadanie zamknięcie wszystkich dróg, przejść i mostów.
Służbę kordonową na granicy rumuńskiej powierzono batalionom etapowym, których główne dowództwo znajdowało się w Zaleszczykach.
W całym Kordonie Granicznym służbę pełniło dwadzieścia batalionów liniowych. liczyły one w sumie około 15 000 żołnierzy.
W maju 1921 roku rozwiązano Naczelne Dowództwo WP. Szef Sztabu Generalnego gen. Władysław Sikorski, wydał rozkaz o zlikwidowaniu organów powołanych na okres wojny .
Kordon Graniczny został przemianowany w Kordon Wojskowy na byłym froncie wschodnim. Do ochrony granicy państwowej zostały sformowane bataliony celne, a bataliony etapowe i wartownicze rozwiązano. Zlikwidowano też stacje kontrolne, a powołane zostały przejściowe punkty kontrolne.
Bataliony celne na granicy wschodniej i północno-wschodniej służbę graniczną objęły z dniem 12 lipca 1921 roku. Zmieniły one jednocześnie swoją podległość resortową i odpowiedzialne były za wykonywanie swoich zadań przed Ministrem Skarbu, lecz pod względem służbowym podlegały Ministrowi Spraw Wewnętrznych.
Struktura organizacyjna kordonu.
Ze względów organizacyjnych w styczniu 1921 roku granice wschodnią i północno-wschodnia podzielono na siedem odcinków:

</doc>
<doc id="3800842" url="https://pl.wikipedia.org/wiki?curid=3800842" title="Gospoda Włóczęgów">
Gospoda Włóczęgów

Gospoda Włóczęgów – lewicowa spółdzielnia mieszkaniowo-turystyczna, jak również potoczna nazwa schroniska turystycznego prowadzonego przez nią w Zakopanem (równolegle funkcjonowała też nazwa "Domek na Antałówce").
Warszawa.
Zamysł założenia robotniczej spółdzielni o charakterze turystycznym i mieszkaniowym zrodził się w Warszawie w 1921. Chodziło o stworzenie organizacji umożliwiającej robotnikom korzystanie z masowej turystyki krajowej i zagranicznej, jak również o zapewnienie efektywnego wypoczynku i rekonwalescencji działaczom komunistycznym wychodzącym z więzień.
Założenie spółdzielni nastąpiło w 1922 lub 1923 pod nazwą "Gospoda Włóczęgów – Spółdzielnia Mieszkaniowo-Turystyczna". Siedziba mieściła się w Warszawie, na Żoliborzu. W 1923 zwerbowano 104 członków fizycznych i dwóch prawnych ("Stowarzyszenie ZSRR" oraz "Stowarzyszenie Proletariat" z Krakowa).
Zarząd składał się z kierownika i jego zastępcy, a byli to kolejno: Stanisław Tołwiński, Marian Kwiatkowski, Ludwik Merkel, Kazimierz Jasiński i Jakub Bratman.
Organizacja prowadziła wielostronną działalność. Organizowano piesze i rowerowe wycieczki w okolicach Warszawy (Puszcza Kampinoska, Żelazowa Wola, Młociny, Baniocha), realizowano kajakowe spływy Wisłą, urządzano prelekcje i wykłady na tematy społeczne oraz krajoznawcze (często wykładowczyniami były Antonina Sokolicz i Estera Stóżecka). Podczas prelekcji korzystano z gościny Uniwersytetu Ludowego przy ul. Oboźnej 4 oraz lokalu Stowarzyszenia Robotniczego przy ul. Kruczej 26. Zorganizowano też nieliczne wycieczki zagraniczne, np. do Belgii, na Międzynarodowy Kongres Spółdzielczy w Gandawie (1924).
Będąc pod stałą kontrolą policji organizacja miała liczne problemy organizacyjne, a także finansowe. W 1936 została postawiona w stan likwidacji i z końcem tego roku zakończyła działalność.
Schronisko w Zakopanem.
15 września 1923 spółdzielnia wydzierżawiła od Marii Witkiewicz 6-pokojową willę w Zakopanem, na Antałówce pod numerem 3 (później Broniewskiego 8, willa nosiła następnie nazwę "Lanca"). Do 1936 prowadzono tutaj schronisko turystyczne "Gospoda Włóczęgów". Willę wykupiono z czasem na własność. Jan Chmielewski zaprojektował rozbudowę obiektu, ale prac tych nigdy nie wykonano. U wylotu Doliny Białego wykupiono natomiast działkę z zamysłem wybudowania tam większego schroniska turystycznego – Karol Stryjeński wykonał nawet jego projekt, ale również w tym przypadku do realizacji nigdy nie doszło.
Schronisko na Antałówce było obiektem pośrednim między sanatorium, a domem wypoczynkowym. Na leczeniu przebywało tu wielu działaczy komunistycznych, m.in. Władysław Broniewski, Mieczysław Szczuka, Kazimierz Czapiński, Edward Baranowski, Władysław Kowalski, czy Józef Skrzypa. Gośćmi były też ich rodziny oraz sympatycy ruchów lewicowych. Lekarzem Gospody był Olgierd Sokołowski. Obiekt posiadał bibliotekę i świetlicę, gdzie odbywały się odczyty, dyskusje i prelekcje, najczęściej prowadzone przez działaczy z kręgu KPP i PPS-Lewicy. Dla gości organizowano wycieczki tatrzańskie, propagowano też taternictwo. Oprócz działalności legalnej schronisko było punktem etapowym dla komunistów uciekających z Polski z uwagi na konflikty z rządem sanacyjnym. Z powyższych względów lokal był pod stałą obserwacją policji, zdarzały się tu częste kontrole i rewizje.
Z uwagi na narastające długi i trudności z utrzymaniem Gospody została ona postawiona w stan likwidacji w 1936. Willę sprzedano prywatnej osobie. Na pokrycie długów sprzedano również plac przy wylocie Doliny Białego.
Gospoda prowadziła własną księgę pamiątkową zawierającą ciekawe opisy wypraw tatrzańskich, zwłaszcza pióra Mieczysława Szczuki. Księga ta zaginęła, ale duża część zapisów zachowała się dzięki publikacjom w "Dźwigni" oraz utworzonym odpisom, publikowanym następnie w "Taterniku" i "Krzesanicy".
Kolejnymi kierownikami obiektu (delegatami zarządu) byli: Marian Kwiatkowski, Bolesław Witwiński, Janina Przybyszanka, Jan Chmielewski, Józef Kucharczyk, Ludwik Merkel i Kazimierz Jasiński.
Dom Wychowania Dziecka w Kole.
W 1927 spółdzielnia założyła z inicjatywy Ludwika Merkela Dom Wychowania Dziecka w Kole. Przeznaczony był on głównie dla dzieci działaczy komunistycznych pozostających w więzieniach lub dla sierot po tych działaczach. Budynek na dom dziecka podarował farmaceuta – Piotr Wojciechowski. Obiektem zarządzała Irena Nowakówna, a opiekunkami były Sława Trzeciakówna i Irena Olińska. Dom funkcjonował do 1930, a przebywało w nim około trzydzieści dzieci.
Członkowie założyciele.
Do członków-założycieli spółdzielni należeli:

</doc>
<doc id="3800844" url="https://pl.wikipedia.org/wiki?curid=3800844" title="Jean-Pierre Falret">
Jean-Pierre Falret

Jean-Pierre Falret (ur. 26 kwietnia 1794 w Marcilhac-sur-Célé, zm. 28 października 1870 w Marcilhac-sur-Célé) – francuski lekarz psychiatra.
Życiorys.
Studiował medycynę w Paryżu, pod kierunkiem Philippe′a Pinela i Jeana Étienne Dominique Esquirola. W 1819 otrzymał tytuł doktora medycyny. Następnie wspólnie z Félixem Voisin założył zakład psychiatryczny w Vanves (1822). W 1831 otrzymał posadę w szpitalu Salpêtrière, na stanowisku pozostał do 1867 roku. Należał do Académie Nationale de Médecine.
Dorobek naukowy.
W 1851 opublikował opis choroby nazwanej przez niego "folie circulaire", jak się uważa obecnie, jeden z pierwszych opisów zaburzenia afektywnego dwubiegunowego. Wspólnie z Ernestem-Charlesem Lasègue przedstawił opis obłędu udzielonego ("folie à deux").

</doc>
<doc id="3800873" url="https://pl.wikipedia.org/wiki?curid=3800873" title="Shenzhen Open 2016 (mężczyźni)">
Shenzhen Open 2016 (mężczyźni)

Shenzhen Open 2016 – tenisowy turniej ATP kategorii ATP World Tour 250 w sezonie 2016 z cyklu Shenzhen Open rozgrywany w dniach 26 września–2 października 2016 roku w Shenzhen na kortach twardych o puli nagród wynoszącej 704 140 dolarów amerykańskich.

</doc>
<doc id="3800874" url="https://pl.wikipedia.org/wiki?curid=3800874" title="Fleur East">
Fleur East

Fleur East (ur. 29 października 1987 w Walthamstow) – brytyjska piosenkarka, tancerka i autorka piosenek.
W 2005, będąc członkinią girlsbandu Addictiv Ladies, brała udział w drugiej edycji programu "The X Factor". W 2012 rozpoczęła karierę solową. W 2014 jako solistka zajęła drugie miejsce w finale jedenastej edycji programu "The X Factor". W 2015 wydała debiutancki, solowy album studyjny pt. "Love, Sax and Flashbacks", który pokrył się srebrem w Wielkiej Brytanii.
Wczesne lata.
Jest starszą córką Ghanki i Anglika, ma młodszą siostrę Keshię. Dorastała w Walthamstow w Londynie. Jak wyznała w jednym z wywiadów, w dzieciństwie była ofiarą ataków rasistowskich. Kiedy miała trzy lata, otrzymała od rodziców keyboard, na którym grała i tworzyła swoje pierwsze, amatorskie piosenki.
Uczęszczała do Holy Family Technology College w Walthamstow oraz na Uniwersytet Londyński Królowej Marii, gdzie studiowała dziennikarstwo i historię współczesną.
Kariera muzyczna.
Była członkinią girlsbandu Addictiv Ladies. W 2005 roku grupa wzięła udział w przesłuchaniach do drugiej edycji programu "The X Factor". Ich mentorem był Simon Cowell. Zespół odpadł w pierwszym odcinku na żywo, przegrywając z Chico Slimanim. 
W 2011 poznała producenta muzycznego o pseudonimie DJ Fresh, który zatrudnił ją jako wokalistkę na czas jego występu w sesji "Live Lounge" dla BBC Radio 1. W 2012 roku piosenkarka zaśpiewała gościnnie w utworze „Turn It Up” pochodzącym z jego albumu pt. "Nextlevelism", a także uczestniczyła w jego trasie koncertowej, występując m.in. na V Festival, iTunes Festival i T4 On The Beach. W styczniu 2012 roku podpisała kontrakt płytowy z wytwórnią Strictly Rhythm i wydała dwa single: „Broken Mirror” (z gościnnym udziałem duetu Cutline) oraz „Turn the Lights On”. Ona sama pojawiła się gościnnie w utworze „The One”, który nagrali Horx i P3000. W 2013 roku zaśpiewała gościnnie w utworze „One in a Million”, który wykonali Drumsound &amp; Bassline Smith. W grudniu tego samego roku piosenkarka wydała swoją debiutancką EP-kę zatytułowaną "She". Jeden z utworów z płyty – „Super Rich Royals” – to mashup piosenek „Super Rich Kids” Franka Oceana i „Royals” Lorde. W tym czasie Fleur East chciała także zarobić na siebie, dlatego pracowała jako kelnerka w londyńskim klubie nocnym Aura Mayfair oraz modelka fitness w agencji modelek W Athletic. W wywiadzie, którego udzieliła na początku 2014 roku, wyznała, że w tym czasie była „w depresji” i rozważała zakończenie kariery muzycznej z powodu problemów finansowych. Znajomi zachęcili ją do udziału w przesłuchaniach do jedenastej edycji brytyjskiej wersji programu "The X Factor".
W czerwcu 2014 wzięła udział w przesłuchaniach do jedenastej edycji programu "The X Factor". Podczas pierwszego etapu castingu wykonała utwór „Ordinary People” z repertuaru Johna Legenda i zakwalifikowała się do etapu występów przed jurorami. Zaśpiewała wówczas piosenkę „Fine China” Chrisa Browna i dostała się do rundy tzw. „boot campu”. Ostatecznie dostała się do grupy „Wykonawców powyżej 25 roku życia”, której mentorem był Simon Cowell. Zaśpiewała wówczas utwór „Bang Bang” Jessie J, Ariany Grande i Nicki Minaj, czym zapewniła sobie udział w odcinkach na żywo. W półfinale programu wykonała utwór „Uptown Funk” Marka Ronsona i Bruno Marsa, który spotkał się z ogromnym uznaniem w mediach. Singiel z tym utworem w wykonaniu Fleur West dotarł do pierwszego miejsca notowania UK iTunes Store. W finale programu "The X Factor" piosenkarka zajęła ostatecznie drugie miejsce po zdobyciu 34,3% głosów, przegrywając z Benem Haenowem.
W styczniu 2015 poinformowała o podpisaniu kontraktu płytowego z wytwórnią Syco Music Simona Cowella. Niedługo później piosenkarka zaczęła nagrania materiału na swój debiutancki album studyjny. W lipcu tego samego roku ogłosiła, że pracuje na swoją pierwszą kolekcją ubrań z marką odzieżową Lipsy London. W listopadzie ukazał się jej singiel „Sax”, który został pierwszym singlem z nadchodzącej płyty piosenkarki. Utwór zadebiutował na trzecim miejscu brytyjskiej listy przebojów. 4 grudnia premierę miał jej album studyjny pt. "Love, Sax and Flashbacks". Pozostałymi singlami promującymi płytę zostały utwory „Breakfast” i „More and More”. W tym samym roku podpisała kontrakt płytowy z wytwórnią Columbia Records, a także zagrała trasę koncertową pod nazwą "Sax Tour".

</doc>
<doc id="3800881" url="https://pl.wikipedia.org/wiki?curid=3800881" title="Kościół św. Maksymiliana Kolbego w Toruniu">
Kościół św. Maksymiliana Kolbego w Toruniu

Kościół św. Maksymiliana Kolbego w Toruniu – świątynia katolicka w jurysdykcji parafii św. Maksymiliana Kolbego w Toruniu.
Kościół zaprojektował Zdzisław Klemp.
Lokalizacja.
Kościół położony jest w prawobrzeżnej części Torunia, w dzielnicy Na Skarpie. Główne wejście do niego znajduje się przy ulicy Kardynała Stefana Wyszyńskiego 7/9.
Historia.
Budowa obiektów sakralnych nie została uwzględniona podczas projektowania osiedla mieszkaniowego Na Skarpie. Mieszkańcy modlili się w pobliskich kościołach Chrystusa Króla i Podwyższenia Krzyża Świętego. W 1979 roku ks. Andrzej Klemp, proboszcz parafii Podwyższenia Krzyża Świętego, rozpoczął przygotowania do budowy kościoła na Skarpie. W 1980 roku wyznaczono grunt pod budowę. W wyniku uzyskania zgody na budowę tylko jednego kościoła na obszarze całego osiedla Na Skarpie, zaprojektowano bardzo duży budynek. W 1982 roku rozpoczęto prace budowlane i wmurowano kamień węgielny, przywieziony przez ks. Klempa z katakumb św. Kaliksta w Rzymie. Zakończenie prac budowlanych przy wznoszeniu świątyni wraz z jej poświęceniem nastąpiło 12 października 1989 roku. 13 października 2002 roku biskup toruński Andrzej Suski dokonał jej konsekracji.
Architektura.
Jest to największy kościół w Toruniu. Kościół założono na planie prostokąta, zwężającego się trzema uskokami ku prostokątnemu prezbiterium po stronie wschodniej. Masywną bryłę przykryto niewidocznym z ulicy płaskim i dwuspadowym dachem. Świątynia składa się z dwóch kondygnacji. Dolna jest wykorzystywana celom wspólnotowym, mieści się tam zakrystia, kaplica, salka katechetyczna, pomieszczenia gospodarcze i sanitarne. Łączna powierzchnia obu kondygnacji wynosi 3570 m². Kubatura (z uwzględniłem wieży) wynosi 39 097 m³. Czworoboczną i masywną wieżę umieszczono po zachodniej stronie kościoła. Wieża jest dwukrotnie wyższa od korpusu nawowego. Masywna i surowa bryła nie jest zdominowana przez okoliczne bloki mieszkalne. Sam projekt kościoła stanowi rodzaj manifestu architektonicznego, burzącego programową świeckość osiedli peerelowskich.

</doc>
<doc id="3800891" url="https://pl.wikipedia.org/wiki?curid=3800891" title="Lista stacji metra w Baku">
Lista stacji metra w Baku

Lista stacji metra w Baku – lista istniejących i planowanych stacji systemu kolei podziemnej w Baku. 
System składa się z trzech linii (1, 2, 3) i 27 stacji. Łączy centralny rejon Nərimanov z rejonami: Səbail, Nəsimi, Nizami, Xətai, Binəqədi i Yasamal.
W eksploatacji.
Następujące stacje są obecnie w eksploatacji:

</doc>
<doc id="3800894" url="https://pl.wikipedia.org/wiki?curid=3800894" title="Olivier Solonandrasana">
Olivier Solonandrasana



</doc>
<doc id="3800897" url="https://pl.wikipedia.org/wiki?curid=3800897" title="Teodoro Mbasogo">
Teodoro Mbasogo



</doc>
<doc id="3800899" url="https://pl.wikipedia.org/wiki?curid=3800899" title="Skworczyk ogorzały">
Skworczyk ogorzały

Skworczyk ogorzały ("Aplonis fusca") – gatunek średniej wielkości ptaka z rodziny szpakowatych (Sturnidae). Występował na dwóch australijskich wyspach: Lord Howe i Norfolk. Odnotowany po raz ostatni w 1923.
Taksonomia.
Po raz pierwszy gatunek opisał John Gould w 1836 na łamach „Proceedings of the Zoological Society of London”. Holotyp został odłowiony przez kapitana Sturta, jednak siedlisko typowe zostało błędnie oznaczone; autor zaznaczył, że skworczyki ogorzałe zamieszkują brzegi rzeki Murrumbidgee, podczas gdy te nigdy nie występowały w kontynentalnej Australii, a jedynie na dwóch wyspach do niej należących; musiał zostać odłowiony na wyspie Norfolk. Autor nadał nowemu gatunkowi nazwę "Aplonis fusca", jest ona obecnie (2020) akceptowana przez Międzynarodowy Komitet Ornitologiczny (IOC). Wyróżnia on dwa podgatunki: nominatywny i "Aplonis fusca hulliana". Drugi podgatunek opisał Gregory Macalister Mathews w 1912 na łamach „Novitates Zoologicae”. Przy okazji pierwszego opisu skworczyka ogorzałego opisany został również sam rodzaj "Aplonis", do którego John Gould zaliczył również "A. marginata".
Holotyp podgatunku nominatywnego zaginął. Holotyp "A. f. hulliana" znajdował się w kolekcji Mathewsa.
Podgatunki i zasięg występowania.
Przedstawiciele podgatunku nominatywnego zamieszkiwali wyspę Norfolk. Ptaki podgatunku "A. f. hulliana" zasiedlały Lord Howe.
Morfologia.
Przybliżona długość ciała to 17 cm (6,75 cala). Wymiary holotypu "A. f. hulliana": długość skrzydła 100 mm, długość górnej krawędzi 19 mm, długość skoku 25 mm, długość ogona 71 mm.
Samce wykazywały się ciemniejszym upierzeniem od samic. Pióra na głowie zaostrzone. Upierzenie nieco błyszczące, szczególnie na głowie i z tyłu szyi. Ogół upierzenia łupkowoszary, pióra miękkie. Tęczówka pomarańczowoczerwona. Przedstawicieli "A. f. hulliana" odróżniał ciemniejszy wierzch ciała i solidniejszy dziób.
Ekologia i zachowanie.
Skworczyki ogorzałe prawdopodobnie zamieszkiwały wszystkie typy leśnych środowisk na obydwu wyspach, jednak brak jest szczegółowych danych. Na Lord Howe szpaki te były jednymi z pospolitszych ptaków przed pojawieniem się szczurów. Nieznany jest status gatunku na Norfolku, ale wiadomo, że w 1909 występował wokół ludzkiej osady. Skworczyki ogorzałe, według australijskiego ornitologa i filatelisty A. F. Basseta Hulla, miały w zwyczaju otwierać owoce bananów i wyjadać ich miąższ. Miały również czynić szkody w sadach. Prawdopodobnie owoce stanowiły podstawę ich diety.
Lęgi.
Lęgi trwały od września do listopada i od lutego do marca. Gniazdo było stosunkowo otwarte, stanowiło konstrukcję z gałązek i suchych traw. Umieszczone było w martwym konarze, a na Norfolku także i w pniu paproci drzewiastych. W zniesieniu znajdowały się 4 jaja, czasami 5. Miały niebieskozieloną skorupkę pokrytą jasnoczerwonymi wzorkami. Wymiary średnie z 12 jaj (przeliczone z cali): 23–28 na 16–19,5 mm.
Status.
IUCN klasyfikuje skworczyka ogorzałego jako gatunek wymarły. Populacja z Lord Howe jeszcze w latach 1913–1915 liczyła tysiące osobników; wyginęła zapewne wkrótce po zawleczeniu na tę wyspę w 1918 roku szczurów śniadych ("Rattus rattus"). Ptaki tego gatunku na Norfolku odnotowano po raz ostatni w 1923, ale ich zniknięcie odnotowano dopiero w 1968. Przyczyny wymarcia na Norfolku są niejasne, ponieważ szczury śniade pojawiły się tam dopiero w latach 40. XX wieku. Możliwe, że do wymarcia przyczyniło się niszczenie środowiska.

</doc>
<doc id="3800914" url="https://pl.wikipedia.org/wiki?curid=3800914" title="Slovan Liberec w europejskich pucharach">
Slovan Liberec w europejskich pucharach

Występy w europejskich pucharach czeskiego klubu piłkarskiego Slovan Liberec.

</doc>
<doc id="3800916" url="https://pl.wikipedia.org/wiki?curid=3800916" title="Święto winobrania – alegoria Jesieni">
Święto winobrania – alegoria Jesieni

Święto winobrania – alegoria Jesieni – obraz alegoryczny autorstwa holenderskiego malarza Jana Gerritszoona van Bronckhorsta, znajdujący się w Muzeum Narodowe we Wrocławiu (nr inw. VIII-2162).
Tematyka i symbolika obrazu.
Obraz, zgodnie z trendami niderlandzkiego malarstwa XVII-wiecznego, łączy w sobie scenę rodzajową z treściami alegorycznymi. Sens ukazanej sceny jeszcze w latach 60. XX wieku był niejasny. W latach 1971–1972 dokonano gruntownej konserwacji i restauracji obrazu. Przywrócono wtedy wygląd pierwotny, głównie odsłonięto wizerunek putta spod domalowanego drzewa. Niezrozumiały wizerunek siedzącej kobiety z dłonią wyciągniętą ku drzewu nabrał innego znaczenia, podobnie jak i cała scena.
Obraz przedstawia pochód związany ze świętowaniem winobrania, które odbywa się na jesieni. Kobieta przedstawiona w centralnej części wyciąga dłoń po kiść winogron, trzymaną przez małego Erosa. Kobieta uznawana jest za alegorię Jesieni; za nią widoczna jest głowa staruszki – alegorii Zimy. Wokół tych dwóch postaci skupieni są pasterze, trzymający laski pasterskie wykonane z drzewa jarzębinowego, nawiązujące do biskupiego pastorału, symbolizującego duszpasterstwo. W nieokreślonym czasie obraz został prawdopodobnie obcięty od dołu i góry, o czym świadczą obcięte postacie skrajne, jak i spojrzenie głównej postaci poza płaszczyznę obrazu. Postacie, oświetlone ciepłym światłem padającym z prawej strony, zostały przedstawione w barwnym szeregu półpostaci, w strojach w dominujących barwach czerwieni, bieli i szarego ugru.
Według historyków sztuki Thomasa Döringa i Paula Huysa Janssena autorem obrazu nie jest van Bronckhorst, lecz Jan van Bijlert.
Proweniencja.
Obraz został zakupiony w 1969 roku w salonie przedsiębiorstwa antykwarycznego Desa we Wrocławiu.

</doc>
<doc id="3800920" url="https://pl.wikipedia.org/wiki?curid=3800920" title="Chengdu Open 2016">
Chengdu Open 2016

Chengdu Open 2016 – tenisowy turniej ATP kategorii ATP World Tour 250 w sezonie 2016 z cyklu Chengdu Open rozgrywany w dniach 26 września–2 października 2016 roku w Chengdu na kortach twardych o puli nagród wynoszącej 947 735 dolarów amerykańskich.

</doc>
<doc id="3800921" url="https://pl.wikipedia.org/wiki?curid=3800921" title="Fernando Zavala">
Fernando Zavala

Fernando Zavala, właśc. Fernando Martín Zavala Lombardi (ur. 1971) – peruwiański polityk i menedżer, od 2016 do 2017 premier Peru.
Życiorys.
Urodził się w 1971 roku.
Nie jest związany z żadną partią polityczą. W 1999 ukończył studia magisterskie z zarządzania biznesem na Uniwersytecie Piura; w 2001 zdobył tytuł MBA na Uniwersytecie w Birmingham. Pracował jako menedżer w różnych przedsiębiorstwach i bankach, w tym od 2009 do 2013 jako dyrektor browaru SABMiller. Od 2005 do 2006 pełnił funkcję ministra finansów.
28 lipca 2016, podczas kadencji prezydenta Pedra Pabla Kuczynskiego, objął urząd premiera Peru, zastępując na stanowisku Pedra Cateriano, również polityka niezależnego. Zakończył pełnienie funkcji 17 września 2017 po przegranym głosowaniu wotum nieufności, gdy zastąpiła go Mercedes Aráoz.

</doc>
<doc id="3800922" url="https://pl.wikipedia.org/wiki?curid=3800922" title="Fernando Martín Zavala Lombardi">
Fernando Martín Zavala Lombardi



</doc>
<doc id="3800933" url="https://pl.wikipedia.org/wiki?curid=3800933" title="Jusuf asz-Szahid">
Jusuf asz-Szahid

Jusuf asz-Szahid (arab. يوسف الشاهد, fr. "Youssef Chahed", ur. 18 września 1975 w Tunisie) – tunezyjski polityk, od 27 sierpnia 2016 do 27 lutego 2020 premier Tunezji.
Życiorys.
Urodził się w 1975 roku, do 2019 roku był członkiem partii Wezwanie Tunezji.
27 sierpnia 2016 został powołany przez prezydenta Al-Badżiego Ka’ida as-Sibsiego na stanowisko szefa rządu, zastępując Al-Habiba as-Sida.

</doc>
<doc id="3800934" url="https://pl.wikipedia.org/wiki?curid=3800934" title="Youssef Chahed">
Youssef Chahed



</doc>
<doc id="3800946" url="https://pl.wikipedia.org/wiki?curid=3800946" title="SC Braga w europejskich pucharach">
SC Braga w europejskich pucharach

Występy w europejskich pucharach portugalskiego klubu piłkarskiego SC Braga.

</doc>
<doc id="3800947" url="https://pl.wikipedia.org/wiki?curid=3800947" title="Jusuf Szahed">
Jusuf Szahed



</doc>
<doc id="3800950" url="https://pl.wikipedia.org/wiki?curid=3800950" title="Hibbertia incana">
Hibbertia incana

Hibbertia incana Losinsk. – gatunek rośliny z rzędu ukęślowców ("Dilleniales" Hutch.). Występuje naturalnie w południowo-wschodniej części Australii – w stanach Nowa Południowa Walia oraz Australia Zachodnia, natomiast uważa się, że w Wiktorii wyginął. 
Biologia i ekologia.
Rośnie w zaroślach oraz widnych lasach.

</doc>
<doc id="3800953" url="https://pl.wikipedia.org/wiki?curid=3800953" title="Józef Ledwoń">
Józef Ledwoń

Józef Adam Ledwoń (ur. 20 sierpnia 1921 w Kłobucku, zm. 16 września 1986 w Częstochowie) – polski inżynier budownictwa przemysłowego, profesor nauk technicznych Politechniki Śląskiej oraz Politechniki Częstochowskiej, specjalista w zakresie budownictwa na terenach górniczych.
Życiorys.
Po zdaniu egzaminu dojrzałości w 1939 r. studia wyższe rozpoczął na tajnych kompletach prowadzonych przez profesorów
Politechniki Warszawskiej w Częstochowie w 1944 r. Kontynuował studia na Politechnice Śląskiej uzyskując w 1949 roku stopień
magistra inżyniera budowlanego.
Pracę na Politechnice Śląskiej rozpoczął w 1948 r. w Katedrze Statyki Budowli, w Zakładzie Badań Drgań.
W 1954 r. został powołany na stanowisko zastępcy profesora obejmując kierownictwo Katedry Elementów Budownictwa Przemysłowego (Wydział Budownictwa Przemysłowego). Funkcję kierownika pełnił do 1968 roku.
W latach 1952 – 1956 był prodziekanem Wydziału Budownictwa Przemysłowego, a w latach 1958 – 1961 piastował stanowisko dziekana Wydziału Budownictwa Przemysłowego i Ogólnego Politechniki Śląskiej.
W 1958 roku został powołany na stanowisko docenta, natomiast w 1926 roku uzyskał tytuł naukowy profesora nadzwyczajnego
Politechniki Śląskiej. W latach 1961 – 1964 pełnił funkcję prorektora ds. nauki. Po wydarzeniach marcowych w 1968 roku prof. Ledwoń przeszedł do pracy w przemyśle. Do 1974 roku pracował w Głównym Instytucie Górnictwa gdzie nosił tytuł Górniczego Dyrektora Generalnego II°.
Do pracy na uczelni powrócił decyzją Ministra Nauki, Szkolnictwa Wyższego i Techniki w listopadzie 1974 r. będąc mianowanym na stanowisko rektora Politechniki Częstochowskiej, którym pozostał do 1984 roku z roczną przerwą między rokiem 1981 a 1982.
Wybrane publikacje.
Plonem działalności naukowej profesora Józefa Adama Ledwonia jest ponad 250 publikacji w tym monografie książkowe.

</doc>
<doc id="3800956" url="https://pl.wikipedia.org/wiki?curid=3800956" title="Nahid Hattar">
Nahid Hattar

Nahid Hattar, arab. ناهض حتر (ur. 1960, zm. 25 września 2016 w Ammanie) – jordański pisarz, dziennikarz, karykaturzysta i działacz polityczny.
Życiorys.
Był chrześcijaninem i antyislamistycznym aktywistą wspierającym prezydenta Syrii Baszszara al-Asada. Został aresztowany w sierpniu 2016 po opublikowaniu karykatury zmarłego dżihadysty Abu Saliha (1973-2015) należącego do tzw. Państwa Islamskiego, na której terrorysta leży w niebie na łóżku z dwiema kobietami i paląc prosi Boga by przyniósł mu wino i orzechy.
25 września 2016 został zastrzelony niedaleko Pałacu Sprawiedliwości w Ammanie, gdzie przyjechał do sądu w sprawie karykatury obrażającej islam. Zabójca został aresztowany. Sprawcą okazał się 39-letni muzułmański kaznodzieja z meczetu w Ammanie.

</doc>
<doc id="3800958" url="https://pl.wikipedia.org/wiki?curid=3800958" title="Neo Dustur">
Neo Dustur



</doc>
<doc id="3800961" url="https://pl.wikipedia.org/wiki?curid=3800961" title="Neo Destur">
Neo Destur



</doc>
<doc id="3800963" url="https://pl.wikipedia.org/wiki?curid=3800963" title="Giennadij Cypkałow">
Giennadij Cypkałow

Giennadij Nikołajewicz Cypkałow (ros. Генна́дий Никола́евич Цыпка́лов; ukr. Геннадій Миколайович Ципкалов, "Hennadij Mykołajowycz Cypkałow"; ur. 21 czerwca 1973 w słobodzie Malczewsko-Połnienskiej k. Millerowa, zm. 24 września 2016 w Ługańsku) – działacz Ługańskiej Republiki Ludowej, od kwietnia do maja 2014 wiceprzywódca ŁRL, od 13 do 17 maja tymczasowy przywódca, premier ŁRL (26 sierpnia 2014 – 26 grudnia 2015), od 2014 do 2015 także wicespiker parlamentu Federacyjnej Republiki Noworosji.
Został zatrzymany przez jej samozwańcze władze za próbę przewrotu, popełnił samobójstwo.

</doc>
<doc id="3800965" url="https://pl.wikipedia.org/wiki?curid=3800965" title="Jim Caviezel">
Jim Caviezel



</doc>
<doc id="3800966" url="https://pl.wikipedia.org/wiki?curid=3800966" title="Adam Russo">
Adam Russo

Adam Russo (ur. 8 sierpnia 1967 w Bryn Mawr) – amerykański aktor pornograficzny i model pochodzenia włoskiego.
Życiorys.
Wczesne lata.
Urodził się w Bryn Mawr w stanie Pensylwania.
W 1985, w wieku 18 lat za fotografię otrzymał letnie stypendium z Bucknell University w Lewisburg, w Pensylwanii. W 1993 został nagrodzony w konkursie na Festival International des Jeunes Créateurs de Mode w Paryżu, gdzie jego projekty modowe były prezentowane w paryskim Musée du Louvre. W 1994 ukończył dwuletni International Fine Arts College w Miami na Florydzie.
W latach 1993-2001 pracował w branży modowej w Nowym Jorku, a potem także w Tucson (2002) i Pacifica (2002-2005), a także jako projektant wnętrz.
Kariera.
Dorabiał jako tzw. „pan do towarzystwa”, zanim przeprowadził się do Los Angeles i podpisał kontrakt z agencją aktorów pornograficznych Titan Men.
Wziął udział w filmach dokumentalnych: "Geje w Jerozolimie" ("Jerusalem is proud to present", 2007) i "Miasto granic" ("City of Borders", 2009).
Karierę w branży pornograficznej zaczął ok. 2010. Od tamtej pory zagrał w filmach pornograficznych produkowanych przez wytwórnie filmowe, takie jak m.in. Suite 703, Juicy Boys i Men.com. W filmach gejowskich jest aktorem uniwersalnym.
Był wielokrotnie nominowany do branżowej nagrody filmowej Grabby. W 2018 w Las Vegas otrzymał GayVN Award w kategorii „Ulubiony tatuś wg fanów” (ang. Fan Awards — "Favorite Daddy").
W 2017 jego zdjęcie pojawiło się na łamach magazynu „FourTwoNine”.
Życie prywatne.
Jest gejem. Był związany z aktorem pornograficznym o pseudonimie Cutler X, z którym wystąpił w kilku produkcjach porno.

</doc>
<doc id="3800967" url="https://pl.wikipedia.org/wiki?curid=3800967" title="Kazimierz Piątek">
Kazimierz Piątek



</doc>
<doc id="3800968" url="https://pl.wikipedia.org/wiki?curid=3800968" title="Jarosław Różański (duchowny)">
Jarosław Różański (duchowny)

Jarosław Stanisław Różański (ur. 1961 w Biłgoraju) – polski duchowny katolicki, Misjonarz Oblat Maryi Niepokalanej (OMI), profesor nauk teologicznych, profesor nadzwyczajny Uniwersytetu Kardynała Stefana Wyszyńskiego.
Życiorys.
W 1987 ukończył studia teologiczne i przyjął święcenia kapłańskie. W 1991 ukończył studia z zakresu filologii polskiej na Uniwersytecie im. Adama Mickiewicza w Poznaniu. W 1996 uzyskał licencjat kanoniczny z misjologii. Doktorat obronił w 1998. Habilitował się w 2004. W 2014 otrzymał tytuł naukowy profesora nauk teologicznych.
Specjalizuje się w Misjologii. Zajmował stanowiska: wiceprezesa Polskiego Towarzystwa Afrykanistycznego (2002-2012), redaktora naczelnego czasopisma "Lumen Gentium. Zeszyty Misjologiczne", kierownika Katedry Historii Misji i kierownika Sekcji Misjologii na Wydziale Teologicznym UKSW (2004-2013), a także prodziekana tego wydziału (2005-2008). Od 2013 pełni funkcje dyrektora Instytutu Dialogu Kultury i Religii na WT UKSW oraz kierownika wchodzącej w skład tego instytutu Katedry Misjologii. Jest członkiem: Komitetu Episkopatu Polski ds. Dialogu z Religiami Pozachrześcijańskimi (od 1998), zarządu Polskiego Towarzystwa Afrykanistycznego (od 2012) i zarządu Association of Oblate Institutes of Higher Studies (od 2008).
Został odznaczony Srebrnym Krzyżem Zasługi.

</doc>
<doc id="3800969" url="https://pl.wikipedia.org/wiki?curid=3800969" title="Desmond Doss">
Desmond Doss

Desmond Thomas Doss (ur. 7 lutego 1919 w Lynchburgu, zm. 23 marca 2006 w Piedmont) – żołnierz Armii Stanów Zjednoczonych, pierwszy człowiek w historii Stanów Zjednoczonych odmawiający walki oraz dotykania broni (tzw. obdżektor), który jako sanitariusz otrzymał Medal Honoru. Podczas dokonywania heroicznych czynów, za które został odznaczony Medalem Honoru, miał stopień starszego szeregowego. Służbę pełnił w Medycznym Korpusie 307 Pułku, 77 Dywizji Piechoty.
Życiorys.
Urodził się w Lynchburgu w stanie Wirginia w Stanach Zjednoczonych. Był synem stolarza Williama Thomasa Dossa i Berthy E. (Oliver) Doss.
Do wojska został powołany w kwietniu 1942 i tego samego roku w Richmond wziął ślub z Dorothy Pauline Schutte na przepustce w trakcie szkolenia, przed wyjazdem na front. Z powodów światopoglądowych – był adwentystą dnia siódmego – odmówił dotykania broni podczas walki oraz zabijania przeciwników. Przez całą służbę wojskową podczas II wojny światowej był sanitariuszem, ratując życie wielu żołnierzy, zarówno rodaków, jak i z armii wroga. Przez cały czas był wierny swoim przekonaniom religijnym.
Był trzykrotnie ranny w maju 1945 roku. Krótko przed opuszczeniem armii zdiagnozowano u niego gruźlicę (w wyniku choroby i odniesionych ran stracił jedno płuco). Zwolniony ze służby wojskowej w 1946 roku przez pięć lat poddawany był leczeniu.
Zmarł (miał problemy z oddychaniem) w roku 2006 w swoim domu w Piedmont w stanie Alabama. Został pochowany jako bohater wojenny w asyście wojskowej na cmentarzu w Chattanooga, w stanie Tennessee.
Wiara.
Desmond Doss był wiernym wyznawcą Kościoła Adwentystów Dnia Siódmego. Do Kościoła Adwentystów należała matka Desmonda, Bertha E. Doss, a ojciec został adwentystą w późniejszym czasie. Chrzest przez zanurzenie Desmond przyjął w młodym wieku. Był bardzo aktywny w życiu Kościoła, co wiązało się m.in. z dużym poszanowaniem i studiowaniem Pisma Świętego.
Doss nie rozstawał się ze swoją Biblią i studiował ją nawet w najgorszych momentach. Traktował sobotę jako siódmy dzień tygodnia, uświęcony przez Boga, często określany mianem szabatu, i odmawiał wykonywania w tym czasie pracy. Z tego powodu wielokrotnie doświadczał szykan i wyznaczano mu wykonywanie karnych zadań podczas szkolenia wojskowego. Nie wzbraniał się jednak w tym dniu ratować ludzi. Główna walka na Okinawie, przedstawiona w filmie Mela Gibsona "Przełęcz ocalonych", miała miejsce właśnie w sobotę, 5 maja 1945 r.
Desmond był też, jak spora część adwentystów, wegetarianinem, co wiązało się w jego wypadku z wrażliwością na cierpienie. Stosował się do zachęty Kościoła Adwentystów Dnia Siódmego, by nie angażować się w bezpośrednią walkę. Choć stanowisko Kościoła nie jest sztywne dla członków Kościoła, to daje wskazówki, pozostawiając poszczególnym jednostkom swobodę w kwestii własnej oceny swojej sytuacji.
Biblia Desmonda.
Traktował religię jako najważniejszą sprawę życia i był w pełni zaangażowanym chrześcijaninem regularnie czytającym Biblię i uważającym, że jest ona Słowem Bożym, szczególnie w odniesieniu do Dziesięciu Przykazań, ważnym niezależnie od okoliczności.
W czasie walk miał przy sobie Biblię podarowaną mu po ślubie przez żonę Dorothy z oznaczonym przez nią wierszem "1 Listu do Koryntian 10,13", który stanowił niejako motto jego służby wojskowej: „"Dotąd nie przyszło na was pokuszenie, które by przekraczało siły ludzkie; lecz Bóg jest wierny i nie dopuści, abyście byli kuszeni ponad siły wasze, ale z pokuszeniem da i wyjście, abyście je mogli znieść"”. Ulubionymi fragmentami Desmonda były "Psalmy 91" i "93".
W Biblii podarowanej mu przez żonę znajdował się list od niej:"Najdroższy Desmondzie!""Gdy będziesz czytał i studiował bezcenne obietnice znajdujące się w Słowie Bożym, w tej małej Biblii, obyś otrzymał siłę we wszelkich trudnościach, jakie mogą Cię spotkać.""Niech Twoja wiara w Boga przyniesie Ci pocieszenie i da pokój serca, abyś nigdy nie był smutny ani samotny, choćby przyszłość wydawała się najciemniejsza.""Jeśli nie spotkamy się więcej na tej ziemi, mamy pewność, że będziemy w niebie. Niech Bóg w swojej łasce sprawi, abyśmy byli tam razem.""Twoja kochająca żona – Dorothy"Biblia ta zaginęła w dżungli pod koniec kampanii na Okinawie, lecz została odnaleziona dzięki poszukiwaniu całej kompanii, po czym odesłana do jego domu, gdzie została odebrana przez żonę. Pomimo śladów przemoczenia, pozostała w dość dobrym stanie, a lekcja szkoły sobotniej na 26 maja 1945 r. została włożona tam, gdzie Doss ją zostawił (został ranny 21 maja).
Kultura.
Historia Desmonda Dossa znalazła kilka odniesień w kulturze. Już w kwietniu 1946 r. na łamach „True Comics Issue” nr 48 został opublikowany komiks „Hero Without a Gun” (Bohater bez broni)
W 1967 r. ukazała się książka "The Unlikeliest Hero: The Story of Desmond T. Doss" autorstwa Bootona Herndona (pol. Nietypowy Bohater, Wyd. Znaki Czasu 1991). W 2005 roku biografię Dossa wydała jego druga żona Frances M. Doss ("Desmond Doss: Conscientious Objector", pol. "Szeregowiec Doss", Wyd. Znaki Czasu 2016).
Historia Dossa została przedstawiona w filmie dokumentalnym Terry’ego Benedicta "The Conscientious Objector" (2004).
Poświęcono mu film pełnometrażowy pt. "Przełęcz ocalonych" (org. "Hacksaw Ridge"), oparty na historii jego życia. Film miał premierę w Stanach Zjednoczonych i Polsce 4 listopada 2016 roku. Scenarzystami filmu są Andrew Knight, Robert Schenkkan. Reżyserem filmu jest znany aktor i reżyser filmowy, Mel Gibson, w roli głównej występuje Andrew Garfield. Producenci to: Bill Mechanic, David Permut, Bruce Davey, Brian Oliver, Paul Currie, William D. Johnson, Terry Benedict.
Nad dziedzictwem Desmonda Dossa oraz prawami autorskimi do historii i zdjęć czuwa powołana w 2000 r. Desmond Doss Council.
Odznaczenia.
Odznaczenie Medalem Honoru.
Informacja prasowa o awansie dla Desmonda Dossa do stopnia kaprala oraz o odznaczeniu go Medalem Honoru miała następujące brzmienie:
„Odmawiający ze względów moralnych posługiwania się bronią, przydzielony do Korpusu Medycznego Armii Stanów Zjednoczonych, szeregowy Desmond T. Doss z Lynchburga w Wirginii wykazał się tak niezwykłą odwagą i niezłomnym męstwem, pomagając swym rannym kolegom podczas ciężkiej kampanii na Okinawie, że jak podało dzisiaj Ministerstwo Wojny, został odznaczony Medalem Honoru.
Najwyższe odznaczenie naszego kraju otrzymał dwudziestosześcioletni żołnierz, który choć nie nosił broni, dał tyle dowodów heroizmu na polach bitew ma wyspach Guam, Leyte i Okinawa, że jego nazwisko stało się symbolem bezprzykładnej odwagi w 77 dywizji piechoty spod znaku Statuy Wolności”.
Order został przekazany kapralowi Dossowi przez prezydenta Trumana w Białym Domu, 12 grudnia.
Cytat z ceremonii odznaczenia Medalem Honoru
Ranga i jednostka:
Szeregowy Armii Stanów Zjednoczonych, Korpus medyczny 307 pułku piechoty, 77 dywizji piechoty.
Miejsce i data zdarzenia: W pobliżu Urasoe Mura, Okinawa, wyspy Riukiu, 29 kwietnia – 21 maja 1945.
Rozpoczął służbę w: Lynchburg, w stanie Wirginia.
Urodzony: Lynchburg, w stanie Wirginia.
G.O. No.: 97, 1 Listopada 1945.
"Szeregowy Desmond T. Doss był sanitariuszem kompanii 307 pułku piechoty w czasie, gdy 1 batalion tego pułku szturmował niedostępne, 130-metrowe urwisko."
"Gdy nasze oddziały osiągnęły szczyt urwiska, napotkały zmasowany opór artylerii, moździerzy i karabinów maszynowych, wskutek czego około siedemdziesięciu pięciu ludzi zostało rannych, a pozostali byli zmuszeni wycofać się. Szeregowy Doss, zamiast ratować się ucieczką, pozostał na silnie ostrzeliwanym szczycie wraz z wieloma rannymi, wynosząc ich z pola bitwy na brzeg urwiska, a potem spuszczając kolejno po linie na dół, gdzie mogli otrzymać pomoc ze strony kolegów."
"2 maja na tym samym urwisku, wystawiony na ogień z broni palnej i moździerzy, ratował człowieka leżącego 200 metrów w głębi przedpola. Dwa dni później ocalił czterech ludzi podczas ataku na silnie strzeżoną grotę, podchodząc do nich pod nawałnicą granatów ręcznych na odległość dziesięciu metrów od wejścia groty, gdzie opatrzył ich, a potem wyniósł w bezpieczne miejsce, czterokrotnie pokonując tę samą drogę."
"5 maja, nie zważając na ogień nieprzyjaciela, spieszył na pomoc rannemu oficerowi artylerii. Założył opatrunek, zaciągnął rannego do zagłębienia terenu, by dać mu ochronę przed ostrzałem z broni ręcznej, i wśród wybuchów pocisków armatnich podawał osocze, sam będąc nieosłoniętym przed kulami nieprzyjaciela. Tego samego dnia, gdy ranny żołnierz padł kilkanaście metrów od nieprzyjacielskich pozycji, udzielił mu pomocy i niósł przez odcinek około 100 metrów pod ciągłym ostrzałem."
"21 maja w czasie nocnego ataku na ufortyfikowane wzniesienie w pobliżu Shuri pozostał na przedpolu, podczas gdy reszta kompanii wycofała się i ukryła. Ryzykując, że może zostać wzięty za japońskiego żołnierza chcącego przedostać się na teren amerykańskiego oddziału, niósł pomoc potrzebującym, dopóki sam nie został ciężko ranny w nogi na skutek eksplozji granatu. Zamiast przywołać innego sanitariusza, sam próbował opatrzyć sobie rany i czekał pięć godzin, aż noszowi dotarli do niego i zabrali go na tyły."
"W drodze zostali zaskoczeni atakiem nieprzyjacielskiego czołgu, a szeregowy Doss, widząc leżącego ciężko rannego w głowę żołnierza, zczołgał się z noszy i polecił noszowym, by najpierw zajęli się tym człowiekiem. Czekając na ich powrót, otrzymał kolejną ranę. Tym razem kula snajpera ugodziła go w ramię, powodując skomplikowane złamanie kości. Okazując najwyższy hart ducha, z pomocą kolegi przywiązał łożysko karabinu do swej złamanej ręki, by ją unieruchomić, i w takim stanie czołgał się jeszcze około 300 metrów po pobojowisku w kierunku stacji medycznej."
"Dzięki swemu bezprzykładnemu męstwu i niezłomnej woli w obliczu skrajnie niebezpiecznych warunków szeregowy Doss uratował życie wielu ludzi. Jego nazwisko stało się w 77 dywizji piechoty symbolem waleczności i poświęcenia sięgającego daleko poza granice obowiązku." 
Pomniki.
Rząd Stanów Zjednoczonych wzniósł po wojnie dwa pomniki na szczycie urwiska. Jedna tablica jest w języku angielskim, druga w japońskim. Oryginalne tablice z brązu zostały później skradzione. Zastąpiono je tablicami marmurowymi.
"Szer. Desmond T. Doss, adwentysta dnia siódmego, sanitariusz 77 dywizji piechoty, otrzymał Honorowy Order Kongresu za zasługi w bitwie o Urwisko Maeda. Szeregowy Doss, gdy jego oddział już został wycofany," "pozostał na szczycie urwiska po to, by ratować rannych; 75 z nich wyniósł na brzeg urwiska i opuścił w dół na linie".

</doc>
<doc id="3800971" url="https://pl.wikipedia.org/wiki?curid=3800971" title="Lucrezia Tornabuoni">
Lucrezia Tornabuoni

Lucrezia Tornabuoni (ur. 22 czerwca 1425, zm. 28 marca 1482) – włoska arystokratka i poetka.
Życiorys.
Lucrezia Tornabuoni urodziła się we Florencji jako przedstawicielka jednego z najznamienitszych rodów arystokratycznych. Była córką Francesca Tornabuoni i Nanny Guicciardini. Obracała się w kręgach artystycznych Florencji, będącej kulturalną stolicą podzielonych na liczne państwa Włoch. Znała Luigiego Pulciego i Angela Poliziana. Podobno to ona namówiła Pulciego do napisania jego arcydzieła Morgante. W wieku siedemnastu lat poślubiła Piera, syna Kosmy Medyceusza. Urodziła kilkoro dzieci. Jej najstarszym synem był Wawrzyniec Wspaniały, najwybitniejszy z rodu Medyceuszy. Kiedy została wdową, kierowała sprawami rodziny, równocześnie rozwijając działalność dobroczynną. Była babką dwóch papieży, Leona X i Klemensa VII.
Twórczość.
Lucrezia Tornabuoni uprawiała twórczość religijną. Pisała poematy epickie na kanwie opowieści ze Starego Testamentu, których bohaterami byli Judyta, Estera, Jan Chrzciciel i Tobiasz.

</doc>
<doc id="3800973" url="https://pl.wikipedia.org/wiki?curid=3800973" title="Max Mannheimer">
Max Mannheimer

Max Mannheimer (ur. 6 lutego 1920 w Nowym Jiczynie, zm. 23 września 2016 w Monachium) – malarz i pisarz ocalały z Holokaustu, świadek zagłady Żydów w niemieckich obozach koncentracyjnych.
Życiorys.
Mannheimer urodził się w Nowym Jiczynie, w Czechosłowacji.
Czasy nazistowskie.
W październiku 1938, zgodnie z układem monachijskim z 29 września tego samego roku, nazistowskie Niemcy zajęły Kraj Sudetów. Kilka tygodni później, 10 listopada, w noc kryształową, ojciec Mannheimera został pojmany i następnie zabrany do aresztu ochronnego. Mannheimer również został aresztowany, mając wtedy 18 lat, jednak jego matka okłamała policjantów na temat wieku syna. Jego ojciec został uwolniony, po zapewnieniu, że opuści Niemcy w ciągu ośmiu dni. 27 stycznia 1939 rodzina przeniosła się do Ungarisch Brod.
W ciągu kilku miesięcy wojska nazistowskie dotarły do ich nowego miejsca zamieszkania, a plac w okolicy ich domu został nazwany nazwiskiem Adolfa Hitlera. Wolność rodziny została znacznie ograniczona przez regulacje prawne przeciwko Żydom, ale mimo to Mannheimer ożenił się i zaczął żyć na własną rękę.
W 1942 brat Maxa, Erich, został deportowany do obozu koncentracyjnego Auschwitz. 2 lutego 1943 Max Mannheimer, jego matka, ojciec, bracia Ernst (Arnošt) i Edgar, 15-letnia siostra Katharina (nazywana Käthe) i 22-letnia żona Eva (z domu Bock) zostali aresztowani i deportowani do Auschwitz; miało to miejsce po krótkim postoju w obozie koncentracyjnym Theresienstadt (Protektorat Czech i Moraw). W momencie przybycia Mannheimera do Auschwitz większość członków jego rodziny już nie żyła. Rodzice, siostra oraz żona zabrani zostali podczas pierwszej selekcji. Niedługo potem zabrano braci, Ericha i Ernsta. Mannheimer przetrwał trzy selekcje, a także operację przeprowadzoną w szpitalu na terenie obozu Auschwitz, którą wykonał lekarz (także więzień).
W październiku 1943 Mannheimer oraz jego młodszy brat, Edgar, zostali przetransportowani do getta warszawskiego, by usuwali gruz. W lipcu 1944 wysłano go w marszu śmierci do obozu Dachau, gdzie dotarł 6 sierpnia 1944. Po trzech tygodniach kwarantanny trafił do podobozu Allach, gdzie pracował w fabryce BMW. Na początku 1945 Mannheimer i jego brat wysłani zostali do podobozu Mühldorf, którego więźniów Niemcy ewakuowali pociągiem 28 kwietnia 1945. Dwa dni później, w bawarskiej miejscowości Seeshaupt, pociąg ten został wyzwolony przez amerykańskie oddziały wojskowe. Ostatecznie z całej rodziny przeżyli tylko Mannheimer i jego brat Edgar.
Po oswobodzeniu.
Po uwolnieniu Mannheimera z lazaretu, kiedy ważył zaledwie 34 kilogramy, przysiągł sobie, że już nigdy więcej nie postawi stopy na niemieckiej ziemi. Jednak niedługo później zakochał się w młodej Niemce, Elfriede Eiselt, która działała w niemieckim antynazistowskim ruchu oporu. W 1946, wracając do Niemiec, wziął z nią ślub.
W latach 1947–1962 Mannheimer pracował w żydowskich organizacjach dobroczynnych oraz w redakcji gazety. Zaczął malować w latach 50. jako "ben jakov" (z hebrajskiego „syn Jakuba”, co miało upamiętnić jego ojca, zamordowanego w obozie). Pierwsze jego próby stworzenia obrazów przedstawiających przeszłość miały miejsce w 1954. Pierwszą swoją wystawę Mannheimer zaprezentował w 1975, a później, w Niemczech i w innych państwach, wielokrotnie brał udział w indywidualnych pokazach. Obrazy sygnowane nazwiskiem "ben jakov" były niezatytułowane.
Max Mannheimer stał się rozpoznawalny dzięki swoim prelekcjom na temat swoich doświadczeń w obozach koncentracyjnych. Przez blisko 40 lat miał on głęboki uraz psychiczny spowodowany dramatycznymi przeżyciami. Nie mówił o tym, czego doświadczył, mimo że cierpiał na ataki paniki, depresję i miewał koszmary. Sytuację pogarszało to, że w Niemczech, jak powiedział: „nikt nie chciał wiedzieć nic na temat byłych więźniów obozów koncentracyjnych; nie było dyskusji o czasach nazistowskich”.
W 1986, podczas podróży do Stanów Zjednoczonych, natknął się na swastykę, której widok spowodował u niego załamanie nerwowe. Po tym wydarzeniu zaczął opowiadać o rzeczach, których doświadczył z rąk nazistów – rozmawiał w szkołach i uniwersytetach z ludźmi w różnym wieku. Prowadził także wycieczki w obozie Dachau.
Mannheimer mówił, że rozmowy były dla niego formą terapii, które miały pomóc mu zapomnieć o przeszłości, ale jednocześnie czuł się zobowiązany wobec tych, którzy nie przeżyli, by nie pozwolić zapomnieć o tym co wydarzyło się podczas II wojny światowej. Jeszcze w 2013, mimo zaawansowanego wieku, prowadził kilka wycieczek tygodniowo.
Max Mannheimer był członkiem honorowym niemieckiej organizacji Gegen Vergessen – Für Demokratie (przeciwko zapomnieniu – dla demokracji). Był także prezesem towarzystwa Lagergemeinschaft Dachau oraz wiceprezesem organizacji Comité International de Dachau.
Ostatnie lata.
Podczas kampanii w wyborach parlamentarnych w Niemczech w 2013 Mannheimer zaprosił kanclerz Angelę Merkel do odwiedzenia obozu Dachau. Merkel była pierwszym niemieckim kanclerzem, który odbył oficjalną wizytę w byłym obozie koncentracyjnym. Mimo że mieszkańcy chwalili gest Merkel, zostało to odebrane również jako wyborczy wybieg.
Wyróżnienia i nagrody.
Za swoją pracę Mannheimer otrzymał wiele wyróżnień i nagród:
Rodzina.
Matka Mannheimera, Margarethe (Markéta), z domu Gelb, urodziła się 4 kwietnia 1893, natomiast jego ojciec, Jakob Leib, 24 maja 1888 w Myślenicach. Pierwszą żoną Mannheimera, która zginęła w Auschwitz, była Eva Bock. Drugą była Elfriede Eiselt, która w 1964 zmarła na raka. Trzecią żoną Mannheimera była Amerykanka, Grace Franzen (zmarła przed nim), z którą mieszkał nieopodal Monachium. Z drugiego małżeństwa miał córkę, a syna z trzeciego.

</doc>
<doc id="3800974" url="https://pl.wikipedia.org/wiki?curid=3800974" title="John Dowie">
John Dowie



</doc>
<doc id="3800975" url="https://pl.wikipedia.org/wiki?curid=3800975" title="Aiden Tozer">
Aiden Tozer



</doc>
<doc id="3800976" url="https://pl.wikipedia.org/wiki?curid=3800976" title="George Olivier">
George Olivier



</doc>
<doc id="3800977" url="https://pl.wikipedia.org/wiki?curid=3800977" title="Giorgio Olivier">
Giorgio Olivier



</doc>
<doc id="3800978" url="https://pl.wikipedia.org/wiki?curid=3800978" title="Emilio Gil">
Emilio Gil



</doc>
<doc id="3800979" url="https://pl.wikipedia.org/wiki?curid=3800979" title="Jose Mai">
Jose Mai



</doc>
<doc id="3800980" url="https://pl.wikipedia.org/wiki?curid=3800980" title="Marco Mendez">
Marco Mendez



</doc>
<doc id="3800981" url="https://pl.wikipedia.org/wiki?curid=3800981" title="John Saldivar">
John Saldivar



</doc>
<doc id="3800982" url="https://pl.wikipedia.org/wiki?curid=3800982" title="José María Heredia y Heredia">
José María Heredia y Heredia



</doc>
<doc id="3800983" url="https://pl.wikipedia.org/wiki?curid=3800983" title="Jose Manuel Heredia">
Jose Manuel Heredia



</doc>
<doc id="3800984" url="https://pl.wikipedia.org/wiki?curid=3800984" title="Jose Heredia">
Jose Heredia



</doc>
<doc id="3800985" url="https://pl.wikipedia.org/wiki?curid=3800985" title="José Heredia">
José Heredia



</doc>
<doc id="3800986" url="https://pl.wikipedia.org/wiki?curid=3800986" title="Jose Fernandez">
Jose Fernandez



</doc>
<doc id="3800989" url="https://pl.wikipedia.org/wiki?curid=3800989" title="Karl Nikolaus von Flüe">
Karl Nikolaus von Flüe



</doc>
<doc id="3800990" url="https://pl.wikipedia.org/wiki?curid=3800990" title="Karl Nikolaus AmRhyn">
Karl Nikolaus AmRhyn



</doc>
<doc id="3800992" url="https://pl.wikipedia.org/wiki?curid=3800992" title="Johann Schiess">
Johann Schiess



</doc>
<doc id="3800994" url="https://pl.wikipedia.org/wiki?curid=3800994" title="Charles Anthony King-Harman">
Charles Anthony King-Harman



</doc>
<doc id="3800995" url="https://pl.wikipedia.org/wiki?curid=3800995" title="Benjamin Horton">
Benjamin Horton



</doc>
<doc id="3800996" url="https://pl.wikipedia.org/wiki?curid=3800996" title="Charles Allen">
Charles Allen



</doc>
<doc id="3800997" url="https://pl.wikipedia.org/wiki?curid=3800997" title="Charles Dickens">
Charles Dickens

Charles John Huffam Dickens, wym. (), pseudonim Boz (ur. 7 lutego 1812 w Landport koło Portsmouth, zm. 9 czerwca 1870 w Gadshill koło Rochester w hrabstwie Kent) – angielski powieściopisarz. Uznawany za najwybitniejszego przedstawiciela powieści społeczno-obyczajowej w drugiej połowie XIX w. w Anglii.
Życiorys.
Był synem urzędnika admiralicji. Jego ojciec został w 1824 roku uwięziony za długi, przez co rodzina popadła w nędzę. Dickens musiał wówczas podjąć pracę zarobkową, początkowo w fabryce pasty do butów, a później jako urzędnik sądowy.
Zdobył pewne wykształcenie i w 1832 roku zaczął pracować jako sprawozdawca parlamentarny oraz dziennikarz w londyńskich dziennikach liberalno-reformatorskich. W tym okresie zaczął pisać pierwsze, publikowane w czasopismach, szkice, wydane jako "Szkice Boza" ("Sketches by Boz" 1836, wydanie polskie 1955). Po sukcesie "Klubu Pickwicka" zajął się przede wszystkim twórczością literacką. Dickens odwiedził Amerykę dwa razy – w latach 1842 i 1868.
9 czerwca 1865 roku, wracając z Paryża wraz z Ellen Ternan przeżył katastrofę kolejową w Staplehurst. Siedem pierwszych wagonów spadło z żelaznego mostu, który był wówczas w naprawie. Jedynym wagonem, który pozostał na torze, był wagon pierwszej klasy, którym podróżował Dickens. Opuszczając wagon, zorientował się, że zostawił w nim rękopis powieści „Nasz wspólny przyjaciel” i wrócił po niego. Doświadczenie z tragedii w Staplehurst oraz informacje o katastrofie w tunelu Clayton wykorzystał później, pisząc opowiadanie „The Signal-Man”.
18 kwietnia 1869 roku w Chester, podczas podróży z odczytami po Anglii, Szkocji i Irlandii, Dickens dostał pierwszego udaru mózgu. 22 kwietnia 1869 roku zemdlał w Preston i lekarz nakazał mu przerwać podróż.
Drugiego udaru Dickens doświadczył 8 czerwca 1870 roku w swoim domu w Gads Hill Place, po całodziennej pracy nad powieścią „Tajemnica Edwina Drooda”. Nie odzyskał przytomności i zmarł następnego dnia.
Twórczość.
W licznych powieściach dał wyraz wrażliwości na niesprawiedliwość, krzywdę społeczną i bezduszność praw wobec ludzi ubogich. Realistyczny i drobiazgowy opis środowisk społecznych (mieszczańskich, biedoty miejskiej) zespalał z romantyczną atmosferą baśniowości i liryzmem. Stał się kronikarzem życia ówczesnego Londynu. Często utrwalał postacie dziwaków i ekscentryków o rysach karykaturalno-groteskowych. Dickens operował szeroką skalą humoru, często o zabarwieniu satyrycznym.

</doc>
<doc id="3800998" url="https://pl.wikipedia.org/wiki?curid=3800998" title="Kryształ (film 1971)">
Kryształ (film 1971)

Kryształ – polska nowela filmowa z 1971 roku w reż. Juliana Dziedziny.
Opis fabuły.
Aleksander Walenciak to przedsiębiorczy i cyniczny ojciec młodego abiturienta Kazika. Jego syn – dość zdolny i inteligentny człowiek ma wszelkie podstawy ku temu, aby zdać maturę samodzielnie. Jednak jego „doświadczony życiowo” ojciec wie lepiej co należy zrobić aby zapewnić sukces ukochanemu synowi. Fakt zamieszkiwania na tym samym osiedlu z nauczycielem szkoły średniej (który "nota bene" nawet nie jest nauczycielem Kazika) – profesorem Borczykiem, daje w przekonaniu Walenciaka doskonałą okazję do zapewniania synowi pomyślnego wyniku egzaminu za pomocą tzw. „bodźców materialnych”. Podczas pierwszej, nadarzającej się okazji (przygodnemu spotkaniu na chodniku) składa Borczykowi niedwuznaczną propozycję – protekcja dla syna w zamian za umorzenie długu pokerowego, który onegdaj syn Borczyka nieopatrznie zaciągnął u Walenciaka podczas wycieczki szkolnej. Borczyk stanowczo odrzuca ofertę i po poważnej rozmowie z synem jest w gotów z własnej kieszeni spłacić jego dług. W tym samym czasie sprawa zaczyna się jednak mocno komplikować – Kazik dowiaduje się o niecnych działaniach ojca, których nie akceptuje i jest to powód poważnej awantury rodzinnej oraz bijatyki z synem Walenciaka (obaj trenują boks w tym samym klubie). W tym samym czasie syn Borczyka, dzięki dorywczym pracom, jest w stanie pokryć należności wobec Walenciaka, Kazik bez problemu i z bardzo dobrymi wynikami zdaje maturę. Wydawać by się mogło, że cała niezręczna sytuacja, uległa szczęśliwemu rozwiązaniu dla wszystkich stron. Jednak nie dla Aleksandra Walenciaka – jest on przekonany, że to właśnie jego „korupcyjne” działania przyniosły sukces synowi – przesyła Borczykowi, kryształowy wazon, który onegdaj bardzo spodobał się profesorowi podczas wizyty w jego mieszkaniu. Skonfundowany i rozzłoszczony profesor Borczyk czym prędzej odnosi Walenciakowi kryształ wraz z należną sumą karcianego długu swojego syna, zapewniając solennie obydwoje rodziców Kazika, że z sukcesem maturalnym ich syna nie miał nic wspólnego. Jednak ci wiedzą swoje...
Obsada aktorska.
i inni. 

</doc>
<doc id="3801003" url="https://pl.wikipedia.org/wiki?curid=3801003" title="Emmet Reily">
Emmet Reily



</doc>
<doc id="3801005" url="https://pl.wikipedia.org/wiki?curid=3801005" title="ŻKN">
ŻKN



</doc>
<doc id="3801006" url="https://pl.wikipedia.org/wiki?curid=3801006" title="WDIiB UW">
WDIiB UW



</doc>
<doc id="3801018" url="https://pl.wikipedia.org/wiki?curid=3801018" title="Dirk Caber">
Dirk Caber

Dirk Caber (ur. 13 września 1971 w Nowym Jorku) – amerykański aktor pornograficzny i kompozytor.
Życiorys.
Wczesne lata.
Urodził się w Nowym Jorku. Dorastał z dwójką młodszego rodzeństwa w Maine, gdzie jego rodzina przeprowadziła się po ok. tygodniu od jego narodzin.
Wychował się w muzykalnej rodzinie. Jego dziadkowie śpiewali oraz grali na fortepianie i organach. Jako dziecko uczył się gry na skrzypcach oraz na fortepianie. Potrafi grać także na takich instrumentach, jak altówka, gitara basowa, klarnet kontrabasowy, różek angielski, waltornia, harfa i tuba. Oprócz tego jest kompozytorem.
Kariera.
Zanim został aktorem pornograficznym, był aktywistą gejowskiej organizacji Gay Male S/M Activists (GMSMA) w Nowym Jorku i „panem do towarzystwa”.
Swoją karierę jako aktor pornograficzny (aktor uniwersalny) zaczął w 2010. Pierwszym filmem pornograficznym z jego udziałem była produkcja "Kennel Master" dla TitanMen.
Brał udział w wielu gejowskich produkcjach wytwórni filmowych, takich jak TitanMen, Colt, Raging Stallion, Men at Play, TimTales, Eurocreme, Men.com, Ray Dragon, Chi Chi LaRue czy Bound Muscle.
W 2014 otrzymał francuską nagrodę PinkX Gay Video Award, przyznawaną przez kanał telewizyjny Pink TV, w dwóch kategoriach „Najlepszy reżyser” i „Najlepszy duet” w filmie DadsFuckingLads "Daddy's Boy" (2013) z Billym Rubensem. 19 października 2014 w KitKatClub w Berlinie gościł podczas imprezy HustlaBall Berlin 2014.
W latach 2015-2018 był nominowany do XBIZ Award w kategorii „Gejowski wykonawca roku”.
W 2016 został uhonorowany branżową nagrodą Grabby w kategorii „Najgorętsza zmiana pozycji” (ang. "Hottest flip") w "Blue Collar Ballers" (2015) z Dallasem Steelem.
W październiku 2016 w KitKatClub w Berlinie, podczas ósmej edycji HustlaBall Awards 2016, wspólnie z Jesse Jackmanem odebrał nagrodę dla QueerPig.com w kategorii „Najlepsze wiadomości porno ze strony internetowej lub bloga”.
Życie prywatne.
Jako zdeklarowany gej zawarł związek małżeński z aktorem pornograficznym Jesse Jackmanem, z zawodu inżynierem oprogramowania. W styczniu 2018 media poinformowały o bijatyce pary na statku karaibskiego rejsu Atlantis w Portoryko – Dirk upił się i stracił przytomność, a później stwierdzono, że ma zapalenie płuc i został przewieziony do szpitala rejonowego.

</doc>
<doc id="3801019" url="https://pl.wikipedia.org/wiki?curid=3801019" title="Biała droga Live">
Biała droga Live

Biała droga Live – koncertowy album (CD + DVD) Urszuli, wydany 16 września 2016 roku.
Wiosną 2016 Urszula odbyła swoją pierwszą w Polsce klubową trasę koncertową, „XX-lecie Białej Drogi”, zorganizowaną dla uczczenia dwudziestej rocznicy wydania jej najpopularniejszego albumu "Biała droga" z 1996 roku. Trasę udokumentowano dwupłytowym koncertowym albumem "Biała droga Live", zawierającym najlepsze wykonania poszczególnych piosenek z tego albumu, a zebranych na płytach CD i DVD. Jako bonus na płycie DVD umieszczono dwa utwory wykonane podczas Festiwalu Piosenki w Opolu z 1996 roku.
Twórcy.
Technika – Michał Szymaniuk, Piotr ZybowskiRealizacja dźwięku – Marcin Lampkowski, Bartek KapłońskiOświetlenie – Grzegorz PrusinowskiFotografia – Dominik MalikProjekt okładki – Szymon ChwaliszKamery – Wojtek Krawczyk, Sławek Rakowski, Monika Nowakowska, Tomasz Kujawski, Filip KucharczykMontaż i Postprodukcja – Wojtek KrawczykAudio mix – Piotr MędrzakMastering – Drew Lavyne A.L.L. Digital MasteringProdukcja – Vega Studio UK Ltd.Management – Tomasz Kujawski

</doc>
<doc id="3801021" url="https://pl.wikipedia.org/wiki?curid=3801021" title="89. ceremonia wręczenia Oscarów">
89. ceremonia wręczenia Oscarów

89. ceremonia wręczenia Oscarów (nagród Amerykańskiej Akademii Sztuki i Wiedzy Filmowej) za rok 2016 odbyła się 26 lutego 2017 roku, tradycyjnie w Dolby Theatre w Hollywood. Transmisję dla obszaru Stanów Zjednoczonych przeprowadziła telewizja ABC.
Nominacje do nagród zostały ogłoszone we wtorek 24 stycznia 2017 roku, o godzinie 5:18 czasu lokalnego, przez reżyserów Guillermo del Toro, Jasona Reitmana, prezydent AMPAS – Cheryl Boone Isaacs, aktorki Brie Larson, Marcię Gay Harden, Glenn Close i Jennifer Hudson oraz aktorów Terrence’a Howarda, Kena Watanabe i Demiána Bichira. Po raz pierwszy w historii nominacje były ogłaszane bez udziału widowni i dziennikarzy, za to na żywo w Internecie (na oficjalnych stronach Akademii – oscars.org, oscars.com) oraz transmitowane przez lokalne stacje telewizyjne (w programach śniadaniowych, m.in. w "Good Morning America").
Tegoroczną ceremonię wręczenia nagród prowadził amerykański komik Jimmy Kimmel.
Oscary Honorowe.
W sierpniu 2016 roku Amerykańska Akademia Sztuki i Wiedzy Filmowej podała nazwiska honorowych laureatów Oscarów 2016. Nagrody zostały wręczone 12 listopada 2016 roku w Hollywood.
Kontrowersje.
Była to pierwsza gala rozdania nagród w historii, podczas której wskutek błędu ogłoszono niewłaściwego zwycięzcę w kategorii „Najlepszy film”. Wręczającym nagrodę Faye Dunaway i Warrenowi Beatty’emu dostarczono kopertę z nazwiskiem najlepszej aktorki pierwszoplanowej, wobec czego – mimo zdziwienia, że na blankiecie znajduje się imię Emmy Stone – ogłosili, że najlepszym filmem został "La La Land". Po kilku minutach panującego na scenie zamieszania, już w trakcie przemów z podziękowaniami, producent "La La Landu" Jordan Horowitz ogłosił, że doszło do pomyłki, a najlepszym filmem uznano "Moonlight". Firma PricewaterhouseCoopers, od 83 lat odpowiedzialna za przygotowywanie kopert i blankietów na gale, przeprosiła za błąd i zapowiedziała wszczęcie śledztwa mającego na celu ustalenie, w jaki sposób doszło do pomyłki. Wyraziła również podziękowanie dla producentów obu filmów, prowadzącego galę Jimmy’ego Kimmela oraz Dunaway i Beatty’ego za to, że godnie przyjęli i znieśli ich błąd.
Asghar Farhadi nie odebrał Oscara (w kategorii "Najlepszy film nieanglojęzyczny") za film "Klient", ponieważ zbojkotował ceremonię w związku z zakazem wjazdu do Stanów Zjednoczonych dla obywateli siedmiu państw muzułmańskich, ogłoszonym przez administrację Donalda Trumpa.

</doc>
<doc id="3801022" url="https://pl.wikipedia.org/wiki?curid=3801022" title="Zmarli w październiku 2016">
Zmarli w październiku 2016



</doc>
<doc id="3801025" url="https://pl.wikipedia.org/wiki?curid=3801025" title="Nazareth 'Illit">
Nazareth 'Illit



</doc>
<doc id="3801026" url="https://pl.wikipedia.org/wiki?curid=3801026" title="NaTemat">
NaTemat



</doc>
<doc id="3801027" url="https://pl.wikipedia.org/wiki?curid=3801027" title="Ramat Hanegev">
Ramat Hanegev



</doc>
<doc id="3801028" url="https://pl.wikipedia.org/wiki?curid=3801028" title="Giv'at Shmuel">
Giv'at Shmuel



</doc>
<doc id="3801029" url="https://pl.wikipedia.org/wiki?curid=3801029" title="Kiriat Ono">
Kiriat Ono



</doc>
<doc id="3801030" url="https://pl.wikipedia.org/wiki?curid=3801030" title="Polsatnews.pl">
Polsatnews.pl



</doc>
<doc id="3801031" url="https://pl.wikipedia.org/wiki?curid=3801031" title="Kiriat Szmona">
Kiriat Szmona



</doc>
<doc id="3801033" url="https://pl.wikipedia.org/wiki?curid=3801033" title="Yisrael BaAliya">
Yisrael BaAliya



</doc>
<doc id="3801034" url="https://pl.wikipedia.org/wiki?curid=3801034" title="Way Out West">
Way Out West

Way Out West – album amerykańskiego saksofonisty jazzowego Sonny’ego Rollinsa, wydany po raz pierwszy w 1957 roku z numerem katalogowym C 3530 nakładem Contemporary Records.
Powstanie.
"Way Out West" nagrano w studio wytwórni Contemporary w Los Angeles. Sesję nagraniową zwołano na godzinę trzecią nad ranem, tak by dostosować ją do terminarzy wszystkich uczestniczących w niej osób. Była to pierwsza sesja Rollinsa w Kalifornii. Produkcją albumu zajął się Lester Koenig.
Okładka.
Zamieszczone na okładce zdjęcie zostało wykonane przez fotografika Williama Claxtona; przedstawia ono Sonny’ego Rollinsa stojącego na pustyni w kapeluszu Stetsona, z kaburą oraz saksofonem trzymanym w lewej ręce zamiast rewolweru; w zamyśle muzyka fotografia miała upamiętnić jego pierwszą wizytę na Zachodnim Wybrzeżu, w domyśle zaś – na „Dzikim Zachodzie”.
Lista utworów.
Opracowano na podstawie materiału źródłowego.
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3801036" url="https://pl.wikipedia.org/wiki?curid=3801036" title="Da’am">
Da’am



</doc>
<doc id="3801040" url="https://pl.wikipedia.org/wiki?curid=3801040" title="Gusz Etzion">
Gusz Etzion



</doc>
<doc id="3801045" url="https://pl.wikipedia.org/wiki?curid=3801045" title="Kiriat Mockin">
Kiriat Mockin



</doc>
<doc id="3801047" url="https://pl.wikipedia.org/wiki?curid=3801047" title="Kalkilia">
Kalkilia



</doc>
<doc id="3801048" url="https://pl.wikipedia.org/wiki?curid=3801048" title="Khan Junis">
Khan Junis



</doc>
<doc id="3801049" url="https://pl.wikipedia.org/wiki?curid=3801049" title="Zavneh">
Zavneh



</doc>
<doc id="3801050" url="https://pl.wikipedia.org/wiki?curid=3801050" title="Rosz Hain">
Rosz Hain



</doc>
<doc id="3801052" url="https://pl.wikipedia.org/wiki?curid=3801052" title="Dyskografia Shelly'ego Manne'a">
Dyskografia Shelly'ego Manne'a



</doc>
<doc id="3801054" url="https://pl.wikipedia.org/wiki?curid=3801054" title="Michalina Łabacz">
Michalina Łabacz

Michalina Łabacz (ur. 1992 w Suwałkach) – polska aktorka filmowa i teatralna. Odtwórczyni roli Zosi Głowackiej w filmie "Wołyń", za którą została uhonorowana nagrodą za najlepszy debiut aktorski na 41. Festiwalu Polskich Filmów Fabularnych w Gdyni.
Życiorys.
Urodziła się w 1992 roku w Suwałkach. Po zdaniu matury w I Liceum Ogólnokształcącym im. Marii Konopnickiej w Suwałkach, kształciła się przez 2 lata w Studium Wokalno Aktorskim im. Danuty Baduszkowej przy Teatrze Muzycznym w Gdyni. W 2014 roku została przyjęta na Wydział Aktorski Akademii Teatralnej im. Aleksandra Zelwerowicza w Warszawie, który ukończyła w 2019. Wojciech Smarzowski obsadził ją w głównej roli w filmie "Wołyń" (2016).
Jest laureatką wielu festiwali piosenki dziecięcej w Polsce i za granicą. Za rolę Zosi Głowackiej w filmie "Wołyń" uhonorowano ją nagrodą za najlepszy debiut aktorski na 41. FPFF w Gdyni. Podczas 5. Festiwalu Aktorstwa Filmowego im. Tadeusza Szymkowa we Wrocławiu 27 października 2016 otrzymała „Złotego Szczeniaka” za najlepszą kreację aktorską 2016 roku. W tym samym roku wystąpiła gościnnie na scenie Teatru Narodowego w Warszawie w spektaklu „Garderobiany” w reż. Adama Sajnuka u boku Jana Englerta i Janusza Gajosa, gdzie wcieliła się w postać Irene.
W 2017 roku została uznana za największe odkrycie na XXIV Ogólnopolskim Festiwalu Sztuki Filmowej Prowincjonalia we Wrześni i uhonorowana nagrodą publiczności – „Jańciem Wodnikiem”. Była nominowana do Polskich Nagród Filmowych Orły 2017 przez Polską Akademię Filmową w kategoriach: „Najlepsza główna rola kobieca” i „Odkrycie roku” w filmie "Wołyń". Jest finalistką Talentów Trójki 2017 w kategorii Film.
Jesienią 2017 roku nagrodzono ją na międzynarodowym festiwalu filmów historycznych „Waterloo Historical Film Festival” w Belgii. Uznano ją za najlepszą aktorkę. Zdobyła również Różę Gali 2017 w kategorii „Debiut”. Ponadto zadebiutowała w Teatrze Telewizji „Spiskowcy” Josepha Conrada w reż. Jana Englerta jako Natalia Haldin. Następnie wcieliła się w postać Magdy Reiss w drugim sezonie serialu "Belfer" dla Canal Plus.
Podłożyła głos pod Walkirię graną przez Tessę Thompson w produkcji Marvela "".
W 2018 roku wystąpiła w dwóch Teatrach Telewizji. „Victoria” w reż. Ewy Pytki jako Sophie oraz „Lato” w reż. Jana Englerta jako Ernestyna. Jesienią dołączyła do obsady serialu produkcji TVN "Pod powierzchnią" wcielając się w postać Igi Stępień.
W nowym sezonie teatralnym 2019 zagrała w spektaklu „Jak być kochaną” w reż. Leny Frankiewicz oraz „Letnicy” w reż. Macieja Prusa. 
Wystąpiła gościnnie w mini serialu „Mały Grand Hotel” Story Production w reż. Bartosza Konopki dla Canal Plus. Zagrała w kolejnych Teatrach Telewizji u Jana Englerta „W Małym Dworku” Witkacego jako Zosia oraz u Leny Frankiewicz w „Inkarno” Brandysa jako Sekretarka.
W 2020 roku zagrała Kaśkę, pannę młodą w filmie Wojciecha Smarzowskiego „Wesele”.
Odbyła się również premiera spektaklu „Oszuści” w Och Teatrze w reż. Jana Englerta.
W 2021 roku w Teatrze Narodowym wcieliła się w postać Iriny w „Trzech Siostrach” w reż. Jana Englerta, Mirandy w „Pikniku pod wiszącą skałą” w reż. Leny Frankiewicz oraz zagrała Violę u Piotra Cieplaka w „Wieczorze Trzech Króli” Shakespeare’a.
Jest aktorką Teatru Narodowego w Warszawie. Aktualnie możemy ją oglądać w 8 tytułach teatralnych.
Życie prywatne.
Spotyka się z Filipem Pławiakiem, a w 2013 roku spotykała się z Tomaszem Ziętkiem.

</doc>
<doc id="3801056" url="https://pl.wikipedia.org/wiki?curid=3801056" title="Jerzy Galica">
Jerzy Galica

Jerzy Stefan Galica (ur. 12 kwietnia 1940 w Poznaniu, zm. 19 września 2016) – polski fizyk, doktor habilitowany, profesor Instytutu Fizyki Molekularnej PAN.
Życiorys.
Specjalizował się w spektroskopii mikrofalowej i falach milimetrowych. W latach 1967–2006 był pracownikiem naukowym Instytutu Fizyki Molekularnej PAN. Piastował funkcję zastępcy przewodniczącego Societas Humboldtiana Polonorum. Zmarł 19 września 2016 i został pochowany w Skórzewie.

</doc>
<doc id="3801057" url="https://pl.wikipedia.org/wiki?curid=3801057" title="Joseph Sitruk">
Joseph Sitruk

Joseph Haïm Sitruk (ur. 16 października 1944 w Tunisie, zm. 25 września 2016 w Paryżu) – francuski duchowny żydowski, naczelny rabin Francji w latach 1987–2008.
Życiorys.
W wieku 26 lat objął funkcję zastępcy wielkiego rabina Strasburga, zaś w wieku 31 lat został wielkim rabinem Marsylii. W kadencjach 1987–1994, 1994–2001 i 2001–2008 piastował funkcję naczelnego rabina Francji. W 2001 doznał udaru mózgu. W 2008 spotkał się w Paryżu z papieżem Benedyktem XVI. Zmarł 25 września 2016 po długiej chorobie.

</doc>
<doc id="3801058" url="https://pl.wikipedia.org/wiki?curid=3801058" title="Tamopsis">
Tamopsis

Tamopsis – rodzaj pająków z rodziny Hersiliidae.
Rodzaj ten został wprowadzony w 1987 roku przez Barabarę i Martina Baehrów, którzy gatunkiem typowym wyznaczyli "Tama eucalypti". Wcześniej dwa pierwsze opisane australijskie Hersiliidae umieszczone zostały przez Kocha w rodzaju "Chalinura", a następnie autorzy uznawali system Simona, który australijskie Hersiliidae klasyfikował w rodzaju "Tama".
Pająki raczej małych do średnich rozmiarów (między 2 a 7 mm długości ciała). Na przedniej krawędzi szczękoczułków mają zawsze trzy wyraźne ząbki. Długość tylno-bocznych kądziołków waha się u nich od znacznie mniejszej do nieco większej od długości opistosomy. Odnóża mają wydłużone, o niepodzielonych stawowo nadstopiach. Apofyza medialna na nogogłaszczkach samców skomplikowana, zwykle o wierzchołku haczykowatym, niekiedy skręcona lub z kępką szczecinek na szczycie. Skomplikowana jest również budowa wydłużonej apofizy bocznej, w której częściowo lub całkowicie ukryty jest embolus, nienawijający się nigdy na apifizę medialną. Samice mają wulwy z jednym do trzech zbiorniczków nasiennych po każdej stronie, a ich przewody inseminacyjne mogą być od krótkich po długie i niekiedy skręcone.
Są to pająki nadrzewne. Większość znanych gatunków to endemity Australii. Po jednym gatunku stwierdzono na Nowej Gwinei i Borneo.
Należy tu 50 opisanych gatunków:

</doc>
<doc id="3801059" url="https://pl.wikipedia.org/wiki?curid=3801059" title="Stefan Rogaczewski">
Stefan Rogaczewski

Stefan Rogaczewski (ur. 7 września 1929 w Daniłowcach koło Grodna, zm. 2 sierpnia 2018) – polski duchowny baptystyczny, wieloletni członek i skarbnik Naczelnej Rady Kościoła Chrześcijan Baptystów w PRL.
Życiorys.
Wychowywał się w rodzinie baptystycznej. W 1947 wstąpił do Seminarium Teologicznego Kościoła Chrześcijan Baptystów, z siedzibą w Malborku. W latach 1949–1953 był kaznodzieją w Kaliszu, zaś od 1953 w Krakowie, gdzie 14 czerwca 1964 został ordynowany na prezbitera. W latach 1964–1979 był prezbiterem zboru w Poznaniu, a następnie od 1979 prezbiterem zboru w Katowicach i prezbiterem okręgowym Okręgu Śląskiego Kościoła. W 1959 został wybrany po raz pierwszy do Naczelnej Rady Kościoła, zaś w latach 1964–1986 piastował funkcję skarbnika NRK. W maju 1995 na wniosek Światowego Związku Baptystycznego w uznaniu zasług otrzymał stopień doctora honoris causa McMaster University w Hamilton, w Kanadzie, a w 2003 został Honorowym Prezbiterem Okręgu Śląskiego Kościoła Chrześcijan Baptystów w RP.
Zmarł 2 sierpnia 2018. 10 sierpnia tego samego roku został pochowany na cmentarzu ewangelickim przy ul. Francuskiej w Katowicach.
W latach 1961–1966 był rozpracowywany przez SB. Od roku 1969 był tajnym współpracownikiem SB (miał pseudonim „Stefan”).

</doc>
<doc id="3801060" url="https://pl.wikipedia.org/wiki?curid=3801060" title="Mirosław Skrzypkowski">
Mirosław Skrzypkowski

Mirosław Skrzypkowski (ur. 11 sierpnia 1944 w Gnieźnie, zm. 25 września 2016 tamże) – polski fotograf, nauczyciel, samorządowiec i działacz społeczny.
Życiorys.
Był absolwentem Wydziału Fotografii Akademii Sztuk Pięknych w Poznaniu). W latach 1984–2013 związany był z Teatrem im. Aleksandra Fredry w Gnieźnie, gdzie pracował jako dokumentalista przy 135 premierach. Był również fotoreporterem, autorem albumów fotograficznych i nauczycielem. Współpracował między innymi z Uniwersytetem im. Adama Mickiewicza w Poznaniu, Wyższą Szkołą Umiejętności Społecznych w Poznaniu oraz Gnieźnieńską Szkołą Wyższą „Milenium”. Był członkiem Związku Polskich Artystów Fotografików i Fotoklubu Rzeczypospolitej Polskiej w Warszawie. W latach 2006–2014 przez dwie kadencje piastował mandat radnego Miasta Gniezna. 
Został wyróżniony między innymi Brązowym Medalem „Zasłużony Kulturze Gloria Artis” oraz Złotym i Srebrnym Medalem „Zasłużony dla Fotografii Polskiej”, przyznanym przez Kapitułę Fotoklubu Rzeczypospolitej Polskiej.

</doc>
<doc id="3801080" url="https://pl.wikipedia.org/wiki?curid=3801080" title="Cyganów (Wołów)">
Cyganów (Wołów)

Cyganów – część wsi Wołów w Polsce, położona w województwie świętokrzyskim, w powiecie skarżyskim, w gminie Bliżyn.
W latach 1975–1998 Cyganów należał administracyjnie do województwa kieleckiego.
Wierni Kościoła rzymskokatolickiego należą do parafii św. Ludwika w Bliżynie.

</doc>
<doc id="3801083" url="https://pl.wikipedia.org/wiki?curid=3801083" title="Grabowiec (Wołów)">
Grabowiec (Wołów)

Grabowiec – część wsi Wołów w Polsce, położona w województwie świętokrzyskim, w powiecie skarżyskim, w gminie Bliżyn.
W latach 1975–1998 Grabowiec należał administracyjnie do województwa kieleckiego.
Wierni Kościoła rzymskokatolickiego należą do parafii św. Ludwika w Bliżynie.

</doc>
<doc id="3801084" url="https://pl.wikipedia.org/wiki?curid=3801084" title="Skały (Wołów)">
Skały (Wołów)

Skały – część wsi Wołów w Polsce, położona w województwie świętokrzyskim, w powiecie skarżyskim, w gminie Bliżyn.
W latach 1975–1998 Skały należały administracyjnie do województwa kieleckiego.
Wierni Kościoła rzymskokatolickiego należą do parafii św. Ludwika w Bliżynie.

</doc>
<doc id="3801085" url="https://pl.wikipedia.org/wiki?curid=3801085" title="Sedlo Latiborskej hoľe">
Sedlo Latiborskej hoľe



</doc>
<doc id="3801088" url="https://pl.wikipedia.org/wiki?curid=3801088" title="Tamopsis brisbanensis">
Tamopsis brisbanensis

Tamopsis brisbanensis – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów. Holotyp znaleziono w domu w Indooroopilly (przedmieście Brisbane).
Samce osiągają 4 mm, a samice 5 mm długości ciała. Prosoma okrągła, ciemnobrązowa do szarej z ciemnymi szczękoczułkami oraz nielicznymi żółtymi plamkami za oczami i nad nasadami odnóży. Obszar oczny nieco tylko wyniesiony, a nadustek w ½ tak wysoki jak on. Przednio-środkowa para oczu mała, zaś tylno-boczna największa. Opistosoma okrągława, ciemna z białym nakrapianiem i 2 większymi, białymi plamami u nasady; u samca z pięcioma parami żółtych, okrągłych grzbietowych dołków mięśniowych, niewyraźnym pasem lancetowatym i niewyraźnymi przepaskami z tyłu. Tylno-boczne kądziołki przędne u samicy tak długie jak opistosoma, a u samca nieco od niej dłuższe. Nogogłaszczki samca z apofizą medialną ustawioną horyzontalnie, opatrzoną kępką włosków przed wierzchołkiem i haczykowato zwieńczoną, a apofizą boczną u wierzchołka wciętą i z ostro zakrzywionym haczykiem.
Pająk endemiczny dla Australii. Zasiedla wschodnie Queensland, w tym Percy Isles oraz Nową Południową Walię.

</doc>
<doc id="3801089" url="https://pl.wikipedia.org/wiki?curid=3801089" title="Stary Gostków (Wołów)">
Stary Gostków (Wołów)

Stary Gostków – część wsi Wołów w Polsce, położona w województwie świętokrzyskim, w powiecie skarżyskim, w gminie Bliżyn.
W latach 1975–1998 Stary Gostków należał administracyjnie do województwa kieleckiego.
Wierni Kościoła rzymskokatolickiego należą do parafii św. Ludwika w Bliżynie.

</doc>
<doc id="3801093" url="https://pl.wikipedia.org/wiki?curid=3801093" title="De Groenen">
De Groenen



</doc>
<doc id="3801095" url="https://pl.wikipedia.org/wiki?curid=3801095" title="Diecezja Nardò-Gallipoli">
Diecezja Nardò-Gallipoli

Diecezja Nardò-Gallipoli – diecezja rzymskokatolicka we Włoszech. Powstała w 1090 jako opactwo terytorialne Nardo. Promowana do rangi diecezji w 1413. W 1986 po przyłączeniu terytorium zlikwidowanej diecezji Gallipoli przyjęła obecną nazwę.

</doc>
<doc id="3801100" url="https://pl.wikipedia.org/wiki?curid=3801100" title="OC Agaza">
OC Agaza

Olympique Club Agaza Omnisports w skrócie OC Agaza – togijski klub piłkarski, grający w pierwszej lidze togijskiej, mający siedzibę w mieście Lomé.
Historia.
W 1980 roku klub wywalczył swój pierwszy w historii tytuł mistrza kraju. Natomiast w 1984 roku został po raz drugi mistrzem Togo. OC Agaza pięciokrotnie zdobył Coupe du Togo w latach 1979, 1981, 1984, 1988 i 1999. Klub osiągnął również sukces międzynarodowy. W 1983 roku dotarł do finału Pucharu Zdobywców Pucharów. W finałowym dwumeczu uległ jednak egipskiemu El Mokawloon SC (0:1 u siebie i 0:0 na wyjeździe).
Stadion.
Swoje domowe mecze klub rozgrywa na stadionie o nazwie Stade Agoè-Nyivé w Lomé. Stadion może pomieścić 5000 widzów.

</doc>
<doc id="3801102" url="https://pl.wikipedia.org/wiki?curid=3801102" title="Agaza Lomé">
Agaza Lomé



</doc>
<doc id="3801103" url="https://pl.wikipedia.org/wiki?curid=3801103" title="OC Agaza Lomé">
OC Agaza Lomé



</doc>
<doc id="3801105" url="https://pl.wikipedia.org/wiki?curid=3801105" title="Tamopsis kochi">
Tamopsis kochi

Tamopsis kochi – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów, na podstawie pojedynczego samca odłowionego około 39 km na zachód od Madury.
Holotypowy samiec ma 3,5 mm długości ciała. Prosoma szeroko zaokrąglona, jasnobrązowa z czarniawym obszarem ocznym i 
żółtymi szczękoczułkami. Obszar oczny nieco tylko wyniesiony, a nadustek w ½ tak wysoki jak on. Przednio-środkowa para oczu duża, podobnej wielkości jak tylno-boczna. Opistosoma podługowato-owalna, nieco szersza od prosomy, biała z ciemnym pasem lancetowatym, wyposażona w 5 par okrągłych lub owalnych grzbietowych dołków mięśniowych. Odnóża ubarwione żółto i obrązczkowane. Tylno-boczne kądziołki przędne żółte, nieco krótsze od opistosomy. Nogogłaszczki z apofizą medialną ustawioną ukośnie, dość wykręconą i o stosunkowo głęboko wciętym wierzchołku oraz apofizą boczną również wykręconą.
Pająk endemiczny dla Australii, znany z Australii Zachodniej i Nowej Południowej Walii.

</doc>
<doc id="3801110" url="https://pl.wikipedia.org/wiki?curid=3801110" title="Tamopsis centralis">
Tamopsis centralis

Tamopsis centralis – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów na podstawie pojedynczego samca odłowionego w 1912 roku w Winton.
Holotypowy samiec ma ciało długości 3,1 mm. Prosoma okrągła, z jasną podłużną plamą za oczami i dwoma okrągłymi po bokach. Obszar oczny słabo wyniesiony, a nadustek w ½ tak wysoki jak on. Przednio-środkowa para oczu duża, podobnej wielkości jak tylno-boczna. Opistosoma z ciemnymi i jasnymi przepaskami oraz wydłużonym pasem lancetowatym, wyposażona w 5 par okrągłych grzbietowych dołków mięśniowych. Odnóża ubarwione żółto i tylno-boczne kądziołki przędne obrączkowane. Nogogłaszczki z apofizą medialną wykręconą i o stosunkowo głęboko wciętym wierzchołku, a apofizą boczną również wykręconą, o kwadratowym wierzchołku i blaszce z boku nasady.
Pająk endemiczny dla Australii, znany z Queensland.

</doc>
<doc id="3801114" url="https://pl.wikipedia.org/wiki?curid=3801114" title="Sonny Rollins, Volume 2">
Sonny Rollins, Volume 2

Sonny Rollins, Volume 2 (lub "Sonny Rollins, Vol. 2") – album amerykańskiego saksofonisty jazzowego Sonny’ego Rollinsa, wydany po raz pierwszy w 1957 roku z numerem katalogowym BLP 1558 nakładem Blue Note Records.
Powstanie.
Materiał na płytę został zarejestrowany 14 kwietnia 1957 roku przez Rudy’ego Van Geldera w należącym do niego studiu (Van Gelder Studio) w Hackensack w stanie New Jersey. Produkcją albumu zajął się Alfred Lion.
Lista utworów.
Opracowano na podstawie materiału źródłowego.
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3801119" url="https://pl.wikipedia.org/wiki?curid=3801119" title="Wojciech Łęcki">
Wojciech Łęcki

Wojciech Łęcki (ur. 22 czerwca 1948 w Starachowicach) – polski poeta, satyryk, aforysta, fraszko-pisarz, krytyk literacki, autor opowiadań, powieści i utworów dramatycznych, dziennikarz. Z zawodu mgr inż. mechanik-automatyk-logistyk.
Życiorys.
Absolwent płockiej "Siedemdziesiątki" (matura 1967), bydgoskiej ATR, Politechniki Warszawskiej (mgr inż. mechanik, studia podyplomowe/ automatyka przemysłowa, lata 1971-80), SGH (studia menedżerskie/ zarządzanie spółką, 2001), Centrum Edukacji Logistycznej w Poznaniu (studia podyplomowe/ logistyka dystrybucji, lata 2001-02, certyfikat europejski). Zawodowo był związany z koncernem petrochemicznym w Płocku, zasłużony racjonalizator, laureat Nagrody im. Ignacego Łukasiewicza za 1978, autor pierwszych w Polsce programów komputerowych do projektowania układów automatyki w latach 1974-85, przewodniczący Komisji Konkursowej Nagrody im Ignacego Łukasiewicza w latach 1987-97.
W latach 1985-2008 wykonywał również zawód dziennikarza (redaktor, sekretarz redakcji, redaktor naczelny), założył tygodnik samorządowy "Goniec Obywatelski" (1990) i periodyk literacki "nawias" (2000). Recenzje literackie, teatralne, muzyczne i plastyczne drukował m.in. w "Sztuce", "Poradniku Muzycznym", "Gońcu Teatralnym", "Akancie".
Laureat ogólnopolskich konkursów poetyckich, m.in. „XV Dni Leśmianowskich“ (2001), XXX Międzynarodowego Listopada Poetyckiego w Poznaniu (2007). 
Debiut prasowy: „Wieści”, Kraków, 1982. Debiut książkowy: „Iskry”, 1986, tomik "Drzewa szare od marzeń." Wiersze publikował m.in. w "Radarze", "Poezji", "Akcencie, Akancie, Autografie," polonijnym "Liście Oceanicznym" oraz w czeskim "Psi vino" (przekład Libora Martinka) i w audycji "Poezja nocą" (pr. I PR). Opowiadania drukował w "Twórczości" i "Autografie". Przekłady wierszy na angielski, niemiecki, norweski, czeski i litewski. Wiersze i aforyzmy w wielu antologiach. LSW wydała w 2017 jego "Poezje wybrane" w serii "Biblioteka Poetów".
Członek Stowarzyszenia Pisarzy Polskich, Stowarzyszenia Autorów ZAiKS oraz Stowarzyszenia Kultury Europejskiej.
Działalność opozycyjna.
Uwikłany w wydarzenia Marca '68 z opóźnieniem ukończył studia zawodowe.
25 czerwca 1976 brał czynny udział w strajku robotników w Płocku.
W sierpniu 1980 współtworzył NSZZ Solidarność w MZRiP w Płocku (obecnie PKN Orlen). Był członkiem Komisji Zakładowej.
W 1984 zmuszony do rezygnacji z kariery inżynierskiej.
W 1990 utworzył pierwszy tygodnik samorządowy w województwie płockim – Goniec Obywatelski (redaktor naczelny).

</doc>
<doc id="3801124" url="https://pl.wikipedia.org/wiki?curid=3801124" title="1 Brygada Celna">
1 Brygada Celna

1 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać na terenach podległych województw wschodnich brygady celne. Dowództwo 1 Brygady Celnej rozmieszczono w Dokszycach. Na stanowisko dowódcy brygady powołano mjr. Zygmunta Parfanowicza.
W dniu 29 maja 1922 roku przeprowadzono reorganizację ochrony granicy wschodniej. Zadania Głównej Komendy Batalionów Celnych przejęło Ministerstwo Spraw Wewnętrznych.

</doc>
<doc id="3801126" url="https://pl.wikipedia.org/wiki?curid=3801126" title="2 Brygada Celna">
2 Brygada Celna

2 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać na terenach podległych województw wschodnich brygady celne. Dowództwo 2 Brygady Celnej rozmieszczono w Klecku. Na stanowisko dowódcy brygady powołano płk. Eugeniusza Pieczkowskiego.
W dniu 29 maja 1922 roku przeprowadzono reorganizację ochrony granicy wschodniej. Zadania Głównej Komendy Batalionów Celnych przejęło Ministerstwo Spraw Wewnętrznych.

</doc>
<doc id="3801127" url="https://pl.wikipedia.org/wiki?curid=3801127" title="3 Brygada Celna">
3 Brygada Celna

3 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać na terenach podległych województw wschodnich brygady celne. Dowództwo 3 Brygady Celnej rozmieszczono w Rokitnie. Na stanowisko dowódcy brygady powołano płk. Aleksandra Szukiewicza.
W dniu 29 maja 1922 roku przeprowadzono reorganizację ochrony granicy wschodniej. Zadania Głównej Komendy Batalionów Celnych przejęło Ministerstwo Spraw Wewnętrznych.

</doc>
<doc id="3801128" url="https://pl.wikipedia.org/wiki?curid=3801128" title="4 Brygada Celna">
4 Brygada Celna

4 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać na terenach podległych województw wschodnich brygady celne. Dowództwo 4 Brygady Celnej rozmieszczono w Milatynie. Na stanowisko dowódcy brygady powołano płk. Stanisława Kowalskiego.
W dniu 29 maja 1922 roku przeprowadzono reorganizację ochrony granicy wschodniej. Zadania Głównej Komendy Batalionów Celnych przejęło Ministerstwo Spraw Wewnętrznych.

</doc>
<doc id="3801129" url="https://pl.wikipedia.org/wiki?curid=3801129" title="Propaganda komunistyczna">
Propaganda komunistyczna

Propaganda komunistyczna – międzynarodowa propaganda inspirowana ideologią komunistyczną.
Zakres działania oraz główne założenia.
Oparta była na pracach ideologów światowego komunizmu Karola Marksa, Fryderyka Engelsa oraz Włodzimierza Lenina. Na społeczeństwo oddziaływano przez środki masowego przekazu – radio, prasę, kino stosując manipulację ideologiczną oraz cenzurę.
Propaganda komunistyczna w PRL.
Po zakończeniu II wojny światowej radzieccy komuniści zaprowadzili w Polsce system komunistyczny tworząc na jej terenie komunistyczne państwo – PRL. Propaganda komunistyczna stała się wówczas oficjalnym światopoglądem państwowym. Według jej wytycznych prowadzono nauczanie we wszystkich szkołach.

</doc>
<doc id="3801130" url="https://pl.wikipedia.org/wiki?curid=3801130" title="5 Brygada Celna">
5 Brygada Celna

5 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać na terenach podległych województw wschodnich brygady celne. Dowództwo 5 Brygady Celnej rozmieszczono w Kamionkach. Na stanowisko dowódcy brygady powołano ppłk. Jana Werstakowskiego.
W dniu 29 maja 1922 roku przeprowadzono reorganizację ochrony granicy wschodniej. Zadania Głównej Komendy Batalionów Celnych przejęło Ministerstwo Spraw Wewnętrznych.

</doc>
<doc id="3801131" url="https://pl.wikipedia.org/wiki?curid=3801131" title="6 Brygada Celna">
6 Brygada Celna

6 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać na terenach podległych województw wschodnich brygady celne. Dowództwo 6 Brygady Celnej rozmieszczono w Stryju. Na stanowisko dowódcy brygady powołano mjr. Leopolda Leparskiego.
W dniu 29 maja 1922 roku przeprowadzono reorganizację ochrony granicy wschodniej. Zadania Głównej Komendy Batalionów Celnych przejęło Ministerstwo Spraw Wewnętrznych.

</doc>
<doc id="3801132" url="https://pl.wikipedia.org/wiki?curid=3801132" title="7 Brygada Celna">
7 Brygada Celna

7 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać brygady celne. Dowództwo 7 Brygady Celnej rozmieszczono w Sanoku. Na stanowisko dowódcy brygady powołano ppłk. Petrykowskiego.

</doc>
<doc id="3801134" url="https://pl.wikipedia.org/wiki?curid=3801134" title="8 Brygada Celna">
8 Brygada Celna

8 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać brygady celne. Dowództwo 8 Brygady Celnej rozmieszczono w Częstochowie. Na stanowisko dowódcy brygady powołano płk. Józefa Reutta.

</doc>
<doc id="3801135" url="https://pl.wikipedia.org/wiki?curid=3801135" title="9 Brygada Celna">
9 Brygada Celna

9 Brygada Celna – jednostka organizacyjna polskich formacji granicznych II Rzeczypospolitej.
W listopadzie 1921 roku Ministerstwo Spraw Wewnętrznych postanowiło powołać brygady celne. Dowództwo brygady rozmieszczono w Lubawie. Na stanowisko dowódcy brygady powołano płk. Władysława Elianowicza.

</doc>
<doc id="3801138" url="https://pl.wikipedia.org/wiki?curid=3801138" title="Andriej Solkin">
Andriej Solkin

Andriej Fiodorowicz Solkin (ros. Андрей Фёдорович Со́лькин, ur. 1893 we wsi Pyrkino w guberni penzeńskiej, zm. 16 lipca 1937) – radziecki polityk.
Życiorys.
W 1913 ukończył szkołę kolejową w Taszkencie, w kwietniu 1917 wstąpił do SDPRR(b), 1917 był członkiem i sekretarzem Rady Taszkenckiej, a od grudnia 1917 do kwietnia 1918 towarzyszem (zastępcą) ludowego komisarza komunikacji drogowej RFSRR. W maju 1918 został zastępcą przewodniczącego Centralnego Komitetu Wykonawczego (CIK) Turkiestańskiej ASRR, od września 1918 do maja 1919 był przewodniczącym KC Komunistycznej Partii (bolszewików) Turkiestanu, od października 1920 do 1922 studiował w Taszkenckim Uniwersytecie Państwowym, a od grudnia 1920 do 1921 był jego rektorem. Od 1922 wykładał w Moskiewskim Instytucie Inżynierów Transportu Kolejowego, 1925-1927 był przewodniczącym Centralnej Rady Gospodarki Narodowej Turkmeńskiej SRR i jednocześnie zastępcą przewodniczącego Rady Komisarzy Ludowych Turkmeńskiej SRR, 1927-1930 zastępcą szefa budowy Turksiba, od 1930 dyrektorem Naukowo-Badawczego Instytutu Ludowego Komisariatu Komunikacji Drogowej i następnie do grudnia 1936 szefem Omskiego Trustu Budowlano-Montażowego Ludowego Komisariatu Komunikacji Drogowej ZSRR.
26 grudnia 1936 został aresztowany, 16 lipca 1937 skazany na śmierć przez Wojskowe Kolegium Sądu Najwyższego ZSRR pod zarzutem udziału kontrrewolucyjnej organizacji terrorystycznej i rozstrzelany. 2 czerwca 1956 pośmiertnie zrehabilitowany.

</doc>
<doc id="3801140" url="https://pl.wikipedia.org/wiki?curid=3801140" title="USS Salamaua (CVE-96)">
USS Salamaua (CVE-96)

USS Salamaua (CVE-96) – amerykański lotniskowiec eskortowy typu "Casablanca", który w końcowym okresie II wojny światowej wchodził w skład floty Marynarki Wojennej Stanów Zjednoczonych. Został odznaczony trzema battle star za udział w wojnie na Pacyfiku. 
Uczestniczył w lądowaniu w Zatoce Lingayen. 13 stycznia 1945 roku został ciężko uszkodzony przez kamikaze.
Po wojnie brał udział w operacji "Magic Carpet".

</doc>
<doc id="3801142" url="https://pl.wikipedia.org/wiki?curid=3801142" title="USS Penguin">
USS Penguin

Okręty US Navy o nazwie USS „Penguin”

</doc>
<doc id="3801144" url="https://pl.wikipedia.org/wiki?curid=3801144" title="Kordon">
Kordon

1. ciasny szereg lub kilka szeregów żołnierzy, policjantów itp. otaczających jakiś obiekt lub blokujących przejście
2. ciąg posterunków wojskowych, policyjnych lub straży granicznej rozstawionych wzdłuż granicy państwa

</doc>
<doc id="3801145" url="https://pl.wikipedia.org/wiki?curid=3801145" title="Woyna Hrabia">
Woyna Hrabia

Woyna Hrabia – polski herb hrabiowski, odmiana herbu Trąby, nadany w Galicji.
Opis herbu.
Opis z wykorzystaniem klasycznych zasad blazonowania:
"W polu srebrnym trzy trąby czarne połączone pierścieniem złotym jedna ku górze wylotem w prawo, druga w lewo skos wylotem ku dołowi w prawo, trzecia w pas wylotem ku górze, wszystkie o dwóch okuciach złotych, z takimż sznurem zakręconym i z takimiż ustnikami i wylotami. Nad tarczą korona hrabiowska, nad którą hełm z klejnotem: pięć piór strusich. Labry: czarne, podbite srebrem. Trzymacze: dwa lwy wspięte złote."
Najwcześniejsze wzmianki.
Nadany z tytułem hrabiowskim Galicji Zachodniej ("hoch- und wohlgeboren, graf von") Franciszkowi Ksaweremu Woynie 9 stycznia 1800 roku. Podstawą nadania tytułu był patent szlachecki dla Galicji Zachodniej z 27 września 1798 roku, wywód przodków, godność komisarza skarbowego, posła na sejm i członka Rady Nieustającej, kawalera orderów Św. Stanisława i Orła Białego, wicekanclerza Kancelarii Galicyjskiej, zasługi przy przyłączaniu Krakowa i okolic do Galicji oraz funkcja radcy cesarskiego. Ponadto w czasach I Rzeczypospolitej obdarowany pełnił funkcje starosty stanisławskiego, szambelana królewskiego oraz generała majora wojsk koronnych.
Herbowni.
Jedna rodzina herbownych:
graf von Woyna.

</doc>
<doc id="3801146" url="https://pl.wikipedia.org/wiki?curid=3801146" title="Krzysztof Mamiński">
Krzysztof Mamiński

Krzysztof Wacław Mamiński (ur. 26 stycznia 1957 w Warszawie) – polski działacz związkowy, menedżer kolejowy, od 2017 prezes PKP SA.
Życiorys.
Syn Ryszarda i Ireny z domu Wilk. Jest absolwentem Technikum Elektroniczno-Mechanicznego im. Marcina Kasprzaka w Warszawie (1976). Studiował na Wydziale Zarządzania i Ekonomiki Przedsiębiorstw Uniwersytetu Warszawskiego. Jest absolwentem ekonomii na Wydziale Zarządzania i Ekonomiki Usług Uniwersytetu Szczecińskiego. Ukończył studia podyplomowe: Europejski Model Zarządzania w Wyższej Szkole Przedsiębiorczości i Zarządzania im. L. Koźmińskiego w Warszawie. Był zatrudniony w Przedsiębiorstwie Elektromechanicznym w Warszawie (1976-1980). Pracę dla PKP rozpoczął w 1980 na stanowisku konserwatora sprzętu komputerowego w Ośrodku Informatyki Centralnej Dyrekcji Okręgowej Kolei Państwowych w Warszawie. Został członkiem Komisji Krajowej NSZZ „Solidarność”. Pełnił tam funkcje przewodniczącego Sekcji Krajowej Kolejarzy i Sekretariatu Transportowców (1990-1998).
W latach 1998–2002 zasiadał w zarządzie Polskich Kolei Państwowych, najpierw jako członek zarządu ds. restrukturyzacji, a następnie ds. pracowniczych. Następnie był prezesem Związku Pracodawców Kolejowych i spółki zależnej PKP – KPT-W „Natura Tour”. W latach 2012–2013 pełnił funkcję pełnomocnika zarządu ds. dialogu społecznego w Grupie PKP, a przez następne trzy lata – prezesa przedsiębiorstwa z Grupy PKP CS Szkolenie i Doradztwo.
Od 13 kwietnia 2016 był prezesem zarządu Przewozów Regionalnych (pełnił jego obowiązki od 18 marca tego samego roku). 3 marca 2017 został prezesem PKP. 26 października tego samego roku powierzono mu pełnienie obowiązków prezesa PKP Cargo. 8 lipca 2021 wybrany przewodniczącym Międzynarodowego Związku Kolei UIC.
Życie prywatne.
Wdowiec, ma dwoje dzieci. Jego żona, Barbara Mamińska, zginęła 10 kwietnia 2010 w katastrofie lotniczej w Smoleńsku.

</doc>
<doc id="3801150" url="https://pl.wikipedia.org/wiki?curid=3801150" title="Imtech Arena">
Imtech Arena



</doc>
<doc id="3801151" url="https://pl.wikipedia.org/wiki?curid=3801151" title="Kerim Kenebajew">
Kerim Kenebajew

Kerim Kenebajew (kirg. i ros. Керим Кенебаев, ur. w maju 1907 we wsi Bosteri w obwodzie semireczeńskim, zm. w listopadzie 1938 k. wsi Tasz-Döbö w Kirgiskiej SRR) – radziecki działacz partyjny.
Życiorys.
W latach 1923–1925 uczył się w Kazachsko-Kirgiskim Instytucie Edukacji w Taszkencie, od 1925 do maja 1930 uczył się w Kirgiskim Centralnym Technikum Pedagogicznym, od 1928 należał do WKP(b), od maja 1930 do marca 1931 kierował Wydziałem Agitacji i Kampanii Masowych Komitetu Miejskiego WKP(b) we Frunzem (Biszkeku). Od marca do września 1931 kierował Wydziałem Organizacyjnym Komitetu Miejskiego WKP(b) we Frunzem, a od września 1931 do maja 1932 Wydziałem Agitacji i Kampanii Masowych Kirgiskiego Komitetu Obwodowego WKP(b), 1932–1933 był I sekretarzem rejonowego komitetu WKP(b) w Kirgiskiej ASRR, potem do kwietnia 1937 I sekretarzem Kaganowiczeskiego Rejonowego Komitetu WKP(b) w Kirgiskiej ASRR/Kirgiskiej SRR. W kwietniu-maju 1937 kierował Wydziałem Kierowniczych Organów Partyjnych Kirgiskiego Komitetu Obwodowego WKP(b), od maja do października 1937 był zastępcą I sekretarza Komitetu Miejskiego WKP(b)/Komunistycznej Partii (bolszewików) Kirgistanu we Frunzem, od 16 czerwca 1937 do 24 lutego 1938 członkiem KC KP(b)K, a od 10 października 1937 do 24 lutego 1938 II sekretarzem KC KP(b)K. Później został aresztowany i rozstrzelany w ramach wielkiej czystki.

</doc>
<doc id="3801152" url="https://pl.wikipedia.org/wiki?curid=3801152" title="Murray Riley">
Murray Riley

Murray Stewart Riley (ur. 5 października 1925) – australijski wioślarz. Brązowy medalista olimpijski z Melbourne.
Zawody w 1956 były jego drugimi igrzyskami olimpijskimi, debiutował w 1952. Brązowy medal zdobył w dwójce podwójnej, partnerował mu Mervyn Wood. W 1950 i 1954 zdobywali w tej samej konkurencji złote medale Igrzysk Imperium Brytyjskiego.

</doc>
<doc id="3801155" url="https://pl.wikipedia.org/wiki?curid=3801155" title="Dongfeng Motor Wuhan Open 2016">
Dongfeng Motor Wuhan Open 2016

Dongfeng Motor Wuhan Open 2017 – tenisowy turniej WTA kategorii WTA Premier Series rangi WTA Premier 5 w sezonie 2016 z cyklu Wuhan Open rozgrywany w dniach 25 września–1 października 2016 roku w Wuhanie na kortach twardych o puli nagród wynoszącej 2 589 000 dolarów amerykańskich.

</doc>
<doc id="3801157" url="https://pl.wikipedia.org/wiki?curid=3801157" title="Eugène Bure">
Eugène Bure

Alexandre Louis Eugène Bure, hrabia d'Orx (ur. 25 lutego 1843 w Paryżu, zm. 14 lutego 1910 w Saint-André-de-Seignanx) – francuski dyplomata i urzędnik konsularny.
Był naturalnym synem księcia Napoleona, późniejszego Napoleona III Bonaparte i krawcowej Eleanor Vergeot. Po otrzymaniu wykształcenia został przyjęty do francuskiej służby zagranicznej, w której m.in. pełnił funkcje sekretarza ambasady w Petersburgu, "attaché" konsulatu w Nowym Jorku (1861), wicekonsula w Roses (1865) i w Belfaście (1866), konsula w Zanzibarze (1868), Gdańsku (1869-1870) i Charleston (1870).
Zamieszkał w zamku Castets, pełnił funkcję burmistrza Saint-André-de-Seignanx (1885). Został pochowany na cmentarzu we wsi.

</doc>
<doc id="3801160" url="https://pl.wikipedia.org/wiki?curid=3801160" title="Kordon (wojsko)">
Kordon (wojsko)

Kordon (, ) – w dawnym języku wojskowym równomierne ugrupowanie strategiczne oddziałów w jednej wąskiej linii, które w teoretycznym założeniu miało na celu dać możliwość obrony na każdym punkcie tego ugrupowania.
Przy zastosowaniu kordonowego systemu ugrupowania strategicznego oddziały były wyciągnięte jakby sznurem (stąd nazwa), który zamyka dostęp do bronionego przez kordon obszaru.
System kordonowy obrony powstał w połowie XVII wieku we Francji na skutek wprowadzenia przez Franciszka Michała le Tellier, markiza de Louvois systemu zaopatrywania wojska z magazynów i związanego z nim tak zwanego systemu pięciomarszowego, gdyż dzięki niemożności oddalenia się oddziałów dalej jak na pięć marszów dziennie od magazynów pojawiła się konieczność ich obrony, a w związku z tym i konieczność równomiernego ugrupowania armii na kierunkach, prowadzących ku magazynom. Powstał w ten sposób system strategiczny sztywny, pozbawiony idei manewru w wielkim stylu i bardzo wrażliwy na zaatakowanie linii komunikacyjnych, prowadzących od oddziałów ku magazynom, a jednocześnie sztuka wojenna zwyrodniała i straciła na rozmachu i dążności do zniszczenia sił żywych przeciwnika. W związku z przyjęciem przez całą Europę Zachodnią magazynowego systemu zaopatrywania, cała Europa Zachodnia przyjęła też z małymi wyjątkami system kordonowy, który tak wszedł w krew wodzów XVII i XVIII wieku, że nawet wtedy, gdy operacja strategiczna nie polegała na obronie magazynów stosowali oni kordon i zajmowali swoimi wojskami linie obronne, przypisując im wielkie znaczenie i rozrzucając armie małymi oddziałami.
Kordon miał ponadto zastosowanie jako szereg posterunków wojskowych, będących ze sobą w łączności, jako środek izolowania pewnych obszarów przed wtargnięciem chorób zakaźnych.

</doc>
<doc id="3801171" url="https://pl.wikipedia.org/wiki?curid=3801171" title="1 Batalion Celny">
1 Batalion Celny

1 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 1 batalion celny powstał na terenie Okręgu Generalnego Warszawa na bazie 3/I batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Chorzelach. Swoje kompanie batalion rozmieścił w Lemanie, Dąbrowach, Chrzelach i Janowcu Kościelnym.
W sierpniu 1921 roku 21 batalion celny został zluzowany przez Straż Celną i niedługo potem rozformowany. 1 i 2 kompania celna rozformowanego batalionu odeszła do 20 batalionu celnego, 3 kompania celna podporządkowana została 1 batalionowi celnemu, a 4 kc 2 batalionowi celnemu.
W listopadzie 1921 roku Ministerstwo Spraw Wewnętrznych postanowiło powołać brygady celne. 1 batalion celny wszedł w strukturę 1 Brygady Celnej. 
Późną jesienią 1921 roku 1 batalion celny przekazał swój odcinek graniczny nowo powstałemu Inspektoratowi Straży Celnej „Chorzele”.
Rozporządzeniem MSWewn. z 21 grudnia 1921 zmieniono dotychczasowe ustalenia związane z przegrupowaniem batalionu na granicę wschodnią i po załadowaniu na stacji Raszujka, 27 grudnia batalion miał udać się nie do Lidy a do Mikaszewicz. 
W styczniu dowództwo batalionu przemieściło się do Korotycz, a kompanie odpowiednio do Korotycz, Kormy, Maleszewa i Radziwiłowicz. 
Z dniem 30 lipca 1922 roku o godzinie 12:00 batalion miał być zluzowany i na tym odcinku zakończyć służbę graniczną. Został zluzowany jesienią 1922 przez 19 batalion celny i przeszedł do odwodu celem "gruntownego przeszkolenia i zdyscyplinowania". Po przeszkoleniu przedyslokowany został do Łachwy.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 1 batalion celny przemianowany został na 1 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
2 batalion celny w Szczuczynie ⇔ 13 batalion celny w Lubawie – VI 1921

</doc>
<doc id="3801178" url="https://pl.wikipedia.org/wiki?curid=3801178" title="Gordon J. Garradd">
Gordon J. Garradd

Gordon John Garradd (ur. 1959) – australijski astronom amator i fotograf z Loomberah w stanie Nowa Południowa Walia, odkrywca wielu planetoid i komet.
Życiorys.
W latach 90. XX w. działał w programie poszukiwania obiektów bliskich Ziemi (NEO) Anglo-Australian Near-Earth Asteroid Survey m.in. z Robertem McNaughtem. Później, również z McNaughtem, pracował w Obserwatorium Siding Spring w programie poszukiwania obiektów bliskich Ziemi o nazwie Siding Spring Survey, finansowanym przez NASA i będącym odpowiednikiem programu Catalina Sky Survey prowadzonego na półkuli północnej. W ramach tego przeglądu nieba w latach 2004–2013 odkryto 3538 planetoid. W ramach programu Siding Spring Survey Garradd odkrył także komety – jego nazwisko nosi 17 komet, w tym okresowe: 186P/Garradd, 259P/Garradd, 296P/Garradd i 436P/Garradd. Odkrył ponadto 4 nowe w Wielkim Obłoku Magellana oraz był współodkrywcą supernowej SN 2008jb.
Minor Planet Center przypisuje mu indywidualne odkrycie 31 planetoid w latach 1993–2000 oraz dwa odkrycia w 2003 roku wspólnie z McNaughtem.
Garradd zajmuje się również fotograficznym patrolowaniem nieba w poszukiwaniu meteorów, fotografowaniem przyrody, w tym burz (był koordynatorem sieci wykrywania burz). Własnoręcznie skonstruował kilka teleskopów (pierwszy mając 16 lat), włącznie z produkcją zwierciadeł o średnicy do 46 cm.
Jego posiadłość w Loomberah od 1991 roku zasilana jest wyłącznie energią z baterii słonecznych i turbin wiatrowych.
W uznaniu jego pracy McNaught jedną z odkrytych przez siebie planetoid nazwał (5066) Garradd.

</doc>
<doc id="3801179" url="https://pl.wikipedia.org/wiki?curid=3801179" title="Gordon Garradd">
Gordon Garradd



</doc>
<doc id="3801184" url="https://pl.wikipedia.org/wiki?curid=3801184" title="Sati al-Husri">
Sati al-Husri

Sati al-Husri (ur. 1882 w Sanie, zm. 1968 w Bagdadzie) – iracki działacz państwowy, twórca irackiego państwowego systemu oświaty, ideolog panarabizmu.
Życiorys.
Był ministrem oświaty w rządzie króla Fajsala I, w istniejącym między marcem a czerwcem 1920 Królestwie Wielkiej Syrii. Po przekształceniu Syrii we francuskie terytorium mandatowe i po tym, gdy Fajsal został dzięki Brytyjczykom królem Iraku, Sati al-Husri został przez niego zaproszony do Bagdadu na stanowisko dyrektora generalnego oświaty. Odegrał kluczową rolę w organizacji szkolnictwa w Iraku i opracowywaniu programów nauczania w szkołach podstawowych i średnich. Na stanowiska nauczycieli, w pierwszej kolejności historii, nauk społecznych i języka arabskiego sprowadzał głównie Syryjczyków i Palestyńczyków, oddanych idei panarabskiej. Zbudowany przez niego system oświaty był ściśle scentralizowany; al-Husri zablokował m.in. projekt utworzenia wyższych szkół nauczycielskich poza Bagdadem, twierdząc, że przybrałyby tam charakter nie panarabski, a zbyt blisko związany z lokalną społecznością (np. chrześcijanami lub szyitami). W praktyce realizacja koncepcji al-Husriego sprawiła, że system oświaty faworyzował sunnitów. 
W 1941 stracił obywatelstwo irackie na fali represji wymierzonych w panarabistów po obaleniu rządów złotego czworoboku i Raszida Alego al-Kilaniego.
Poglądy.
Był arabskim nacjonalistą i panarabistą, zwolennikiem koncepcji jednego wielkiego narodu arabskiego, do którego zaliczali się wszyscy rodzimi użytkownicy języka arabskiego. Odrzucał możliwość traktowania narodu jako wykreowanego politycznie bytu, twierdząc, że istniał on wiecznie, wyrażając poprzez język swój indywidualny charakter. Wspólnota języka była dla niego istotniejsza niż podziały wyznaniowe. Budowanie narodu irackiego, jednoczącego członków różnych plemion oraz wyznawców różnych religii, uważał jedynie za krok w długotrwałym procesie tworzenia jedności wszystkich Arabów. W okresie międzywojennym Irak miał być dla niego głównym ośrodkiem idei zjednoczeniowych, gdyż pozostałe niezależne państwa arabskie albo nie mogły pretendować do takiego znaczenia z racji swojego peryferyjnego położenia i zbyt silnej roli wewnętrznych konfliktów plemiennych (Arabia Saudyjska, Jemen), albo same nie traktowały kultury arabskiej jako kluczowej podstawy swojej tożsamości (Egipt). Tożsamość narodową Arabów zamierzał budować na pamięci o historii, w szczególności o okresach świetności świata arabskiego. Szczególnie podejrzliwie traktował związki szyitów irackich z sąsiednim Iranem i jego kulturą.

</doc>
<doc id="3801188" url="https://pl.wikipedia.org/wiki?curid=3801188" title="Iwan Musulbas">
Iwan Musulbas

Iwan Andriejewicz Musulbas (ros. Иван Андреевич Мусульбас, ur. 1895 w Maniewiczach, zm. 10 marca 1937) – radziecki działacz partyjny narodowości ukraińskiej.
Życiorys.
W 1917 został powołany do rosyjskiej armii, uczył się w szkole podoficerskiej w Kijowie, 1918-1919 był członkiem Ukraińskiej Partii Komunistycznej (borotbistów), od 1919 należał do RKP(b). W 1919 był członkiem Wołyńskiego Podziemnego Gubernialnego Komitetu Rewolucyjnego i kierownikiem wołyńskiego gubernialnego oddziału rolnego, został na krótko aresztowany, 1919-1920 służył w Armii Czerwonej. W 1920 kierował Wydziałem Organizacyjnym Wołyńskiego Gubernialnego Komitetu KP(b)U i Wydziałem ds. Pracy na Wsi Charkowskiego Gubernialnego Komitetu KP(b)U, 1920-1921 był sekretarzem odpowiedzialnym Charkowskiego Gubernialnego Komitetu KP(b)U, a 1921 kierownikiem jego Wydziału Organizacyjnego. W latach 1921-1923 był sekretarzem odpowiedzialnym Wołyńskiego Gubernialnego Komitetu KP(b)U, 1924 sekretarzem odpowiedzialnym Podolskiego Gubernialnego Komitetu KP(b)U, 1924-1925 kierownikiem Wydziału Kulturowego i Organizacyjnego Wszechukraińskiej Rady Związków Zawodowych, a 1925-1927 członkiem Zarządu Ukrsielchozbanku. W latach 1927-1928 był instruktorem odpowiedzialnym KC KP(b)U, jednocześnie od 29 listopada 1927 do 9 kwietnia 1929 zastępcą członka KC KP(b)U, od 1928 do listopada 1929 kierownikiem Wydziału ds. Pracy na Wsi KC KP(b)U, a od 9 kwietnia 1929 do 27 maja 1937 członkiem KC KP(b)U. Od 9 kwietnia 1929 do 5 czerwca 1930 był zastępcą członka Biura Organizacyjnego KC KP(b)U, od 12 listopada 1929 do sierpnia 1930 sekretarzem odpowiedzialnym Komitetu Okręgowego KP(b)U w Odessie, a od 18 marca do 4 września 1932 I zastępcą ludowego komisarza rolnictwa Ukraińskiej SRR. W latach 1932-1934 był II sekretarzem Komitetu Obwodowego KP(b)U w Kijowie, od 1934 do 28 lutego 1936 II sekretarzem Komitetu Obwodowego KP(b)U w Charkowie, potem do października 1936 I sekretarzem Komitetu Miejskiego WKP(b) w Penzie.
16 października 1936 został aresztowany, 9 marca 1937 skazany na śmierć przez Wojskowe Kolegium Sądu Najwyższego ZSRR pod zarzutem działalności kontrrewolucyjnej i dokonywanie aktów terrorystycznych i następnego dnia rozstrzelany. 28 listopada 1956 pośmiertnie zrehabilitowany.

</doc>
<doc id="3801201" url="https://pl.wikipedia.org/wiki?curid=3801201" title="2 Batalion Celny">
2 Batalion Celny

2 Batalion Celny – jednostka organizacyjna formacji granicznych II Rzeczypospolitej.
Geneza.
W dniu 4 listopada 1920 roku 6 pułk Strzelców Granicznych został zluzowany przez bataliony wartownicze nr 8/VI i 1/VI (?). W drugiej dekadzie tego miesiąca bataliony osiągnęły nakazane im rejony i przejęły przeznaczone im odcinki graniczne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne.
Formowanie i zmiany organizacyjne.
2 batalion celny powstał na terenie Okręgu Generalnego „Warszawa”, na bazie 6/I batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
Według stanu z maja 1921, batalion ochraniał odcinek granicy od rzeki Pisy do rejonu wsi Lipówka. Jego północno-wschodni skraj obsadzała stacjonująca w Reszkach 3 kompania ppor. Dwornickiego.
W sierpniu 1921 roku 21 batalion celny został zluzowany przez Straż Celną i niedługo potem rozformowany. Jego 4 kompania celna została podporządkowana 2 batalionowi celnemu.
We wrześniu 1921 odcinek od Lipówki do Wilkowa został przekazany do ochrony 43 batalionowi celnemu.
W listopadzie 1921 roku Ministerstwo Spraw Wewnętrznych postanowiło powołać brygady celne. 2 batalion celny wejść miał w struktury 1 Brygady Celnej. Nocą z 5 na 6 grudnia 1921 2 batalion celny został zluzowany przez Straż Celną i po uzupełnieniu przesunięty na granicę wschodnią.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 2 batalion celny przemianowany został na 2 batalion Straży Granicznej.
Służba celna.
Odcinek batalionowy podzielony był na trzy lub cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
⇔ 1 batalion celny w Chorzelach – VI 1921

</doc>
<doc id="3801202" url="https://pl.wikipedia.org/wiki?curid=3801202" title="Bull (serial telewizyjny)">
Bull (serial telewizyjny)

Bull – amerykański serial telewizyjny (prawniczy i psychologiczny), wyprodukowany przez Amblin Television, Atelier Paul Attanasio, Stage 29 Productions oraz CBS Television Studios. Pomysłodawcami serialu są Phil McGraw i Paul Attanasio. „Bull” jest emitowany od 20 września 2016 roku przez CBS.
W Polsce serial jest emitowany od 11 czerwca 2019 roku przez Canal+ Seriale.
Fabuła.
Fabuła serialu skupia się na pracy dr Jasona Bulla (Michael Weatherly), który jest specjalistą w zakresie psychologii i prowadzi firmę konsultującą sprawy sądowe. Jego współpracownicy to: adwokat Benny Colon, neurolingwistka Marissa Morgan, była policjantka Danny James, hakerka Cable McCrory i specjalista od wizerunku, wizażysta Chunk Palmer. Dr Bull wraz z ekipą wpływa na odbieranie pozwanych przez ławników, przeprowadzając próbne rozprawy i przygotowując do nich swoich klientów. Serial łączy w sobie cechy filmu psychologicznego, sądowego, kryminalnego i sensacyjnego.
Produkcja.
3 lutego 2016 roku, stacja CBS zamówiła pilotażowy odcinek serialu „Bull”.
W marcu 2016 roku, Geneva Carr oraz Freddy Rodriguez dołączyli do serialu.
W maju 2016 roku, do obsady dołączyli: Michael Weatherly, Jaime Lee Kirchner i Chris Jackson.
14 maja 2016 roku, stacja CBS oficjalnie zamówiła pierwszy sezon na serial telewizyjny 2016/2017.
17 października 2016 roku, stacja CBS zamówiła pierwszy pełny sezon.
23 marca 2017 roku, stacja CBS zamówiła oficjalnie 2 sezon serialu.
18 kwietnia 2018 roku, stacja CBS zamówiła oficjalnie trzeci sezon.
9 maja 2019 roku, pomimo spadającej oglądalności CBS zamówiło czwarty sezon.
Na początku maja 2020 roku, stacja CBS potwierdziła produkcję piątego sezonu.

</doc>
<doc id="3801203" url="https://pl.wikipedia.org/wiki?curid=3801203" title="3 Batalion Celny">
3 Batalion Celny

3 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 3 batalion celny powstał w granicach DOG Pomorze, a zorganizowano go na bazie 1/II batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. 
24 maja 1921 roku dowództwo 3 kompanii celnej przeniesione zostało z Nakła do Parchowa.
Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 17 batalion celny miał przekazać swoją 1 kompanię do 3 batalionu celnego w Kościerzynie. W dniu 28 października wszystkie kompanie rozformowywanych batalionów winny odejść do miejsc nowego przeznaczenia. 
W listopadzie 1921 roku Ministerstwo Spraw Wewnętrznych postanowiło powołać brygady celne. 3 batalion celny wszedł w struktury 1 Brygady Celnej. 
Z końcem 1921 roku batalion został rozwiązany. Jego miejsce zajął przybyły z Wielkopolski 17 batalion celny.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 3 batalion celny miał ochraniać odcinek granicy od Boszpola do Prądzony. Sztab batalionu rozlokowany miał być w Kościerzynie.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
19 batalion celny w Wejherowie ⇔ 20 batalion celny w Chojnicach – VI 1921

</doc>
<doc id="3801204" url="https://pl.wikipedia.org/wiki?curid=3801204" title="4 Batalion Celny">
4 Batalion Celny

4 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 4 batalion celny powstał na bazie 1/III batalionu wartowniczego stacjonującego w Okręgu Generalnym „Kielce”. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 14 batalion celny miał przekazać swoją 2 kompanię do 4 batalionu celnego w Ostrowach. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
W listopadzie 1921 roku Ministerstwo Spraw Wewnętrznych postanowiło powołać brygady celne. Batalion wszedł w strukturę 2 Brygady Celnej. 
W połowie 1922 batalion został zluzowany przez jednostki Straży Celnej i przedyslokowany na wschodnią granicę.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 4 batalion celny przemianowany został na 4 batalion Straży Granicznej.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 4 batalion celny miał ochraniać odcinek granicy od Kamieńska do Niezdary. Sztab batalionu rozlokowany miał być w Częstochowie.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
5 batalion celny w Praszce ⇔ 9 batalion celny w Oświęcimiu – VI 1921

</doc>
<doc id="3801205" url="https://pl.wikipedia.org/wiki?curid=3801205" title="Silwiestr Pokko">
Silwiestr Pokko

Silwiestr Iwanowicz Pokko (ros. Сильвестр Иванович Покко, ur. 2 stycznia 1882 we wsi Prudy w guberni wileńskiej, zm. 10 listopada 1953 w Charkowie) – funkcjonariusz Czeki, działacz partyjny Ukraińskiej SRR.
Życiorys.
W 1905 wstąpił do SDPRR, 1916 został aresztowany i skazany na zesłanie do Kraju Turgajskiego, 19 marca 1917 amnestionowany po rewolucji lutowej. W kwietniu 1917 został przewodniczącym rejonowego komitetu SDPRR(b) w Charkowie, 1918 służył w Armii Czerwonej, od 25 grudnia 1918 do 7 stycznia 1919 i ponownie od 29 marca do 25 czerwca 1919 był przewodniczącym charkowskiej gubernialnej Czeki, w 1920 był przewodniczącym Charkowskiego Gubernialnego Trybunału Rewolucyjnego i przewodniczącym rejonowego komitetu KP(b)U. Od 22 listopada 1920 do 5 czerwca 1930 był członkiem Komisji Kontrolnej/Centralnej Komisji Kontrolnej KP(b)U, w 1925 przewodniczącym Charkowskiej Okręgowej Komisji Kontrolnej KP(b)U, od 31 grudnia 1925 do 26 czerwca 1930 członkiem Centralnej Komisji Kontrolnej WKP(b), jednocześnie w 1928 przewodniczącym Dniepropietrowskiej Okręgowej Komisji Kontrolnej KP(b)U. W późniejszym okresie został aresztowany. W 1950 otrzymał emeryturę.

</doc>
<doc id="3801206" url="https://pl.wikipedia.org/wiki?curid=3801206" title="5 Batalion Celny">
5 Batalion Celny

5 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 5 batalion celny powstał z 4/III batalionu wartowniczego, który stacjonował w Okręgu Generalnego „Kielce”. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 14 batalion celny miał przekazać swoją 1 kompanię do 5 batalionu celnego w Prażce. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
W listopadzie 1921 roku Ministerstwo Spraw Wewnętrznych postanowiło powołać brygady celne. 5 batalion celny wszedł w struktury 2 Brygady Celnej. 
Na przełomie 1921–1922 roku 5 batalion celny przekazał swój odcinek graniczny nowo powstałemu Inspektoratowi Straży Celnej „Praszka” i niedługo potem rozwiązany.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 5 batalion celny miał ochraniać odcinek granicy od Bolesławca do Kamieńska. Sztab batalionu rozlokowany miał być w Prażce.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
14 batalion celny w Laskach ⇔ 4 batalion celny w Sosnowcu – VI 1921

</doc>
<doc id="3801207" url="https://pl.wikipedia.org/wiki?curid=3801207" title="AS Douanes Lomé">
AS Douanes Lomé

Association Sportive des Douanes de Lomé w skrócie AS Douanes de Lomé – togijski klub piłkarski, grający w pierwszej lidze togijskiej, mający siedzibę w mieście Lomé.
Stadion.
Swoje domowe mecze klub rozgrywa na stadionie o nazwie Stade Agoè-Nyivé w Lomé. Stadion może pomieścić 5000 widzów.

</doc>
<doc id="3801208" url="https://pl.wikipedia.org/wiki?curid=3801208" title="6 Batalion Celny">
6 Batalion Celny

6 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 6 batalion celny powstał w granicach DOG Kraków, a zorganizowano go na bazie 1/V batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 18 batalion celny miał przekazać swoją 4 kompanię do 6 batalionu celnego w Sanoku. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
W listopadzie 1921 roku Ministerstwo Spraw Wewnętrznych postanowiło powołać brygady celne. 6 batalion celny wszedł w struktury 3 Brygady Celnej. 
Uchwałą Rady Ministrów z dnia 23 maja 1922 roku bataliony celne zostały rozformowane, a na ich miejsce powołano jednostki graniczne Straży Granicznej. 6 batalion celny został zluzowany i zakończył służbę graniczną na granicy południowej 30 lipca 1922 roku o godzinie 12:00. W sierpniu został przeznaczony do wzmocnienia granicy wschodniej i przegrupowany z Sanoka do Szumska (stacja wyładowania Krzemieniec) do dyspozycji Wojewody Wołyńskiego. Po przybyciu na miejsce obsadził część powiatu krzemienieckiego. Wykonując rozkaz Głównej Komendy Straży Granicznej L.dz.6917/tj./org. z 11 września 1922, w dniu 28 września komenda 6 batalionu SG przybyła do Dederkał.
W połowie 1922 batalion został zluzowany przez jednostki Straży Celnej i przedyslokowany na wschodnią granicę.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 6 batalion celny przemianowany został na 6 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801210" url="https://pl.wikipedia.org/wiki?curid=3801210" title="7 Batalion Celny">
7 Batalion Celny

7 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 7 batalion celny powstał na terenie Okręgu Generalnego „Kraków”, na bazie 2/V batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 18 batalion celny miał przekazać swoją 2 kompanię do 7 batalionu celnego w Żywcu. W dniu 28 października wszystkie kompanie rozformowywanych batalionów winny odejść do miejsc nowego przeznaczenia. 
W listopadzie 1921 roku Ministerstwo Spraw Wewnętrznych postanowiło powołać brygady celne. 7 batalion celny wszedł w struktury 3 Brygady Celnej. 
Od chwili powstania sztab batalionu pozostawał w Żywcu. Całością sił pełnił służbę do sierpnia 1922. Wtedy to został zluzowany przez Straż Celną .Jesienią 1922 roku 7 batalion celny przekazał swój odcinek graniczny nowo powstałemu Inspektoratowi Straży Celnej „Żywiec”. We wrześniu 1922 batalion miał być przedyslokowany do Oran. W tym celu został ześrodkowany w Żywcu. Jedynie 2 kompania celna pozostawała w Łodygowicach. 9 października 1922 sztab batalionu przebywał nadal w Żywcu, a kompanie jak we wrześniu. W trzeciej dekadzie października 1922 batalion przybył na teren województwa nowogródzkiego i obsadzał odcinek graniczny w powiecie lidzkim od rzeki Ula do rzeki Mereczanka. Batalion luzował Grupę Marcinkańce.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 7 batalion celny przemianowany został na 7 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801211" url="https://pl.wikipedia.org/wiki?curid=3801211" title="Wyszyński (herb baronowski)">
Wyszyński (herb baronowski)

Wyszyński Baron – polski herb baronowski, odmiana herbu Trzywdar nadany wraz z tytułem w Galicji.
Opis herbu.
Opis stworzony zgodnie z klasycznymi zasadami blazonowania:
"W polu czerwonym krzyż potrójny srebrny złączony w środku, dolny bez prawego ramienia, między krzyżami po gwieździe złotej. Na tarczy korona baronowska, opleciona sznurem pereł, nad którą hełm koronie z klejnotem: pięć trzy pióra strusie, srebrne, czerwone i złote. Labry: czerwone, z prawej podbite srebrem, z lewej podbite złotem."
Najwcześniejsze wzmianki.
Nadanie tytułu barona Galicji i krajów dziedzicznych Andrzejowi Wyszyńskiemu 4 czerwca 1782. Podstawą nadania tytułu były: patent szlachectwa z 1775 roku, liczne godności i honory rodziny obdarowanego, zasługi dla przemysłu, wywód szlachectwa przed komisją magnatów, pełniony urząd łowczego chełmskiego, domicyl i udział w deputacji składającej homagium Marii Teresie w 1773 roku.
Herbowni.
Jedna rodzina herbownych:
freiherr von Wyszyński.

</doc>
<doc id="3801212" url="https://pl.wikipedia.org/wiki?curid=3801212" title="8 Batalion Celny">
8 Batalion Celny

8 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 8 batalion celny powstał na terenie Okręgu Generalnego „Kraków” na bazie 3/V batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Nowym Sączu. Swoje kompanie batalion rozmieścił w Jabłonce, Szczawnicy, Muszynie i Wysowej. W czerwcu 1921 przeniesiono placówkę 1 kompanii celnej z Sawek do Kiczora, a w lipcu sztab 4 kompanii przeszedł do Tylicza. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 18 batalion celny miał przekazać swoją 3 kompanię do 8 batalionu celnego w Nowym Sączu. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
W listopadzie 1921 roku Ministerstwo Spraw Wewnętrznych postanowiło powołać brygady celne. 8 batalion celny wszedł w struktury 3 Brygady Celnej. W kwietniu 1922 roku 4 kompania celna stacjonowała w Białce.
We wrześniu 1922 roku wszystkie kompanie zebrano w Nowym Sączu. W tym miesiącu po raz ostatni dowódca batalionu zameldował dyslokacje swoich pododdziałów. Jesienią 1922 roku 8 batalion celny przekazał swój odcinek graniczny nowo powstałemu Inspektoratowi Straży Celnej „Sącz”. Po zluzowaniu batalionu przez Straż Celną, dowódca batalionu otrzymał zadanie: do 26 października przejść do dyspozycji Wojewody Wołyńskiego i zająć odcinek granicy od Kobyle do Paszuk. Dowództwo batalionu rozmieścić w Korcu.
Wykonując postanowienia uchwały Rady Ministrów z 23 maja 1922 roku, minister spraw wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 8 batalion celny przemianowany został na 8 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801222" url="https://pl.wikipedia.org/wiki?curid=3801222" title="9 Batalion Celny">
9 Batalion Celny

9 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 9 batalion celny powstał w granicach DOG Kraków, a zorganizowano go na bazie 4/V batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Oświecimiu. Swoje kompanie batalion rozmieścił w Jaworzynie, Oświęcimiu, Dziedzicach i Strumieniu. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 14 batalion celny miał przekazać swoją 3 kompanię do 9 batalionu celnego w Oświęcimiu. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
W listopadzie 1921 roku Ministerstwo Spraw Wewnętrznych postanowiło powołać brygady celne. 9 batalion celny powstał na bazie 4/V batalionu wartowniczego. Wszedł w struktury 2 Brygady Celnej. 
W czerwcu 1922 roku przestała istnieć celna granica polsko-śląska na odcinku przyznanym Rzeczypospolitej. Zatem jej ochrona stała się bezprzedmiotowa. 9 batalion celny otrzymał zadanie zgrupować wszystkie kompanie w miejscu postoju dowództwa, odtworzyć zdolność bojową i być w gotowości do przerzutu na inny odcinek.
W sierpniu 1922 batalion przegrupował się na granice wschodnią. Sztab batalionu rozlokował się w Duksztach, a jego kompanie w Smołwach, majątku Dukszty, Zygunach i Duksztach .
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 9 batalion celny przemianowany został na 9 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Latem 1922 9 batalion celny przejął od IV Łódzkiego batalionu etapowego odcinek Dukszty.

</doc>
<doc id="3801223" url="https://pl.wikipedia.org/wiki?curid=3801223" title="10 Batalion Celny">
10 Batalion Celny

10 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 
10 batalion celny powstał w granicach DOG Lwów, a zorganizowano go na bazie 1/VI batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Po sformowaniu stacjonował on na Pokuciu w tzw. worku pokuckim. Dowództwo rozmieszczono w Kołomyi. Od lipca 1921 ochraniał odcinek od szosy Wyszków-Bystra do Woronienki z dowództwem w Nadwornej. Batalion pełnił służbę na Pokuciu w fatalnych warunkach, m.in. ze względu na brak kwater i dróg dojazdowych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 10 batalion celny znalazł się w strukturze 4 Brygady Celnej. 
Latem 1922 roku stacjonujący dowództwem w Kołomyi 10 batalion celny został zluzowany przez Straż Celną. Poszczególne odcinki granicy polsko-rumuńskiej przekazywał w dniach od 19 do 24 czerwca 1922 roku. Po tym czasie wszystkie kompanie ześrodkowały się w Kołomyi, gdzie odtwarzały zdolność bojową. W lipcu został przeznaczony do wzmocnienia granicy wschodniej i przegrupowany do Grodna do dyspozycji Wojewody Białostockiego. 
30 lipca 1922 batalion przybył do koszar augustowskich w Suwałkach, gdzie oczekiwał na dalsze rozkazy. Tuż po przybyciu doszło do poważnego rozdźwięku pomiędzy władzami wojewódzkimi a Dowództwem Odcinka Kordonowego „Grodno". Ostatecznie jednostka przejęła, odcinek 43 batalionu celnego czasowo ochraniany przez pododdziały 42 batalionu celnego. kompanie 10 baonu ulokowano na skróconym pododcinku kordonowym nr 3, a placówki obsadziły wyłącznie granicę polsko-litewską od wsi Wizgóry do Kukli. Początkowo 3 kompania batalionu obsadziła także odcinek kordonowy od Dworczyska do wsi Dąbrówka, jednak po zwolnieniu żołnierzy do rezerwy, oddział nie był w stanie zapewnić ochrony tego odcinka. Na początku września został on ponownie oddany do ochrony 42 batalionowi celnemu. 
1 sierpnia 1922 roku sztab stacjonował w Suwałkach.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 10 batalion celny przemianowany został na 10 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Stacjonując w Kołomyi 10 batalion ochraniał granicę polsko-rumuńską od Dołhy aż po koniec worka pokuckiego. Długość odcinka w linii prostej wynosiła około 130 km, a faktycznie około 200 km. Odcinek typowo górski. W rejonie odpowiedzialności batalionu leżały dwa miasteczka górskie: Delatyn i Kosów. W strefie przygranicznej leżały wioski: Polanica, Jabłonica, Worochta, Żabie. Teren pogranicza zamieszkiwali przede wszystkim Huculi i niewielki procent ludności żydowskiej. 
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 10 batalion celny w Kołomyi.
Stacjonujący w Suwałkach batalion 25 września otrzymał polecenie wydzielenia do dyspozycji Policji Państwowej dwóch obsług karabinów maszynowych. W związku z tym, że żołnierze mieli działać w strefie pasa neutralnego, otrzymali oni czapki policyjne. Ponadto do dyspozycji komendanta pododcinka suwalskiego policji w polskim pasie neutralnym wydzielono też z 2 kompanii celnej pododdział piechoty w składzie jeden podoficer i 30 szeregowców. 
W połowie listopada 1922, w związku z powstaniem w Rykaciejach, do dyspozycji Komendy Powiatowej Policji Państwowej w Suwałkach przydzielono 60 żołnierzy z 1 kompanii kpt. Mariana Podolskiego. Mieli oni wzmocnić siły policyjne na odcinku Lubowo-Jasionowo, na którym spodziewano się litewskiego ataku. 
W rejon Rutki Tartak, do wsi Baranowo przesunięto pozostałą część 1 kompanii pod dowództwem por. Andrzeja Messlina, natomiast w rejon wsi Becejły skierowano kompanię ckm jako odwód, a dowództwo batalionu dyslokowano do Szypliszek. Żołnierze do służby na terenie strefy zdemilitaryzowanej zostali przemundurowani w czapki policyjne.
Na przełomie 1922 i 1923 do dyspozycji Komendy Powiatowej Policji w Suwałkach przydzielonych zostało kolejnych 40 żołnierzy pod dowództwem ppor. Stanisława Wickiewicza. Ich zadaniem była obrona ludności na terenie polskiego pasa neutralnego przed atakami litewskich partyzantów.

</doc>
<doc id="3801228" url="https://pl.wikipedia.org/wiki?curid=3801228" title="Stuart MacKenzie">
Stuart MacKenzie

Stuart Alexander MacKenzie (ur. 5 kwietnia 1937, zm. 20 października 2020 w Taunton) – australijski wioślarz. Srebrny medalista olimpijski z Melbourne.
Kariera sportowa.
Zawody w 1956 były jego jedynymi igrzyskami olimpijskimi. Srebrny medal zdobył w jedynce, przegrał jedynie z Wiaczesławem Iwanowem. W 1958 zdobył dwa medale Igrzysk Imperium Brytyjskiego, złoto w jedynce i srebro w dwójce podwójnej. Miał w dorobku triumfy na mistrzostwach Europy w swej koronnej konkurencji (1957, 1958).

</doc>
<doc id="3801231" url="https://pl.wikipedia.org/wiki?curid=3801231" title="11 Batalion Celny">
11 Batalion Celny

11 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 11 batalion celny powstał w granicach DOG Lwów, a zorganizowano go na bazie 2/VI batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 11 batalion celny znalazł się w strukturze 4 Brygady Celnej. W lutym 1922 roku w podporządkowanie 11 batalionu weszła kompania celna z 20 batalionu celnego. Otrzymała numer 5. Latem 1922 roku 11 batalion celny został zluzowany przez Straż Celną i ześrodkował swoje pododdziały przy dowództwie batalionu w Śniatyniu i okolicy celem reorganizacji. Jego 2 kompania pozostała na linii granicznej, a jej dowództwo dowództwo stacjonowało w owym czasie w Horodynce. W lipcu 1922 batalion został przeznaczony do wzmocnienia granicy wschodniej, w sierpniu opuścił Śniatyń i przegrupował się na Wileńszczyznę do dyspozycji Wojewody Wileńskiego. Jego dotychczasowy odcinek graniczny obsadził nowo powstały Inspektorat Straży Celnej „Śniatyn”.
Od sierpnia do października 1922 roku dowództwo batalionu, 1 i 2 kompania stacjonowały w Dzisnej, 3 kompania w Kadniszkach, a 4 kompania w Kotowiczach.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 11 batalion celny przemianowany został na 11 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 11 batalion celny w Śniatynie.

</doc>
<doc id="3801232" url="https://pl.wikipedia.org/wiki?curid=3801232" title="Akcja „Stamm”">
Akcja „Stamm”



</doc>
<doc id="3801235" url="https://pl.wikipedia.org/wiki?curid=3801235" title="12 Batalion Celny">
12 Batalion Celny

12 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 12 batalion celny powstał w granicach DOG Lwów, a zorganizowano go na bazie 3/VI batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Stryju, a sztaby kompanii w Oporcu, Siankach,Ludwikówce i Świętosławiu. W sierpniu 1921 4 kompania zluzowała 1 kompanię, a 1 kompania we wrześniu przeszła na miejsce 3 kompanii, a kompania 3 do Sianek na miejsce 2 kompanii. sztab 2 kompanii zajął kwatery w Ticholce.
W listopadzie 1921 roku Ministerstwo Spraw Wewnętrznych postanowiło powołać brygady celne. 12 batalion celny znalazł się w strukturze 4 Brygady Celnej. Z początkiem 1922 roku został rozwiązany stacjonujący w Chojnicach 20 batalion celny. 3 kompania celna rozwiązanego batalionu początkowo miała wejść w struktury 9 batalionu celnego stacjonującego w Oświęcimiu. Ostatecznie rozkaz zmieniono i przydzielono kompanię do 12 batalionu celnego. W lutym 1922 roku 4 kompania była "w drodze" do Lubkowa, a 1 kompania celna była luzowana przez 19 batalion celny. 1 kwietnia 1 kompania odbywała przeszkolenie graniczne w Drohobyczu, a 4 kompania celna przeszła do Maniowa. 
W czerwcu 1922 roku do Drohobycza przeniosło się dowództwo batalionu i 3 kompania. 12 batalion celny został zluzowany i zakończył służbę graniczną 30 lipca 1922 roku o godzinie 12:00. W sierpniu został przeznaczony do wzmocnienia granicy wschodniej i przegrupowany z Drohobycza do Stołpców do dyspozycji Wojewody Nowogródzkiego. Obsadził odcinek 4 kompanii celnej 32 batalionu celnego i 3 kompanii 2 batalionu celnego. Była to część powiatu stołpeckiego od placówki „Zagajna” do Tryszkowszczyzny. Na miejsce postoju dowództwa wyznaczono Rubieżewicze. Ostatni meldunek dyslokacyjny batalionu z października 1922 roku umiejscawiał sztab batalionu w Rubieżewiczach, a 3 kompanię celną w rezerwie.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 12 batalion celny przemianowany został na 12 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801247" url="https://pl.wikipedia.org/wiki?curid=3801247" title="13 Batalion Celny">
13 Batalion Celny

13 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 13 batalion celny powstał w granicach DOG Pomorze, a zorganizowano go na bazie 8/VI batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Lubawie. Swoje kompanie batalion rozmieścił w Dusocinie, Uzdowie i Wojmie . W lipcu sztaby kompanii zmieniły swoje miejsca postoju i na dzień 1 sierpnia 1921 stacjonowały w Radominie, Rozentalu, Rybnie i Działdowie. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 17 batalion celny miał przekazać swoją 2 i 4 kompanię do 13 batalionu celnego w Lubawie. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
14 marca 1922 roku o godzinie 12:00 13 batalion celny został zluzowany przez Straż Celną i niedługo potem rozwiązany.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 3 batalion celny miał ochraniać odcinek granicy od pepłówka (granica DOG Pomorze i DOG Warszawa) do szosy Mława – Niborg. Sztab batalionu rozlokowany miał być w Lubawie.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
1 batalion celny w Chorzelach ⇔ 16 batalion celny w Nowem – VI 1921

</doc>
<doc id="3801248" url="https://pl.wikipedia.org/wiki?curid=3801248" title="Ciąża u kobiet">
Ciąża u kobiet



</doc>
<doc id="3801250" url="https://pl.wikipedia.org/wiki?curid=3801250" title="14 Batalion Celny">
14 Batalion Celny

14 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 14 batalion celny powstał na terenie Okręgu Generalnego „Poznań”, na bazie 1/VII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Laskach. Sztab 1 kompanii celnej kwaterował w Krzyżownikach, 2 kompanii w Wodzicznej, 3 w Siemianicach, a potem w Słupi. 4 kompania celna stacjonowała w Trypnicach. Km kwaterowała w Argamewiczach. Ostatni meldunek dyslokacyjny wpłynął 3 października 1921. 
Na terenie Wielkopolski batalion pełnił służbę do jesieni 1921 roku. Z dniem 23 października 1921 roku odcinek granicy ochraniany przez batalion został przekazany odpowiednim komórkom organizacyjnym Straży Celnej.
Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 14 batalion celny miał przekazać swoją 1 kompanię do 5 batalionu celnego w Praszce, 2 kompanię do 4 batalionu celnego w Ostrowach, 3 kompanię do 9 batalionu celnego w Oświęcimiu, a 4 kompanię do 19 batalionu celnego w Cieszynie. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 14 batalion celny miał ochraniać odcinek granicy od Bogdaja do Bolesławca i rzeki Prosny. Sztab batalionu rozlokowany miał być w Kępnie .
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
18 batalion celny w Rawiczu ⇔ 5 batalion celny w Praszce – VI 1921

</doc>
<doc id="3801251" url="https://pl.wikipedia.org/wiki?curid=3801251" title="15 Batalion Celny">
15 Batalion Celny

15 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 15 batalion celny powstał w granicach DOG Poznań, a zorganizowano go 1 kwietnia na bazie 2/VII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu i trzy kompanie stacjonowały w Chodzieży. 2 kompania oddana była do dyspozycji 20 batalionu celnego i stacjonowała w Wysokiej. W czerwcu dowództwo batalionu przemieściło się do Sosnowca, 2 kompania nadal pozostawała na Pomorzu w Sypniewie w dyspozycji 20 batalionu celnego, sztab 4 kompanii celnej rozlokował się w Modrzejowie, 3 kompanii celnej w Czeladzi, a 1 kompanii w Dobieszczowicach. W sierpniu 1 kompania przeszła do Bobrownik. We wrześniu do macierzystego batalionu dołączyła 2 kompania celna. Jej sztab rozmieścił się w Wojkowicach. 
W listopadzie 1921 roku Ministerstwo Spraw Wewnętrznych postanowiło powołać brygady celne. 15 batalion celny znalazł się w strukturze 2 Brygady Celnej.
W czerwcu 1922 roku przestała istnieć celna granica polsko-śląska na odcinku przyznanym Rzeczypospolitej. Zatem jej ochrona stała się bezprzedmiotowa. 15 batalion celny otrzymał zadanie zgrupować wszystkie kompanie w miejscu postoju dowództwa, odtworzyć zdolność bojową i być w gotowości do przerzutu na granice wschodnią.
W lipcu 1922 roku cały batalion ześrodkował się w Sosnowcu, by w sierpniu przegrupować się dowództwem do Olkienik. Sztab 1 kompanii celnej kwaterował w tym czasie w Mostach, 2 kompanii w Olkienikach, 3 w Ozierańcach, a 4 kompanii w Gierasicach. 
Batalion przejął ochronę pododcinka od I Litewsko-Bialoruskiego batalionu etapowego. Dowództwo batalionu oraz jedną z kompanii rozmieszczono w Olkienikach. Pozostałe kompanie stacjonowały w Ozierańcach, Mostach i Małuzach (następnie przeniesiona do wsi Gierajcie).
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 15 batalion celny przemianowany został na 15 batalion Straży Granicznej. Ostatni meldunek o położeniu batalionu celnego wpłynął do Komendy Głównej Batalionów Celnych 7 października 1922 roku.
Służba celna.
15 batalion celny początkowo ochraniał granicę polsko-niemiecką na odcinku od Warty do leśniczówki Stebenki. Dowództwo stacjonowało w Chodzieży. 11 maja 1921 został zluzowany przez Straż Celną i ześrodkował się w Chodzieży. 
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 
20 czerwca batalion dyslokowany (z wyjątkiem jednej kompanii) został na Górny Śląsk. W rejonie Chodzieży pozostawił jedną kompanię. Siłami głównymi miał ochraniać odcinek granicy od Niezdary do Modrzejowa (granica DOG Kielce i DOG Kraków). Sztab batalionu rozlokowany miał być w Sosnowcu.
7 sierpnia 1921 batalion został przesunięty na polsko-litewski odcinek kordonowy.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
20 batalion celny w Chojnicach ⇔ 17 batalion celny w Lesznie – VI 1921

</doc>
<doc id="3801252" url="https://pl.wikipedia.org/wiki?curid=3801252" title="16 Batalion Celny">
16 Batalion Celny

16 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 16 batalion celny powstał w granicach DOG Poznań, a zorganizowano go na bazie 3/VII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Po sformowaniu dowództwo batalionu stacjonowało w Nowem nad Wisłą. Swoje kompanie batalion rozmieścił w Lipnikach, Dusocinie, Gronowie i Nowem. 1 sierpnia sztab 4 kompanii celnej przeniesiono z Nowego do Pieniążkowa. Z dniem 1 września 1921 roku zniesiono placówkę celną w Niecponiach. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 17 batalion celny miał przekazać swoją 3 kompanię do 16 batalionu celnego w Nowem. W dniu 28 października wszystkie kompanie rozformowywanych batalionów winny odejść do miejsc nowego przeznaczenia. 
W listopadzie 1921 roku Ministerstwo Spraw Wewnętrznych postanowiło powołać brygady celne. 16 batalion celny znalazł się w strukturze 1 Brygady Celnej. 16 batalion celny został zluzowany przez Straż Graniczną 14 marca 1922 roku o godzinie 12:00 i niedługo potem rozwiązany. Ostatni meldunek dyslokacyjny batalion przesłał na dzień 1 kwietnia 1922 roku.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 16 batalion celny miał ochraniać odcinek granicy od Scharschau–Jędrychów do Schlanz–Sobkowy. Sztab batalionu rozlokowany miał być w Grupie.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
13 batalion celny w Lubawie ⇔ 21 batalion celny w Tczewie – VI 1921

</doc>
<doc id="3801253" url="https://pl.wikipedia.org/wiki?curid=3801253" title="17 Batalion Celny">
17 Batalion Celny

17 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 17 batalion celny powstał w granicach DOG Poznań, a zorganizowano go na bazie 4/VII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 17 batalion celny miał przekazać swoją 1 kompanię do 3 batalionu celnego w Kościerzynie, 2 kompanię do 13 batalionu celnego w Lubawie, 3 kompanię do 16 batalionu celnego w Nowem, a 4 kompanię do 13 batalionu celnego w Lubawie. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
W listopadzie 1921 roku Ministerstwo Spraw Wewnętrznych postanowiło powołać brygady celne. 17 batalion celny znalazł się w strukturze 1 Brygady Celnej. W tym też miesiącu dowództwo batalionu przemieściło się do Kościerzyny.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 17 batalion celny przemianowany został na 17 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Latem 1922 17 batalion celny przejął od II Litewsko-Białoruskiego batalionu etapowego odcinek Landwarowa.
15 batalion celny w Chodzieży ⇔ 18 batalion celny w Rawiczu – VI 1921

</doc>
<doc id="3801256" url="https://pl.wikipedia.org/wiki?curid=3801256" title="Siergiej Andriejew (działacz)">
Siergiej Andriejew (działacz)

Siergiej Iljicz Andriejew (ros. Сергей Ильич Андреев, ur. 19 października 1905 w Siestroriecku (obecnie część Petersburga), zm. 27 listopada 1937) – działacz Komsomołu.
Życiorys.
W latach 1923–1925 kierował komórką Komsomołu w fabryce w Kowrowie, od 1924 należał do RKP(b), 1925 został sekretarzem Komitetu Powiatowego Komsomołu w Kowrowie, później do 1928 był sekretarzem Włodzimierskiego Gubernialnego Komitetu Komsomołu. W 1928 był sekretarzem Biura Organizacyjnego KC Komsomołu na Obwód Centralno-Czarnoziemski, 1928–1929 I sekretarzem Centralno-Czarnoziemskiego Komitetu Obwodowego Komsomołu, od 1929 kierował Wydziałem Kultury i Propagandy Leninizmu KC Komsomołu, później był sekretarzem Północnokaukaskiego Komitetu Krajowego Komsomołu. Od 26 stycznia 1931 do 1932 był sekretarzem KC Komsomołu, od 26 stycznia 1931 do 1937 członkiem Biura KC Komsomołu, jednocześnie 1932–1937 sekretarzem generalnym/I sekretarzem KC Komsomołu Ukrainy. Od 4 stycznia 1933 do 30 sierpnia 1937 był członkiem KC KP(b)U, od 22 kwietnia 1933 do 18 stycznia 1934 zastępcą członka, a od 23 stycznia 1934 do 30 sierpnia 1937 członkiem Biura Organizacyjnego KC KP(b)U. 29 października 1933 został odznaczony Orderem Lenina.
14 lipca 1937 został aresztowany, 27 listopada 1937 skazany na śmierć przez Wojskowe Kolegium Sądu Najwyższego ZSRR pod zarzutem działalności kontrrewolucyjnej i dokonywania aktów terrorystycznych i rozstrzelany. 31 sierpnia 1955 pośmiertnie zrehabilitowany.

</doc>
<doc id="3801263" url="https://pl.wikipedia.org/wiki?curid=3801263" title="18 Batalion Celny">
18 Batalion Celny

18 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 18 batalion celny powstał w granicach DOG Poznań, a zorganizowano go na bazie 5/VII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Rozkazem tajnym nr 10 z 7 października 1921 roku Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 18 batalion celny miał przekazać swoją 1 kompanię do 19 batalionu celnego w Cieszynie, 2 kompanię do 7 batalionu celnego w Żywcu, 3 kompanię do 8 batalionu celnego w Nowym Sączu, a 4 kompanię do 6 batalionu celnego w Sanoku. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
Na terenie Wielkopolski batalion pełnił służbę do jesieni 1921 roku. Z dniem 23 października 1921 roku odcinek granicy ochraniany przez batalion został przekazany odpowiednim komórkom organizacyjnym Straży Celnej.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 3 batalion celny miał ochraniać odcinek granicy od Kłody do Bogdaja (droga do Bonikowa przez Bogdaj do Chajdan). Sztab batalionu rozlokowany miał być w Rawiczu.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
17 batalion celny w Lesznie ⇔ 14 batalion celny w Laskach – VI 1921

</doc>
<doc id="3801264" url="https://pl.wikipedia.org/wiki?curid=3801264" title="Zabiełło Hrabia">
Zabiełło Hrabia

Zabiełło Hrabia – polski herb hrabiowski, odmiana herbu Topór, nadany rzekomo w I RP lub w SRI, zatwierdzony w Królestwie Polskim i w Galicji.
Opis herbu.
Opis z wykorzystaniem klasycznych zasad blazonowania:
"Tarcza czerwona, dzielona w krzyż, w polach I i IV topór srebrny w lewo, w polach II i III takaż rogacina podwójnie przekrzyżowana. Na tarczy dwa hełmy z klejnotami: z prawej topór srebrny, wbity, w lewo, z lewej mitra książęca okolona koroną szlachecką. Labry: na obu hełmach czerwone, podbite srebrem."
Najwcześniejsze wzmianki.
Według informacji przedstawionych przy potwierdzaniu tytułu, godność hrabiego rodzina miała otrzymać już od cesarza Leopolda I, co następnie potwierdził w 1683 roku Jan III Sobieski albo od Augusta II 15 sierpnia 1704 i Augusta III 13 grudnia 1746. Informacje te są prawdopodobnie fałszerstwami, ale na ich podstawie tytuł potwierdzono 8 maja 1820 w Królestwie Polskim Henrykowi Zabiełło, zaś certyfikat szlachectwa jako hrabia uzyskał 26 listopada 1826 Karol Walerian Zabiełło. Tytuł potwierdzono następnie Henrykowi Onufremu Marianowi Zabiełło w Galicji 14 stycznia 1888.
Herbowni.
Jedna rodzina herbownych:
hrabia Zabiełło, graf Zabiełło von Starczów Zbylitów zu Charczów (Galicja).

</doc>
<doc id="3801265" url="https://pl.wikipedia.org/wiki?curid=3801265" title="19 Batalion Celny">
19 Batalion Celny

19 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 19 batalion celny powstał w granicach DOG Pomorze, a zorganizowano go na bazie 1/VIII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo, że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to jego uzupełnianie z normalnego poboru rekruta. Ministerstwo Spraw Wojskowych, zarówno przy ich formowaniu, jak i uzupełnianiu, przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej. Rozkazem tajnym nr 10 z 7 października 1921, Komendant Główny Batalionów Celnych nakazał likwidację batalionów nr 14., 17. i 18. W myśl tego rozkazu 14 batalion celny miał przekazać swoją 4 kompanię, a 18 batalion celny swoją 1 kompanię do 19 batalionu celnego w Cieszynie. W dniu 28 października wszystkie kompanie rozformowywanych batalionów winny odejść do miejsc nowego przeznaczenia.
15 lutego 1922 19 batalion został zluzowany przez 17 batalion celny i niedługo potem przetransportowany do Nadwórnej.
19 batalion celny został zluzowany przez Straż Celną 30 lipca 1922 o 12:00. W sierpniu został przeznaczony do wzmocnienia granicy wschodniej i przegrupowany z Nadwórnej do Korotycz do dyspozycji Wojewody Poleskiego. Zluzował pododdziały 1 batalionu celnego. Ten ostatni przeszedł do odwodu Komendy Głównej BC „celem gruntownego przeszkolenia i zdyscyplinowania”. Wykonując rozkaz Głównej Komendy Straży Granicznej nr 27 z 21 października 1922, w dniu 3 listopada komenda 19 batalionu SG została przeniesiona z Korotycz do Ozdamicz.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 19 batalion celny przemianowany został na 19 batalion Straży Granicznej.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 19 batalion celny miał ochraniać odcinek granicy od Kolebki do Boszpola. Sztab batalionu rozlokowany miał być w Wejherowie.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 19 batalion celny w Nadwórnej.
21 batalion celny w Tczewie ⇔ 3 batalion celny w Kościerzynie – VI 1921

</doc>
<doc id="3801268" url="https://pl.wikipedia.org/wiki?curid=3801268" title="20 Batalion Celny">
20 Batalion Celny

20 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 20 batalion celny powstał w granicach DOG Pomorze, a zorganizowano go na bazie 2/VIII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 20 batalion celny znalazł się w strukturze 1 Brygady Celnej. 
21 stycznia 1922 roku o godzinie 12:00 20 batalion celny został zluzowany przez nowo powstały Inspektorat Straży Celnej „Chojnice”. Batalion został rozwiązany, a jego 3 kompania celna miała początkowo wejść w struktury 9 batalionu celnego stacjonującego w Oświęcimiu. Ostatecznie rozkaz zmieniono i przydzielono kompanię do 12 batalionu celnego stacjonującego w Stryju. W lutym 1922 roku w podporządkowanie 11 batalionu celnego weszła kompania celna z byłego 20 batalionu celnego. Otrzymała numer 5/11 bc.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 3 batalion celny miał ochraniać odcinek granicy od Prądzony do Walentynowa. Sztab batalionu rozlokowany miał być w Chojnicach.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
3 batalion celny w Kościerzynie ⇔ 15 batalion celny w Chodzieży – VI 1921
Kadra batalionu.
Dowódcy batalionu:

</doc>
<doc id="3801271" url="https://pl.wikipedia.org/wiki?curid=3801271" title="Boskowiny">
Boskowiny

Boskowiny - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Boskowiny administracyjnie należały do województwa kieleckiego.

</doc>
<doc id="3801272" url="https://pl.wikipedia.org/wiki?curid=3801272" title="21 Batalion Celny">
21 Batalion Celny

21 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych nr 3046/Org z dnia 24 marca 1921 roku w miejsce batalionów wartowniczych i batalionów etapowych utworzone zostały bataliony celne. 21 batalion celny powstał w granicach DOG Pomorze, a zorganizowano go na bazie 4/VIII batalionu wartowniczego. Etat batalionu wynosił 14 oficerów i 600 szeregowych. Podlegał Komendzie Głównej Batalionów Celnych, a pod względem politycznym Ministrowi Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W sierpniu 1921 roku 21 batalion celny został zluzowany przez Straż Celną i niedługo potem rozformowany. 1 i 2 kompania celna odeszła do 20 batalionu celnego, 3 kompania celna podporządkowana została 1 batalionowi celnemu, a 4 kc 2 batalionowi celnemu.
Służba celna.
17 maja 1921 roku Główna Komenda Batalionów Celnych zarządziła zmiany dyslokacyjne batalionów. 21 batalion celny miał ochraniać odcinek granicy od Sobkowy do Kolebki. Sztab batalionu rozlokowany miał być w Tczewie.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
16 batalion celny w Nowem ⇔ 19 batalion celny w Wejherowie – VI 1921

</doc>
<doc id="3801280" url="https://pl.wikipedia.org/wiki?curid=3801280" title="Cerkiew św. Dymitra w Szczutkowie">
Cerkiew św. Dymitra w Szczutkowie

Cerkiew pod wezwaniem św. Dymitra w Szczutkowie – dawna cerkiew greckokatolicka, wzniesiona w 1904 we wsi Szczutków.
Po 1947 użytkowana jako rzymskokatolicki kościół filialny pod wezwaniem św. Wawrzyńca Parafii Objawienia Pańskiego w Łukawcu.
Cerkiew wpisano na listę zabytków w 2008. Została włączona do podkarpackiego Szlaku Architektury Drewnianej. Reprezentuje ostatnią fazę rozwoju drewnianej architektury sakralnej.
Historia obiektu.
W 1671 została wzniesiona drewniana cerkiew pw. św. Dymitra, w której znajdowała się Ewangelia, darowana w 1659 przez miejscowego gospodarza Kaczmara.
Obecna cerkiew wzniesiona w 1904 z inicjatywy parocha Antoniego Jocewa przy wsparciu kolatora i ze składek wiernych, a poświęcił ją dziekan lubaczowski Michał Kokurewicz 7 listopada 1905. Stoi dokładnie tam gdzie jej dwie poprzedniczki. Pierwsza cerkiew w Szczutkowie istniała już w XVI wieku kiedy powstała parafia ruska, następną wybudowano w 1671 i została rozebrana. W czerwcu 1915 cerkiew została uszkodzona w trakcie działań wojennych. Wyremontowana w 1947 i w latach 1990–1991; wówczas założono nowe ramy okienne, wymieniono szalunek, rynny oraz zbudowano ganek.
Architektura i wyposażenie.
Cerkiew w Szczutkowie posiada duże rozmiary i monumentalną sylwetkę wyraźnie nawiązującą do budowli murowanych. Wykonana z drewna konstrukcji zrębowej, na otynkowanej podmurówce, na planie krzyża łacińskiego, u układzie treflowym, orientowana, z zachowaniem trójdzielności. Zręby trzech głównych pomieszczeń na jednakowym poziomie: kwadratowa nawa przedłużona o obszerne prostokątne ramiona; mniejsze prezbiterium zamknięte trójbocznie z dwoma bocznymi prostokątnymi zakrystiami i babiniec na przedłużeniu nawy z zabudowanym gankiem wspartym na czterech fazowanych słupach. Nad nawą smukła ośmioboczna kopuła, dachy kalenicowe nad prezbiterium i babińcem wszystkie zakończone wieżyczkami z pozornymi latarniami.
Wnętrze nawy zamknięte kopułą zrębową na wysokim tamburze, w babińcu pozorne sklepienie kolebkowe i chór muzyczny wsparty na dwóch słupkach, Na sklepieniu w sanktuarium polichromia w formie gwiaździstego nieba. Z wyposażenia zachowały się ołtarz główny, dwa boczne i ambona z XVII i XIX wieku. 
W cerkwi znajduje się obraz św. Wawrzyńca, obecnego patrona świątyni, z przełomu XVII i XVIII wieku, przywieziony tu w 1951 w czasie regulacji granicy pomiędzy Polską i ZSRR, z kościoła św. Marka (oo. pijarów) w Warężu (obecnie Ukraina). 
Otoczenie świątyni.
Obok świątyni usytuowana jest drewniana dzwonnica konstrukcji słupowej, zbudowana na planie kwadratu i zwieźczona blaszanym dachem namiotowym. Powstała przed 1825, remontowana w 1895, 1903 oraz w 2010. Niedaleko cmentarz z zachowanymi krzyżami bruśnieńskimi.

</doc>
<doc id="3801281" url="https://pl.wikipedia.org/wiki?curid=3801281" title="Gościniec (Makoszyn)">
Gościniec (Makoszyn)

Gościniec - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Gościniec administracyjnie należał do województwa kieleckiego.

</doc>
<doc id="3801283" url="https://pl.wikipedia.org/wiki?curid=3801283" title="Korycianka">
Korycianka

Korycianka – część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Korycianka administracyjnie należała do województwa kieleckiego.

</doc>
<doc id="3801285" url="https://pl.wikipedia.org/wiki?curid=3801285" title="Swen Langeberg">
Swen Langeberg



</doc>
<doc id="3801286" url="https://pl.wikipedia.org/wiki?curid=3801286" title="Dikembe Mutumbo">
Dikembe Mutumbo



</doc>
<doc id="3801287" url="https://pl.wikipedia.org/wiki?curid=3801287" title="Łagiew (Makoszyn)">
Łagiew (Makoszyn)

Łagiew - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Łagiew administracyjnie należał do województwa kieleckiego.

</doc>
<doc id="3801288" url="https://pl.wikipedia.org/wiki?curid=3801288" title="Powrót Don Camilla">
Powrót Don Camilla

Powrót Don Camilla (wł. "Il ritorno di don Camillo") – włosko-francuska komedia z 1953 w reżyserii Juliena Duviviera z Fernandelem i Gino Cervim w rolach głównych, na podstawie serii opowiadań Giovanniego Guareschiego.
Fabuła.
Włochy po II wojnie światowej. Don Camillo, proboszcz w niewielkim włoskim miasteczku, zostaje przeniesiony na inną placówkę. Na decyzję biskupa wpłynęła napięta sytuacja w społeczności, na której czele stał komunistyczny wójt Peppone. Niestrudzony kapłan nie pozostawia jednak swych owieczek. Sprawę zwycięstwa nad komunistami postawił sobie za punkt honoru.

</doc>
<doc id="3801291" url="https://pl.wikipedia.org/wiki?curid=3801291" title="Vinnie Del Negro">
Vinnie Del Negro



</doc>
<doc id="3801292" url="https://pl.wikipedia.org/wiki?curid=3801292" title="Podlesie (Makoszyn)">
Podlesie (Makoszyn)

Podlesie – część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Podlesie administracyjnie należało do województwa kieleckiego.

</doc>
<doc id="3801294" url="https://pl.wikipedia.org/wiki?curid=3801294" title="Vinny Johnson">
Vinny Johnson



</doc>
<doc id="3801306" url="https://pl.wikipedia.org/wiki?curid=3801306" title="Pod Skały">
Pod Skały

Pod Skały - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Pod Skały administracyjnie należały do województwa kieleckiego.

</doc>
<doc id="3801308" url="https://pl.wikipedia.org/wiki?curid=3801308" title="Skały (Makoszyn)">
Skały (Makoszyn)

Skały - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Podlesie administracyjnie należało do województwa kieleckiego.

</doc>
<doc id="3801310" url="https://pl.wikipedia.org/wiki?curid=3801310" title="Eric Dampier">
Eric Dampier



</doc>
<doc id="3801311" url="https://pl.wikipedia.org/wiki?curid=3801311" title="Akeem Olajuwon">
Akeem Olajuwon



</doc>
<doc id="3801312" url="https://pl.wikipedia.org/wiki?curid=3801312" title="Zabielski Hrabia">
Zabielski Hrabia

Zabielski Hrabia – polski herb hrabiowski, odmiana herbu Trzaska, nadany w Galicji.
Opis herbu.
Opis z wykorzystaniem klasycznych zasad blazonowania:
"W polu błękitnym półksiężyc srebrny barkiem w dół, nad nim i pod nim po jednym mieczu srebrnym o rękojeściach złotych, ostrzami ku niemu. Na tarczy korona hrabiowska, nad którą hełm z klejnotem: ogon pawi na którym godło. Labry: błękitne, podbite złotem."
Najwcześniejsze wzmianki.
Nadanie tytułu hrabiowskiego Galicji ("hoch- und wohlgeboren, graf von") 11 czerwca 1808 Piotrowi Zabielskiemu. Podstawą nadania tytułu był patent z 1775, przedstawiony wywód, dobra dziedziczne, urzędy wojewódzkie, ziemskie, cywilne i wojskowe, zasługi dla domu panującego oraz pełniony urząd arcystolnika galicyjskiego.
Herbowni.
Jedna rodzina herbownych:
graf von Zabiele Zabielski.

</doc>
<doc id="3801313" url="https://pl.wikipedia.org/wiki?curid=3801313" title="Evo Morales Ayma">
Evo Morales Ayma



</doc>
<doc id="3801315" url="https://pl.wikipedia.org/wiki?curid=3801315" title="Szlak Kulinarny Podkarpackie Smaki">
Szlak Kulinarny Podkarpackie Smaki

Szlak Kulinarny Podkarpackie Smaki – szlak przebiegający przez obszar województwa podkarpackiego (produkt turystyczny), utworzony w 2013 roku przez Stowarzyszenie na Rzecz Rozwoju Podkarpacia „Pro Carpathia”.
Charakterystyka.
Na szlaku znajdują się certyfikowane restauracje, karczmy, oberże, tawerny, szynki, gospodarstwa agroturystyczne, winnice, cukiernie z obszaru województwa podkarpackiego oferujące tradycyjne dania kuchni regionalnej tego obszaru.
Celem szlaku jest promocja obiektów przygotowujących dania i potrawy z elementami charakterystycznymi dla kuchni grup etnograficznych, m.in. łemkowsko-bojkowskiej, pogórzańskiej, lasowiackiej oraz grup etnicznych: żydowskiej, ukraińskiej, niemieckiej, austriackiej, węgierskiej i tatarskiej.
Zasięg.
Szlak kulinarny liczy trzy trasy: bieszczadzką, beskidzko-pogórzańską i północną, obejmując następujące miejscowości:

</doc>
<doc id="3801316" url="https://pl.wikipedia.org/wiki?curid=3801316" title="Ine Marie Eriksen Søreide">
Ine Marie Eriksen Søreide

Ine Marie Eriksen Søreide (ur. 2 maja 1976 w Lørenskog) – norweska polityk i prawniczka, członek Stortingu, w latach 2013–2017 minister obrony, a od 2017 do 2021 minister spraw zagranicznych.
Życiorys.
Urodziła się 2 maja 1976 w Lørenskog. Uczęszczała do szkoły podstawowej w Sagdalen. W 1990 przeprowadziła się do Tromsø, gdzie podjęła naukę w gimnazjum, a następnie szkole średniej. W 1995 wstąpiła do Partii Konserwatywnej ("Høyre"). W 1997 została wybrana w okręgu Tromsø zastępczym reprezentantem w Stortingu. W 2001 po raz drugi objęła to stanowisko, tym razem startując w okręgu Oslo. W latach 2000–2004 pełniła funkcję przewodniczącej Młodych Konserwatystów ("Unge Høyres Landsforbund"), organizacji młodzieżowej swojego ugrupowania.
W 2005 po raz pierwszy została pełnoprawną deputowaną w Stortingu. W latach 2005–2009 pełniła funkcję przewodniczącej stałej komisji edukacji, badań i spraw kościelnych. W 2007 ukończyła studia prawnicze na Uniwersytecie w Tromsø. W latach 2009–2013, podczas swojej drugiej kadencji poselskiej była przewodniczącą stałej komisji spraw zagranicznych i obrony oraz przewodniczącą powiększonej komisji spraw zagranicznych. W okresie tym była także przewodniczącą norweskiego Komitetu Europejskiego ("Europautvalget") oraz przewodniczącą norweskiej delegacji do Parlamentu Europejskiego. W 2009 została mianowana również norweskim delegatem do Zgromadzenia Ogólnego ONZ.
W 2013, 2017 i 2021 ponownie wchodziła do parlamentu. 16 października 2013 została mianowana przez króla Haralda V ministrem obrony w nowo utworzonym rządzie Erny Solberg. 20 października 2017 przeszła w tym samym gabinecie na urząd ministra spraw zagranicznych. Funkcję tę pełniła do października 2021.

</doc>
<doc id="3801318" url="https://pl.wikipedia.org/wiki?curid=3801318" title="22 Batalion Celny">
22 Batalion Celny

22 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 22 batalion celny powstał w granicach DOG Lwów, a zorganizowano go na bazie III/II i VII/II batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
29 października 1921 wojewoda tarnopolski wydał zarządzenie w którym granicę państwową na terenie województwa tarnopolskiego podzielił na cztery odcinki :
W listopadzie 1921 roku Ministerstwo Spraw Wewnętrznych postanowiło powołać brygady celne. 22 batalion celny znalazł się w strukturze 5 Brygady Celnej. 
W październiku 1922 22 batalion celny przekazał ochronę granicy jednostkom granicznym Inspektoratu SC „Zaleszczyki” w przeszedł do odwodu GK SG.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 22 batalion celny przemianowany został na 22 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 22 batalion celny w Zaleszczykach.
Przejęcie ochrony granicy od Batalionów Celnych na terenie Inspektoratu SC „Zaleszczyki” nastąpiło 14 października 1922 o 12:00.

</doc>
<doc id="3801320" url="https://pl.wikipedia.org/wiki?curid=3801320" title="Tony Kukoc">
Tony Kukoc



</doc>
<doc id="3801321" url="https://pl.wikipedia.org/wiki?curid=3801321" title="23 Batalion Celny">
23 Batalion Celny

23 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 23 batalion celny powstał w granicach DOG Lwów, a zorganizowano go na bazie III/III batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
29 października 1921 wojewoda tarnopolski wydał zarządzenie w którym granicę państwową na terenie województwa tarnopolskiego podzielił na cztery odcinki :
W listopadzie 1921 roku Ministerstwo Spraw Wewnętrznych postanowiło powołać brygady celne. 23 batalion celny znalazł się w strukturze 5 Brygady Celnej. 
Od chwili powstania do października 1923 roku sztab batalionu pozostawał w Skałacie, w listopadzie stacjonował w Wasylkowie, a już 1 grudnia 1921 w Kopyczyncach. W Kopyczyncach funkcjonował do rozwiązania, czyli do jesieni 1922 roku.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 23 batalion celny przemianowany został na 23 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 23 batalion celny w Kopyczyńcach.

</doc>
<doc id="3801323" url="https://pl.wikipedia.org/wiki?curid=3801323" title="24 Batalion Celny">
24 Batalion Celny

24 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 24 batalion celny powstał w granicach DOG Lwów, a zorganizowano go na bazie II/VI i III/VI batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 24 batalion celny znalazł się w strukturze 6 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 24 batalion celny przemianowany został na 24 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Do 3 listopada 1921 roku batalion obsadził odcinek granicy na terenie powiatu sarneńskiego. Jego odcinek rozpoczynał się w Radziwiłowiczach (wył.), a kończył na granicy województwa wołyńskiego. Dowództwo batalionu stacjonowało w Snowidowicach. Zgodnie z rozkazem inspektora wojskowego granicy wschodniej, dowódca batalionu miał podzielić swój odcinek na trzy pododcinki kompanijne. Czwarta kompania stanowiła odwód.
Struktura organizacyjna.
Dyslokacja batalionu w listopadzie 1921:

</doc>
<doc id="3801331" url="https://pl.wikipedia.org/wiki?curid=3801331" title="David Padilla Arancibia">
David Padilla Arancibia



</doc>
<doc id="3801338" url="https://pl.wikipedia.org/wiki?curid=3801338" title="Stara Wieś (Makoszyn)">
Stara Wieś (Makoszyn)

Stara Wieś - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Stara Wieś administracyjnie należała do województwa kieleckiego.

</doc>
<doc id="3801346" url="https://pl.wikipedia.org/wiki?curid=3801346" title="25 Batalion Celny">
25 Batalion Celny

25 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 25 batalion celny powstał w granicach DOG Lublin, a zorganizowano go na bazie I/VI i VI/VI batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 25 batalion celny znalazł się w strukturze 6 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 25 batalion celny przemianowany został na 25 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801347" url="https://pl.wikipedia.org/wiki?curid=3801347" title="26 Batalion Celny">
26 Batalion Celny

26 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 26 batalion celny powstał w granicach DOG Lublin, a zorganizowano go na bazie II/II i VI/II batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 26 batalion celny znalazł się w strukturze 6 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 26 batalion celny przemianowany został na 26 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801350" url="https://pl.wikipedia.org/wiki?curid=3801350" title="27 Batalion Celny">
27 Batalion Celny

27 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 27 batalion celny powstał w granicach 2 Armii, a zorganizowano go na bazie III/V i V/V batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 27 batalion celny znalazł się w strukturze 8 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 27 batalion celny przemianowany został na 27 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Z chwilą powstania batalion objął dotychczasowe odcinki III i V Krakowskich batalionów etapowych i częściowo odcinek I Lubelskiego batalionu etapowego. 

</doc>
<doc id="3801351" url="https://pl.wikipedia.org/wiki?curid=3801351" title="Stary Młyn (Makoszyn)">
Stary Młyn (Makoszyn)

Stary Młyn - część wsi Makoszyn w Polsce, położona w województwie świętokrzyskim, w powiecie kieleckim, w gminie Bieliny.
W latach 1975–1998 Stary Młyn administracyjnie należał do województwa kieleckiego.

</doc>
<doc id="3801352" url="https://pl.wikipedia.org/wiki?curid=3801352" title="28 Batalion Celny">
28 Batalion Celny

28 Batalion Celny – jednostka organizacyjna formacji granicznych II Rzeczypospolitej rozmieszczony na granicy polsko-łotewskiej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 28 batalion celny powstał w granicach 2 Armii, a zorganizowano go na bazie II/III batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 28 batalion celny znalazł się w strukturze 8 Brygady Celnej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 28 batalion celny przemianowany został na 28 batalion Straży Granicznej.
Służba celna.
Batalion obsadzał cały odcinek granicy polsko-łotewskiej. Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801355" url="https://pl.wikipedia.org/wiki?curid=3801355" title="29 Batalion Celny">
29 Batalion Celny

29 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 29 batalion celny powstał w Brześciu Litewskim, a zorganizowano go na bazie II Warszawskiego batalion etapowego i IV Warszawskiego batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 29 batalion celny znalazł się w strukturze 9 Brygady Celnej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. Z początkiem 1923 roku batalion został rozwiązany(?).
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W lipcu 1922 roku batalion stał „w rezerwie”. W jego strukturach zdecydowano utworzyć nieetatową szkołę podoficerską. Kadrę szkoły miały wydzielić również pozostałe bataliony celne. Po przeszkoleniu batalion powrócił do pełnienia służby granicznej i pełnił ją do chwili rozwiązania.

</doc>
<doc id="3801358" url="https://pl.wikipedia.org/wiki?curid=3801358" title="30 Batalion Celny">
30 Batalion Celny

30 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 30 batalion celny powstał w obszarze 2 Armii, a zorganizowano go na bazie I/I i V/I batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 30 batalion celny znalazł się w strukturze 9 Brygady Celnej. 
Od chwili powstania do marca 1922 roku sztab batalionu pozostawał w Krasnem, a już 1 kwietnia 1922 stacjonował w Radoszkowiczach. W Radoszkowiczach funkcjonował do rozwiązania, czyli do jesieni 1922 roku.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 30 batalion celny przemianowany został na 30 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801359" url="https://pl.wikipedia.org/wiki?curid=3801359" title="Villarreal CF w europejskich pucharach">
Villarreal CF w europejskich pucharach

Występy w europejskich pucharach hiszpańskiego klubu piłkarskiego Villarreal CF.

</doc>
<doc id="3801362" url="https://pl.wikipedia.org/wiki?curid=3801362" title="31 Batalion Celny">
31 Batalion Celny

31 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 31 batalion celny powstał w obszarze 2 Armii, a zorganizowano go na bazie II i IV Krakowskiego batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 31 batalion celny znalazł się w strukturze 8 Brygady Celnej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 31 batalion celny przemianowany został na 31 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801369" url="https://pl.wikipedia.org/wiki?curid=3801369" title="Mitchell Docker">
Mitchell Docker

Mitchell Docker (ur. 2 października 1986 w Melbourne) – australijski kolarz szosowy.

</doc>
<doc id="3801374" url="https://pl.wikipedia.org/wiki?curid=3801374" title="Synagoga w Strážnicach">
Synagoga w Strážnicach



</doc>
<doc id="3801387" url="https://pl.wikipedia.org/wiki?curid=3801387" title="Bank Centralny">
Bank Centralny



</doc>
<doc id="3801389" url="https://pl.wikipedia.org/wiki?curid=3801389" title="Małygin">
Małygin

Małygin (ros. "Малыгин", do 1921: "Sołowiej Budimirowicz", ros. "Соловей Будимирович") – rosyjski parowiec o wzmocnionym kadłubie i opancerzonym dziobie zbudowany w 1912.
Statek zbudowano w Glasgow jako "Bruce" na potrzeby rozwijających się rosyjskich badań arktycznych. Miał długość 62 metry, szerokość 14,2 metra i wyporność 1790 ton. Nie był to typowy lodołamacz, lecz statek wzmocniony i przystosowany do żeglugi wśród lodów. W 1918 znalazł się w grupie 22 statków przekazanych przez rząd utworzonej w tym czasie Ekspedycji Hydrograficznej Mórz Północnych. Uczestniczył w następnych latach w rejsach m.in. do ujść Obu i Jeniseju, po Morzu Białym i Morzu Barentsa. W tym też czasie zmieniono nazwę jednostki na "Małygin", na część uczestnika Wielkiej Ekspedycji Północnej Stiepana Małygina (XVIII wiek).
W 1928 uczestniczył w ekspedycji ratunkowej do rozbitego niedaleko Spitsbergenu sterowca "Italia", który rozbił się tam 25 maja. 7 czerwca rosyjski radioamator z Archangielska wychwycił sygnał ratunkowy od Włochów. W akcji ratunkowej udział wzięło 18 statków i 21 samolotów z sześciu państw. Związek Radziecki skierował do akcji, oprócz "Małygina", także lodołamacz "Krasin" i statek "Siedow". Na "Małyginie" bazowali m.in. lotnicy uczestniczący w akcji. 
Po tych wydarzeniach statek brał udział w trudnych rejsach arktycznych, prowadząc badania glacjologiczne i hydrologiczne. W 1935 pływał we wschodniej części Morza Karskiego, w okolicach Wyspy Isaczenki. Załoga odkryła wówczas siedem niewielkich wysp, które nazwano Archipelagiem Kirowa. W 1937, podczas prowadzonych badań (w towarzystwie statków "Siedow" i "Sadko"), we wschodniej części Morza Łaptiewów, na północ od ujścia Leny, flotylla spóźniła się z dotarciem przez Cieśninę Wilkickiego do któregoś z portów na Morzu Karskim. Cieśnina była już zamknięta zwałami lodu. Próby przebicia się na wschód również nie przyniosły rezultatów. 23 października statki wmarzły w pole lodowe i rozpoczęły dryf. Z 217 członków załóg pozostawiono tylko 33, resztę ewakuowano samolotami. Pozostali prowadzili dalsze badania naukowe. Wiosną 1938 flotylla znajdowała się trzysta kilometrów na północ od Wysp De Longa. W sierpniu tego roku lodołamacz "Jermak" przebił się do statków i dwa z nich wyprowadził, pozostawiając "Siedowa" ze zniszczonym sterem (uwolnił go dopiero lodołamacz "Stalin" w 1940 już na Morzu Grenlandzkim).
"Małygin" zakończył służbę w 1940, tonąc w wyniku sztormu u wybrzeży Kamczatki.

</doc>
<doc id="3801396" url="https://pl.wikipedia.org/wiki?curid=3801396" title="Ochotnicza Straż Pożarna w Bujence">
Ochotnicza Straż Pożarna w Bujence

Ochotnicza Straż Pożarna w Bujence – organizacja społeczna powstała w 1966 roku w Bujence.
W roku 1966 grupa społeczników na czele z sołtysem, Stanisławem Kalinowskim, powołała do życia Ochotniczą Straż Pożarną w Bujence. W szeregi straży ogniowej wstąpiło 36 członków. Zarząd stanowili: Stanisław Kalinowski, Stanisław Komiażyk, Tadeusz Michalczuk, Ludwik Kalinowski i Józef Łukasiuk. Na potrzeby jednostki wybudowano niewielki budynek, w którym przetrzymywano: motopompę M-400, węże ssawne, szpadle, bosaki, wiadra, toporki i ręczną syrenę.
Przez kilka lat strażacy organizowali szereg imprez i gromadzili środki na nową remizę, którą oddano do użytku w roku 1971. W 1979 roku jednostka otrzymała używany samochód pożarniczy „Żuk”. W 1994 roku Urząd Gminy w Ciechanowcu dostarczył strażakom samochód gaśniczy Star 660 ze zbiornikiem na wodę, a w 2008 roku otrzymano od strażaków z Ciechanowca ciężki samochód Jelcz.
We wrześniu 2016 roku OSP w Bujence świętowała 50. rocznicę powstania. W uroczystościach udział wzięli przedstawiciele władz samorządowych, instytucji i firm oraz delegacje i poczty sztandarowe strażaków z Gminy Ciechanowiec. OSP otrzymała sztandar ufundowany przez osoby prywatne oraz firmy. Zasłużonym druhom wręczono złote, srebrne i brązowe Medale „Za Zasługi dla Pożarnictwa”. Przyznano także odznaki „Za wysługę lat".
Współcześnie załogę OSP Bujenka stanowi 5 strażaków honorowych, 16 czynnych mężczyzn i jedyna w gminie żeńska drużyna OSP w składzie 6 druhen.

</doc>
<doc id="3801400" url="https://pl.wikipedia.org/wiki?curid=3801400" title="John Scott (żeglarz)">
John Scott (żeglarz)

John Malcolm Scott (ur. 1934) – australijski żeglarz sportowy. Srebrny medalista olimpijski z Melbourne.
Zawody w 1956 były jego jedynymi igrzyskami olimpijskimi. Srebrny medal zdobył w klasie 12 m Sharpie. Partnerował mu Rolly Tasker.

</doc>
<doc id="3801405" url="https://pl.wikipedia.org/wiki?curid=3801405" title="Kuba na Letnich Igrzyskach Olimpijskich 1968">
Kuba na Letnich Igrzyskach Olimpijskich 1968

Kubę na Letnich Igrzyskach Olimpijskich 1968, które odbyły się w Meksyku reprezentowało 115 zawodników. Zdobyli oni 4 srebrne medale, zajmując 31. miejsce w klasyfikacji medalowej. 
Był to dziesiąty start reprezentacji Kuby na letnich igrzyskach olimpijskich.
Reprezentanci.
Boks.
Mężczyźni
Gimnastyka.
Mężczyźni
Kobiety
Kolarstwo.
Kolarstwo szosowe.
Mężczyźni 
Kolarstwo torowe.
Mężczyźni
Koszykówka.
Mężczyźni
Grupa B
Mecze o miejsca 9.-12.
Mecz o 11. miejsce
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Piłka wodna.
Turniej mężczyzn
Grupa A
14 października 1968
15 października 1968
17 października 1968
20 października 1968
21 października 1968
22 października 1968
Pływanie.
Mężczyźni
Podnoszenie ciężarów.
Mężczyźni
Skoki do wody.
Mężczyźni
Strzelectwo.
Mężczyźni
Szermierka.
Mężczyźni
Kobiety
Wioślarstwo.
Mężczyźni
Zapasy.
Mężczyźni - styl wolny

</doc>
<doc id="3801407" url="https://pl.wikipedia.org/wiki?curid=3801407" title="Rolly Tasker">
Rolly Tasker

Roland Leslie „Rolly” Tasker (ur. 21 marca 1926 w Perth, zm. 22 czerwca 2012) – australijski żeglarz sportowy. Srebrny medalista olimpijski z Melbourne.
Zawody w 1956 były jego pierwszymi igrzyskami olimpijskimi, brał również udział w tej imprezie w 1960. Srebrny medal zdobył w klasie 12 m Sharpie. Partnerował mu John Scott. W klasie Latający Holender został mistrzem świata w 1958 i był drugi w tej imprezie w 1962.

</doc>
<doc id="3801408" url="https://pl.wikipedia.org/wiki?curid=3801408" title="Ulica Teodora Sixta w Bielsku-Białej">
Ulica Teodora Sixta w Bielsku-Białej

Ulica Teodora Sixta – ulica w centrum Bielska-Białej, na historycznym Dolnym Przedmieściu. Liczy 350 m i biegnie równoleżnikowo (delikatnie odchylając się w kierunku południowo-zachodnim) od ulicy 3 Maja do ulicy Juliusza Słowackiego, krzyżując się po drodze z ulicami Adama Mickiewicza, Wiktora Przybyły i Zygmunta Krasińskiego. Liczy 20 numerów po stronie parzystej i 25 po stronie nieparzystej. Na całej długości obowiązuje ruch jednokierunkowy – od ulicy Słowackiego w stronę 3 Maja. Ulica należy do miejskiej strefy płatnego parkowania.
Ulica wytyczona została w roku 1889 w obrębie tzw. kwartału willowego. Jej patronem jest Theodor Sixt (1834–1897) – bielski fabrykant, działacz społeczny i filantrop, właściciel willi przy sąsiedniej ul. Mickiewicza (niegdyś Elisabethstraße). Nazwę tę nadano w roku 1900, funkcjonowała do końca drugiej wojny światowej i następnie została przywrócona po roku 1989. W okresie PRL ulica nosiła imię Karola Marksa.
Zabudowa.
Zabudowa ulicy jest dość zróżnicowana – w dolnej części dominuje zwarta zabudowa kamieniczna z początku XX wieku uzupełniona o późniejsze plomby, dominantą górnej wokół skrzyżowania z ul. Krasińskiego jest zespół czterech gmachów publicznych wzniesionych między 1910 a 1930 rokiem.

</doc>
<doc id="3801409" url="https://pl.wikipedia.org/wiki?curid=3801409" title="Roland Tasker">
Roland Tasker



</doc>
<doc id="3801410" url="https://pl.wikipedia.org/wiki?curid=3801410" title="MacGyver (serial telewizyjny 2016)">
MacGyver (serial telewizyjny 2016)

MacGyver – amerykański serial telewizyjny (dramat przygodowy, akcja) wyprodukowany przez 101st Street Television, Atomic Monster, Lionsgate Television oraz CBS Television Studios, który jest nową adaptacją serialu o tym samym tytule, który był emitowany w latach 1985–1992 przez ABC. „MacGyver” jest emitowany od 23 września 2016 roku przez CBS.
W Polsce serial jest emitowany od 5 grudnia 2017 roku na AXN, a od 28 listopada 2018 roku zostanie emitowany także w Polsacie w środy o godz. 20:00.
Fabuła.
Fabuła serialu skupia się na Angusie MacGyverze, który potrafi rozwiązać trudne problemy. Sam zakłada tajną organizację, której celem jest ratowanie ludzi w trudnych sytuacjach.
Produkcja.
3 lutego 2016 roku, stacja CBS zamówiła pilotowy odcinek „Bull”.
W marcu 2016 roku, ogłoszono, że główna rolę w serialu zagra Lucas Till, który wcieli się w rolę genialnego MacGyvera.
W tym samym miesiącu, George Eads dołączył do serialu, wcielił się w rolę Jacka Daltona.
14 maja 2016 roku, stacja CBS oficjalnie zamówiła pierwszy sezon serialu na sezon telewizyjny 2016/2017.
14 czerwca 2016 roku, Justin Hires dołączył do serialu.
W lipcu 2016 roku, Sandrine Holt i Tristin Mays dołączyły do obsady.
17 października 2016 roku, stacja CBS zamówiła pierwszy pełny sezon.
Na początku stycznia 2017 roku, do obsady głównej dramatu dołączyła Meredith Eaton.
23 marca 2017 roku, stacja CBS zamówiła oficjalnie 2 sezon serialu.
18 kwietnia 2018 roku, stacja CBS zamówiła oficjalnie trzeci sezon. 
W połowie maja 2019 roku, CBS potwierdziła produkcję czwartego sezonu.
Na początku maja 2020 roku, stacja CBS przedłużyła serię na piąty sezon.

</doc>
<doc id="3801426" url="https://pl.wikipedia.org/wiki?curid=3801426" title="Piotr Paweł Gach">
Piotr Paweł Gach

Piotr Paweł Gach (ur. 1 czerwca 1943 w Pilicy) – polski historyk, nauczyciel akademicki, doktor habilitowany nauk humanistycznych, profesor nadzwyczajny KUL. 
Życiorys.
Absolwent Katolickiego Uniwersytetu Lubelskiego (mgr - 1969, promotor: Jerzy Kłoczowski). Doktorat w 1979 ("Kasaty zakonów na ziemiach polskich w końcu XVIII i w XIX w.,"; promotor: Jerzy Kłoczowski) na KUL. Habilitacja w 2000 tamże ("Struktury i działalność duszpasterska zakonów męskich na ziemiach dawnej Rzeczypospolitej i Śląska w latach 1773-1914"). Był redaktorem naczelnym pisma "Mikrus Dziennikarski. Pismo Oddziału Lubelskiego Katolickiego Stowarzyszenia Dziennikarzy" (Lublin 1994-1999). Od 2000 był kierownik Katedry Historii Wychowania w Instytucie Pedagogiki KUL. Od 2001 profesor nadzwyczajny w Instytucie Pedagogiki na Wydziale Nauk Społecznych KUL

</doc>
<doc id="3801433" url="https://pl.wikipedia.org/wiki?curid=3801433" title="Bounnhang Vorachith">
Bounnhang Vorachith



</doc>
<doc id="3801435" url="https://pl.wikipedia.org/wiki?curid=3801435" title="Bill Warner">
Bill Warner

Bill Warner, właściwie Will French (ur. w 1941 w Tennessee w Stanach Zjednoczonych) – autor książek na temat politycznej doktryny islamu, w tym uproszczonej wersji "Koranu", biografii proroka Mahometa ("Sira") i jego tradycji ("Hadisy").
Bill Warner ukończył studia na Uniwersytecie Stanowym Karoliny Północnej, gdzie w 1968 r. uzyskał stopień doktora z fizyki i matematyki. Wykorzystując swoje formalne wykształcenie, a także ponad 30 lat studiów nad religiami świata, stara się badać polityczną doktrynę islamu oraz jej wpływ na niewiernych ("kafirów") oraz społeczeństwa Zachodu. Jego książka "Sharia Law for Non-Muslims" (omawiająca podstawowe unormowania szariatu godzące w "kafirów") jest bestsellerem w sekcji "Islamic Law" na amazon.com.
Życiorys.
Bill Warner uzyskał stopień doktora z fizyki i matematyki na Uniwersytecie Stanowym Karoliny Północnej w 1968 r. Następnie pracował w zespole fizyki ciał stałych w "Sarnoff Princeton Laboratories", zajmując się m.in. strukturami układów scalonych. Podczas kryzysu energetycznego w latach 80. założył firmę, która specjalizowała się w zagadnieniach związanych z energooszczędnością budynków. Ponadto przez 8 lat był wykładowcą na Uniwersytecie Stanowym w Tennessee, na Wydziale Inżynierii.
Oprócz pracy zawodowej Bill Warner już od lat 70. interesował się głównymi religiami świata i studiował ich teksty źródłowe. Po zamachach z 11 września 2001 r. zdecydował się na udostępnianie informacji na temat politycznej doktryny islamu szerszej publiczności. Od 2007 r. publikował książki w ramach "The Center for the Study of Political Islam" (CSPI). W 2014 r. założył CSPI International, wspieraną przez wolontariuszy organizację edukacyjną o charakterze non-profit, która skupia się na tłumaczeniu i publikowaniu jego książek, organizowaniu szkoleń i wykładów, prowadzeniu badań i analiz. W 2020 r. organizacja ta była aktywna w kilku krajach na świecie, w tym w Polsce.
Analiza politycznej doktryny islamu.
Bill Warner odnosi się w swojej pracy wyłącznie do politycznej doktryny islamu, czyli do tego, jak islam nakazuje traktować "kafirów", pomijając w swoich badaniach jego aspekt religijny. W tym celu analizuje „trylogię” tekstów źródłowych islamu ("Koran", "Sira", "Hadisy") oraz fakty historyczne, dystansując się od opinii ekspertów oraz naukowców zajmujących się tą religią. Swoje podejście uzasadnia stwierdzeniem, że "sunna" (słowa i czyny Mahometa) oraz "Koran" stanowią najwyższy autorytet oraz bezpośredni wzór właściwych dla muzułmanów zachowań, nie ma potrzeby zatem powoływać się na opinię osób trzecich. W prowadzonych badaniach wykorzystuje swoje formalne wykształcenie naukowe z obszaru fizyki oraz matematyki, stosując przede wszystkim analizę statystyczną tekstów źródłowych, krytyczne myślenie oraz logikę. Dzięki zastosowanej metodologii odkrył m.in. że 51% tekstów źródłowych islamu, w tym 64% "Koranu", nie odnosi się do muzułmanów oraz ich obowiązków religijnych, lecz do "kafirów". Jego zdaniem zatem islam to przede wszystkim system polityczny, a nie religijny.
Krytyka.
Billowi Warnerowi zarzuca się, że nie posiada formalnego wykształcenia do wyrażania opinii na temat islamu lub szariatu, uzyskał on bowiem doktorat z fizyki i matematyki.
Autor uważa jednak, że islam może być analizowany w sposób krytyczny, przy użyciu metod naukowych, jako system polityczny. Z powodu wyrażania bezpośredniej krytyki wobec islamu zaliczony został do grupy 10 największych islamofobów w Stanach Zjednoczonych. Dr Mohsen El-Guindy oskarżył go o islamofobię oraz o pracę na rzecz organizacji judeo-chrześcijańskich, których celem jest atakowanie i szarganie dobrego imienia islamu. Bill Warner wyraźnie jednak zastrzega, że w swoich badaniach odnosi się wyłącznie do politycznej doktryny islamu, a nie religii, czy też muzułmanów, i że opiera je wyłącznie na analizie islamskiej „trylogii” z punktu widzenia "kafira". Według autora, poznając polityczną doktrynę islamu można zrozumieć podstawowe problemy pomiędzy nim a innymi niemuzułmańskimi kulturami. Również muzułmanie o nastawieniu postępowym są świadomi zderzenia tych dwóch światów. Podejmują oni wysiłki w celu zreformowania islamu, poprzez jego sekularyzację oraz usunięcia jego aspektu politycznego, który jest krytykowany m.in. przez Billa Warnera. Liberalni reformatorzy zauważają problemy związane z „medyńskimi“ normami, które są sprzeczne z podstawowymi prawami i wartościami zachodnich społeczeństw i chcą oprzeć reformę islamu na jego części „mekkańskiej”.

</doc>
<doc id="3801437" url="https://pl.wikipedia.org/wiki?curid=3801437" title="Chris Hellerud">
Chris Hellerud

Chris Hellerud (ur. w latach 40. XX wieku w Norwegii) – australijski narciarz pochodzenia norweskiego. Uczestnik mistrzostw świata. Medalista mistrzostw kraju.
Życiorys.
Hellerud urodził się w Norwegii w latach 40. XX wieku. W latach 60. XX wieku (około roku 1964) przeprowadził się do Australii, gdzie zamieszkał w Melbourne. Na arenie międzynarodowej reprezentował Australię. 16 lutego 1974 w szwedzkim Falun wziął udział w konkursie skoków narciarskich na skoczni normalnej w ramach Mistrzostw Świata w Narciarstwie Klasycznym 1974. Za skoki na odległość 53 i 48 metrów uzyskał łączną notę w wysokości 85,2 punktu i zajął ostatnią, 64. pozycję, tracąc do przedostatniego zawodnika (którym był Rumun Gheorghe Gerea) 26,5 punktu. Był to jedyny w historii start australijskiego skoczka narciarskiego w zawodach tej rangi. Hellerud skakał również na innych europejskich skoczniach – między innymi na Holmenkollbakken w Oslo.
Oprócz skoków narciarskich uprawiał również kombinację norweską. W obu tych dyscyplinach zdobywał tytuły mistrza Australii. Stawał także na niższych stopniach podium mistrzostw Australii w skokach narciarskich (w 1974 w Perisher Valley był w tej imprezie drugi, przegrywając o 3,2 punktu z Ronem Brentem). Ponadto zdobywał medale australijskich mistrzostw regionalnych – czempionatów Australijskiego Terytorium Stołecznego (w skokach) i Nowej Południowej Walii (zarówno w skokach, jak i w kombinacji).
Po zakończeniu kariery Hellerud otworzył w Malvern (City of Stonnington) sklep ze sprzętem narciarskim. Od 1978 roku do początku lat 80. XX wieku współorganizował bieg narciarski „Rocky Valley Rush” rozgrywany w Perisher Valley.

</doc>
<doc id="3801445" url="https://pl.wikipedia.org/wiki?curid=3801445" title="Ring deutscher Pfadfinderverbände">
Ring deutscher Pfadfinderverbände

Ring deutscher Pfadfinderverbände (pl. "Koło niemieckich związków harcerskich") – niemiecka organizacja harcerska, powstała 1 października 1949 roku. RdP liczy 113 716 członków. Jest członkiem Światowej Organizacji Ruchu Skautowego.
Członkowie.
W skład RdP wchodzą trzy niemieckie związki harcerskie:

</doc>
<doc id="3801446" url="https://pl.wikipedia.org/wiki?curid=3801446" title="Francisco Pascual Obama Asue">
Francisco Pascual Obama Asue

Francisco Pascual Obama Asue (ur. 21 kwietnia 1949) – polityk z Gwinei Równikowej, wieloletni minister w różnych resortach, od 23 czerwca 2016 do 1 lutego 2023 premier.
Życiorys.
Swoją karierę polityczną związał z rządzącą krajem Partią Demokratyczną Gwinei Równikowej (PDGE). Od 1996 w rządzie premiera Ángela Dougana był ministrem młodzieży i sportu, ministrem spraw publicznych i urbanizacji oraz sekretarzem generalnym rządu, w 2000 pozostawał na tym ostatnim stanowisku. Sekretarzem generalnym został także w kolejnym rządzie – premiera Cándido Muatetemy Rivasa. W 2010 pełnił funkcję ministra zdrowia i opieki społecznej w rządzie Ignacia Tanga. W 2013 został ministrem młodzieży i sportu w rządzie Vicente Ehate Tomiego, odpowiadał za organizację Pucharu Narodów Afryki w 2015. W tym samym roku został drugim wicepremierem.
23 czerwca 2016, dekretem 58/2016 prezydenta Teodora Mbasogo, Asue objął urząd premiera Gwinei Równikowej, odpowiedzialnego za koordynację administracji. Zastąpił na stanowisku Vicente Ehate Tomiego, również polityka PDGE. Od tego czasu pozostawał w ścisłym kierownictwie PDGE. Podczas pierwszej zagranicznej podróży odwiedził Nowy Jork i siedzibę ONZ spotykając się z ambasadorami państw afrykańskich i europejskich. W lutym 2017 wraz z całym rządem przeniósł się z Malabo do nowej stolicy kraju – Djibloho. Funkcję premiera pełnił do 1 lutego 2023.

</doc>
<doc id="3801450" url="https://pl.wikipedia.org/wiki?curid=3801450" title="Francisco Pascua Asue">
Francisco Pascua Asue



</doc>
<doc id="3801451" url="https://pl.wikipedia.org/wiki?curid=3801451" title="Francisco Asue">
Francisco Asue



</doc>
<doc id="3801465" url="https://pl.wikipedia.org/wiki?curid=3801465" title="Piotr Gach">
Piotr Gach



</doc>
<doc id="3801466" url="https://pl.wikipedia.org/wiki?curid=3801466" title="Devereaux Mytton">
Devereaux Mytton

Devereaux Reginald Mytton (ur. 28 października 1924, zm. 9 maja 1989) – australijski żeglarz sportowy. Brązowy medalista olimpijski z Melbourne.
Zawody w 1956 były jego jedynymi igrzyskami olimpijskimi. Brązowy medal zdobył w klasie 5,5 m. Sternikiem był Jock Sturrock, trzecim członkiem załogi Douglas Buxton.

</doc>
<doc id="3801467" url="https://pl.wikipedia.org/wiki?curid=3801467" title="Václav Vydra (starszy)">
Václav Vydra (starszy)



</doc>
<doc id="3801470" url="https://pl.wikipedia.org/wiki?curid=3801470" title="Václav Vydra (młodszy)">
Václav Vydra (młodszy)



</doc>
<doc id="3801472" url="https://pl.wikipedia.org/wiki?curid=3801472" title="Václav Vydra (najmłodszy)">
Václav Vydra (najmłodszy)



</doc>
<doc id="3801476" url="https://pl.wikipedia.org/wiki?curid=3801476" title="Northwood (Merseyside)">
Northwood (Merseyside)

Northwood – osada w Anglii, w Merseyside, w dystrykcie (unitary authority) Knowsley. Leży 1,2 km od miasta Kirkby, 11,8 km od miasta Liverpool i 289,7 km od Londynu. W 2011 miejscowość liczyła 7261 mieszkańców.

</doc>
<doc id="3801483" url="https://pl.wikipedia.org/wiki?curid=3801483" title="Jerzy Flaga">
Jerzy Flaga

Jerzy Flaga (ur. 17 czerwca 1934 w Rachodoszczach) – polski historyk, nauczyciel akademicki, profesor zwyczajny. 
Życiorys.
Absolwent Katolickiego Uniwersytetu Lubelskiego (mgr - 1962, promotor: Jerzy Kłoczowski). Doktorat w 1981 na KUL ("Duszpasterstwo Zakonów w Polsce ok. roku 1772"; promotor: Stanisław Litak). Habilitacja w 1999 tamże ("Formacja i kształcenie duchowieństwa zakonnego w Rzeczypospolitej w XVII i XVIII wieku"). Od 1962 pracował w Instytucie Geografii Historycznej Kościoła w Polsce. Profesor zwyczajny od 2005 roku. W latach 1999-2008 był kierownikiem Katedry Historii Administracji na Wydziale Prawa, Prawa Kanonicznego i Administracji KUL. Zajmuje się historią nowożytną a zwłaszcza kartografią historyczną, stowarzyszeniami kościelnymi na terytorium I Rzeczypospolitej. Członek: Towarzystwa Naukowego KUL, Instytutu Geografii Historycznej Kościoła w Polsce, Stowarzyszenia Kanonistów Polskich, Radomskiego Towarzystwa Naukowego, Centra Europeen de Recherches sur les Congregations et Orders Religieux i Polskiej Akademii Nauk oddział w Lublinie.

</doc>
<doc id="3801484" url="https://pl.wikipedia.org/wiki?curid=3801484" title="Doug Buxton">
Doug Buxton

Douglas Raymond "Doug" Buxton (ur. 12 lutego 1917, zm. 1984) – australijski żeglarz sportowy. Brązowy medalista olimpijski z Melbourne.
Zawody w 1956 były jego drugimi igrzyskami olimpijskimi, debiutował w 1952. Brązowy medal zdobył w klasie 5,5 m. Sternikiem był Jock Sturrock, trzecim członkiem załogi Devereaux Mytton.

</doc>
<doc id="3801485" url="https://pl.wikipedia.org/wiki?curid=3801485" title="Rotherhithe">
Rotherhithe

Rotherhithe – dzielnica Londynu, w Wielkim Londynie, leżąca w gminie Southwark. Leży 2,8 km od centrum Londynu. W 2011 roku dzielnica liczyła 13 743 mieszkańców.

</doc>
<doc id="3801488" url="https://pl.wikipedia.org/wiki?curid=3801488" title="Bunbury">
Bunbury



</doc>
<doc id="3801497" url="https://pl.wikipedia.org/wiki?curid=3801497" title="Flair Software">
Flair Software

Flair Software – brytyjski producent i wydawca gier komputerowych na następujące platformy sprzętowe: Amigę, Amigę CD32, Atari ST, Commodore 64, DOS, PlayStation, Sega Saturn oraz Super Nintendo Entertainment System.
Firma miała swoją siedzibę w Newcastle upon Tyne i była głównie kojarzona z popularnymi w swoim czasie grami na Amigę, takimi jak między innymi "", "Trolls", "Oscar", oraz "Whizz". W 1993 gra platformowa "Oscar" została wydana w pakiecie z "Diggers" na Amigę CD32 i była pierwotnie pomyślana jako konkurencja dla serii "Mario Bros." firmy Nintendo oraz "Sonica" Segi. Rok później wydano bijatykę "Dangerous Streets".
W późniejszym okresie firma zmieniła nazwę na Microvalue.

</doc>
<doc id="3801499" url="https://pl.wikipedia.org/wiki?curid=3801499" title="Tadeusz Śliwa">
Tadeusz Śliwa

Tadeusz Śliwa (ur. 11 listopada 1925 w Wysokiej Strzyżowskiej) – polski ksiądz i historyk, profesor.
Życiorys.
Święcenia kapłańskie przyjął w 1952. Absolwent Katolickiego Uniwersytetu Lubelskiego (mgr - 1962, promotor: Jerzy Kłoczowski). Zajmuje się historią Kościoła. Redaktor naczelny pisma "Premislia Christiana" (Przemyśl od 1988). Wykładowca Wyższego Seminarium Duchownego w Przemyślu. 

</doc>
<doc id="3801518" url="https://pl.wikipedia.org/wiki?curid=3801518" title="Franciszek Stopniak">
Franciszek Stopniak

Franciszek Stopniak (ur. 7 lutego 1930 w Suchowoli, zm. 14 października 2001 w Lublinie) – polski ksiądz i historyk, nauczyciel akademicki, profesor zwyczajny. 
Życiorys.
Był absolwentem Gimnazjum im. Tadeusza Kościuszki w Lublinie (1948), następnie wstąpił do Seminarium Duchownego w Lublinie, równocześnie studiując na Katolickim Uniwersytecie Lubelskiego. W 1953 obronił pracę magisterską (formalnie z teologii) "Rzym i Polska w czasie wojny 13-letniej" napisaną pod kierunkiem Mieczysława Żywczyńskiego, a 21 czerwca 1953 przyjął święcenia kapłańskie. Od 1953 studiował na Katolickim Uniwersytecie Lubelskim historię i w 1957 obronił drugą pracę magisterską "Duchowieństwo archidiakonatu lubelskiego w II połowie XVI wieku w świetle wizytacji biskupich", napisaną pod kierunkiem Jerzego Kłoczowskiego).
W 1960 obronił na KUL-u pracę doktorską z teologii "Dzieje Kapituły Zamojskiej" napisaną pod kierunkiem Mieczysława Żywczyńskiego. Po obronie pracy magisterskiej pracował jako wikariusz w Parafii Nawrócenia św. Pawła Apostoła w Lublinie i równocześnie wykładał historię kościoła w Instytucie Kultury Religijnej KUL oraz historię literatury starochrześcijańskiej w lubelskim seminarium duchownym. Od 1964 studiował w Papieskim Instytucie Archeologii Chrześcijańskiej w Rzymie, tam w 1967 obronił pracę doktorską "Życie zawodowe chrześcijan w późnym Cesarstwie w świetle zabytków grobowych". W latach 1967-1971 wykładał archeologię na Wydziale Teologicznym KUL. W grudniu 1971 przeniósł się na Akademię Teologii Katolickiej w Warszawie. Tam w 1973 otrzymał stopień doktora habilitowanego na podstawie pracy "Kościół na Lubelszczyźnie i Podlasiu na przełomie XIX i XX wieku", nie zatwierdzony jednak przez Centralną Komisję Kwalifikacyjną. W związku z tym w 1977 przedstawił kolejną rozprawę habilitacyjną "Franciszek Jaczewski, biskup podlaski" i otrzymał ostatecznie zatwierdzenie stopnia naukowego, a od 1978 pracował jako docent.
W latach 1982-1987 kierował Katedry Archeologii Starożytnego Chrześcijańskiego Zachodu ATK i równocześnie był p.o. kierownika Katedry Historii Kościoła Starożytnego. W 1985 otrzymał tytuł profesora nadzwyczajnego. W latach 1987-1999 kierował Katedrą Historii Kościoła w Czasach Najnowszych ATK. W 1993 otrzymał tytuł profesora zwyczajnego. W 1999 przeszedł na emeryturę.
Był odznaczony Srebrnym (1974) i Złotym Krzyżem Zasługi. W 1983 otrzymał Nagrodę im. Włodzimierza Pietrzaka.

</doc>
<doc id="3801520" url="https://pl.wikipedia.org/wiki?curid=3801520" title="Natalja Wichlancewa">
Natalja Wichlancewa

Natalja Konstantinowna Wichlancewa ros. Наталья Константиновна Вихлянцева (ur. 16 lutego 1997 w Wołgogradzie) – rosyjska tenisistka.
Kariera tenisowa.
W rozgrywkach zawodowych zadebiutowała w grudniu 2012 roku w turnieju ITF w Petersburgu.
Na swoim koncie ma wygrane dwa turnieje w grze pojedynczej i jeden w grze podwójnej rangi ITF.

</doc>
<doc id="3801523" url="https://pl.wikipedia.org/wiki?curid=3801523" title="Natalia Vikhlyantseva">
Natalia Vikhlyantseva



</doc>
<doc id="3801530" url="https://pl.wikipedia.org/wiki?curid=3801530" title="32 Batalion Celny">
32 Batalion Celny

32 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 32 batalion celny powstał w Brześciu Litewskim, a zorganizowano go na bazie I/II i V/II batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nienadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 32 batalion celny znalazł się w strukturze 9 Brygady Celnej. 
Od chwili powstania do lipca 1922 roku sztab batalionu pozostawał w Nowym Świerżeniu, a już 1 sierpnia 1922 stacjonował w Rakowie. W Rakowie funkcjonował do rozwiązania, czyli do jesieni 1922 roku.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 32 batalion celny przemianowany został na 32 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801533" url="https://pl.wikipedia.org/wiki?curid=3801533" title="33 Batalion Celny">
33 Batalion Celny

33 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.7300/Mob. z dnia 9 czerwca 1921 roku w miejsce batalionów etapowych utworzone zostały bataliony celne. 33 batalion celny powstał w Brześciu Litewskim, a zorganizowano go na bazie II/IV i V/IV batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 33 batalion celny znalazł się w strukturze 7 Brygady Celnej. 
Od chwili powstania do listopada 1921 roku sztab batalionu pozostawał w Mikaszewiczach, od grudnia 1921 stacjonował w Korotyczach, w lutym 1922 w Olszanach, w marcu w Sienkiewiczach, a już 1 kwietnia 1922 stacjonował w Prozorokach. W Prozorokach funkcjonował do rozwiązania, czyli do jesieni 1922 roku
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 33 batalion celny przemianowany został na 33 batalion Straży Granicznej.
Służba celna.
Zgodnie z rozkazem poleskiego inspektora wojskowego granicy wschodniej z 19 października 1921, 33 batalion celny obsadził odcinek granicy od Prypeci do wsi Radziwiłowicze z siedzibą dowództwa batalionu w Radziwiłowiczach.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Kadra batalionu.
Dowódcy kompanii
Struktura organizacyjna.
Dyslokacja batalionu w listopadzie 1921:

</doc>
<doc id="3801538" url="https://pl.wikipedia.org/wiki?curid=3801538" title="Polska na Letnich Igrzyskach Paraolimpijskich 1972">
Polska na Letnich Igrzyskach Paraolimpijskich 1972

Letnie Igrzyska Paraolimpijskie 1972 były pierwszymi w historii w których startowali Polacy. W sumie wystartowało 20 Polaków (12 mężczyzn i 8 kobiet). W klasyfikacji medalowej reprezentacja Polski uplasowała się na wysokim 6 miejscu (to drugie najlepsze miejsce w historii polskich startów). 
Opis.
Reprezentanci Polski startowali w 3 dyscyplinach i w 65 konkurencjach. Zdobyli w sumie 33 medale (14 złotych, 12 srebrnych i 7 brązowych). Najwięcej złotych medali (po 3) zdobyli: lekkoatletka Krystyna Owczarczyk oraz pływak Ryszard Machowczyk. Także oni oraz pływacy Barbara Kopycka i Andrzej Seremak zdobyli w sumie najwięcej medali (po 4) - Krystyna Owczarczyk 3 złote i 1 brązowy, Ryszard Machowczyk 3 złote i 1 srebrny, Barbara Kopycka 1 złoty i 3 srebrne a Andrzej Seremak 1 złoty i 3 srebrne.
Występy Polaków.
Lekkoatletyka.
Kobiety.
Bożena Birycka
Helena Ciapała-Zdunek
Krystyna Owczarczyk
SZTAFETY:
Mężczyźni.
Jacek Kowalik
Jerzy Skrzypek
Zenon Szumski
Jan Waś
Pływanie.
Kobiety.
Grażyna Haffke-Stępień
Barbara Kopycka
Anna Pogorzelska-Hillebrandt
?.Trzos
Alina Wojtowicz-Pomierna
SZTAFETY:
Mężczyźni.
Mirosław Deręgowski
Ryszard Machowczyk
Stanisław Mosurek
Andrzej Seremak
Mieczysław Sobczak
Zenon Sokół
??.Wirowski
Tadeusz Zabrzeski
SZTAFETY:
Podnoszenie ciężarów.
Jan Waś

</doc>
<doc id="3801542" url="https://pl.wikipedia.org/wiki?curid=3801542" title="Stanley Cowell">
Stanley Cowell

Stanley Cowell (ur. 5 maja 1941 w Toledo w Stanach Zjednoczonych, zm. 17 grudnia 2020 w Dover) – amerykański pianista i kompozytor jazzowy, wraz z Charlesem Tolliverem współzałożyciel w 1971 roku wytwórni Strata-East Records.
Wybrana dyskografia.
Opracowano na podstawie materiału źródłowego.
Jako lider.
Freedom Records:
Strata-East Records:
Galaxy Records:
DIW Records:
SteepleChase Records:
Inne wytwórnie:
Jako sideman.
Gary Bartz:
Marion Brown:
Richard Davis:
Sonny Fortune:
Stan Getz:
Johnny Griffin:
Jimmy Heath:
The Heath Brothers:
Bobby Hutcherson:
J. J. Johnson:
Clifford Jordan:
Oliver Nelson:
Art Pepper:
Max Roach:
Charles Sullivan:
Buddy Terry:
Charles Tolliver:

</doc>
<doc id="3801546" url="https://pl.wikipedia.org/wiki?curid=3801546" title="34 Batalion Celny">
34 Batalion Celny

34 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 34 batalion celny powstał w granicach DOG Warszawa, a zorganizowano go na bazie 5/I batalionu wartowniczego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 34 batalion celny znalazł się w strukturze 9 Brygady Celnej. 
Wykonując postanowienia uchwały Rady Ministrów z 23 maja 1922 roku, minister spraw wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 34 batalion celny przemianowany został na 34 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801549" url="https://pl.wikipedia.org/wiki?curid=3801549" title="35 Batalion Celny">
35 Batalion Celny

35 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 35 batalion celny powstał w granicach DOG Lublin, a zorganizowano go na bazie VII/I i IV/II batalionu etapowego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 35 batalion celny znalazł się w strukturze 6 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 35 batalion celny przemianowany został na 35 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801551" url="https://pl.wikipedia.org/wiki?curid=3801551" title="Adamstown Rosebuds FC">
Adamstown Rosebuds FC



</doc>
<doc id="3801553" url="https://pl.wikipedia.org/wiki?curid=3801553" title="Hałda Storczykowa">
Hałda Storczykowa

Hałda Storczykowa – użytek ekologiczny powstały w 2003, obejmujący swym zasięgiem obszar hałdy dawnej kopalni „Reicher Trost” w południowej części miasta Złoty Stok w powiecie ząbkowickim.
Położenie.
Użytek znajduje się w północnej części Gór Złotych, na wschodnich stokach Hanlaka (545 m n.p.m.). Obejmuje wschodnią część skarpy opadającej do Wąwozu Kłodzkiego na wysokości około 500 m n.p.m. W skład użytku wchodzi obszar 214 oddziału leśnego Nadleśnictwa Bardo Śląskie. Użytek leży w północno-wschodniej części Śnieżnickiego Parku Krajobrazowego.
Zawartość.
Na hałdzie znajduje się materiał wydobyty z pola górniczego dawnej kopalni „Reicher Trost”. Są to fragmenty skał i rud oraz zwietrzelina, głównie glina, ziemia oraz fragmenty roślin. Wśród fragmentów skał metamorficznych występują gnejsy haniackie, blastomylonityczne łupki łyszczykowe i łupki kwarcowo-łyszczykowe, amfibolity, łupki amfibolowe, łupki amfibolowo-kwarcowe, wapienie krystaliczne, skały diopsydowo-oliwinowe, tremolitowe, serpentynity i skały mylonityczne. W skałach tych występują minerały rudne – pirotyn, chalkopiryt, piryt, arsenopiryt, löllingit, sfaleryt, ilmenit, rutyl, magnetyt, hematyt, platyna rodzima, wolframiany, bizmut rodzimy, bizmutynit, szelit, złoto rodzime, miedź rodzima, srebro rodzime, galena, uraninit, glaukodot, kubanit, markasyt, bornit, kowelin i goethyt.
Przyroda.
Teren charakteryzuje się wysoką bioróżnorodnością. Do najważniejszych należy jedna z największych krajowych populacji storczyka męskiego ("Orchis mascula"), dochodząca w niektórych sezonach do kilku tysięcy osobników. Występuje tu kilkadziesiąt gatunków roślin, z czego kilka stanowi gatunki chronione m.in. lilia złotogłów, kruszyna pospolita, dziewięćsił bezłodygowy, goryczka gorzkawa, goryczka orzęsiona, centuria pospolita, goździk kropkowany, kruszczyk szerokolistny.

</doc>
<doc id="3801555" url="https://pl.wikipedia.org/wiki?curid=3801555" title="36 Batalion Celny">
36 Batalion Celny

36 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 36 batalion celny powstał od podstaw (nowo formowany) w granicach DOG Łódź. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Pomimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nienadających się do dalszej służby wojskowej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 36 batalion celny przemianowany został na 36 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801556" url="https://pl.wikipedia.org/wiki?curid=3801556" title="Moreton (Staffordshire)">
Moreton (Staffordshire)



</doc>
<doc id="3801557" url="https://pl.wikipedia.org/wiki?curid=3801557" title="Czarna Ziemia. Holokaust jako ostrzeżenie">
Czarna Ziemia. Holokaust jako ostrzeżenie

Czarna Ziemia. Holokaust jako ostrzeżenie – książka z 2015 roku autorstwa Timothy'ego Snydera. 
Treść.
Monografia jest nowym spojrzeniem i wyjaśnieniem zjawiska Holocaustu. Snyder opisuje zjawiska, które doprowadziły do Zagłady Żydów. Uwzględnia także perspektywę Polaków. Amerykański badacz uważa holocaust za "centralne wydarzenie dziejów nowożytnych". Praca została przetłumaczona na wiele języków, spotkała się też z dużym zainteresowaniem recenzentów. 

</doc>
<doc id="3801558" url="https://pl.wikipedia.org/wiki?curid=3801558" title="37 Batalion Celny">
37 Batalion Celny

37 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 37 batalion celny powstał w granicach DOG Kraków, a zorganizowano go na bazie 6/V batalionu wartowniczego. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 37 batalion celny znalazł się w strukturze 7 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 37 batalion celny przemianowany został na 37 batalion Straży Granicznej.
Służba celna.
Zgodnie z rozkazem poleskiego inspektora wojskowego granicy wschodniej z 19 października 1921, 37 batalion celny (krakowski) obsadził odcinek granicy od wsi Morocz do wsi Jaskowicze z siedzibą dowództwa batalionu w Gawrylczycach.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801560" url="https://pl.wikipedia.org/wiki?curid=3801560" title="Moreton (Oxfordshire)">
Moreton (Oxfordshire)



</doc>
<doc id="3801561" url="https://pl.wikipedia.org/wiki?curid=3801561" title="38 Batalion Celny">
38 Batalion Celny

38 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 38 batalion celny powstał od podstaw (nowo formowany) w granicach DOG Lwów. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Zadanie sformowania batalionu otrzymała 12. i 5 Dywizja Piechoty. 12 DP wyznaczyła ze swojego składu 300 szeregowych, a 5 DP po 150 z 38. i 39 pułk piechoty Strzelców Lwowskich . Batalion formowano w Tarnopolu.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nienadających się do dalszej służby wojskowej.
29 października 1921 wojewoda tarnopolski wydał zarządzenie w którym granicę państwową na terenie województwa tarnopolskiego podzielił na cztery odcinki. IV odcinek – granica powiatu skałackiego i zbarskiego obsadził 38 batalion celny z Bogdanówki.
W listopadzie 1921 roku Ministerstwo Spraw Wewnętrznych postanowiło powołać brygady celne. 38 batalion celny znalazł się w strukturze 5 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 38 batalion celny przemianowany został na 38 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 38 batalion celny w Kamionce.

</doc>
<doc id="3801562" url="https://pl.wikipedia.org/wiki?curid=3801562" title="Don Camillo i poseł Peppone">
Don Camillo i poseł Peppone

Don Camillo i poseł Peppone (wł. "Don Camillo e l'onorevole Peppone") – włosko-francuska komedia z 1955 w reżyserii Carmine Gallone z Fernandelem i Gino Cervim w rolach głównych, na podstawie serii opowiadań Giovanniego Guareschiego.
Fabuła.
Jest rok 1948. Zarówno proboszcz don Camillo jak i wójt Peppone są bogatsi w najróżniejsze doświadczenia. W trzeciej części przygód odnaleziony zostanie czołg. Wójt będzie uzupełniał wykształcenie, by móc kandydować do parlamentu. Ktoś ukradnie proboszczowi jego kury. W końcu Peppone wyruszy do Rzymu.

</doc>
<doc id="3801563" url="https://pl.wikipedia.org/wiki?curid=3801563" title="39 Batalion Celny">
39 Batalion Celny

39 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 39 batalion celny powstał w granicach DOG Lwów, a zorganizowano go na bazie 2 Armii z posiadanych w jej dyspozycji batalionów etapowych. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Zadanie sformowania batalionu otrzymała 11 Karpacka Dywizja Piechoty. Jej 46 pułk piechoty Strzelców Kresowych wyznaczył ze swojego składu 200 szeregowych, 47 pułk piechoty Strzelców Kresowych 150 szeregowych, 48 pułk piechoty Strzelców Kresowych 125 szeregowych i 49 pułk piechoty Strzelców Kresowych kolejnych 125 szeregowych. Batalion formowano w Stanisławowie. Po sformowaniu batalion przewieziony został transportem kolejowym do Czortkowa, do dyspozycji wojewody tarnopolskiego.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
29 października 1921 wojewoda tarnopolski wydał zarządzenie w którym granicę państwową na terenie województwa tarnopolskiego podzielił na cztery odcinki :
W listopadzie 1921 roku Ministerstwo Spraw Wewnętrznych postanowiło powołać brygady celne. 39 batalion celny znalazł się w strukturze 5 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 39 batalion celny przemianowany został na 39 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
W kwietniu 1922 bataliony celne będące na terenie DOG Lwów otrzymały zadanie chronić w rejonie swojej odpowiedzialności wiadukty, mosty kolejowe i dworce. Zadanie taki otrzymał także 39 batalion celny w Borszczowie.

</doc>
<doc id="3801565" url="https://pl.wikipedia.org/wiki?curid=3801565" title="40 Batalion Celny">
40 Batalion Celny

40 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 40 batalion celny powstał w granicach DOG Poznań, a zorganizowano go z eskort zlikwidowanych oddziałów robotników i jeńców. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
W listopadzie 1921 roku Ministerstwo Spraw Wewnętrznych postanowiło powołać brygady celne. 40 batalion celny znalazł się w strukturze 7 Brygady Celnej. 
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 40 batalion celny przemianowany został na 40 batalion Straży Granicznej.
Służba celna.
Zgodnie z rozkazem poleskiego inspektora wojskowego granicy wschodniej z 19 października 1921, 40 batalion celny (poznański) obsadził odcinek granicy od wsi Jaskowicze do Prypeci z siedzibą dowództwa batalionu w Mikaszewicze.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
Kadra batalionu.
Dowódcy kompanii

</doc>
<doc id="3801567" url="https://pl.wikipedia.org/wiki?curid=3801567" title="Wiktorija Kamienska">
Wiktorija Kamienska

Wiktorija Władimirowna Kamienska (ur. 26 listopada 1991 w Moskwie) – rosyjska tenisistka.
Kariera tenisowa.
W rozgrywkach zawodowych zadebiutowała w sierpniu 2006 roku, w turnieju ITF, w Moskwie.
Na swoim koncie ma wygranych osiem turniejów w grze pojedynczej i trzy w grze podwójnej rangi ITF.

</doc>
<doc id="3801568" url="https://pl.wikipedia.org/wiki?curid=3801568" title="41 Batalion Celny">
41 Batalion Celny

41 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 41 batalion celny powstał w granicach odpowiedzialności 2 Armii, na bazie batalionów etapowych podporządkowanych jej dowództwu. Etat batalionu wynosił 14 oficerów i 600 szeregowych. Oddział podlegał Ministerstwu Spraw Wewnętrznych.
Na przełomie sierpnia i września 1921 V Kielecki batalion etapowy, po przydzieleniu części żołnierzy z I Kieleckiego batalionu etapowego, został przeformowany w 41 batalion celny. Z żołnierzy byłego I Kieleckiego batalionu etapowego utworzona została 4 kompania w Oranach. Dowództwo batalionu rozlokowane zostało w Druskienikach, a kompanie obsadziły pododcinek kordonowy nr 1, od stacji kolejowej Orany do Wólki Derguńskiej. Dowództwo 1 kompanii rozmieszczono w Oranach, 2. w Marcinkańcach, 3. i 4. w Druskienikach.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 41 batalion celny przemianowany został na 41 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
25 września 1922 roku 1 kompania celna zluzowała placówkę nr 7 z 2 kompanii celnej. Placówki 3 kompanii celnej nr 12,13,14 i 15 zluzowała 2 kompania celna, a placówki nr 16 i 17 zluzowała 4 kompania celna. 3 kompania celna przeszła do odwodu i „na przeszkolenie”.

</doc>
<doc id="3801569" url="https://pl.wikipedia.org/wiki?curid=3801569" title="42 Batalion Celny">
42 Batalion Celny

42 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 42 batalion celny powstał w granicach odpowiedzialności dowództwa 2 Armii, a zorganizowano go na bazie 2 Armii z posiadanych w jej dyspozycji batalionów etapowych. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
We wrześniu 1921 IV Kielecki batalion etapowy został przemianowany na 42 batalion celny. Batalion wzmocniony został także żołnierzami ze zlikwidowanych I Kieleckiego batalionu etapowego oraz II Poznańskiego batalionu etapowego. Dowództwo jednostki rozlokowano początkowo w Sejnach, a następnie przeniesiono do Sopoćkiń. Batalion objął ochronę pododdnka kordonowego nr 2 od wsi Wólka Derguńska [wył.] do wsi Leszkiemie [wył.]. Dowództwo 1 kompanii rozlokowano w Rudawce, 4. w Nowinkach, 3. w Radziwiłkach, 2. w Szabanach. Kompanie wystawiły 14 placówek. Ponadto służbę pełniły posterunki żandarmerii w Świętojańsku, Sopoćkiniach i Rudawce oraz posterunki policji w Kadyszu, Kaletach i Sopoćkiniach.
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 42 batalion celny przemianowany został na 42 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.
42 batalion celny wystawiał do ochrony linii kordonowej trzy kompanie. W ocenie przełożonych, był najsłabszą jednostką na tym odcinku, a jego dowódca uznawany był za „pozbawionego silnej woli, energii i wszelkiej inicjatywy”. Pod koniec sierpnia 1922, ze względu na katastrofalny stan liczebności żołnierzy, dowództwo 2 Armii zmuszone zostało do przejściowego obsadzenia pododcinka kordonowego od wsi Rudnia do Oran przez kombinowaną kompanię z Grupy Operacyjnej „Marcinkańce”.
Nowe rozmieszczenie kompanii na linii kordonowej wymusiło przeniesienie z Sejn do Sopoćkiń.

</doc>
<doc id="3801570" url="https://pl.wikipedia.org/wiki?curid=3801570" title="43 Batalion Celny">
43 Batalion Celny

43 Batalion Celny – jednostka organizacyjna formacji granicznych II Rzeczypospolitej.
Formowanie i zmiany organizacyjne.
Na podstawie rozkazu Ministra Spraw Wojskowych L.11069/Mob. z dnia 13 sierpnia 1921 roku w miejsce batalionów etapowych i wartowniczych utworzone zostały bataliony celne. 43 batalion celny powstał w granicach odpowiedzialności dowództwa 2 Armii, a zorganizowano go na bazie 2 Armii z posiadanych w jej dyspozycji batalionów etapowych. Etat batalionu wynosił 14 oficerów i 600 szeregowych. Podlegał Ministerstwu Spraw Wewnętrznych.
Pod koniec sierpnia 1921 na linii odcinka kordonowego „Grodno” rozpoczęto przygotowania do reorganizacji jednostek kordonowych. Bataliony I Poznański batalion etapowy i III Poznański batalion etapowy zostały połączone w jeden, który został następnie przeformowany w 43 batalion celny. W ostatnich dniach sierpnia do Suwałk został także dyslokowany IV Poznański batalion etapowy. 7 września został on rozwiązany, a żołnierzy wcielono do formującego się 43 batalionu celnego. Tworzący się batalion celny przejął ochronę dotychczasowego pododcinka kordonowego nr 5 „Suwałki”. Na odcinku Nieszki-Wilkowo granicę czasowo obsadziła 1 kompania IV Poznańskiego batalionu etapowego. 1 września kompania została przejęta przez 43 batalion celny. Również żołnierze 3 kompanii I Poznańskiego batalionu etapowego, ochraniający do tej pory placówki w Rakówku i Leszkiemiach, zostali przeniesieni do batalionu celnego. Natomiast żołnierze z 2. i 3. kompanii I Poznańskiego batalionu etapowego zostali zluzowani przez 42 batalion celny. Ostatecznie, 11 września, również żołnierze I Poznańskiego batalionu etapowego zostali włączeni w skład 43 batalionu celnego. Miejscem postoju dowództwa nowo sformowanego batalionu były Suwałki. Po zakończeniu formowania batalion przejął ochronę nowo utworzonego pododcinka kordonowego nr 3 od wsi Leszkiemie do wsi Wilkowo, na zachód od Augustowa
Mimo że batalion był w całym tego słowa znaczeniu oddziałem wojskowym, nie wchodził on w skład pokojowego etatu armii. Uniemożliwiało to uzupełnianie z normalnego poboru rekruta. Ministerstwo Spraw Wojskowych zarówno przy ich formowaniu, jak i uzupełnianiu przydzielało mu często żołnierzy podlegających zwolnieniu, oficerów rezerwy oraz szeregowców i oficerów zakwalifikowanych przez dowództwa okręgów generalnych jako nie nadających się do dalszej służby wojskowej.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Baony Celne” na „Straż Graniczna”. Wprowadził jednocześnie w formacji nową organizację wewnętrzną. 43 batalion celny przemianowany został na 43 batalion Straży Granicznej.
Służba celna.
Odcinek batalionowy podzielony był na cztery pododcinki, które obsadzały kompanie wystawiające posterunki i patrole. Posterunki wystawiano wzdłuż linii granicznej w taki sposób, by mogły się nawzajem widzieć w dzień. W tym zakresie batalion współpracował z posterunkami i patrolami Policji Państwowej. Współpraca polegała na tym, że te pierwsze wystawiały wzdłuż linii granicznej stale posterunki i patrole, natomiast policja tworzyła je w głębi strefy, poza linią graniczną. W zakresie ochrony granicy batalion podlegał staroście.

</doc>
<doc id="3801573" url="https://pl.wikipedia.org/wiki?curid=3801573" title="Herb gminy Ełk">
Herb gminy Ełk

Herb gminy Ełk przedstawia w polu błękitnym złotą palisadę z wieżą pośrodku o dwóch otworach okiennych, w otwartej zadaszonej bramie srebrny kwiat lilii wodnej (grzybienia).
Herb został ustanowiony przez Radę Gminy 26 sierpnia 2016 r.
Symbolika.
Palisada z wieżą o otwartej bramie i dwoma oknami w herbie gminy Ełk bezpośrednio odnoszą się do budowli tego typu znajdujących się w dawnym grodzisku m.in. w Bajtkowie, Stradunach oraz symbolizuje centralne ulokowanie siedziby władz gminnych względem wszystkich miejscowości gminy. Otwarta brama symbolizuje otwartość i gościnność mieszkańców gminy na gości i nowych przybyszów. Kwiat lilii wodnej nawiązuje do jaćwieskiej nazwy Ełk i bogactwa miejscowej flory. Słowo Ełk, według jednej z hipotez, oznaczało w języku pruskim białą lilię wodną. Poza tym kwiat grzybienia nawiązuje też do położenia gminy na terytorium powiatu ełckiego, w którego herbie również występuje.

</doc>
<doc id="3801576" url="https://pl.wikipedia.org/wiki?curid=3801576" title="Victoria Kamenskaya">
Victoria Kamenskaya



</doc>
<doc id="3801580" url="https://pl.wikipedia.org/wiki?curid=3801580" title="Paweł Dembowski">
Paweł Dembowski

Paweł Dembowski, pseud. „Ausir” (ur. 23 kwietnia 1983 w Głogowie) – polski tłumacz j. angielskiego, wydawca, nauczyciel akademicki, działacz fandomu i działacz polityczny nowej lewicy. Dwukrotny laureat Śląkfy.
Wykształcenie.
Mieszka we Wrocławiu, jest absolwentem Instytutu Filologii Angielskiej oraz Instytutu Filologii Romańskiej na Wydziale Filologicznym Uniwersytetu Wrocławskiego. Jego prace dyplomowe dotyczyły angielskich tłumaczeń powieści "Solaris" Stanisława Lema oraz rewitalizacji języka judeohiszpańskiego (ladino) przy użyciu współczesnych mediów komunikacji. Od 2022 prowadzi zajęcia z języka ladino w Katedrze Judaistyki Uniwersytetu Wrocławskiego.
Kariera.
Tłumaczył m.in. utwory Iana Watsona, Roberta Shearmana, Kena Liu, Evana Curriego, Naomi Novik, Ann Druyan, Samuela Delany'ego i Olafa Stapledona, a także gry komputerowe i filmy.
W fandomie oraz w Internecie używa pseudonimu Ausir. W 2005 założył The Vault – anglojęzyczny serwis o serii gier "Fallout" oparty na silniku MediaWiki. Za swoją działalność w fandomie został w 2010 uhonorowany przez Śląski Klub Fantastyki Śląkfą 2009 w kategorii Fan Roku.
Współtworzył serwis BookRage – wydawcy e-booków, który prowadził wraz z Michałem Michalskim i Tomaszem Stachewiczem. W 2014 Dembowski, Michalski i Stachewicz otrzymali za swoją działalność Śląkfę 2013, w kategorii Wydawca Roku.
Polityka.
Brał udział w organizacji wrocławskiej Manify i w działalności Inicjatywy Pracowniczej, do sierpnia 2018 był członkiem Partii Razem. W wyborach parlamentarnych w 2015 kandydował bez powodzenia do Sejmu RP w okręgu wrocławskim z dziewiątego miejsca na liście Partii Razem. Otrzymał 528 głosów. Od maja 2016 do czerwca 2017 zasiadał w krajowej komisji rewizyjnej. W czerwcu 2017 roku został członkiem Rady Krajowej Razem. W wyborach do rad osiedli we Wrocławiu w 2017 wybrany do rady osiedla Szczepin.

</doc>
<doc id="3801582" url="https://pl.wikipedia.org/wiki?curid=3801582" title="Ausir">
Ausir



</doc>
<doc id="3801585" url="https://pl.wikipedia.org/wiki?curid=3801585" title="Piaggio P.119">
Piaggio P.119

Piaggio P.119 – prototypowy włoski samolot myśliwski z początku lat 40. XX wieku wytwórni Piaggio, charakteryzujący się nietypowym układem konstrukcyjnym, z silnikiem gwiazdowym umieszczonym w środku kadłuba.
Historia.
Pod koniec lat 30. XX wieku inżynier Giovanni Casiraghi pracujący w firmie Piaggio zaprojektował samolot myśliwski charakteryzujący się awangardowym układem konstrukcyjnym. W swoim projekcie oznaczonym jako P.118, Casiraghi zaproponował użycie do napędu samolotu dwóch silników gwiazdowych umieszczonych pośrodku kadłuba bokiem do kierunku lotu. Planowano zastosowanie jednostek Piaggio P.XI RC.40. Były to 14-cylindrowe silniki gwiazdowe o mocy 1000 KM każdy (na wysokości 4000 m), które napędzałyby śmigło poprzez układ przekładni kątowych oraz długiego wału śmigła umieszczonego klasycznie, z przodu samolotu. Projekt był jednak na tyle skomplikowany, iż zrezygnowano z dwóch silników na rzecz pojedynczej jednostki, 18-cylindrowego silnika gwiazdowego P.XXII RC.35 o mocy 1700 KM (na wysokości 3500 m), ale umieszczonego również w środku kadłuba. Tak zmodyfikowany projekt otrzymał oznaczenie P.119. Takie rozwiązanie, zastosowane również w amerykańskim samolocie Bell P-39 Airacobra, poprawiało zwrotność samolotu, przesuwało kabinę pilota do przodu maszyny, a także zwiększało widoczność do przodu i do dołu maszyny. Pozwalało również wykorzystać cały przód kadłuba na miejsce umieszczenia uzbrojenia strzeleckiego. W marcu 1939 roku projekt P.119 został zaprezentowany Ministerstwu Lotnictwa. 2 czerwca 1940 roku wytwórnia dostała zlecenie zbudowania prototypowej maszyny. Budowa prototypu zajęła dwa lata. Z powodu trwających i niedokończonych prac nad silnikiem P.XXII RC.35, w prototypie zastosowano jednostkę Piaggio P.XV RC.60-2V. Między 12 a 16 listopada 1942 roku ukończony prototyp przeszedł pomyślnie próbne kołowania na lotnisku Villanova d'Albenga. Miesiąc później, 19 grudnia 1942 roku maszyna po raz pierwszy wzbiła się w powietrze. Za jej sterami siedział pilot doświadczalny Nicoló Lana. Loty próbne nie przebiegały pomyślnie: występowały problemy z chłodzeniem silnika. Z tego powodu klapki regulujące przepływ powietrza musiały pozostawać cały czas w pozycji otwartej. Zaburzało to opływ powietrza wokół kadłuba powodując drgania skrzydeł. Nie wyeliminowano również drgań zastosowanego silnika gwiazdowego. 2 sierpnia 1943 roku maszyna uległa wypadkowi: podczas lądowania doszło do zablokowania hamulców kół podwozia, w wyniku czego samolot stanął na dziobie. Uszkodzeniu uległ dziób maszyny, śmigło i końcówka jednego ze skrzydeł. Nie podjęto naprawy prototypu, a 8 września 1943 roku rząd Pietra Badoglia ogłosił zawieszenie broni z aliantami, tym samym dalsze prace zostały wstrzymane.
Konstrukcja.
P.119 był wolnonośnym dolnopłatem o całkowicie metalowej konstrukcji, jedynie lotki i stery pokryte były płótnem. Skrzydła o konstrukcji dwudźwigarowej, składały się z centropłata będącego integralną częścią kadłuba oraz części zewnętrznych. Przed skrzydłami, pod kadłubem znajdował się duży wlot powietrza do chłodzenia silnika. Nad kadłubem, za kabiną pilota umieszczono wlot powietrza do gaźnika. Podwozie klasyczne, golenie podwozia głównego chowane na boki w kierunku kadłuba oraz stałe kółko ogonowe. Zaprojektowano szeroki kadłub zdolny pomieścić w środku duży silnik gwiazdowy. Wokół kadłuba znajdowały się otwierane klapy, którymi regulowano przepływ powietrza chłodzącego silnik. Silnik napędzał trójłopatowe, samoprzestawialne śmigło Piaggio P.1002 o średnicy 3,3 m.
Uzbrojenie.
Obfitość miejsca z przodu samolotu zaowocowała silnym uzbrojeniem strzeleckim, jakie zamierzano umieścić w samolotach seryjnych. Miały znajdować się tam cztery karabiny maszynowe Breda-SAFAT kalibru 12,7 mm z łącznym zapasem amunicji dla wszystkich czterech luf wynoszącym 2000 nabojów oraz pierwotnie, pojedyncze działko Breda AVID CL-20 kalibru 20 mm strzelające przez wał śmigła i dysponujące zapasem amunicji wynoszącym 110 nabojów. W toku dalszych prac projektowych zrezygnowano z działka 20 mm na rzecz silniejszego, o kalibrze 37 mm. Planowano również w skrzydłach samolotu umieścić dodatkowe cztery karabiny maszynowe kalibru 7,7 mm oraz trzy wyrzutniki bomb, pod kadłubem i dwóch pod skrzydłami.

</doc>
<doc id="3801588" url="https://pl.wikipedia.org/wiki?curid=3801588" title="Bole">
Bole



</doc>
<doc id="3801589" url="https://pl.wikipedia.org/wiki?curid=3801589" title="Grand Prix Polski III na Żużlu 2016">
Grand Prix Polski III na Żużlu 2016

2016 FST GRUPA BROKERSKA TORUN FIM SPEEDWAY GRAND PRIX OF POLAND – dziesiąta impreza z cyklu Grand Prix w sezonie 2016. Zawody odbyły się 1 października 2016 na Motoarenie w Toruniu.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Pawła Przedpełskiego. Zawodnikami rezerwowymi zostali: Kacper Woryna i Oskar Bober.
Ze względu na wycofanie z tegorocznego cyklu Grand Prix w zawodach nie wystąpił Jarosław Hampel. Jako zmiana kwalifikowana wystąpił: Fredrik Lindgren.
Z kolei ze względu na kontuzję w zawodach nie wystąpił Nicki Pedersen. Jako zmiana kwalifikowana wystąpił: Michael Jepsen Jensen.
Losowanie pozycji startowych odbyło się 30 września.

</doc>
<doc id="3801597" url="https://pl.wikipedia.org/wiki?curid=3801597" title="Carmine Gallone">
Carmine Gallone

Carmine Gallone (ur. 10 września 1885 w Taggii, zm. 4 kwietnia 1973 we Frascati) – włoski reżyser i scenarzysta filmowy, twórca pierwszego w historii europejskiego dźwiękowego filmu muzycznego "Neapol, śpiewające miasto" z roku 1930 z Janem Kiepurą w głównej roli męskiej.
Kariera.
Gallone wyreżyserował ponad 120 filmów podczas swej pięćdziesięcioletniej kariery. Wśród nich: "Avatar" w 1916, "Dzieje grzechu" w 1918, "Neapol, śpiewające miasto" w 1930 (pierwszy w historii europejski dźwiękowy film muzyczny), "Scypion Afrykański" w 1937, "Don Camillo i poseł Peppone" w 1955, "Kurier carski" w 1956, "Don Camillo prałatem" w 1961.
Jego filmy czterokrotnie były nagradzane na Międzynarodowym Festiwalu Filmowym w Wenecji (1935, 1936, 1937, 1942).

</doc>
<doc id="3801598" url="https://pl.wikipedia.org/wiki?curid=3801598" title="Erysiphe trifolii">
Erysiphe trifolii

Erysiphe trifolii Grev. – gatunek grzybów należący do rodziny mączniakowatych ("Erysiphaceae". Wywołuje chorobę o nazwie mączniak prawdziwy koniczyny.
Systematyka i nazewnictwo.
Pozycja w klasyfikacji według Index Fungorum: "Erysiphe, Erysiphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi". 
Synonimy:
Morfologia.
Grzyb mikroskopijny. Grzybnia rozwija się głównie na powierzchni liści, łodyg i kwiatostanów roślin, do wnętrza tkanek zapuszcza tylko ssawki. Wygląda jak biały, mączysty nalot, Na powierzchni liścia tworzy rozproszone plamki lub duże plamy, czasami zajmujące nawet cały liść. Strzępki mają szerokość 2,5–7,5 μm. Pierwszy człon konidioforów cylindryczny, zazwyczaj prosty, czasami zakrzywiony lub powyginany. Ma długość (15–) 25–38 (–55) × 6,5–9 μm. Dalsze dwa człony krótsze, lub o tej samej długości. Przycistki faliste lub wielopłatowe. Konidia oddzielają się pojedynczo. Mają elipsoidalny kształt i rozmiar 30–45 (–50) × 16–21 μm. Klejstotecja rozrzucone w grupach. Pojedyncze ma kształt nieregularnego wieloboku i średnicę (80–) 90–150 (–180) μm. Przyczepki raczej proste i sztywne u nasady, dalej powyginane i często nieco pofalowane. Posiadają 1-6 przegród, w dolnej części są bezbarwne, w górnej żółtawe lub brązowe. Są cienkościenne, o powierzchni gładkiej lub nieco szorstkiej. Niektóre przyczepki są dychotmicznie 1–2 razy, bardzo rzadko 3 razy rozgałęzione. Rozgałęzienia są luźne, szeroko rozwidlone. Worki o rozmiarach 45–80 × 25–50 μm. W jednym worku powstaje zazwyczaj od 3 do 5 askospor, wyjątkowo 2. Askospory elipsoidalno-jajowate, o rozmiarach 18–30 × 10–16 μm.
Występowanie.
Jest szeroko rozprzestrzeniony. Występuje w całej Europie, Azji (Azja Mniejsza, Azja Środkowa, Syberia, Chiny, Daleki wschód ZSRR, Japonia), Afryce Północnej, Ameryce Północnej (USA, Kanada). Zawleczony został także do Ameryki Południowej, Australii i Nowej Zelandii. W Polsce pospolity, jako "Microsphaera trifolii" notowany na licznych gatunkach roślin w licznych opracowaniach mykologicznych.
Pasożyt obligatoryjny. Rozwija się na następujących rodzajach roślin: "Acacia, Albizza, Amorpha, Anthyllis, Arachis, Caragana, Coronilla, Cytisus, Galega, Genista, Gueldenstaedtia, Hedysarum, Lathyrus, Lembotropis, Lotus, Melilotus, Onobrychis, Ononis, Psoralea, Robinia, Sarothamnus, Scorpiurus, Securigera, Tetragonolobus, Trifolium".

</doc>
<doc id="3801618" url="https://pl.wikipedia.org/wiki?curid=3801618" title="Microsphaera trifolii">
Microsphaera trifolii



</doc>
<doc id="3801627" url="https://pl.wikipedia.org/wiki?curid=3801627" title="Australia Cup (1962)">
Australia Cup (1962)

Australia Cup 1962 – pierwsza edycja australijskiego krajowego pucharu piłkarskiego Australia Cup. W rozgrywkach wzięło udział 16 drużyn z czterech stanów: Australia Południowa, Nowa Południowa Walia, Queensland i Wiktoria. W ramach rozgrywek zostały przeprowadzone trzy rudny eliminacyjne (runda I, ćwierćfinał, półfinał), z których zwycięska para wchodziła do finału a pokonana para rozgrywała spotkanie o III. miejsce. Nagroda pieniężna w I edycji turnieju wyniosła 5 tys. funtów szterlingów. W inauguracyjnym sezonie zwyciężyła drużyna Yugal, która pokonała w finale drużynę St George Budapest. Trzecie miejsce zdobyła drużyna Adelaide Juventus.
Uczestnicy Australia Cup 1962.
W rozgrywkach wzięło udział 16 drużyn z pięciu federacji stanowych:
Rozgrywki.
Mecz o III. miejsce.
Dogrywka rozgrywana była w formacie 6 części, każda z części trwała 5 minut. W dogrywce o wygranej decydował złoty gol. Jako że żadna z drużyn nie strzeliła gola o wygranej decydowały rzuty karne. Rzuty karne trwały pięć serii i wykonywane były przez jednego zawodnika z każdej drużyny, byli to: Steve Bukkos z Melbourne Juventus oraz Bruno Esca z Adelaide Juventus.

</doc>
<doc id="3801629" url="https://pl.wikipedia.org/wiki?curid=3801629" title="Petro Ohij">
Petro Ohij

Petro Omelanowycz Ohij (uk. "Петро Омелянович Огій", ur. 16 lipca 1917 w Borowkówce w obwodzie dniepropetrowskim; zm. 16 kwietnia 1991 w Żółtych Wodach) – ukraiński naukowiec w dziedzinie medycyny, doktor nauk medycznych (1966), profesor (1969), rektor Państwowego Uniwersytetu Medycznego imienia I.Ja. Horbaczewskiego w Tarnopolu w latach 1957–1972.
Życiorys.
Urodził się we wsi Borowkówka na Ukrainie (wówczas powiat wierchniednieprowski, gubernia katerynosławska, Imperium Rosyjskie) w rodzinie chłopskiej.
Po ukończeniu siedmiu klas pracował na Dnieprodzierżyńskim Kombinacie Metalurgicznym oraz studiował na wydziale robotniczym.
W 1936 roku wstąpił do Dniepropietrowskego Instytutu Medycznego. W roku 1941 Instytut został ewakuowany do Stawropola, gdzie młodzi lekarze otrzymali dyplomy i zostali wysłani na front.
Od końca 1941 do 1945 roku pracował jako chirurg w szpitalach wojskowych na różnych frontach.
13 kwietnia 1957 roku został rektorem Państwowego Uniwersytetu Medycznego imienia I.Ja. Horbaczewskiego w Tarnopolu i pełnił tę funkcję do 1972 roku.
W latach 1972–1973 był dyrektorem Instytutu Hematologii i Transfuzjologii w Kijowie.
Zmarł 16 kwietnia 1991 roku w Żółtych Wodach.

</doc>
<doc id="3801634" url="https://pl.wikipedia.org/wiki?curid=3801634" title="Czysty geniusz">
Czysty geniusz

Czysty geniusz (ang. Pure Genius) – amerykański serial telewizyjny (dramat medyczny) wyprodukowany przez True Jack Productions, CBS Television Studios oraz Universal Television. Pomysłodawcą serialu jest Jason Katims.
Premierę ogłoszono na 27 października 2016 roku przez CBS. 17 maja 2017 roku, stacja CBS ogłosiła anulowanie serialu po jednym sezonie.
W Polsce serial miał premierę 11 czerwca 2017 roku na TVN 7.
Fabuła.
Serial skupia się na Jamesie Bellu, młodym techniku z Doliny Krzemowej, który kupuje szpital. Zatrudnia w nim Waltera Wallace'a, chirurga, z którym chce leczyć pacjentów nowym metodami i technikami.
Produkcja.
22 stycznia 2016 roku, stacja CBS zamówiła pilotowy odcinek "Pure Genius"
W lutym 2016 roku, Ward Horton, Augustus Prew i Brenda Song dołączyli do obsady serialu. W marcu 2016 roku, ogłoszono, że Odette Annable, Dermot Mulroney oraz Reshma Shetty dołączyli do obsady "Pure Genius"
10 kwietnia 2016 roku, Aaron Jennings dołączył do serialu. 14 maja 2016 roku, stacja CBS oficjalnie zamówiła pierwszy sezon serialu na sezon telewizyjny 2016/2017.

</doc>
<doc id="3801635" url="https://pl.wikipedia.org/wiki?curid=3801635" title="Okręty podwodne typu UC I">
Okręty podwodne typu UC I

Okręty podwodne typu UC I – pierwsze niemieckie podwodne stawiacze min z okresu I wojny światowej. Nie posiadały uzbrojenia torpedowego, przenosiły natomiast 12 min kotwicznych. W latach 1914–1915 zbudowano dla marynarki niemieckiej 15 jednostek tego typu (od UC-1 do UC-10 przez stocznię Vulcan w Hamburgu i od UC-11 do UC-15 przez stocznię Weser w Bremie). Wszystkie okręty wzięły udział w I wojnie światowej, operując głównie na Morzu Północnym i Adriatyku. Swoimi minami wyrządziły duże szkody żegludze ententy i państw neutralnych, jednak okupione to zostało utratą wszystkich jednostek.
Projekt i dane taktyczno-techniczne.
Sukcesy pierwszych niemieckich U-Bootów na początku I wojny światowej (m.in. zatopienie brytyjskich krążowników pancernych HMS „Aboukir”, „Hogue” i „Cressy” przez U-9) skłoniły dowództwo Cesarskiej Marynarki Wojennej z admirałem Tirpitzem na czele do działań mających na celu budowę nowych typów okrętów podwodnych. Doceniając też wagę wojny minowej, 9 października 1914 roku - mimo negatywnej opinii nowo utworzonego Inspektoratu U-Bootów - ministerstwo marynarki zatwierdziło projekt 35a – małego podwodnego stawiacza min opracowanego przez Inspektorat Torped pod kierunkiem dr Wernera, oznaczonego później jako typ "UC I".
Jednostki typu "UC I" były niewielkimi, jednokadłubowymi przybrzeżnymi okrętami podwodnymi, których konstrukcja oparta była na projekcie jednostek torpedowych typu "UB I". Długość całkowita wynosiła 33,99 metra, szerokość 3,15 metra i zanurzenie 3,04 metra. Wysokość (od stępki do szczytu kiosku) wynosiła 6,3 metra. Wyporność w położeniu nawodnym wynosiła 168 ton, a w zanurzeniu 183 tony. Jednostki posiadały zaokrąglony dziób oraz cylindryczny kiosk o średnicy 1,3 m, obudowany opływową osłoną, a do ich wnętrza prowadziły dwa luki: jeden w kiosku i drugi w części rufowej, prowadzący do pomieszczeń załogi. Okręty napędzane były na powierzchni przez 6-cylindrowy, czterosuwowy silnik Diesla Daimler RS166 o mocy 90 koni mechanicznych (KM), zaś pod wodą poruszały się dzięki silnikowi elektrycznemu SSW o mocy 175 KM. Poruszający jedną trójłopatową, wykonaną z brązu śrubą (o średnicy 1,8 m i skoku 0,43 m) układ napędowy zapewniał prędkość 6,2 węzła na powierzchni i 5,22 węzła w zanurzeniu (przy użyciu na powierzchni silnika elektrycznego okręty były w stanie osiągnąć 7,5 węzła). Zasięg wynosił 780 Mm przy prędkości 5 węzłów w położeniu nawodnym (dla jednostek zbudowanych w stoczni Vulcan; okręty od UC-11 do UC-15 miały na powierzchni zasięg 910 Mm) i 50 Mm przy prędkości 4 węzłów pod wodą. Okręty zabierały 3,5 tony oleju napędowego, a energia elektryczna magazynowana była w akumulatorach składających się ze 112 ogniw, o pojemności 4000 Ah, które zapewniały 3 godziny podwodnego pływania przy pełnym obciążeniu.
Okręty posiadały dwa wewnętrzne zbiorniki balastowe. Maksymalna głębokość zanurzenia wynosiła 50 metrów, zaś czas zanurzenia 23-36 s. Okręty nie posiadały uzbrojenia torpedowego ani artyleryjskiego, przenosiły natomiast w części dziobowej 12 min kotwicznych UC/120 w sześciu skośnych szybach minowych o średnicy 100 cm, usytuowanych jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (także zapalniki min trzeba było montować jeszcze przed wypłynięciem, co nie było rozwiązaniem bezpiecznym i stało się przyczyną zagłady kilku jednostek tego typu). Uzbrojenie uzupełniał jeden karabin maszynowy z zapasem amunicji wynoszącym 150 naboi. Okręty posiadały jeden peryskop Zeissa. Wyposażenie uzupełniała kotwica grzybkowa o masie 136 kg. Załoga jednego okrętu składała się początkowo z 1 oficera (dowódcy) oraz 13 podoficerów i marynarzy.
Budowa.
Seria 15 okrętów podwodnych projektu 35a, zamówiona została 23 listopada 1914 roku, w ramach wojennego programu rozbudowy floty. Pierwsze 10 jednostek typu (od UC-1 do UC-10) zostało zbudowanych w stoczni Vulcan w Hamburgu, następne 5 okrętów (od UC-11 do UC-15) powstało w stoczni AG Weser w Bremie. Obie stocznie oszacowały czas budowy jednego okrętu na 5-6 miesięcy. Wszystkie okręty zostały zwodowane i przyjęte do służby w Cesarskiej Marynarce Wojennej w okresie od kwietnia do lipca 1915 roku.
Przebieg służby.
SM UC-1
SM UC-1 zamówiony został 23 listopada 1914 roku w ramach wojennego programu rozbudowy floty jako prototypowa jednostka serii 15 okrętów typu "UC I" (numer projektu 35a, nadany przez Inspektorat Okrętów Podwodnych). Zbudowany został w stoczni Vulcan w Hamburgu pod numerem stoczniowym 45 ("Werk 45"). Okręt został zwodowany 26 kwietnia 1915 roku, zaś 5 lipca 1915 roku został przyjęty w skład Cesarskiej Marynarki Wojennej. W czasie swojej służby okręt miał ośmiu dowódców. Służąc we Flotylli Flandria SM UC-1 odbył 80 misji bojowych, głównie u wschodnich wybrzeży Wysp Brytyjskich i w kanale La Manche. Na postawionych przez okręt zagrodach minowych zatonęło 36 statków o łącznej pojemności BRT i 5 okrętów o łącznej wyporności ton, zaś 7 statków o łącznej pojemności BRT zostało uszkodzonych. Okręt zaginął z całą załogą 19 lipca 1917 roku, prawdopodobnie po wejściu na minę w okolicach Nieuwpoort we Flandrii.
SM UC-2
SM UC-2 zbudowany został w stoczni Vulcan w Hamburgu pod numerem stoczniowym 46 ("Werk 46"). Okręt został zwodowany 12 maja 1915 roku, zaś 17 maja 1915 roku został przyjęty w skład Cesarskiej Marynarki Wojennej. Jedynym dowódcą okrętu był por. mar. Karl Mey. W czasie swojej służby w składzie Flotylli Flandria SM UC-2 odbył dwie misje minowania u wybrzeży Wielkiej Brytanii, nie odnosząc sukcesów. Okręt zatonął z całą załogą prawdopodobnie 30 czerwca 1915 roku, zniszczony przez wybuch własnej miny podczas stawiania zagrody minowej w rejonie Lowestoft. Wrak okrętu niedługo po zatopieniu został zbadany przez nurków Royal Navy, podniesiony i wystawiony na widok publiczny w celu ukazania skuteczności działań marynarki brytyjskiej.
SM UC-3
SM UC-3 zbudowany został w stoczni Vulcan w Hamburgu pod numerem stoczniowym 47 ("Werk 47"). Okręt został zwodowany 28 maja 1915 roku, zaś 1 czerwca 1915 roku został przyjęty w skład Cesarskiej Marynarki Wojennej. W czasie swojej służby okręt miał trzech dowódców. Służąc we Flotylli Flandria SM UC-3 odbył 29 misji bojowych, głównie u wschodnich wybrzeży Wysp Brytyjskich i w kanale La Manche. Na postawionych przez okręt zagrodach minowych zatonęło 19 statków o łącznej pojemności BRT i 3 okręty o łącznej wyporności ton, zaś 2 statki o łącznej pojemności BRT zostały uszkodzone. Okręt zatonął z całą załogą 27 maja 1916 roku na minie na północ od Zeebrugge.
SM UC-4
SM UC-4 zbudowany został w stoczni Vulcan w Hamburgu pod numerem stoczniowym 48 ("Werk 48"). Okręt został zwodowany 6 czerwca 1915 roku, zaś 10 czerwca 1915 roku został przyjęty w skład Cesarskiej Marynarki Wojennej. W czasie swojej służby okręt miał trzynastu dowódców. Służąc we Flotylli Bałtyckiej i Flotylli Flandria SM UC-4 odbył 73 misje bojowe, głównie u wschodnich wybrzeży Wysp Brytyjskich. Na postawionych przez okręt zagrodach minowych zatonęły 32 statki o łącznej pojemności 36 391 BRT i 4 okręty o łącznej wyporności 8397 ton, zaś 2 statki o łącznej pojemności 9441 BRT zostały uszkodzone. Okręt został samozatopiony 5 października 1918 roku u wybrzeży Flandrii podczas niemieckiej ewakuacji z Belgii.
SM UC-5
SM UC-5 został zbudowany w stoczni Vulcan w Hamburgu pod numerem stoczniowym 49 ("Werk 49"). Okręt został zwodowany 13 czerwca 1915 roku, zaś 19 czerwca 1915 roku został przyjęty w skład Cesarskiej Marynarki Wojennej. W czasie swojej służby okręt miał dwóch dowódców. Służąc we Flotylli Flandria SM UC-5 odbył 29 patroli bojowych, głównie u wschodnich wybrzeży Wysp Brytyjskich i w kanale La Manche. Na postawionych przez okręt zagrodach minowych zatonęło 28 statków o łącznej pojemności BRT i dwa okręty o łącznej wyporności ton, zaś siedem statków o łącznej pojemności BRT zostało uszkodzonych. 27 kwietnia 1916 roku SM UC-5 wszedł na mieliznę w rejonie Harwich i został samozatopiony przez własną załogę, która została wzięta do niewoli. Podniesiony i wyremontowany przez Brytyjczyków, był wystawiany na widok publiczny na Wyspach Brytyjskich, w Stanach Zjednoczonych i Kanadzie w celach propagandowych, a po wojnie został złomowany.
SM UC-6
SM UC-6 został zbudowany w stoczni Vulcan w Hamburgu pod numerem stoczniowym 50 ("Werk 50") – został zwodowany 20 czerwca 1915 roku, zaś 24 czerwca 1915 roku został przyjęty w skład Cesarskiej Marynarki Wojennej. W czasie swojej służby okręt miał sześciu dowódców. Służąc we Flotylli Flandria SM UC-6 odbył 89 patroli bojowych, głównie u wschodnich wybrzeży Wysp Brytyjskich i w kanale La Manche. Na postawionych przez okręt zagrodach minowych zatonęły 54 statki o łącznej pojemności 63 319 BRT (w tym duży brytyjski statek pasażerski „Maloja” o pojemności 12 431 BRT) i jeden okręt o wyporności 810 ton, zaś uszkodzenia odniosło osiem statków o łącznej pojemności 33 104 BRT oraz jeden okręt o wyporności 810 ton. SM UC-6 zatonął z całą załogą 27 września 1917 roku, prawdopodobnie po wejściu na minę w estuarium Tamizy.
SM UC-7
SM UC-7 został zbudowany w stoczni Vulcan w Hamburgu pod numerem stoczniowym 51 ("Werk 51"). Okręt został zwodowany 6 lipca 1915 roku, zaś 9 lipca 1915 roku został przyjęty w skład Cesarskiej Marynarki Wojennej. W czasie swojej służby okręt miał dwóch dowódców. Służąc we Flotylli Flandria SM UC-7 odbył 34 patrole bojowe, głównie u wschodnich wybrzeży Wysp Brytyjskich i w kanale La Manche. Na postawionych przez okręt zagrodach minowych zatonęło 31 statków o łącznej pojemności 45 734 BRT (w tym holenderski statek pasażerski „Koningin Emma” o pojemności 9 181 BRT) i jeden okręt o wyporności 3520 ton (nowy brytyjski krążownik lekki HMS „Arethusa”, okręt flagowy dowódcy Harwich Force, komodora Reginalda Tyrwhitta), zaś dwa statki o łącznej pojemności 6151 BRT zostały uszkodzone. SM UC-7 został zatopiony wraz z całą załogą 5 lipca 1916 roku, prawdopodobnie po wejściu na minę na północ od Zeebrugge.
SM UC-8
SM UC-8 został zbudowany w stoczni Vulcan w Hamburgu pod numerem stoczniowym 52 ("Werk 52"). Okręt został zwodowany 6 lipca 1915 roku, zaś 15 lipca 1915 roku został przyjęty w skład Cesarskiej Marynarki Wojennej. W czasie swojej służby okręt miał dwóch dowódców. SM UC-8 w swoim pierwszym rejsie 4 listopada 1915 roku wszedł na mieliznę na wodach terytorialnych Holandii i został internowany. Zakupiony przez holenderski rząd, w marcu 1917 roku wszedł do służby w Koninklijke Marine jako Hr. Ms. M 1. Służył do 1931 roku, a w roku 1932 został sprzedany na złom. Był jedynym okrętem typu "UC I", który nie został zatopiony podczas wojny.
SM UC-9
SM UC-9 został zbudowany w stoczni Vulcan w Hamburgu pod numerem stoczniowym 53 ("Werk 53"). Okręt został zwodowany 11 lipca 1915 roku, zaś 15 lipca 1915 roku został przyjęty w skład Cesarskiej Marynarki Wojennej. Jedynym dowódcą okrętu był por. mar. Paul Schürmann. W czasie swojej służby w składzie Flotylli Flandria SM UC-9 odbył dwie misje minowania u wybrzeży Wielkiej Brytanii, nie odnosząc sukcesów. Okręt zatonął z całą załogą na południowy wschód od Harwich 21 października 1915 roku, prawdopodobnie na skutek eksplozji własnej miny.
SM UC-10
SM UC-10 został zbudowany w stoczni Vulcan w Hamburgu pod numerem stoczniowym 54 ("Werk 54"). Okręt został zwodowany 15 lipca 1915 roku, zaś 17 lipca 1915 roku został przyjęty w skład Cesarskiej Marynarki Wojennej. W czasie swojej służby okręt miał pięciu dowódców. Służąc we Flotylli Flandria SM UC-10 odbył 30 patroli bojowych, głównie u wschodnich wybrzeży Wysp Brytyjskich. Na postawionych przez okręt zagrodach minowych zatonęło 16 statków o łącznej pojemności 30 406 BRT i dwa okręty o łącznej wyporności 598 ton, zaś pięć statków o łącznej pojemności 16 627 BRT zostało uszkodzonych. SM UC-10 został zatopiony wraz z całą załogą 21 sierpnia 1916 roku, storpedowany przez brytyjski okręt podwodny HMS E54.
SM UC-11
SM UC-11 został zbudowany w stoczni AG Weser w Bremie pod numerem stoczniowym 225 ("Werk 225"). Stępkę okrętu położono 26 stycznia 1915 roku, wodowanie nastąpiło 11 kwietnia 1915 roku, zaś 23 kwietnia 1915 roku został przyjęty w skład Cesarskiej Marynarki Wojennej. W czasie swojej służby okręt miał dziesięciu dowódców. Służąc we Flotylli Flandria SM UC-11 odbył 83 patrole bojowe, głównie u wschodnich wybrzeży Wysp Brytyjskich. Na postawionych przez okręt zagrodach minowych zatonęło 25 statków o łącznej pojemności BRT i dwa okręty o łącznej wyporności ton, zaś jeden statek o pojemności BRT oraz dwa okręty o łącznej wyporności ton zostały uszkodzone (w tym brytyjski krążownik lekki HMS „Conquest” o wyporności 4219 ts). SM UC-11 zatonął 26 czerwca 1918 roku, po wejściu na minę w okolicy Harwich (ocalał jedynie dowódca okrętu).
SM UC-12
SM UC-12 został zbudowany w stoczni AG Weser w Bremie pod numerem stoczniowym 226 ("Werk 226"). Stępkę okrętu położono 27 stycznia 1915 roku, zwodowany został 29 kwietnia 1915 roku, zaś 2 maja 1915 roku został przyjęty w skład Cesarskiej Marynarki Wojennej. W czasie swojej służby okręt miał trzech dowódców. Przewieziony w częściach nad Adriatyk, został nominalnie wcielony w skład Kaiserliche und Königliche Kriegsmarine pod nazwą U-24. Służąc we Flotylli Pola okręt odbył 7 patroli bojowych, głównie w Cieśninie Otranto. Na postawionych przez okręt zagrodach minowych zatonęło 6 statków o łącznej pojemności BRT. Zatonął 16 marca 1916 roku, zniszczony przez wybuch własnej miny w okolicy Tarentu. Wydobyty i wyremontowany przez Włochów, służył w Regia Marina jako X 1 do 1919 roku, a następnie został złomowany.
SM UC-13
SM UC-13 został zbudowany w stoczni AG Weser w Bremie pod numerem stoczniowym 227 ("Werk 227"). Stępkę okrętu położono 28 stycznia 1915 roku, wodowanie nastąpiło 11 maja 1915 roku, zaś 15 maja 1915 roku został przyjęty w skład Cesarskiej Marynarki Wojennej. Jedynym dowódcą okrętu był por. mar. Johannes Kirchner. Przewieziony w częściach nad Adriatyk, został nominalnie wcielony w skład Kaiserliche und Königliche Kriegsmarine pod nazwą U-25. Służąc w dywizjonie U-Bootów w Konstantynopolu okręt odbył 3 patrole bojowe, operując na Morzu Egejskim i Morzu Czarnym. UC-13 zatopił 3 statki o łącznej pojemności 387 BRT, zaś jeden statek o pojemności 1280 BRT został uszkodzony. Okręt został utracony 29 listopada 1915 roku, po wejściu na mieliznę na wschód od Bosforu (ostatecznie został zniszczony ogniem artylerii rosyjskich niszczycieli).
SM UC-14
SM UC-14 został zbudowany w stoczni AG Weser w Bremie pod numerem stoczniowym 229 ("Werk 229"). Stępkę okrętu położono 28 stycznia 1915 roku, zwodowany został 13 maja 1915 roku, zaś 5 czerwca 1915 roku został przyjęty w skład Cesarskiej Marynarki Wojennej. W czasie swojej służby okręt miał sześciu dowódców. Przewieziony w częściach nad Adriatyk, został nominalnie wcielony w skład Kaiserliche und Königliche Kriegsmarine pod nazwą U-18. Służąc we Flotylli Pola i (od stycznia 1917 roku) Flotylli Flandria, okręt odbył na Adriatyku i Morzu Północnym 38 patroli bojowych. Na postawionych przez okręt zagrodach minowych zatonęło 14 statków o łącznej [pojemności BRT i dwa okręty o łącznej wyporności ton (w tym włoski pancernik „Regina Margherita”). UC-14 zatonął wraz z całą załogą 3 października 1917 roku, po wejściu na brytyjską zagrodę minową w okolicach Zeebrugge.
SM UC-15
SM UC-15 zamówiony został 23 listopada 1914 roku jako piętnasty, ostatni okręt typu "UC I". Zbudowany został w stoczni AG Weser w Bremie pod numerem stoczniowym 230 ("Werk 230"). Stępkę okrętu położono 28 stycznia 1915 roku, zwodowany został 19 maja 1915 roku, zaś 28 czerwca 1915 roku został przyjęty w skład Cesarskiej Marynarki Wojennej. W czasie swojej służby okręt miał dwóch dowódców. Przewieziony w częściach nad Adriatyk, został nominalnie wcielony w skład Kaiserliche und Königliche Kriegsmarine pod nazwą U-19. Służąc w dywizjonie U-Bootów w Konstantynopolu okręt odbył 8 patroli bojowych, operując na Morzu Czarnym. UC-15 zatopił dwa statki o łącznej pojemności BRT i jeden okręt o wyporności ton. Okręt zaginął z całą załogą po 13 listopada 1916 roku, prawdopodobnie zatonął zniszczony przez wybuch własnej miny podczas stawiania zagrody minowej u ujścia Dunaju.
Ocena.
Budując pierwsze niemieckie podwodne stawiacze min, zarówno dowództwo floty, jak i załogi okrętów były bardzo sceptyczne co do możliwości tych małych i powolnych jednostek. Okazało się jednak, że te niedoceniane początkowo okręty stały się ważnym i przydatnym elementem wojny morskiej toczonej z żeglugą Wielkiej Brytanii i jej sojuszników, szczególnie w okresach przestrzegania przez Niemców międzynarodowego prawa morskiego. Zatapianie statków handlowych za pomocą stawianych skrycie min było przed rozpoczęciem nieograniczonej wojny podwodnej jedynym sposobem na ograniczenie importu towarów i surowców na Wyspy Brytyjskie. Choć wszystkie okręty podwodne typu "UC I" zostały utracone podczas działań wojennych, ich osiągnięcia były imponujące: razem zniszczyły 272 statki o łącznej pojemności 346 628 BRT i 17 okrętów o łącznej wyporności 30 203 ton. Dodać do tego należy 35 statków uszkodzonych (134 996 BRT) i 3 uszkodzone okręty (5894 ton).
Działalność podwodnych stawiaczy min typu "UC I" byłaby bardziej efektywna, gdyby nie ograniczenia wynikające z przenoszenia min poza kadłubem sztywnym, bez dostępu podczas pobytu w morzu: miny musiały być postawione dokładnie na głębokości ustawionej jeszcze przed rejsem, co wymagało od dowódców okrętów bardzo precyzyjnej nawigacji. Często miny stawiano na wodach zbyt płytkich (łatwe do zauważenia i wytrałowania) lub za głębokich (statki bezpiecznie przepływały nad tak postawioną zagrodą). Kolejną wadą okrętów była zbyt mała prędkość nawodna i podwodna, niepozwalająca na pościg za zauważonym statkiem handlowym, czy utrudniająca walkę z silnymi prądami występującymi w Cieśninie Kaletańskiej.
Zarówno wady pierwszych niemieckich podwodnych stawiaczy min, jak i sukcesy przez nie odniesione, spowodowały powstanie nowych, powiększonych i udoskonalonych typów okrętów podwodnych: "UC II" i "UC III".

</doc>
<doc id="3801638" url="https://pl.wikipedia.org/wiki?curid=3801638" title="LDV Maxus">
LDV Maxus

LDV Maxus – samochód dostawczo-osobowy typu van klasy wyższej produkowany pod brytyjską marką LDV w latach 2005–2009.
Historia i opis modelu.
LD-100.
Pod koniec lat 90. nawiązano współpracę między brytyjskim LDV oraz polskim oddziałem Daewoo w celu zbudowania nowoczesnego samochodu dostawczego mającego zastąpić przestarzałe modele LDV Convoy, a także polskiego Lublina.
W procesie konstrukcyjnym pojazdu roboczo określonego kodem "LD-100" wzięło udział 150 polskich inżynierów, docelowo planując uruchomienie produkcji samochodu dostawczego w zakładach FSC w Lublinie. 
Premiera pojazdu będącego efektem trzyletniego procesu konstrukcyjnego miała odbyć się wiosną 2001 roku podczas Poznań Motor Show, jednak LD-100 ostatecznie nie został ani zaprezentowany, ani wdrożony do produkcji z powodu bankructwa południowokoreańskiego Daewoo i związanego z tym braku dostatecznego finansowania do ukończenia projektu.
LDV Maxus.
Po bankructwie Daewoo i trudnościach finansowych polskiego oddziału w Lublinie, brytyjskie LDV zdecydowało odkupić gotowy projekt nowego samochodu dostawczego i przenieść przygotowaną do produkcji samochodu w Lublinie linię produkcyjną w całości do własnej fabryki w angielskim Birmingham. 
Pod koniec 2004 roku pojazd zadebiutował pod nazwą LDV Maxus, trafiając do produkcji w angielskiej fabryce LDV na początku 2005 roku.
LDV zaoferowało Maxusa w różnych wariantach nadwozia, zarówno jako dostawczy furgon i podwozie do zabudowy, jak i osobowy van lub minibus. Ponadto, producent wytwarzał Maxusa zarówno z krótszym, jak i wydłużonym rozstawem osi.
Maxus V80.
Produkcja LDV Maxusa dobiegła końca w 2009 roku po 4 latach od jej rozpoczęcia w związku z bankructwem i upadłością przedsiębiorstwa LDV. Masę upadłościową po brytyjskiej firmie wraz z prawami do produkcji Maxusa kupił chiński koncern SAIC, który wiosną 2011 roku przetransportował linię produkcyjną z Birmingham do Wuxi. i wznowił tam wytwarzanie pojazdu pod nową chińską marką Maxus jako Maxus V80.
Sprzedaż.
W pierwszym roku produkcji LDV Maxus oferowany był wyłącznie na Wyspach Brytyjskich, a po przejęciu pogrążonego w trudnościach finansowych LDV przez rosyjskie przedsiębiorstwo GAZ w 2006 roku rozpoczęto ekspansję na rynkach europejskich oraz państw byłego Związku Radzieckiego. Przez kilka miesięcy 2009 roku samochód oferowany był także w Polsce bez wskazania marki jako po prostu Maxus.
LDV Maxus produkowany był także na licencji przez tureckie przedsiębiorstwo Askam, który oferował go na lokalnym rynku pod nazwą Fargo Fora. Między 2007 a 2009 rokiem pojazd wytwarzało także z myślą o lokalnym rynku malezyjskie przedsiębiorstwo Weststar pod nazwą Weststar LDV Maxus.

</doc>
<doc id="3801652" url="https://pl.wikipedia.org/wiki?curid=3801652" title="Zielnik Helwinga">
Zielnik Helwinga

Zielnik Helwinga – zielnik (inaczej herbarz) sporządzony przez Jerzego Andrzeja Helwinga na początku XVIII wieku.
Historia.
Zielnik przechowywany w zbiorach Biblioteki Narodowej zawiera zasuszone rośliny zebrane z terenów dzisiejszej Polski i jest najstarszym zachowanym zbiorem tego typu. Powstał na początku XVIII wieku, a jego autorem był pastor w Węgorzewie Jerzy Andrzej Helwing. 
Opis.
"W odróżnieniu od innych herbarzy, nie zawiera on opisów roślin leczniczych i użytkowych, a jedynie zasuszone rośliny. Jest to tzw. "herbarium vivum"(„żywy zielnik”) albo "hortus siccus" („zasuszony ogród”), czyli zbiór okazów botanicznych".
Linki zewnętrzne.
Zielnik Helwinga w serwisie "Polona.pl":
tom I, tom II, tom III

</doc>
<doc id="3801668" url="https://pl.wikipedia.org/wiki?curid=3801668" title="Aleksandr Szachraj">
Aleksandr Szachraj

Aleksandr Osipowicz Szachraj (ros. Александр Осипович Шахрай, ur. 1898 w Petersburgu, zm. 8 października 1949 w Moskwie) – radziecki działacz państwowy i partyjny.
Życiorys.
W 1917 został wcielony do rosyjskiej armii, od 1918 należał do RKP(b), 1918-1919 był przewodniczącym Powiatowej Rady Związków Zawodowych w Lebiedianie (gubernia tambowska) i funkcjonariuszem partyjnym, 1919-1920 służył w Armii Czerwonej. Od 1920 kierował Wydziałem Organizacyjnym i Agitacyjno-Masowym Komitetu Powiatowego RKP(b) w Kizlarze, potem do 1921 był sekretarzem Komitetu Powiatowego RKP(b) w Kizlarze, 1921-1922 był członkiem Prezydium i zastępcą kierownika Wydziału Agitacyjno-Masowego Terskiego Gubernialnego Komitetu RKP(b), a 1922-1924 studiował na Komunistycznym Uniwersytecie im. Swierdłowa. Po ukończeniu studiów pracował jako lektor i propagandzista Włodzimierskiego Gubernialnego, 1925 był sekretarzem komórki RKP(b) fabryki tkackiej w guberni włodzimierskiej, 1927-1929 sekretarzem odpowiedzialnym Komitetu Powiatowego WKP(b) w Kowrowie, a w 1929 sekretarzem odpowiedzialnym Komitetu Okręgowego WKP(b) we Włodzimierzu. Od 1929 do czerwca 1930 kierował Wydziałem Organizacyjnym Iwanowskiego Przemysłowego Komitetu Obwodowego WKP(b), od 10 czerwca 1930 do września 1933 I sekretarzem Kirgiskiego Komitetu Obwodowego WKP(b), później przewodniczącym Wszechzwiązkowego Zjednoczenia "Sojuzlnozawod" i pracownikiem Ludowego Komisariatu Przemysłu Lekkiego ZSRR.

</doc>
<doc id="3801669" url="https://pl.wikipedia.org/wiki?curid=3801669" title="Kelsi Dahlia">
Kelsi Dahlia

Kelsi Dahlia, z domu Worrell (ur. 15 lipca 1994 w Voorhees) – amerykańska pływaczka specjalizująca się w stylu motylkowym, mistrzyni olimpijska w sztafecie 4 × 100 m stylem zmiennym, wielokrotna złota medalistka mistrzostw świata.
Kariera pływacka.
W 2015 roku na igrzyskach panamerykańskich w Toronto zdobyła trzy medale. Złoto wywalczyła na dystansie 100 m stylem motylkowym, uzyskawszy czas 57,78, i w sztafecie 4 × 100 m stylem zmiennym. Zdobyła także srebro w sztafecie 4 × 100 m stylem dowolnym.
Rok później, podczas igrzysk olimpijskich w Rio de Janeiro płynęła w wyścigu eliminacyjnym sztafet 4 × 100 m stylem zmiennym. Otrzymała złoty medal po tym, jak Amerykanki zajęły w finale pierwsze miejsce. Indywidualnie startowała w konkurencji 100 m stylem motylkowym, w której nie awansowała do finału i z czasem 57,54 uplasowała się na ósmym miejscu po dyskwalifikacji Chinki Chen Xinyi.
Na mistrzostwach świata na krótkim basenie zdobyła siedem medali. Mistrzynią świata została w sztafetach kobiet 4 × 100 m stylem dowolnym, 4 × 50 i 4 × 100 m stylem zmiennym oraz w sztafecie mieszanej 4 × 50 m stylem zmiennym. W sztafecie kobiecej 4 × 50 m stylem zmiennym Amerykanki ustanowiły nowy rekord świata (1:43,27), a w sztafecie 4 × 100 m stylem zmiennym rekord mistrzostw (3:47,89). Pozostałe medale, wszystkie srebrne, Worrell wywalczyła w stylu motylkowym, w którym w każdej konkurencji pobiła rekord Ameryki.
Podczas mistrzostw świata w Budapeszcie wywalczyła pięć medali. Złote medale zdobyła w sztafetach kobiecych 4 × 100 m stylem dowolnym i zmiennym oraz sztafetach mieszanych 4 × 100 m stylem dowolnym i zmiennym. W finale kobiecej sztafety zmiennej i w eliminacjach sztafet mieszanych 4 × 100 m stylem zmiennym pomogła ustanowić nowe rekordy globu. Indywidualnie Worrell była trzecia w konkurencji 100 m stylem motylkowym, uzyskawszy czas 56,37. Na dystansie dwukrotnie krótszym zajęła czwarte miejsce i pobiła rekord obu Ameryk (25,48).
Życie prywatne.
W październiku 2017 roku wzięła ślub z Thomasem Dahlią.

</doc>
<doc id="3801685" url="https://pl.wikipedia.org/wiki?curid=3801685" title="Anna Tatarkiewicz">
Anna Tatarkiewicz

Anna Jakubiszyn-Tatarkiewicz (ur. w 21 marca 1921 we Lwowie, zm. 11 sierpnia 2019 w Warszawie) – polska tłumaczka literatury francuskojęzycznej.
Życiorys.
Urodziła się w 1921 jako córka Mikołaja. Studiowała na Uniwersytecie Lwowskim. Pracowała jako salowa w szpitalu. Wiosną 1944 została zmobilizowana do szeregów Armii Polskiej formowanej w ZSRR i skierowana do pracy w prasie wojskowej.
Od 1946 pracowała jako dziennikarka w pismach "Polska Zbrojna" i "Żołnierz Wolności" i jednocześnie studiowała romanistykę na Uniwersytecie Warszawskim. W 1951 zwolniona z pracy dziennikarskiej za niedostatek "dyspozycyjności". W latach 1951-1962 przebywała w Lublinie, gdzie współpracowała z lubelską "Kameną". Od 1952 była członkinią Związku Literatów Polskich (do chwili jego rozwiązania po wprowadzeniu stanu wojennego). W 1961 otrzymała nagrodę miasta Lublina za całokształt działalności literackiej, publicystycznej i społecznej.
Od 1962 mieszkała w Warszawie pracując zawodowo jako tłumaczka z języka francuskiego oraz członkini zespołu redakcyjnego "Forum". Przełożyła około trzydzieści książek – głównie z dziedziny beletrystyki i eseistyki. Zajęła się tłumaczeniem takich autorów jak: Gaston Bachelard Barthes, Jean de La Bruyere ("Charaktery"), Le Clézio ("Protokół"), Dumas (wybór "Pamiętników"), Ricoeur, Eliade, André Malraux ("Głowa z obsydianu"), ("Przemijanie a literatura"), Saint-Beuve (wybór pism krytycznych), pani de Sevigne (listy), Madame de Staël (wybór pism krytycznych), Chrétien de Troyes ("Parceval z Walii") oraz wybór francuskiej noweli renesansowej.
Publikowała również liczne artykuły w pismach społeczno-kulturalnych, współpracowała z "Polityką", "Tygodnikiem Kulturalnym", "Kulturą" (warszawską), "Tygodnikiem Powszechnym", "Filmem", "Kinem" i czasopismem "Więź". Pisała felietony do tygodnika "Przegląd", które podpisywała imieniem i nazwiskiem oraz określeniem "utopistka". Współpracowała z Towarzystwem Przyjaciół Dzieci. Nigdy nie należała do żadnej partii politycznej.
Postanowieniem prezydenta RP Aleksandra Kwaśniewskiego z 14 marca 2000 została odznaczona Krzyżem Oficerski Orderu Odrodzenia Polski "za wybitne zasługi w pracy redakcyjnej w tygodniku „Forum”".

</doc>
<doc id="3801688" url="https://pl.wikipedia.org/wiki?curid=3801688" title="Minotaur (mitologia)">
Minotaur (mitologia)



</doc>
<doc id="3801690" url="https://pl.wikipedia.org/wiki?curid=3801690" title="Moris Biełocki">
Moris Biełocki

Moris Lwowicz Biełocki (Czorny) (ros. Морис Львович Белоцкий (Чёрный), ur. 1895 w Lipowcu, zm. 1944 w Wysznim Wołoczoku) – radziecki działacz partyjny.
Życiorys.
W latach 1916-1918 był członkiem Federacji Anarchistów, w 1918 przewodniczył Komitetowi Rewolucyjnemu na Litwie, w czerwcu 1918 został członkiem RKP(b), 1919-1920 był sekretarzem Komitetów Powiatowych KP(b)U w Lipowcu i Humaniu. W 1920 służył w 12 Armii, od lipca do września 1920 był zastępcą szefa Wydziału Politycznego 1 Armii Konnej i szefem Wydziału Politycznego 11 Dywizji Kawalerii 1 Armii Konnej, a od 10 października 1920 do 10 lipca 1921 komisarzem tej dywizji, w marcu 1921 jako pełnomocnik 79 Brygady Piechoty brał udział w likwidacji powstania w Kronsztadzie. W latach 1921-1923 był słuchaczem Wojskowej Akademii Armii Czerwonej, od maja 1923 do maja 1924 komisarzem tej akademii, od czerwca do grudnia 1924 konsulem generalnym ZSRR w Termezie, potem sekretarzem Komitetu Powiatowego WKP(b) w Skopinie i instruktorem Północnokaukaskiego Krajowego WKP(b) i do września 1930 sekretarzem odpowiedzialnym Komitetu Obwodowego KP(b)U w Doniecku. Od września 1930 do września 1931 był sekretarzem odpowiedzialnym Komitetu Obwodowego WKP(b) Północnoosetyjskiego Obwodu Autonomicznego, 1931-1932 słuchaczem kursów marksizmu-leninizmu przy KC WKP(b), 1932-1933 I zastępcą przewodniczącego Osoawiachima, a od września 1933 do 22 marca 1937 I sekretarzem Kirgiskiego Komitetu Obwodowego WKP(b). Był odznaczony dwoma Orderami Czerwonego Sztandaru (23 marca 1921 i 30 lipca 1921).
W 1937 został aresztowany, zmarł w więzieniu.

</doc>
<doc id="3801696" url="https://pl.wikipedia.org/wiki?curid=3801696" title="Michaił Kamienski">
Michaił Kamienski

Michaił Dawydowicz Kamienski (Ejdis) (ros. Михаил Давыдович Каменский (Эйдис), ur. 1889 w Szpole, zm. 1963) – radziecki działacz partyjny.
Życiorys.
W 1908 wstąpił do SDPRR, od 1918 prowadził działalność podziemną w Odessie, 1919 pracował w odeskiej gubernialnej Czece, później był pracownikiem politycznym Armii Czerwonej, został ranny w walkach. Od października 1922 kierował Wydziałem Organizacyjnym Tomskiego Gubernialnego Komitetu RKP(b), od czerwca do października 1924 kierował Wydziałem Organizacyjnym Fergańskiego Komitetu Obwodowego Komunistycznej Partii (bolszewików) Turkiestanu, od 18 października 1924 do 23 marca 1925 był I sekretarzem Kara-Kirgiskiego Tymczasowego Obwodowego Biura RKP(b). Od 27 marca do 17 sierpnia 1925 był I sekretarzem Obwodowego Komitetu RKP(b) Kara-Kirgizji/Kirgiskiego Obwodu Autonomicznego, później był m.in. dyrektorem stanicy maszynowo-traktorowej w obwodzie frunzeńskim.

</doc>
<doc id="3801708" url="https://pl.wikipedia.org/wiki?curid=3801708" title="Kościół Najświętszego Serca Pana Jezusa w Węglińcu">
Kościół Najświętszego Serca Pana Jezusa w Węglińcu

Kościół Najświętszego Serca Pana Jezusa – rzymskokatolicki kościół parafialny należący do dekanatu Węgliniec diecezji legnickiej.
Architektura.
Jest to budowla jednonawowa, wzniesiona w stylu neoromańskim w 1931 roku. Za prezbiterium znajduje się zakrystia, która, łączy kościół z plebanią. Nad wejściem głównym do świątyni jest umieszczona wieża z dzwonnicą. Pomiędzy nią, a sklepieniem wieży znajduje się mechanizm zegarowy wykonany na początku XX wieku posiadający cztery tarcze, które wskazują na cztery strony świata. Wnętrze budowli składa się z dwóch części: pierwsza część – to przedsionek, nad którym jest umieszczona empora muzyczna z organami, druga część – to nawa główna oddzielona od empory trzema przęsłami podpartymi dwiema kolumnami. Całość świątyni oddziela od prezbiterium duży łuki. Sklepienie nawy posiada formę półkolistą, dzięki czemu budowla znana jest z doskonałej akustyki.

</doc>
<doc id="3801711" url="https://pl.wikipedia.org/wiki?curid=3801711" title="Valencia CF w europejskich pucharach">
Valencia CF w europejskich pucharach

Występy w europejskich pucharach hiszpańskiego klubu piłkarskiego Valencia CF.

</doc>
<doc id="3801712" url="https://pl.wikipedia.org/wiki?curid=3801712" title="Tamopsis reevesbyana">
Tamopsis reevesbyana

Tamopsis reevesbyana – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów, na podstawie pojedynczej samicy odłowionej na wyspie Reevesby.
Holotypowa samica ma 3,6 mm długości ciała. Prosoma okrągła, szarawobrązowa z czarniawymi obrzeżami i rejonem ocznym oraz jasnożółtymi, okrągłymi plamkami przy brzegach i wydłużoną za oczami. Obszar oczny słabo wyniesiony, a nadustek w ½ tak wysoki jak on. Przednio-środkowa para oczu nieco mniejsza niż tylno-środkowa, a tylno-boczna największa. Szczękoczułki żółte. Kształt sternum prawie trójkątny. Opistosoma szersza niż dłuższa i znacznie szersza niż prosoma, biaława z ciemnym nakrapianiem, wyposażona w 5 par okrągłych grzbietowych dołków mięśniowych. Odnóża i tylno-boczne kądziołki przędne obrączkowane. Wulwa z pojedynczym zbiorniczkiem nasiennym na który spiralnie nawinięty jest przewód inseminacyjny.
Pająk endemiczny dla Australii, znany z Australii Zachodniej i Australii Południowej.

</doc>
<doc id="3801713" url="https://pl.wikipedia.org/wiki?curid=3801713" title="Sztorm na morzu">
Sztorm na morzu



</doc>
<doc id="3801717" url="https://pl.wikipedia.org/wiki?curid=3801717" title="Wiktoria Kamienska">
Wiktoria Kamienska



</doc>
<doc id="3801718" url="https://pl.wikipedia.org/wiki?curid=3801718" title="Andries van Eertvelt">
Andries van Eertvelt

Andries van Eertvelt lub Andries Ertvelt (ur. 25 marca 1590 w Antwerpii, zm. 1652, tamże) – flamandzki malarz, rysownik i grafik, marynista, pierwszy artysta flamandzki specjalizujący się w tematyce morskiej.
W 1609 lub 1610 został przyjęty do gildii malarzy antwerpskich; działał w niej do 1627 roku. W latach 1628–1630 przebywał w Genui, gdzie pracował dla malarza i rysownika Cornelisa de Waela. W 1630 roku powrócił do Antwerpii. Jego uczniami byli Gaspar van Eyck, H. Minderhout, Bonaventura Peeters i M. van Plattenberg.
Głównym tematem jego obrazów były statki walczące ze sztormem, m.in. "Bitwa na morzu podczas sztormu", "Sztorm na morzu" (1662–1665) Muzeum Narodowe we Wrocławiu) oraz (po powrocie z Włoch) widoki południowych portów nad spokojnym morzem. Posługiwał się głównie zielonkawymi, brunatnymi i czarnymi tonami oraz bielą do przedstawienia światła.

</doc>
<doc id="3801723" url="https://pl.wikipedia.org/wiki?curid=3801723" title="SAI Ambrosini 107">
SAI Ambrosini 107

SAI Ambrosini 107 – prototypowy włoski samolot myśliwski z początku lat 40. XX wieku wytwórni SAI Ambrosini. Maszyna powstała dzięki modyfikacjom istniejącej już konstrukcji, samolotu SAI 7. Miał być to tani w produkcji i eksploatacji, wykonany z niedeficytowych materiałów i prosty w obsłudze samolot.
Historia.
W latach 30. ubiegłego wieku powstała koncepcja lekkiego samolotu myśliwskiego, zbudowanego z niedeficytowych materiałów, a tym samym taniego w produkcji i prostego w obsłudze, który można by dzięki temu produkować na masową skalę. Ideę tą wcielił między innymi w życie włoski konstruktor z firmy SAI Ambrosini, Sergio Stefanutti. Aby jak najbardziej uprościć i przyśpieszyć prace nad nową konstrukcją, nie zaprojektował on od podstaw nowego samolotu, a dokonał głębokich modyfikacji już istniejącej konstrukcji, sportowego (wyścigowego) samolotu SAI 7, którego projektu był również autorem. Cały projekt wzbudził zainteresowanie włoskiego Ministerstwa Lotnictwa, które zleciło zbudowanie prototypu. Ukończona maszyna do swojego pierwszego lotu wzbiła się we wrześniu 1940 roku z lotniska w Castiglione del Lago. Za jej sterami siedział pilot doświadczalny Mario Faccioli. Przeprowadzone próby w powietrzu wykazały bardzo dobre właściwości samolotu, który cechował się dużą prędkością maksymalną (pomimo zastosowania silnika o małej mocy) oraz dobrą zwrotnością. Cały projekt został przerwany po katastrofie, do jakiej doszło 18 lipca 1941 roku. W jej wyniku prototyp został zniszczony, a pilotujący maszynę znany włoski pilot Arturo Ferrarin poniósł śmierć.
Konstrukcja.
SAI 107 był wolnonośnym dolnopłatem wykonanym w całości z drewna. Do napędu samolotu użyto rzędowego, 12-cylindrowego silnika w układzie odwróconego V, Isotta Fraschini Gamma RC.35-IS oraz dwułopatowego, drewnianego śmigła. W podstawowej konfiguracji konstruktor zachował długą osłonę kabiny, sięgającą dziobu samolotu, taką samą jak w pierwowzorze czyli maszynie SAI 7. W ostatecznej konfiguracji zrezygnowano z takiego rozwiązania. Samolot posiadał klasyczne, chowane podwozie główne oraz stałe kółko ogonowe. Skorupowy kadłub wykonany z integralnym statecznikiem pionowym. Dwudźwigarowe skrzydła pokryte sklejką.
Uzbrojenie.
Samolot miał posiadać pojedynczy karabin maszynowy Breda-SAFAT kalibru 7,7 mm umieszczony na burcie kadłuba pomiędzy silnikiem a kabiną pilota.

</doc>
<doc id="3801726" url="https://pl.wikipedia.org/wiki?curid=3801726" title="Żołnierz Rewolucji">
Żołnierz Rewolucji

Żołnierz Rewolucji – polskojęzyczny tygodnik, wydawany przez działaczy komunistycznych w czasie wojny polsko-bolszewickiej, przeznaczony do niejawnego kolportowania wśród żołnierzy armii polskiej. Stanowił kontynuację komunistycznego pisma „Żołnierz Polski”, wychodzącego od maja do lipca 1920 w Charkowie.

</doc>
<doc id="3801727" url="https://pl.wikipedia.org/wiki?curid=3801727" title="Eugen Bure">
Eugen Bure



</doc>
<doc id="3801747" url="https://pl.wikipedia.org/wiki?curid=3801747" title="Real Saragossa w europejskich pucharach">
Real Saragossa w europejskich pucharach

Występy w europejskich pucharach hiszpańskiego klubu piłkarskiego Real Saragossa.

</doc>
<doc id="3801768" url="https://pl.wikipedia.org/wiki?curid=3801768" title="Świat Talizmanu">
Świat Talizmanu

 – anime OVA z 1984 roku.
Wersja polska.
Wersja wydana na VHS z angielskim dubbingiem i polskim lektorem.

</doc>
<doc id="3801803" url="https://pl.wikipedia.org/wiki?curid=3801803" title="Uniwersytet w Mariborze">
Uniwersytet w Mariborze



</doc>
<doc id="3801810" url="https://pl.wikipedia.org/wiki?curid=3801810" title="Newcastle United F.C. w europejskich pucharach">
Newcastle United F.C. w europejskich pucharach

Występy w europejskich pucharach angielskiego klubu piłkarskiego Newcastle United.

</doc>
<doc id="3801813" url="https://pl.wikipedia.org/wiki?curid=3801813" title="Stadion Miejski w Vučitrnie">
Stadion Miejski w Vučitrnie

Stadion Miejski (alb. "Stadiumi i Qytetit", serb. "Градски стадион", "Gradski stadion") – wielofunkcyjny stadion sportowy w Vučitrn w Kosowie. Wykorzystywany jest głównie do meczów piłki nożnej. Swoje mecze rozgrywa drużyna KF Vushtrria. Obiekt może pomieścić 5000 widzów.

</doc>
<doc id="3801814" url="https://pl.wikipedia.org/wiki?curid=3801814" title="Australia Cup (1963)">
Australia Cup (1963)

Australia Cup 1963 – druga edycja australijskiego krajowego pucharu piłkarskiego Australia Cup. W rozgrywkach wzięło udział 24 drużyn z pięciu stanów: Australia Południowa, Nowa Południowa Walia, Queensland, Tasmania i Wiktoria. W ramach rozgrywek zostały przeprowadzone cztery rudny eliminacyjne (runda I, runda II, ćwierćfinał, półfinał), z których zwycięska para wchodziła do finału a pokonana para rozgrywała spotkanie o III. miejsce. Zwycięzcą rozgrywek Australia Cup została drużyna Port Melbourne Slavia, która pokonała w finale drużynę Polonia Melbourne. Trzecie miejsce zdobyła drużyna Adelaide Juventus.
Uczestnicy Australia Cup 1963.
W rozgrywkach wzięło udział 24 drużyn z sześciu federacji stanowych:
Rozgrywki.
Runda I.
Inne źródła podają wynik spotkania Brisbane Hellenic – Merton Rovers 4:0.
Inne źródła podają wynik spotkania Hobart Rangers – Ulverstone 5:1.
Runda II.
Drużyna Port Melbourne Slavia wygrała mecz po dogrywce po złotym golu strzelonym przez Tommy’ego Harpera w piątej części dogrywki trwającej 5 minut (dogrywka składała się z 6 części trwających 5 minut).
Dogrywka rozgrywana była w formacie 6 części, każda z części trwała 5 minut. W dogrywce o wygranej decydował złoty gol. Jako że żadna z drużyn nie strzeliła gola o wygranej decydowały rzuty karne. Rzuty karne trwały pięć serii i wykonywane były przez kapitanów każdej drużyny, byli to: Vic Janczyk z Polonii Melbourne oraz Don Hodgson z George Cross.
Drużyna Sydney Prague wygrała mecz po dogrywce po złotym golu strzelonym przez Norberto Badaracco w trzeciej części dogrywki trwającej 5 minut (dogrywka składała się z 6 części trwających 5 minut).
Ćwierćfinały.
Według relacji w "The Age" frekwencja na meczu wynosiła 15 000 widzów.
Półfinały.
Według relacji w "The Age" frekwencja na meczu wynosiła 14 000 widzów, natomiast "The Sydney Morning Herald" podawał 15 000 widzów.
Finał.
Według relacji w "The Age" frekwencja na meczu wynosiła 15 500 widzów. Dogrywka niebyła rozgrywana dlatego mecz finałowy został powtórzony.
Mecz powtórzony.
Dogrywka trwała dwa razy po 15 minut.

</doc>
<doc id="3801815" url="https://pl.wikipedia.org/wiki?curid=3801815" title="Kościół Matki Boskiej Częstochowskiej w Rakówce">
Kościół Matki Boskiej Częstochowskiej w Rakówce

Kościół Matki Boskiej Częstochowskiej w Rakówce – rzymskokatolicki kościół położony w Rakówce. Jest to świątynia filialna parafii Podwyższenia Krzyża Pańskiego w Księżpolu. Kościół erygowany w 1982 r.
Historia.
Świątynia została zbudowana przez mieszkańców wsi w 1982 r. na zakupionym gruncie, po uprzednim wycięciu drzew. Drewnianą świątynię poświęcono 1 sierpnia 1982 r. W latach 1999-2000 świątynia przeszła gruntowny remont. Od 2006 roku za starą świątynią wznoszony jest nowy kościół który nie został jednak ukończony do dzisiejszego dnia.

</doc>
<doc id="3801817" url="https://pl.wikipedia.org/wiki?curid=3801817" title="Galina Flakserman">
Galina Flakserman



</doc>
<doc id="3801819" url="https://pl.wikipedia.org/wiki?curid=3801819" title="Erwand Asribekow">
Erwand Asribekow



</doc>
<doc id="3801822" url="https://pl.wikipedia.org/wiki?curid=3801822" title="Rugby Europe International Championships 2016/2017">
Rugby Europe International Championships 2016/2017

Rugby Europe International Championships 2016/2017 – pierwsza edycja zreformowanych rozgrywek organizowanych przez Rugby Europe, które zastąpiły Puchar Narodów Europy.
Nowy format rozgrywek.
Podczas kongresu Rugby Europe w lipcu 2015 roku przyjęto nowy format rozgrywek, który zakładał m.in. uproszczenie rozgrywek, zmniejszenie liczby ich szczebli oraz umożliwienie szybszych awansów i spadków pomiędzy poszczególnymi poziomami. Siedmioszczeblowy Puchar Narodów Europy został zastąpiony pięcioszczeblowymi mistrzostwami. Najwyższy poziom, noszący nazwę "Rugby Europe Championship" („Mistrzostwa Rugby Europe”) zajął miejsce dotychczasowej Dywizji 1A. Po zakończeniu rozgrywek najlepsza spośród sześciu drużyn zespół otrzymuje tytuł Mistrza Rugby Europe, zaś najsłabszy trafia do jednomeczowego barażu o utrzymanie, który rozgrywany jest na jego terenie.
Drugi poziom rozgrywek (dawna Dywizja 1B) stanowi "Rugby Europe Trophy" („Trofeum Rugby Europe”), które także liczy sześć drużyn. Zwycięzca rywalizuje o awans z najsłabszą ekipą RE Championship, z kolei najsłabszy spada na niższy poziom.
Kolejny etap stanowi "Rugby Europe Conference" („Konferencja Rugby Europe”) – na tym poziomie rywalizuje 20 zespołów podzielonych na dwie dywizje (1 i 2), a wewnątrz nich na dwie grupy, północną i południową. Podział na grupy odbywa się każdorazowo przed startem rozgrywek z uwzględnieniem czynników geograficznych. Zwycięzcy każdej z grup Dywizji 1 RE Conference rozgrywają mecz barażowy o awans, którego gospodarzem jest zespół lepszy w łącznej tabeli. Najsłabszy zespół każdej z grup spada do odpowiedniej grupy w Dywizji 2, zaś ich miejsce w dywizji 1 zastępuje najlepszy zespół właściwej grupy z Dywizji 2. 
Najsłabszy zespół w łącznej tabeli Dywizji 2 RE Conference spada na piąty, najniższy poziom rozgrywek, jakim jest "Rugby Europe Development League" („Liga Rozwojowa Rugby Europe”). Początkowo zakładano, że na tym poziomie występować będzie pięć zespołów, jednak do rozgrywek zgłoszono tylko trzy drużyny. Najlepsza spośród nich awansuje do RE Conference.
Na wszystkich etapach rozgrywek spotkania rozgrywane są jednorundowym systemem kołowym. W sumie reprezentacje w jednym sezonie rozgrywają – w zależności od szczebla – trzy cztery lub pięć spotkań, spośród których dwa lub trzy u siebie, pozostałe zaś na wyjeździe. Na wszystkich poziomach kwestie zwycięstwa w rozgrywkach, awansów i spadków rozstrzygane są dorocznie.

</doc>
<doc id="3801826" url="https://pl.wikipedia.org/wiki?curid=3801826" title="Amajak Nazaretian">
Amajak Nazaretian



</doc>
<doc id="3801827" url="https://pl.wikipedia.org/wiki?curid=3801827" title="Paweł Meładze">
Paweł Meładze



</doc>
<doc id="3801828" url="https://pl.wikipedia.org/wiki?curid=3801828" title="Puchar Narodów Europy">
Puchar Narodów Europy



</doc>
<doc id="3801830" url="https://pl.wikipedia.org/wiki?curid=3801830" title="Stadion im. Rizy Lushty">
Stadion im. Rizy Lushty

Stadion im. Rizy Lushty (alb. "Stadiumi Riza Lushta") – wielofunkcyjny stadion sportowy w Mitrowicy w Kosowie. Wykorzystywany jest głównie do meczów piłki nożnej. Swoje mecze rozgrywa na nim drużyna KF Trepça’89 Mitrowica. Obiekt może pomieścić 12000 widzów.

</doc>
<doc id="3801831" url="https://pl.wikipedia.org/wiki?curid=3801831" title="Silwestr Pokko">
Silwestr Pokko



</doc>
<doc id="3801834" url="https://pl.wikipedia.org/wiki?curid=3801834" title="Nahed Hattar">
Nahed Hattar



</doc>
<doc id="3801844" url="https://pl.wikipedia.org/wiki?curid=3801844" title="Inter Bratysława w europejskich pucharach">
Inter Bratysława w europejskich pucharach



</doc>
<doc id="3801862" url="https://pl.wikipedia.org/wiki?curid=3801862" title="Stadiumi Llukar">
Stadiumi Llukar

Stadiumi Llukar – piłkarski stadion w Prisztinie, w Kosowie. Na tym obiekcie swoje mecze rozgrywa klub: KF Beselidhja Prisztina. Stadion może pomieścić 3000 osób.

</doc>
<doc id="3801867" url="https://pl.wikipedia.org/wiki?curid=3801867" title="Antoni Cybulski">
Antoni Cybulski



</doc>
<doc id="3801874" url="https://pl.wikipedia.org/wiki?curid=3801874" title="Jožef Školč">
Jožef Školč

Jožef Školč (ur. 19 sierpnia 1960 w Breginju) – słoweński polityk i działacz partyjny, parlamentarzysta i minister, w latach 1994–1996 przewodniczący Zgromadzenia Państwowego, współzałożyciel i pierwszy przewodniczący Liberalnej Demokracji Słowenii (LDS).
Życiorys.
Absolwent stosunków międzynarodowych na Uniwersytecie Lublańskim (1986). Był działaczem komunistycznej młodzieżówki Zveza socialistične mladine Slovenije (ZSMS), w 1988 został jej przewodniczącym. W 1990 doprowadził do jej przekształcenia w Liberalną Demokrację Słowenii, którą kierował do 1992. W 1992 po raz pierwszy wybrany na posła do Zgromadzenia Państwowego, uzyskiwał reelekcję w kolejnych wyborach, zasiadając w słoweńskim parlamencie do 2008. Od 1994 do 1996 pełnił funkcję przewodniczącego Zgromadzenia Państwowego. W latach 1997–2000 sprawował urząd ministra kultury. Od 2007 był przewodniczącym klubu deputowanych LDS. Od 2008 pracował w gabinecie premiera Boruta Pahora, od 2011 do 2012 był sekretarzem stanu w resorcie kultury. W 2012 został sekretarzem generalnym stowarzyszenia kulturalnego ZOTKS. W 2022 wszedł w skład Rady Państwa.

</doc>
<doc id="3801877" url="https://pl.wikipedia.org/wiki?curid=3801877" title="Taylor McKeown">
Taylor McKeown

Taylor McKeown (ur. 17 marca 1995 w Redcliffe) – australijska pływaczka specjalizująca się w stylu klasycznym, medalistka igrzysk olimpijskich i mistrzostw świata.
Kariera pływacka.
W 2014 roku podczas Igrzysk Wspólnoty Narodów w Glasgow zdobyła złoty medal na dystansie 200 m stylem klasycznym, uzyskawszy w finale czas 2:22,36.
Rok później, na mistrzostwach świata w Kazaniu wywalczyła brąz w sztafecie 4 × 100 m stylem zmiennym. Indywidualnie startowała na 100 i 200 m stylem klasycznym. W pierwszej z tych konkurencji uzyskała czas 1:07,19 i zajęła dziewiąte miejsce. Na 200 m żabką z czasem 2:24,41 uplasowała się na 12. miejscu.
Podczas igrzysk olimpijskich w Rio de Janeiro w 2016 roku zdobyła srebrny medal w sztafecie 4 × 100 m stylem zmiennym. W konkurencji 200 m stylem klasycznym zajęła piąte miejsce, uzyskawszy czas 2:22,43. Na dystansie 100 m żabką nie zakwalifikowała się do finału i z czasem 1:07,12 była jedenasta.
W 2017 roku na mistrzostwach świata w Budapeszcie zdobyła brązowy medal w sztafecie 4 × 100 m stylem zmiennym. W finale 200 m stylem klasycznym była siódma z czasem 2:23,06. Na 100 m żabką zajęła dziewiąte miejsce, uzyskawszy czas 1:06,93.

</doc>
<doc id="3801880" url="https://pl.wikipedia.org/wiki?curid=3801880" title="Djabe">
Djabe

Djabe – węgierska grupa muzyczna, założona w roku 1995 w Budapeszcie, wykonująca muzykę będącą połączeniem jazzu oraz world music.
Historia.
Grupa została założona pod koniec 1995 roku przez Andrasa Siposa oraz Attila Égerháziego, który jest aktualnie gitarzystą oraz głównym kompozytorem. Od tamtego czasu zespół współpracował z wieloma zagranicznymi muzykami, wśród których znalazły się takie osoby jak: Steve Hackett, Gulli Briem, John Nugent czy Malik Mansurov.
Nazwa grupy jest słowem pochodzącym z języka akan i oznacza "wolność".

</doc>
<doc id="3801883" url="https://pl.wikipedia.org/wiki?curid=3801883" title="Eintracht Frankfurt w europejskich pucharach">
Eintracht Frankfurt w europejskich pucharach

Występy w europejskich pucharach niemieckiego klubu piłkarskiego Eintracht Frankfurt.

</doc>
<doc id="3801884" url="https://pl.wikipedia.org/wiki?curid=3801884" title="Herschell Lewis">
Herschell Lewis



</doc>
<doc id="3801885" url="https://pl.wikipedia.org/wiki?curid=3801885" title="Barbara Brezigar">
Barbara Brezigar

Barbara Brezigar (ur. 1 grudnia 1953 w Lublanie) – słoweńska prawniczka i polityk, w 2000 minister sprawiedliwości, w latach 2005–2011 prokurator generalny, kandydatka w wyborach prezydenckich w 2002.
Życiorys.
Absolwent prawa na Uniwersytecie Lublańskim (1977). Po ukończeniu szkoleń zawodowych podjęła pracę w prokuraturze, należąc przed 1990 do partii komunistycznej. W 1993 stanęła na czele sekcji ds. przestępczości gospodarczej, a w 1996 powołano ją na szefa specjalnej grupy ds. zwalczania przestępczości zorganizowanej. Ustąpiła w 1999, wcześniej bez powodzenia ubiegając się o stanowisko prokuratora generalnego. Od czerwca do listopada 2000 sprawowała urząd ministra sprawiedliwości w gabinecie Andreja Bajuka. W 2000 bezskutecznie ubiegała się o mandat posłanki z ramienia Słoweńskiej Partii Demokratycznej, powracając następnie do zawodu prokuratora.
W 2002 wystartowała w wyborach prezydenckich jako niezależna z poparciem m.in. SDS i Nowej Słowenii. W drugiej turze głosowania przegrała z premierem Janezem Drnovškiem, otrzymując 43,4% głosów. W 2004 była wśród założycieli liberalno-konserwatywnego think tanku Zbor za republiko. W latach 2005–2011 zajmowała stanowisko prokuratora generalnego. W 2012 została sekretarzem stanu w resorcie spraw wewnętrznych w rządzie Janeza Janšy.

</doc>
<doc id="3801887" url="https://pl.wikipedia.org/wiki?curid=3801887" title="Anne Etchegoyen">
Anne Etchegoyen

Anne Etchegoyen – wokalistka baskijska, wywodząca się z Francji. Urodziła się w 1980 roku w Saint-Palais w regionie Nawarra. W wieku ośmiu lat dołączyła do chóru w rodzinnej miejscowości Donapaleu (Baxenabarre). Przez wiele lat uczyła się w konserwatoriach muzycznych w Bajonnie i Bordeaux. W 2003 roku została wybrana do odśpiewania hymnu narodowego na rozpoczęciu lekkoatletycznych mistrzostw świata. Śpiewa w kilku językach, po baskijsku, francusku i w dialekcie gaskońskim. Występowała z męskim chórem Aizkoa. W 2015 roku udała się z pieszą pielgrzymką do Santiago de Compostela.
Największym przebojem piosenkarki jest jej wersja klasycznej pieśni baskijskiej "Txoria Txori" ("Hegoak") czyli "Ptak to ptak" ("Skrzydła") - słowa Joxean Artze, muzyka Mikel Laboa. Liczba odsłon teledysku w serwisie YouTube przekroczyła milion (1 156 983 na dzień 27 września 2016 roku).
Z chórem Aizkoa zaśpiewała także hymn drużyny rugby z Bayonne "La Peña Baiona", oparty na melodii piosenki Udo Jürgensa "Griechischer Wein" ("Greckie wino").

</doc>
<doc id="3801888" url="https://pl.wikipedia.org/wiki?curid=3801888" title="Yumi Tōma">
Yumi Tōma

, bardziej znana jako – japońska seiyū, aktorka dubbingowa oraz piosenkarka. Dawniej związana z Aoni Production.

</doc>
<doc id="3801889" url="https://pl.wikipedia.org/wiki?curid=3801889" title="Bohém Ragtime Jazz Band">
Bohém Ragtime Jazz Band

Bohém Ragtime Jazz Band – węgierska grupa muzyczna wykonująca muzykę ragtime, dixieland oraz swing. Zespół został założony w roku 1985 w Kecskemét.
Grupa swój pierwszy występ na żywo miała 3 marca 1985. Od tamtego czasu regularnie udziela koncertów na terenie Węgier oraz za granicą. Swój występ miała również na terenie Polski, w Szczawnicy.

</doc>
<doc id="3801895" url="https://pl.wikipedia.org/wiki?curid=3801895" title="Skrwawione ziemie">
Skrwawione ziemie

Skrwawione ziemie: Europa między Hitlerem a Stalinem – książka z 2010 roku autorstwa amerykańskiego historyka Timothy'ego Snydera. 
Treść.
Praca jest syntezą dziejów Europy Środkowej i Wschodniej lat 1933-1945. Autor skupia się w narracji na ofiarach – ponad 14 milionach zamordowanych z przyczyn wyłącznie politycznych. Książka została przetłumaczona na wiele języków, spotkała się też z dużą reakcją historyków i publicystów.

</doc>
<doc id="3801901" url="https://pl.wikipedia.org/wiki?curid=3801901" title="Reggiane Re.2004">
Reggiane Re.2004

Reggiane Re.2004 – niezrealizowany projekt włoskiego samolotu myśliwskiego z początku lat 40. XX wieku wytwórni Reggiane.
Historia.
W 1941 roku w wytwórni Officine Meccaniche Reggiane SpA (znanej w skróconej formie jako Reggiane), inżynierowie Roberto Longhi i Antonio Alessio rozpoczęli prace nad dwoma projektami samolotów myśliwskich, do napędu których planowano użyć silników rzędowych. Pierwszy z nich napędzany miał być niemieckim silnikiem Daimler-Benz DB 605A lub jego licencyjną wersją FIAT RA.1050 RC.58 Tifone. W ten sposób powstał Reggiane Re.2005. Druga z projektowanych maszyn miała być napędzana rodzimą konstrukcją: silnikiem rzędowym w układzie X Isotta Fraschini "Zeta", będącym 24-cylindrową jednostką chłodzoną powietrzem, ważącą blisko 1000 kg, w której połączono ze sobą cztery bloki cylindrów pochodzących z silnika Isotta Fraschini "Gamma" RC.35. Samolot otrzymał oznaczenie Re.2004. Czynnikiem limitującym prace projektowe, a w dalszej przyszłości produkcję seryjną, było osiągnięcie dojrzałości konstrukcyjnej i odpowiedniej niezawodności silnika "Zeta". Pierwsze próby na hamowni nowej jednostki w wersji RC.35 o mocy 1150 KM rozpoczęto 28 lutego 1941 roku. Niestety, nie przyniosły one zadowalających rezultatów. Głównym problemem było zapewnienie silnikowi odpowiedniego chłodzenia. Wydłużyło to na tyle prace, iż dopiero 8 maja 1943 roku rozpoczęto próby na hamowni docelowej wersji RC.25/60 (lub RC.24/60) o mocy maksymalnej wynoszącej 1250 KM i dwubiegową sprężarką. Wcześniej, w czerwcu 1942 roku włoskie Ministerstwo Lotnictwo zamówiło budowę dwóch prototypów Re.2004. Wobec braku docelowego silnika rozważano zamontowanie jednostki Reggiane Re.103 RC.40/50 o mocy 1500 - 1700 KM. Był to silnik w układzie M (odwróconego W) ale również i ten typ nie wyszedł poza fazę prób. Tym niemniej wytwórnia podjęła przygotowania do budowy zamówionych prototypów oraz pięciu egzemplarzy przedseryjnych. Nie jest jasne, który z istniejących płatowców zamierzano wykorzystać jako podstawę do budowy wersji Re.2004. Mógł to być zarówno Reggiane Re.2005, jak również Reggiane Re.2001. Przygotowania nie przyniosły żadnego rezultatu, 8 września 1943 roku rząd Pietra Badoglia ogłosił zawieszenie broni z aliantami, a wytwórnię przejęli Niemcy, którzy anulowali cały program budowy Re.2004.
Uzbrojenie.
Samolot miał posiadać silne uzbrojenie strzeleckie. W jego skład miały wchodzić dwa karabiny maszynowe Breda-SAFAT kalibru 12,7 mm umieszczone w kadłubie samolotu oraz dwa działka MG 151 kalibru 20 mm umieszczone w skrzydłach.

</doc>
<doc id="3801903" url="https://pl.wikipedia.org/wiki?curid=3801903" title="Roderick George Toombs">
Roderick George Toombs



</doc>
<doc id="3801906" url="https://pl.wikipedia.org/wiki?curid=3801906" title="Krążowniki rakietowe projektu 1134">
Krążowniki rakietowe projektu 1134

Krążowniki rakietowe projektu 1134 ("Bierkut") – radzieckie krążowniki rakietowe, które weszły do służby w latach 1967–1969. Oficjalnie klasyfikowane początkowo jako duże okręty przeciwpodwodne, a od 1977 roku jako krążowniki rakietowe. W kodzie NATO znane jako typ "Kresta I". Określane są też jako typ "Admirał Zozula", od nazwy pierwszego okrętu. Zbudowano w Leningradzie cztery jednostki, z których ostatnią wycofano ze służby w 1994 roku.
Były to uniwersalne okręty, przeznaczone do walki z okrętami nawodnymi, lotnictwem i okrętami podwodnymi, lecz miały umiarkowane możliwości bojowe. Ich wyporność pełna sięgała 7160 ton, a długość 156 metrów. Napędzały je turbiny parowe. Zasadnicze uzbrojenie stanowiły cztery wyrzutnie pocisków przeciwokrętowych dalekiego zasięgu P-35, dwie podwójne wyrzutnie rakiet przeciwlotniczych średniego zasięgu M-1 Wołna oraz torpedy przeciw okrętom podwodnym, natomiast artyleria była zredukowana do armat uniwersalnych kalibru 57 mm. Jako pierwsze okręty radzieckie przenosiły na stałe śmigłowiec pokładowy w hangarze.
Historia.
Na przełomie lat 50. i 60. XX wieku ZSRR zaczął rozwijać swoją marynarkę wojenną w kierunku działań oceanicznych, upatrując jej głównego zadania w zwalczaniu okrętów i statków przeciwnika przy pomocy okrętów podwodnych, wspieranych przez przenoszące pociski rakietowe lotnictwo oraz okręty nawodne. Zadaniem okrętów nawodnych była osłona własnej floty podwodnej poprzez zwalczanie zagrażających im okrętów eskortowych przeciwnika, a także walka z lotnictwem i okrętami podwodnymi. Po opracowaniu niszczycieli rakietowych projektu 61 (w terminologii radzieckiej: dużych okrętów przeciwpodwodnych, BPK – "bolszoj protiwołodocznyj korabl"), zdecydowano skonstruować oceaniczne okręty klasy BPK o większych możliwościach, odpowiadające wielkością krążownikom. Miały one służyć do zabezpieczenia działań własnej floty podwodnej i ochrony linii komunikacyjnych, włączając w to walkę z lotnictwem, okrętami nawodnymi i podwodnymi przeciwnika. Istotnym zadaniem stało się zwalczanie lotniskowców za pomocą ciężkich pocisków przeciwokrętowych. W ten sposób nowe okręty miały połączyć cechy okrętów przeciwpodwodnych projektu 61 i krążowników rakietowych projektu 58. W toku projektowania przewidziano również zadanie eskortowania przez nie nowych krążowników śmigłowcowych projektu 1123 (do czego ostatecznie ich nie używano). Na tym etapie natomiast jeszcze nie przewidywano jako priorytetowego zadania zwalczania okrętów podwodnych przenoszących pociski balistyczne, w tym wchodzących do służby w USA okrętów systemu Polaris-Poseidon, z uwagi na to, że przewidziane do walki z nimi rakietotorpedy były na początkowym etapie rozwoju.
Prace nad uniwersalnym okrętem tego rodzaju zostały formalnie zainicjowane postanowieniem Komitetu Centralnego KPZR i Rady Ministrów ZSRR z 30 grudnia 1961 roku. Opracowanie projektu technicznego zlecono Północnemu Biuru Projektowemu (CKB-53), pod kierunkiem głównego konstruktora Wasilija Anikijewa, jako jego pierwszy projekt. Jako podstawę do projektowania miał służyć kadłub krążownika projektu 58, stąd zaniechano sporządzenia projektu wstępnego, chociaż w toku prac zaszła konieczność powiększenia kadłuba. Zastosowano również zmodyfikowaną siłownię okrętów projektu 58. Od początku przewidywano uzbrojenie w pociski przeciwokrętowe kompleksu P-35, lecz w porównaniu do krążowników projektu 58 liczba ich wyrzutni zmalała z ośmiu do czterech (zrezygnowano z przewidywanych dodatkowych czterech pocisków z uwagi na długotrwałe i utrudnione przeładowywanie na morzu oraz konieczność wygospodarowania na nie miejsca). W stosunku do okrętów projektu 58 zastosowano jednak drugą wyrzutnię rakiet przeciwlotniczych i pięciorurowe wyrzutnie torped przeciw okrętom podwodnym zamiast trzyrurowych. W toku prac okazało się, że nowo opracowywane pociski przeciwlotnicze M-11 Sztorm nie osiągną gotowości na czas, dlatego zdecydowano przeprojektować okręty pod dotychczas stosowane pociski M-1 Wołna, o słabszych parametrach. Ubocznym skutkiem projektowania pod potężniejszy system było jednak dwukrotne zwiększenie zapasu rakiet Wołna na wyrzutnię w stosunku do projektów 58 i 61. Projekt wymagał korekty także w zakresie stacji hydrolokacyjnej, gdyż nowa stacja Titan-2 nie była gotowa i zastosowano starsze wzory Titan i Wyczegda, jak na BPK projektu 61. Zestaw uzbrojenia nadał okrętom znamiona uniwersalności – mogły zwalczać cele nawodne, powietrzne i w ograniczonym stopniu podwodne. Ich możliwości w tym ostatnim zakresie w stosunku do okrętów projektu 61 zwiększał bazujący na stałe w hangarze śmigłowiec pokładowy (po raz pierwszy w ZSRR). Maszyna Ka-25 miała jednak jeszcze ograniczone możliwości i można było zabierać śmigłowiec albo w wersji przeciwpodwodnej PŁ, albo wskazywania celów dla przeciwokrętowych pocisków manewrujących na dużych odległościach C. Projekt otrzymał numer 1134 i po raz pierwszy w radzieckiej praktyce nazwę kodową "Bierkut" (ros. Беркут). Typ ten bywa także określany w literaturze od pierwszego okrętu jako "Admirał Zozula". W kodzie NATO typ ten został nazwany "Kresta I" (dla odróżnienia od późniejszego "Kresta II").
Budowa pierwszego okrętu projektu 1134, „Admirał Zozula”, rozpoczęła się w lipcu 1964 roku. Okręt wodowano w 1965 roku, a w kwietniu 1967 roku rozpoczął próby państwowe. Równocześnie w 1964, 1965 i 1966 roku rozpoczęto budowę trzech dalszych jednostek. Wszystkie budowano w stoczni im. A.A. Żdanowa w Leningradzie. Koszt budowy wynosił 32 miliony rubli za okręt, potem zmniejszył się do 26 milionów. Budowa jednego okrętu do oddania marynarce zajmowała średnio 3 lata i 3 miesiące. Planowano budowę dziesięciu okrętów, lecz dalszych okrętów tego typu nie zbudowano, gdyż już w 1964 roku zdecydowano opracować będące jego rozwinięciem nowe jednostki lepiej przystosowane do zwalczania okrętów podwodnych, które otrzymały oznaczenie projekt 1134A ("Bierkut-A").
W 1977 roku okręty przeklasyfikowano na krążowniki rakietowe (ros. "rakietnyj kriejsier").
Opis.
Architektura i konstrukcja kadłuba.
Okręty projektu 1134 miały smukły kadłub z silnym wzniosem na dziobie i ostro wychyloną prostą dziobnicą. Długi pokład dziobowy sięgał na większość długości okrętu i obniżał się dopiero na rufie, gdzie znajdowało się lądowisko śmigłowca. Na śródokręciu znajdowała się zespolona nadbudówka, z dominującym w sylwetce okrętu charakterystycznym umieszczonym pośrodku masztem piramidalnym zespolonym z kominem. Same nadbudówki były niskie i mało rozbudowane, dające dobre pole ostrzału wyrzutniom rakiet przeciwlotniczych znajdującym się w części dziobowej i rufowej. Sylwetka okrętów była przez to zupełnie inna i mniejsza od krążowników projektu 58, których kadłub stanowił podstawę prac. Dolne piętro nadbudówki na dziobie stanowiła nadbudowa na całą szerokość kadłuba, na której umieszczona była dziobowa wyrzutnia rakiet przeciwlotniczych M-1 Wołna, z magazynem pocisków pod nią. Dopiero za nadbudową znajdował się podwyższony zakryty pomost nawigacyjny, a pod jego skrzydłami, na burtach na pokładzie umieszczono podwójne wyrzutnie KT-35 pocisków przeciwokrętowych. Wyrzutnie te spoczywały równolegle do pokładu, a w położeniu bojowym były unoszone pod kątem 25°. Na dachu pomostu dziobowego i na podeście na nadbudówce rufowej znajdowały się stacje antenowe Jatagan kierowania ogniem pocisków przeciwlotniczych. Po bokach rufowej stacji Jatagan umieszczone były na skrzydłach nadbudówki wieże dział AK-725, a przed nimi na pokładzie wyrzutnie torped. Dalej w kierunku rufy znajdowała się druga wyrzutnia pocisków przeciwlotniczych na nadbudówce rufowej, przechodzącej w hangar dla śmigłowca. Lądowisko dla śmigłowca umieszczone było na samej rufie, o pokład niżej. Pokład rufowy z lądowiskiem lekko wznosił się ku rufie, a stewa rufowa była wychylona na zewnątrz.
Kadłub był wykonany ze stali o grubości poszycia 8–14 mm, spawany, we wzdłużnym systemie naboru. Miał trzy pokłady: dziobowy (nie na całą długość), górny i dolny, oraz trzy częściowe pokłady (platformy). Dzielił się grodziami poprzecznymi na 16 (według innych źródeł, 19) przedziałów wodoszczelnych i miał dno podwójne na całej długości. Zatopienie trzech przedziałów nie powinno powodować zatonięcia okrętu. Nadbudówki i przewody kominowe wykonano z szerokim zastosowaniem lekkich stopów aluminiowo-magnezowych. W części podwodnej kadłub miał stępki przeciwprzechyłowe i aktywne płetwowe stabilizatory przechyłów. Siłownia mieściła się w dwóch przedziałach maszynowo-kotłowych, przedzielonych elektrownią i innym przedziałem. Przedziały siłowni znajdowały się w kadłubie przed i za masztem. Ster był pojedynczy, półzbalansowany. Przy pełnej prędkości średnica cyrkulacji wynosiła 4,6 długości okrętu. Okręty miały dwie kotwice Halla.
Wyporność projektowa wynosiła 5140 ton, standardowa 5335–5375 ton, normalna 6265 ton, natomiast pełna sięgała 7125–7160 ton. Długość całkowita wynosiła od 156,1 do 156,2 m, a na konstrukcyjnej linii wodnej 148 m. Szerokość całkowita wynosiła 16,74–16,8 m, natomiast na linii wodnej 16,2 m. Średnie zanurzenie wynosiło 5,18–5,67 m, a przy wyporności maksymalnej do 6,3 m. Wysokość metacentryczna przy pełnej wyporności sięgała 1,76 m.
Załoga okrętów obejmowała 312 osób, w tym 30 oficerów. Autonomiczność wynosiła 30 lub według innych danych 15 dób. Ze środków pływających, okręty miały kuter dowódcy proj. 1390, kuter roboczy proj. 338PK, sześciowiosłową łódź (jał) i 25 tratw ratunkowych PSN-10.
Uzbrojenie.
Główne uzbrojenie stanowił kompleks rakietowy P-35-1134, z dwoma podwójnymi wyrzutniami KT-35 dla odrzutowych pocisków przeciwokrętowych P-35. Wyrzutnie miały formę podwójnych cylindrycznych zamykanych kontenerów umieszczonych na burtach na pokładzie dziobowym za nadbudową i były unoszone pod kątem 25° do strzału. Okręt zabierał tylko cztery pociski w wyrzutniach. Zasięg pocisków przy naprowadzaniu z okrętu wynosił do 350 km na dużej wysokości lub 110 km na małej; głowica bojowa miała masę 500 kg, zastosowana też mogła zostać głowica jądrowa o mocy 20 kiloton. Pocisk naprowadzany był radiokomendowo, a po uchwyceniu celu przez własną stację radiolokacyjną i wyborze celu, pocisk samonaprowadzał się na cel. Pociski tego typu mogły być też stosowane przeciwko celom lądowym. Można było naraz naprowadzać tylko dwa pociski z uwagi na liczbę anten systemu Binom, pozostałe ewentualnie mogły być wystrzelone w reżimie autonomicznym. Od przełomu lat 70. i 80. wszystkie okręty poza „Władywostokiem” zostały dostosowane do ulepszonych pocisków 3M44 Progriess, o większej odporności na zakłócenia i obniżonym profilu lotu. W systematyce NATO pociski rodziny P-35 nosiły oznaczenie SS-N-3.
Drugim zasadniczym elementem było uzbrojenie przeciwlotnicze, składające się z dwóch dwuprowadnicowych wyrzutni ZIF-102 przeciwlotniczych pocisków rakietowych średniego zasięgu M-1 Wołna-M na dziobie i na rufie. Zapas pocisków wynosił po 30 rakiet bojowych i dwie szkolne na wyrzutnię. Pociski W-601 systemu Wołna-M mogły zwalczać cele do wysokości 18 km w odległości do 25 km. Od końca lat 70. systemy Wołna-M modernizowano na radzieckich okrętach do wersji Wołna-P, cechującej się lepszą odpornością na zakłócenia. W ramach NATO pociski te oznaczano jako SA-N-1.
Do zwalczania okrętów podwodnych służyły na tych okrętach torpedy kalibru 533 mm, przenoszone w dwóch pięciorurowych wyrzutniach torpedowych PTA-53-1134. Zapas torped obejmował 10 torped elektrycznych SET-65 lub opartych na nadtlenku wodoru torped 53-65 (bądź też 53-65K). Uzbrojenie przeciwpodwodne uzupełniały dwa dwunastoprowadnicowe miotacze rakietowych bomb głębinowych RBU-6000 Smiercz-2 (144 bomby kalibru 212 mm) i dwa sześcioprowadnicowe RBU-1000 Smiercz-3 (48 bomb kalibru 305 mm). Obie wyrzutnie RBU-6000 umieszczone były na pokładzie dziobowym, a RBU-1000 na rufie, po bokach hangaru.
Możliwości w zakresie zwalczania okrętów podwodnych rozszerzał jeden pokładowy śmigłowiec Ka-25PŁ, który mógł być zastąpiony maszyną do wskazywania celów dla pocisków przeciwokrętowych Ka-25C. Zapas amunicji lotniczej obejmował pięć torped przeciw okrętom podwodnym AT-1, cztery bomby głębinowe PŁAB-250 o wagomiarze 250 kg i osiem bomb PŁAB-50 o wagomiarze 50 kg. Do wykrywania zanurzonych okrętów śmigłowiec mógł stawiać boje hydroakustyczne RGB-1N Czynara, których na okręcie było 54, a także boje radiolokacyjne Popławok-1A, których było 15. Okręt zabierał 9,4 t benzyny lotniczej.
Uzbrojenie artyleryjskie miało charakter uzupełniający i stanowiły je dwa podwójnie sprzężone automatyczne działa uniwersalne kalibru 57 mm AK-725, umieszczone nietypowo w dwóch wieżach na burtach w części rufowej, współpracujące z radarami artyleryjskimi MR-103 Bars. Strzelały one pociskami o masie 2,8 kg, maksymalna szybkostrzelność wynosiła 200 strz./min na lufę, a zapas amunicji wynosił 4200 nabojów. Dopiero podczas modernizacji w latach 80. okręty (nie wszystkie) otrzymały dwa artyleryjskie zestawy obrony bezpośredniej w postaci dwóch par sześciolufowych naprowadzanych radarowo działek 30 mm AK-630M.
Wyposażenie radiotechniczne i elektroniczne.
Okręty miały dwa radary dozoru ogólnego: MR-500 Kliwier na platformie na kominie i MR-310 Angara na szczycie masztu. Stacja Kliwier miała maksymalny zasięg wykrywania samolotów do 350 km (realnie do 300 km), celów nawodnych do 50 km, a stacja Angara odpowiednio 150 km i 45 km. Stacja MR-310 (w innych źródłach określana jako MR-310A Angara-A) była trójwspółrzędna, używana do wypracowywania danych do strzelania przeciwlotniczego. Wyposażenie to odpowiadało mniejszym okrętom projektu 61 późnej serii. Okręt miały początkowo radar nawigacyjny Wołga, później dodawano jeszcze drugi radar nawigacyjny Don z przystawką antykolizyjną Palma. Na „Admirał Zozula” podczas modernizacji zainstalowano stację radiolokacyjną naprowadzania lotnictwa Wajgacz.
Ogniem pocisków przeciwlotniczych kierowały dwie rozbudowane stacje radiolokacyjne śledzenia i naprowadzania Jatagan, umieszczone na podestach na nadbudówce dziobowej i rufowej, a ogniem dział – dwa radary artyleryjskie MR-103 Bars, na platformach po bokach komina. Do naprowadzania pocisków woda-woda P-35 służyła stacja Binom-1134, z dwoma antenami, na platformie z przodu szczytu masztu. Do przekazywania danych dotyczących celu od śmigłowca okręty posiadały aparaturę Uspiech-U z antenami po bokach masztu. Modernizowane w latach 80. okręty miały też stacje MR-123 Wympieł kierowania ogniem armat AK-630, umieszczone na skrzydłach nadbudówki za dziobową stacją Jatagan.
Okręty miały podkilowe stacje hydrolokacyjne MG-312M(I) Titan i MG-311 Wyczegda z antenami we wspólnej opuszczanej opływce podkilowej. Pierwsza z nich służyła do wykrywania okrężnego, a druga do wskazywania celów (zasięg do 3,5 km). Stacja Titan mogła działać w trybie aktywnym, z teoretycznym zasięgiem do 8 km, lub pasywnym (namierzanie szumów) z zasięgiem do 18 km, a także wykrywać miny i torpedy na odległości do 2–3 km. Okręty były też wyposażone w stacje wykrywania okrętów podwodnych przy pomocy ich śladu cieplnego MI-110K oraz promieniowania podczerwonego powierzchni wody MI-110R, lecz nie spełniły one nadziei z uwagi na małą efektywność i praktycznie nie były używane. Zestaw wszystkich stacji hydrolokacyjnych również odpowiadał okrętom projektu 61.
Wszystkie okręty miały ponadto system identyfikacji swój-obcy (trzy urządzenia zapytujące Nikiel-KM i dwa urządzenia odpowiadające Chrom-KM). Posiadały też środki obserwacji radiotechnicznej do wykrywania pracy radarów: MRP-11-12, MRP-13-14 i stację rozpoznania radiotechnicznego MRP-15-16 Zaliw. Anteny stacji Zaliw zamontowane były z przodu masztu, poniżej anten Binom. Do walki radioelektronicznej służyły dwie stacje zakłóceń MP-150 Gurzuf-A i Gurzuf-B (z parami charakterystycznych kulistych osłon anten po bokach masztu) i dwie wyrzutnie celów pozornych PK-2 (ZIF-121) na nadbudowie dziobowej. Zbieranie i przekazywanie informacji bojowych było dokonywane za pomocą systemu Płanszet-1134. W latach 80. na modernizowanych okrętach był montowany system nawigacji satelitarnej ADK-3M Szluz (ШЛюз).
W nomenklaturze NATO poszczególne systemy otrzymały oznaczenia: radar Angara – "Head Net", radar Kliwier – "Big Net", sonary MG-312 Titan – "Bull Nose", MG-311 Wyczegda – "Wolf Paw", radary kierowania ogniem: Jatagan – "Peel Group", Binom – "Scoop Pair", MR-103 – "Muff Cob", MR-123 – "Bass Tilt", systemy walki radioleketronicznej: Zaliw – "Bell Clout", Gurzuf – "Side Globes".
Napęd.
Napęd okrętów stanowiła siłownia turboparowa. Siłownia mieściła się w dwóch odsuniętych od siebie przedziałach, w każdym mieściły się dwa kotły i jeden zespół turbin z przekładnią (w dziobowym: prawy, w rufowym: lewy). Okręty miały cztery wysokociśnieniowe kotły wodnorurkowe KWN-98/64, dostarczające parę o ciśnieniu roboczym 64 atmosfery i temperaturze 470 °C, w ilości do 98 ton na godzinę na kocioł. Okręty napędzały dwa zespoły turbin parowych TW-12 z turbinami wysokiego i niskiego ciśnienia, turbiną biegu wstecznego i dwustopniową przekładnią redukcyjną. Moc łączna turbin wynosiła 90 000 KM. Producentem turbin był Zakład Kirowski w Leningradzie. Turbiny napędzały dwie czterołopatowe śruby o stałym skoku wykonane z brązu.
Konstrukcyjna prędkość maksymalna wynosiła 33 węzły, zaś największa szybkość osiągana przez okręty sięgała 34,3 węzła. Prędkość ekonomiczna wynosiła 17,8–18 węzłów. Zapas paliwa obejmował 1690 ton. Zasięg przy prędkości ekonomicznej wynosił do 5747 mil morskich, a przy większych prędkościach 1676–2400 Mm.
Energię elektryczną dostarczały dwa turbogeneratory TD-750 i cztery pomocnicze generatory wysokoprężne ASDG-500/1W. W sieci używany był prąd przemienny o napięciu 380 V. Generatory rozdzielone były między dwa przedziały elektrowni; w dziobowym, za dziobową siłownią, mieścił się także kocioł pomocniczy KWW-7,5/28 o wydajności 7,5 tony na godzinę dla mechanizmów pomocniczych.
Służba w skrócie.
Okręty weszły do służby w latach 1967–1969. Cztery okręty proj. 1134 były rozdzielone pomiędzy trzy z rosyjskich flot: Bałtycką, Północną i Oceanu Spokojnego, przy tym ich przyporządkowanie pomiędzy nimi się zmieniało. Głównie były używane we Flocie Północnej i Flocie Oceanu Spokojnego, w której skończyły służbę dwa okręty („Władiwostok” i „Siewastopol”). Okręty Floty Północnej zachodziły często na Atlantyk i Morze Śródziemne, pełniąc tzw. służby bojowe, polegające na śledzeniu okrętów NATO. „Admirał Zozula” w 1970 roku udzielał wsparcia marynarce Egiptu w konflikcie z Izraelem. Podobnie jak inne radzieckie okręty, nie miały one jednak epizodów ściśle bojowych w toku służby. Brały też udział w wizytach zagranicznych, odwiedzając głównie porty w zaprzyjaźnionych państwach, jak Hawana. Ciekawszym epizodem służby „Siewastopola” było przejście na Ocean Spokojny Północną Drogą Morską. W toku służby okręty te kilkakrotnie udzielały pomocy w awariach radzieckich okrętów podwodnych: K-19 (1972 rok, „Wice-admirał Drozd”), K-56 (1973 rok, „Władiwostok”), K-314 (1984 rok, „Władiwostok”). Trzy z nich zostały wycofane w latach 1989–1990, a ostatni „Admirał Zozula” w 1994 roku, pełniąc wówczas służbę na Bałtyku.
Typowo dla marynarki radzieckiej, okręty nie przechodziły w toku służby żadnych poważniejszych modernizacji uzbrojenia ani wyposażenia elektronicznego, wobec czego ich uzbrojenie szybko stało się mało efektywne i nienadążające za postępem na polu walki. Ciężkie pociski przeciwokrętowe P-35, zwłaszcza w przenoszonej liczbie, wraz z rozwojem środków obrony miały małe szanse na zagrożenie lotniskowcom. Na skutek kompromisów związanych z szybszą budową, od początku uzbrojenie przeciwlotnicze i możliwości wykrywania i zwalczania okrętów podwodnych przez sam okręt pozostawały na poziomie mniejszych i starszych niszczycieli projektu 61, chociaż krążowniki przenosiły dwa razy więcej rakiet i torped. Zastosowane stacje hydrolokacyjne miały zaś stosunkowo niewielki zasięg wykrywania okrętów podwodnych. Zaletą było natomiast wyposażenie w stale bazujący śmigłowiec, zwiększający możliwości walki z okrętami podwodnymi. W stosunku do mniejszych okrętów rozbudowane było także wyposażenie walki radioelektronicznej. Mimo swoich ograniczeń, okręty projektu 1134 odegrały istotną rolę w rozwoju aktywności oceanicznej floty radzieckiej.

</doc>
<doc id="3801908" url="https://pl.wikipedia.org/wiki?curid=3801908" title="Trio Stendhal">
Trio Stendhal

Trio Stendhal – węgierska grupa jazzowa działająca w latach 1987-1993.

</doc>
<doc id="3801909" url="https://pl.wikipedia.org/wiki?curid=3801909" title="Ajt Jaaza">
Ajt Jaaza



</doc>
<doc id="3801910" url="https://pl.wikipedia.org/wiki?curid=3801910" title="Okręg wyborczy Rankin">
Okręg wyborczy Rankin

Okręg wyborczy Rankin () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 1984 roku, a jego patronką jest polityk i dyplomata Annabelle Rankin.
Od 2013 roku posłem z tego okręgu był Jim Chalmers z Australijskiej Partii Pracy.
Lista posłów.
Lista posłów z okręgu Rankin:

</doc>
<doc id="3801913" url="https://pl.wikipedia.org/wiki?curid=3801913" title="John Moore (polityk)">
John Moore (polityk)



</doc>
<doc id="3801914" url="https://pl.wikipedia.org/wiki?curid=3801914" title="Okręg wyborczy Ryan">
Okręg wyborczy Ryan

Okręg wyborczy Ryan () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 1949 roku, a jego patronem jest T.J. Ryan.
Od 2010 roku posłem z tego okręgu była Jane Prentice z Liberal National Party of Queensland.
Lista posłów.
Lista posłów z okręgu Ryan:

</doc>
<doc id="3801916" url="https://pl.wikipedia.org/wiki?curid=3801916" title="Okręg wyborczy Wright">
Okręg wyborczy Wright

Okręg wyborczy Wright () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 2010 roku, a jego patronem jest Judith Wright.
Pierwszym posłem w historii tego okręgu został w 2010 roku Scott Buchholz z Liberal National Party of Queensland.
Lista posłów.
Lista posłów z okręgu Wright:

</doc>
<doc id="3801917" url="https://pl.wikipedia.org/wiki?curid=3801917" title="N-Koniec">
N-Koniec



</doc>
<doc id="3801919" url="https://pl.wikipedia.org/wiki?curid=3801919" title="Jerzy Szczepkowski">
Jerzy Szczepkowski

Jerzy Szczepkowski (ur. 2 listopada 1919, zm. 22 września 2016) – polski urzędnik bankowy, weteran II wojny światowej, żołnierz polskiej 1. Dywizji Grenadierów.
Życiorys.
Był uczestnikiem kampanii francuskiej w ramach 1. Dywizji Grenadierów. Z wykształcenia był magistrem prawa, wysokim urzędnikiem NBP, ministerstwa finansów, Banku Handlowego i oddziału Banku PKO SA w Paryżu. W 2012 wraz z trzema innymi weteranami 1. Dywizji Grenadierów został odznaczony przez ambasadora Francji w Polsce François Delongchampsa – Krzyżem Kawalera Legii Honorowej z czerwoną wstęgą.

</doc>
<doc id="3801920" url="https://pl.wikipedia.org/wiki?curid=3801920" title="C-Koniec">
C-Koniec



</doc>
<doc id="3801922" url="https://pl.wikipedia.org/wiki?curid=3801922" title="Zasada N-końca">
Zasada N-końca



</doc>
<doc id="3801924" url="https://pl.wikipedia.org/wiki?curid=3801924" title="Eric Robinson">
Eric Robinson



</doc>
<doc id="3801925" url="https://pl.wikipedia.org/wiki?curid=3801925" title="Charles Barnes">
Charles Barnes



</doc>
<doc id="3801926" url="https://pl.wikipedia.org/wiki?curid=3801926" title="Okręg wyborczy McPherson">
Okręg wyborczy McPherson

Okręg wyborczy McPherson () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 1949 roku, a jego patronem są góry McPherson Range.
Od 2010 roku posłem z tego okręgu była Karen Andrews z Liberal National Party of Queensland.
Lista posłów.
Lista posłów z okręgu McPherson:

</doc>
<doc id="3801931" url="https://pl.wikipedia.org/wiki?curid=3801931" title="Stary Młyn (Będargowo)">
Stary Młyn (Będargowo)

Stary Młyn – część wsi Będargowo w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Stary Młyn administracyjnie należał do województwa gdańskiego.

</doc>
<doc id="3801932" url="https://pl.wikipedia.org/wiki?curid=3801932" title="Stary Młyn (Rogów)">
Stary Młyn (Rogów)

Stary Młyn – część wsi Rogów w Polsce położona w województwie świętokrzyskim, w powiecie koneckim, w gminie Końskie.

</doc>
<doc id="3801933" url="https://pl.wikipedia.org/wiki?curid=3801933" title="Odludnia">
Odludnia

Odludnia – część wsi Rogów w Polsce położona w województwie świętokrzyskim, w powiecie koneckim, w gminie Końskie.

</doc>
<doc id="3801935" url="https://pl.wikipedia.org/wiki?curid=3801935" title="Stary Młyn (Rychlik)">
Stary Młyn (Rychlik)

Stary Młyn – część wsi Rychlik w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka

</doc>
<doc id="3801937" url="https://pl.wikipedia.org/wiki?curid=3801937" title="Tamopsis grayi">
Tamopsis grayi

Tamopsis grayi – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów, na podstawie pojedynczej samicy odłowionej nad Mooney Mooney Creek, w pobliżu Gosford.
Holotypowa samica ma 3 mm długości ciała. Prosoma okrągła, szarawobrązowa z ciemniejszymi obrzeżami i rejonem ocznym oraz białymi, okrągłymi plamkami przy brzegach i białą, wydłużoną za oczami. Obszar oczny słabo wyniesiony, a nadustek w ½ tak wysoki jak on. Przednio-środkowa para oczu znacznie mniejsza niż tylno-boczna, a tylno-środkowa największa. Szczękoczułki żółte. Kształt sternum sercowaty. Opistosoma wyraźnie szersza niż dłuższa i szersza niż prosoma, nakrapiana, wyposażona w 5 par okrągłych grzbietowych dołków mięśniowych. Odnóża i tylno-boczne kądziołki przędne obrączkowane, te ostatnie podobnej długości co opistosoma. Wulwa z dwoma zbiorniczkami nasiennym na które nawinięte są w skomplikowany sposób przewody inseminacyjne. Brzuszny ze zbiorniczków ma całą zewnętrzną powierzchnię gruczołową.
Pająk endemiczny dla Australii, znany z Nowej Południowej Walii.

</doc>
<doc id="3801939" url="https://pl.wikipedia.org/wiki?curid=3801939" title="Tamopsis darlingtoniana">
Tamopsis darlingtoniana

Tamopsis darlingtoniana – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów, na podstawie pojedynczej samicy odłowionej w Darlington.
Holotypowa samica ma 3,8 mm długości ciała. Prosoma okrągła, jasnobrązowa z białymi, okrągłymi plamkami przy brzegach i białą, wydłużoną za oczami. Obszar oczny słabo wyniesiony, a nadustek w ⅔ tak wysoki jak on. Przednio-środkowa para oczu dość mała, zaś tylno-boczna największa. Szczękoczułki i nadustek żółte. Kształt sternum sercowaty. Opistosoma nieco szersza niż prosoma, żółta z lekkim nakrapianiem, wyposażona w 5 par okrągłych grzbietowych dołków mięśniowych. Odnóża i tylno-boczne kądziołki przędne delikatnie obrączkowane, te ostatnie znacznie dłuższe niż opistosoma. Wulwa z bardzo dużymi zbiorniczkami nasiennymi na które nawinięte są przewody inseminacyjne. Brzuszny ze zbiorniczków ma boczną powierzchnię gruczołową i nabrzmiałą.
Pająk endemiczny dla Australii, znany z Australii Zachodniej.

</doc>
<doc id="3801941" url="https://pl.wikipedia.org/wiki?curid=3801941" title="Kąty (Kryspinów)">
Kąty (Kryspinów)

Kąty – przysiółek wsi Kryspinów w Polsce, położony w województwie małopolskim, w powiecie krakowskim, w gminie Liszki.
W latach 1975–1998 przysiółek administracyjnie należał do województwa krakowskiego.

</doc>
<doc id="3801942" url="https://pl.wikipedia.org/wiki?curid=3801942" title="Tamopsis cooloolensis">
Tamopsis cooloolensis

Tamopsis cooloolensis – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów, na podstawie pojedynczej samicy odłowionej w Park Narodowym Cooloola.
Holotypowa samica ma 4,4 mm długości ciała. Prosoma okrągła, jasnobrązowa z ciemniejszym obszarem ocznym oraz białymi plamkami przy brzegach i za oczami. Obszar oczny przeciętnie nisko wyniesiony, a nadustek w ⅔ tak wysoki jak on. Przednio-środkowa para oczu wyraźnie mniejsza niż tylno-środkowa, zaś tylno-boczna największa. Szczękoczułki z niewyraźną ciemną kropką. Opistosoma szersza niż prosoma, okrągława, jasna, wyposażona w 5 par okrągłych grzbietowych dołków mięśniowych. Odnóża i tylno-boczne kądziołki przędne wyraźnie obrączkowane, te ostatnie dłuższe niż opistosoma. Wulwa z krótkim, zakrzywionym przewodem inseminacyjnym i dwoma zbiorniczkami nasiennymi: grzbietowym małym z długim przewodem, a brzusznym z boczną powierzchnią całą gruczołową oraz z dodatkową torebką u nasady.
Pająk endemiczny dla Australii, znany z Queensland.

</doc>
<doc id="3801943" url="https://pl.wikipedia.org/wiki?curid=3801943" title="Tamopsis brevipes">
Tamopsis brevipes

Tamopsis brevipes – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów, na podstawie pojedynczej samicy odłowionej w Sydney.
Holotypowa samica ma 4,8 mm długości ciała. Prosoma okrągła, jasnobrązowa z czarnymi: obszarem ocznym i bocznymi brzegami oraz żółtymi szczękoczułkami. Obszar oczny słabo wyniesiony, a nadustek w ½ tak wysoki jak on. Przednio-środkowa para oczu nieco mniejsza niż tylno-środkowa, zaś tylno-boczna największa. Opistosoma poprzeczna, znacznie szersza niż prosoma, biała z ciemnym nakrapianiem, wyposażona w 5 par okrągłych grzbietowych dołków mięśniowych. Odnóża i tylno-boczne kądziołki przędne niewyraźnie obrączkowane, te pierwsze od spodu czarno przepasane, te ostatnie krótsze niż opistosoma. Wulwa mała, z ostro zakrzywionym przewodem inseminacyjnym i dwoma zbiorniczkami nasiennymi, z których brzuszny jest z boku wcięty i ma zewnętrzną powierzchnią całą gruczołową.
Pająk endemiczny dla Australii, znany z Nowej Południowej Walii.

</doc>
<doc id="3801944" url="https://pl.wikipedia.org/wiki?curid=3801944" title="Aston Villa F.C. w europejskich pucharach">
Aston Villa F.C. w europejskich pucharach

Występy w europejskich pucharach angielskiego klubu piłkarskiego Aston Villa.

</doc>
<doc id="3801945" url="https://pl.wikipedia.org/wiki?curid=3801945" title="Zabytki w Polsce">
Zabytki w Polsce



</doc>
<doc id="3801946" url="https://pl.wikipedia.org/wiki?curid=3801946" title="ASKO Kara">
ASKO Kara

Association Sportive de la Kozah Football Club w skrócie ASKO Kara – togijski klub piłkarski, grający w pierwszej lidze togijskiej, mający siedzibę w mieście Kara.
Stadion.
Swoje domowe mecze klub rozgrywa na stadionie o nazwie Stade Municipal w Karze. Stadion może pomieścić 7500 widzów.

</doc>
<doc id="3801947" url="https://pl.wikipedia.org/wiki?curid=3801947" title="West Ham United F.C. w europejskich pucharach">
West Ham United F.C. w europejskich pucharach



</doc>
<doc id="3801949" url="https://pl.wikipedia.org/wiki?curid=3801949" title="Marian Morawczyński">
Marian Morawczyński

Marian Morawczyński (ur. 12 kwietnia 1932 w Dębicy, zm. 16 września 2016 tamże) – polski nauczyciel, publicysta i działacz społeczny, związany z Dębicą.
Życiorys.
Był doktorem nauk humanistycznych. Ukończył filologię polską na Katolickim Uniwersytecie Lubelskim. Pracował jako nauczyciel języka polskiego w szkołach podstawowych w Nagawczynie oraz Dębicy. Następnie pełnił funkcję podinspektora oraz inspektora oświaty, a od 1981 roku kierował oddziałem Instytutu Kształcenia Nauczycieli i Badań Oświatowych w Tarnowie. W 1991 roku przeszedł na emeryturę.
W 1960 roku był jednym z założycieli Towarzystwa Przyjaciół Nauk w Dębicy, które następnie przekształciło się w Towarzystwo Przyjaciół Ziemi Dębickiej. Był prezesem Towarzystwa w latach 1991-2003, natomiast od 2001 roku piastował godność honorowego prezesa TPZD. Współtworzył Izbę Regionalną, a następnie Muzeum Regionalne w Dębicy. Ponadto działał w Związku Harcerstwa Polskiego oraz w KS Wisłoka Dębica. Był również autorem publikacji historycznych oraz literaturoznawczych, dotyczących ziemi dębickiej.
Po śmierci został pochowany na cmentarzu komunalnym przy ul. Cmentarnej w Dębicy.
Nagrody i odznaczenia.
Za swe zasługi został uhonorowany m.in. Krzyżem Kawalerskim Orderu Odrodzenia Polski, Medalem Komisji Edukacji Narodowej oraz odznakę Zasłużony Działacz Kultury. Otrzymał również nagrodę „Uskrzydlonego”, przyznawaną przez Tarnowską Fundacje Kultury (2008) oraz tytuł „Zasłużony dla Dębicy” (2010).

</doc>
<doc id="3801952" url="https://pl.wikipedia.org/wiki?curid=3801952" title="Zámostská hoľa">
Zámostská hoľa

Zámostská hoľa (pol. "Zamostska Hala", 1643 m) – szczyt w zachodniej części Niżnych Tatr na Słowacji. Znajduje się w głównym grzbiecie wododziałowym tych gór, w granicach Parku Narodowego Niżne Tatry, pomiędzy szczytami Latiborská hoľa (1643 m) i Magurka i jest najniższym z nich. Jest to kopulaste, niemal płaskie wzniesienie. W kierunku północno-zachodnim z Zamostkiej Hali do Doliny Lupczańskiej ("Ľupčianska dolina") opadają 3 grzędy, pomiędzy którymi spływają 3 potoki będące dopływami Ľupčianki. Stoki południowe opadają do Doliny Jaseniańskiej ("Jasenianská dolina").
Nazwa szczytu pochodzi od dawnej hali pasterskiej. Do tej pory cały grzbiet i górną część stoków pokrywają olbrzymie, trawiaste obszary tej hali. Na północnych stokach Zamostskiej Hali znajduje się osada Magurka, a w niej na wysokości 1080 m schronisko turystyczne Chata Magurka.
Turystyka.
Przez szczyt, wzdłuż głównego grzbietu niżnotatrzańskiego, biegnie czerwono znakowany, dalekobieżny szlak turystyczny, tzw. Cesta hrdinov SNP. Cały rejon szczytu jest trawiasty, hale ciągną się tutaj całymi kilometrami wzdłuż głównego grzbietu. Dzięki temu ze szczytu Zamostskiej Hali rozciągają się rozległe widoki we wszystkich kierunkach. Do szlaku graniowego dołącza żółty szlak z Chaty Magurka, wiodący grzbietem Zamostkiej Hali.

</doc>
<doc id="3801956" url="https://pl.wikipedia.org/wiki?curid=3801956" title="1. FC Magdeburg w europejskich pucharach">
1. FC Magdeburg w europejskich pucharach



</doc>
<doc id="3801963" url="https://pl.wikipedia.org/wiki?curid=3801963" title="Pod Górą (Kryspinów)">
Pod Górą (Kryspinów)

Pod Górą – część wsi Kryspinów w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Pod Górą administracyjnie należało do województwa krakowskiego.

</doc>
<doc id="3801971" url="https://pl.wikipedia.org/wiki?curid=3801971" title="Za Górą (Kryspinów)">
Za Górą (Kryspinów)

Za Górą – część wsi Kryspinów w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Za Górą administracyjnie należało do województwa krakowskiego.

</doc>
<doc id="3801972" url="https://pl.wikipedia.org/wiki?curid=3801972" title="Piesarthrius">
Piesarthrius

Piesarthrius – rodzaj chrząszczy z rodziny kózkowatych i podrodziny kózkowych (Cerambycinae).
Takson ten został opisany w 1834 roku przez Fredericka Williama Hope'a. Gatunkiem typowym wyznaczył on "Piesarthrius marginellus".
Chrząszcze te mają podłużno-owalne ciało, 3,1 do 4,2 raza dłuższe niż szerokie, o długości od 13 do 36 mm. Wierzch ciała głównie brązowy, pokryty dwoma rodzajami szczecinek: krótkimi, położonymi i długimi, sterczącymi. Głowa ma "frontoclypeus" poprzeczny, oczy duże, grubo fasetkowane i głęboko wykrojone, a guzki czułkowe odsunięte od nasad żuwaczek. Samiec ma czułki blaszkowate, dwublaszkowate lub blaszkowato-pierzaste, co jest cechą unikalną wśród australijskich kózkowatych. U samicy czułki są piłkowane i sięgają połowy długości pokryw, zaś u samca często wystają poza ich wierzchołek. Czułki u obu płci są 11-członowe, ich rozszerzający się ku szczytowi trzonek jest krótszy od przedplecza, drugi człon jest poprzeczny, a trzeci niedłuższy od trzonka. Przedpiersie ma wąski, ku szczytowi rozszerzony wyrostek i pozbawione jest bocznych rozszerzeń panewek przednich bioder. Śródpiersie ma wyrostek zaokrąglony na wierzchołku, umiarkowanie rozdzielający środkowe biodra. Wyrostek zapiersia jest na szczycie wcięty. Boczne części śródtułowia, zatułowia i często także odwłoka pokrywają przylegające, białe szczecinki. Punktowanie pokryw duże u nasady i wyraźnie drobniejsze pośrodku. Narząd kopulacyjny samca o wewnętrznym woreczku wyposażonym w dwa skleryty u nasady oraz rozległe pólka mikrospikul w części środkowej i wierzchołkowej.
Kózki te zasiedlają krainę australijską, przy czym tylko jeden gatunek sięga południa Nowej Gwinei, a pozostałe są endemitami Australii. Bionomię poznano tylko u pospolitego "P. marginellus" – jego larwy rozwijają się w drewnie różnych gatunków akacji.
Należy tu 9 opisanych gatunków:

</doc>
<doc id="3801991" url="https://pl.wikipedia.org/wiki?curid=3801991" title="Peter O’Donnell (żeglarz)">
Peter O’Donnell (żeglarz)

Peter Joseph O’Donnell (ur. 28 lutego 1939, zm. 9 stycznia 2008) – australijski żeglarz sportowy. Złoty medalista olimpijski z Tokio.
Zawody w 1964 były jego jedynymi igrzyskami olimpijskimi. Złoty medal zdobył w klasie 5,5 m. Sternikiem był Bill Northam, trzecim członkiem załogi James Sargeant.

</doc>
<doc id="3801992" url="https://pl.wikipedia.org/wiki?curid=3801992" title="Dick Sargeant">
Dick Sargeant

James Fred Robert „Dick” Sargeant (ur. 17 marca 1936) – australijski żeglarz sportowy. Złoty medalista olimpijski z Tokio.
Zawody w 1964 były jego pierwszymi igrzyskami olimpijskimi. Złoty medal zdobył w klasie 5,5 m. Sternikiem był Bill Northam, trzecim członkiem załogi Peter O’Donnell. W 1968 po raz drugi brał udział w igrzyskach i zajął czwarte miejsce w Latającym Holendrze.

</doc>
<doc id="3801993" url="https://pl.wikipedia.org/wiki?curid=3801993" title="James Sargeant">
James Sargeant



</doc>
<doc id="3801995" url="https://pl.wikipedia.org/wiki?curid=3801995" title="IPhone 7">
IPhone 7

iPhone 7 – smartfon zaprojektowany i sprzedawany przez firmę Apple. Został zaprezentowany 7 września 2016 roku wraz z iPhonem 7 Plus, podczas konferencji Apple w San Francisco. Jego sprzedaż rozpoczęła się 16 września 2016 roku. Polska premiera miała miejsce 23 września 2016 roku. Smartfon jest następcą iPhone'a 6s i 6s Plus.
Specyfikacje.
iPhone 7 dostępny jest w czterech wariantach kolorystycznych: różowym złocie, złotym, srebrnym i czarnym oraz dwóch wersjach pojemności: 32 GB i 128 GB. Jest odporny na wodę, zachlapania oraz pył (klasa IP67 zgodnie z normą IEC 60529 (maksymalna głębokość 1 m do 30 minut)). Posiada czip A10 Fusion oraz czytnik linii papilarnych w przycisku "Początek" (Touch ID). Posiada aplikację "Wallet", dzięki której można dodać kartę kredytową i płacić nią w sklepach. Posiada kartę Nano-SIM.
Co ciekawe, ten model iPhone'a nie posiada portu minijack (portu służącego do podłączania słuchawek), co wymusza wykorzystywanie słuchawek bezprzewodowych.
Przypisy.
https://web.archive.org/web/20190906143726/https://www.apple.com/pl/iphone-7/specs/

</doc>
<doc id="3801996" url="https://pl.wikipedia.org/wiki?curid=3801996" title="USS Lunga Point (CVE-94)">
USS Lunga Point (CVE-94)

USS Lunga Point (CVE-94) – amerykański lotniskowiec eskortowy typu "Casablanca", który w końcowym okresie II wojny światowej wchodził w skład floty Marynarki Wojennej Stanów Zjednoczonych. Został odznaczony pięcioma battle star i Presidential Unit Citation za udział w wojnie na Pacyfiku. 

</doc>
<doc id="3801997" url="https://pl.wikipedia.org/wiki?curid=3801997" title="USS Pequot">
USS Pequot

Okręty US Navy o nazwie USS „Pequot”

</doc>
<doc id="3801998" url="https://pl.wikipedia.org/wiki?curid=3801998" title="Louisa Margaret Dunkley">
Louisa Margaret Dunkley



</doc>
<doc id="3802004" url="https://pl.wikipedia.org/wiki?curid=3802004" title="Blackpink">
Blackpink

BLACKPINK (hangul: 블랙핑크, zapis stylizowany: BLΛƆKPIИK) – południowokoreański girlsband, który zadebiutował w 2016 roku pod wytwórnią YG Entertainment. Grupa składa się z czterech członkiń: Jisoo, Jennie, Rosé i Lisy. Zadebiutowały z piosenkami „Boombayah” i „Whistle” wydanymi na ich pierwszym singlu (ang. "single album") "Square One", który ukazał się 8 sierpnia 2016.
Historia.
Przed debiutem i kształtowanie.
YG Entertainment początkowo ogłosiło utworzenie nowego girlsbandu w 2012 roku publikując serię zdjęć i filmów, pokazujących prawdopodobne członkinie grupy.
Członkinie BLACKPINK zaangażowały się we własne kariery z chwilą ogłoszenia zespołu. Jisoo pojawiła się w wielu filmach komercyjnych, w tym w jednym dla Samsonite RED z aktorem Lee Min-ho, i reklamach Smart Uniform i LG Stylus 2 wraz z boysbandem iKON. Zagrała również w wielu klipach muzycznych z innymi artystami spod YG Entertainment, takimi jak Epik High w „Spoiler” i „Happen Ending”, oraz z Hi Suhyun w „I’m Different”. W 2015 roku zadebiutowała w serialu "Producent", przy boku Sandara Park i Kang Seung-yoon. Jennie pojawiła się w teledysku G-Dragona „That XX”, z jego albumu "One of a Kind". Rosé wystąpiła w teledysku G-Dragona „Without You”, w którym została wymieniona jako „? of YG New Girl Group”. Lisa była już modelką, reklamowała ubrania linii Nona9on, spod YG Entertainment. Wystąpiła też gościnnie w teledysku Taeyanga, „Ringa Linga”.
Po czterech latach YG Entertainment ujawnił ostateczny skład i nazwę grupy, w dniu 29 czerwca 2016 roku. Nazwa ich zespołu jest połączeniem dwóch przeciwstawnych kolorów, różowego i czarnego. YG wyjaśnia, że „nazwa zespołu sugeruje, że zespół ten ma zarówno ładny wizerunek i talent artysty”. BLACKPINK, składający się z czterech członkiń, to pierwszy girlsband, który zadebiutował pod YG Entertainment, po siedmiu latach. Poinformowano, że zespół nie będzie miał liderki, gdyż członkinie są bliskimi przyjaciółkami.
2016: Debiut ze "Square One" i "Square Two".
BLACKPINK wydały jeden swój pierwszy singel "Square One" 8 sierpnia 2016 roku. Debiutancki showcase zespołu odbył się 8 sierpnia, występ był transmitowany na żywo na aplikacji V Naver. Utwór „Boombayah” został wyprodukowany przez Teddy’ego Parka, który napisał słowa wspólnie z Bekuh BOOM. Teledysk do utworu został wyreżyserowany przez Seo Hyun-seung, który reżyserował także „I Am the Best” 2NE1 i „Fantastic Baby” Big Bangu. Drugi utwór „Whistle” został wyprodukowany przez Teddy’ego Park i Future Bounce, słowa napisali Teddy Park i Bekuh BOOM. Dwa główne utwory z płyty uplasowały się na 1. i 2. pozycji listy "Billboard World Digital Songs". Znalazły się też na tygodniowych rankingach muzycznych na największym chińskim serwisie muzycznym QQ Music. Pierwszy występ BLACKPINK w programie muzycznym odbył się 14 sierpnia 2016 roku "Inkigayo". Grupa zwyciężyła po raz pierwszy w tym samym programie 13 dni po debiucie, pobijając rekord grupy miss A (22 dni). Zakończyły promocję płyty "Square One" 11 września kolejną wygraną w "Inkigayo".
1 listopada ukazały się teledyski do utworów „Playing with Fire” (kor. 불장난) i „Stay”, a 11 listopada ukazał się drugi singel "Square Two", razem z promującymi go utworami. Obie piosenki zostały wyprodukowane przez Teddy’ego Parka. Pierwszy comeback grupy odbył się 6 listopada w programie "Inkigayo", a następnie 10 listopada w "M Countdown". „Playing with Fire” był drugim singlem odnotowanym na 1. pozycji listy "Billboard World Digital Songs".
Debiutujący zespół zakończył rok z kilkoma nagrodami dla Najlepszego Nowego Artysty Roku m.in. podczas ceremonii Melon Music Awards, Golden Disc Awards oraz Seoul Music Awards.
2017: "As If It’s Your Last" i debiut w Japonii.
22 czerwca BLACKPINK wydały cyfrowy singel zatytułowany „As If It’s Your Last” (kor. 마지막처럼). Piosenka została opisana jako mieszanka house’u, reggae i moombahtonu. Zadebiutowała na pierwszym miejscu listy Billboardu World Digital Song z 22 czerwca. W ciągu 17 godzin od premiery teledysk do utworu „As If It’s Your Last” zyskał ponad 11 milionów wyświetleń w serwisie YouTube, stając się teledyskiem grupy K-pop, który najszybciej przekroczył 10 milionów odsłon, pokonując dotychczasowy rekord BTS „Not Today” (10 mln odsłon w ciągu 21 godzin).
16 maja 2017 roku zapowiedziano, że BLACKPINK zadebiutują w Japonii latem 2017 roku; ich debiutancki showcase 20 lipca w Nippon Budōkan w Tokio, a minialbum ukazał się 9 sierpnia. W showcase’ie wzięło udział 14 tys. fanów, a 200 tys. osób ubiegało się o wejściówki. Data wydania minialbumu została później zmieniona na 30 sierpnia. "BLACKPINK" zajął 1. miejsce na tygodniowej liście albumów Oricon i sprzedał siłę w ilości pona 39 tys. egzemplarzy. Dzięki temu BLACKPINK zostały trzecią zagraniczną grupą, która znalazła się na szczycie listy z debiutanckim wydawnictwem.
2018: "Re:BLACKPINK" i "Square Up".
W marcu 2018 roku zapowiedziano wydanie repackage album japońskiego minialbumu – "Re:BLACKPINK". Płyta została wydana 28 marca 2018 roku i zawierała wszystkie piosenki i oryginalnego minialbumu w języku japońskim i koreańskim.
25 maja Yang Hyun-suk potwierdził, że planowaną datą comebacku BLACKPINK jest 15 czerwca. 4 czerwca opublikowano listę utworów pierwszego koreańskiego minialbumu grupy, zatytułowanego "Square Up". Głównym singlem z płyty jest „Ddu-Du Ddu-Du” (kor. Ddu-Du Ddu-Du (뚜두뚜두)). Singel zadebiutował na 17 pt w Wielkiej Brytanii, co czyni je pierwszą żeńską grupą K-popową odnotowaną na tej liście od jej startu w 2016 roku. Został też najlepiej notowanym utworem żeńskiej grupy na Hot 100, zajmując 55 pozycję z 12,4 milionami streamów w USA i 7000 pobraniami w tygodniu do 21 czerwca 2018 roku, według Nielsen Music. Zadebiutował także pod numerem 39 na amerykańskiej Streaming Songs, jako pierwsza piosenka zespołu K-popowego. „Ddu-Du Ddu-Du” znalazł się na szczycie listy Billboard World Digital Song Sales, zostając czwartym hitem numer 1 na tym wykresie. "Square Up" został najwyżej odnotowanym albumem żeńskiej grupy K-popowej na Billboard 200, debiutując na pozycji 40 z 14 tys. sprzedanymi egzemplarzami, pokonując album "Crush" 2NE1 (61. pozycja). Minialbum uplasował się też na szczycie listy Billboard World Albums. W Korei Południowej Square Up zadebiutował na pierwszym miejscu na Gaon Albums Chart. „Ddu-Du Ddu-Du” osiągnął najwyższe notowania na pierwszym miejscu list Digital, Download, Streaming i Mobile w drugim tygodniu, podczas gdy „Forever Young” uplasował w pierwszej piątce. Teledysk do głównego singla osiągnął 36,2 miliona wyświetleń w ciągu pierwszych 24 godzin od premiery na YouTube.
19 października Dua Lipa wydała oficjalne nagranie swojej kolaboracji z BLACKPINK, piosenki „Kiss and Make Up”, która ukaże się w ramach nadchodzącej „kompletnej edycji” albumu "Dua Lipa". 23 października YG Entertainment ogłosiło, że zespół podpisał kontrakt z amerykańską wytwórnią Interscope Records.
W październiku Yang Hyun-suk zapowiedział, że każda członkini BLACKPINK będzie miała solowy projekt; Jennie zadebiutuje jako pierwsza, a Rosé – druga. W tym samym miesiącu grupa podpisała kontrakt z Interscope Records, dzięki któremu będą reprezentowane przez Interscope i Universal Music Group poza Azją. W listopadzie Blackpink ogłosiły dodatkowe daty koncertów do azjatyckiej trasy "In Your Area World Tour" trwającej od stycznia do marca 2019 roku. Jennie zadebiutowała jako solowa artystka z singlem „Solo”, wykonując utwór po raz pierwszy 11 listopada podczas koncertu BLACKPINK w Seoulu. Piosenka wraz z teledyskiem zostały oficjalnie wydane następnego dnia.
Pierwszy japoński album studyjny, zatytułowany "Blackpink in Your Area", został wydany cyfrowo 23 listopada, a następnie fizycznie – 5 grudnia. Zajął on 9. miejsce w japońskiej liście albumów Oricon, sprzedając się w nakładzie 13 tysięcy kopii w ciągu pierwszego tygodnia.
2019: Debiut w Stanach Zjednoczonych i "Kill This Love".
W styczniu 2019 roku ogłoszono, że BLACKPINK wystąpią na Coachella Valley Music and Arts Festival w dniach 12 i 19 kwietnia w Californii, obok innych gwiazd, zapisując się tym samym w historii jako pierwszy K-popowy girlsband, który został zaproszony na to wydarzenie. Tego samego miesiąca YG Entertainment ogłosiło, że trasa koncertowa "In Your Area World Tour" obejmie występy w Ameryce Północnej, Europie i Australii. W Ameryce odbędzie się 6 występów na przełomie kwietnia i maja, a w Europie 5 występów pod koniec maja. 21 stycznia teledysk do utworu „Ddu-Du Ddu-Du” stał się najczęściej oglądanym teledyskiem K-popowej grupy na YouTube z ponad 620 milionami wyświetleń.
Pierwszy występ zespołu w Ameryce odbył się na zamkniętym evencie 2019 Grammy Artist Showcase organizowanym przez Universal Music Group przed galą nagród Grammy w Los Angeles. W lutym grupa pojawiła się w kilku amerykańskich programach telewizyjnych: 11 lutego w "The Late Show with Stephen Colbert" wykonały utwór „Ddu-Du Ddu-Du”, 12 lutego w "Good Morning America", a także 15 lutego w "Strahan and Sara"
8 lutego 2019 roku Yang Hyun-suk w odpowiedzi na pytania fanów zapowiedział, że Blackpink powrócą z minialbumem zawierającym nowe utwory w marcu. Wyjawił też, że solowy utwór Rosé zostanie wydany niedługo po nowej płycie, a wybór piosenek dla pozostałych dwóch członkiń – Jisoo i Lisy – zakończył się.
Tego samego miesiąca amerykański tygodnik "Billboard" ogłosił, że BLACKPINK pojawią się na okładce marcowego wydania, tym samym zapowiadając limitowaną edycję tygodnika zawierającą wszystkie 5 wersji okładek.
5 kwietnia ukazał się drugi minialbum zespołu pt. "Kill This Love", a także teledysk do głównego singla. Teledysk do „Kill This Love” osiągnął 56,7 miliona wyświetleń w ciągu pierwszych 24 godzin od premiery na YouTube, a 100 milionów w 2 dni i 14 godzin.
2020–2021: Pierwszy koreański album studyjny i The Show.
22 kwietnia 2020 roku potwierdzono, że grupa wystąpi na szóstym studyjnym albumie Lady Gagi "Chromatica", w utworze zatytułowanym „Sour Candy”, który został wydany jako promocyjny singel 28 maja.
18 maja YG ogłosiło, że grupa wyda przedpremierowy singel w czerwcu, a następnie dodatkowe wydawnictwo między lipcem a sierpniem, w celu promocji ich pierwszego pełnego koreańskiego albumu, na którym ma znaleźć się co najmniej 10 utworów, i który planowano wydać we wrześniu. Przedpremierowy singel, zatytułowany „How You Like That”, ukazał się 26 czerwca. 13 czerwca YG Entertainment opublikowało prolog najnowszego reality show – "24/365 with Blackpink". Pod koniec lipca wytwórnia ujawniła datę wydania albumu – 2 października. 28 sierpnia został wydany singel „Ice Cream” z udziałem amerykańskiej piosenkarki i autorki tekstów Seleny Gomez. "The Album" ukazał się 2 października, wraz z teledyskiem do promującego go singla „Lovesick Girls”.
14 października na Netflixie miał swoją premierę film dokumentalny "BLACKPINK: Light Up The Sky", ukazujący cztery lata od debiutu zespołu w 2016 roku, w tym materiał wideo z ich dni jako stażystki, opis ich życia rodzinnego, zakulisowe historie i wywiady z członkiniami.
2 grudnia Blackpink ogłosiły współpracę z YouTube Music przy pierwszym koncercie transmitowanym na żywo. Wydarzenie, nazwane „The Show”, początkowo miało odbyć się 27 grudnia 2020 roku. Ale zostało przełożone na 31 stycznia 2021 roku ze względu na nowe przepisy dotyczące pandemii COVID-19 wprowadzone w Korei Południowej. Podczas koncertu po raz pierwszy wykonały na żywo utwory z "The Album", a także piosenkę Rosé „Gone” z jej pierwszego solowego albumu "R". Ponad 280 000 osób kupiło członkostwo, aby uzyskać dostęp do programu, a koncert był transmitowany na żywo w 100 krajach.
3 sierpnia 2021 roku Blackpink wydały japońską wersję "The Album," z japońskimi wersjami czterech z ośmiu utworów („How You Like That”, „Pretty Savage”, „Lovesick Girls” i „You Never Know”), która zajęła trzecie miejsce na liście Oricon Albums Chart.
4 sierpnia 2021 roku do kin w Korei Południowej i na całym świecie trafił film dokumentalny zatytułowany "Blackpink: The Movie", który zawierał ekskluzywne wywiady z grupą, a także występy na żywo z The Show i In Your Area World Tour.
2022–2023: "Born Pink" i druga światowa trasa koncertowa.
6 lipca 2022 roku YG Entertainment ogłosiło, że Blackpink jest w końcowej fazie nagrywania nowego albumu, z planami nagrania teledysku w połowie lipca i wydania nowej piosenki w sierpniu. Potwierdzili również, że pod koniec roku grupa wyruszy w drugą światową trasę koncertową. 12 lipca YG Entertainment ujawniło, że od 22 do 30 lipca Blackpink zorganizują wirtualny koncert w grze "PUBG Mobile." Podczas koncertu po raz pierwszy pokazany został specjalny utwór „Ready for Love". 29 lipca utwór „Ready for Love” został wydany w całości wraz z animowanym teledyskiem.
19 sierpnia 2022 roku Blackpink wydały przedpremierowy singiel zatytułowany „Pink Venom”, przed wydaniem drugiego albumu we wrześniu, a następnie ogłoszono światową trasą koncertową, która rozpocznie się 15 października w Seulu i będzie trwać do czerwca 2023 roku. Po wydaniu „Pink Venom” przez dwa tygodnie znajdował się na szczycie listy "Billboard" Global 200, stając się pierwszą piosenką numer jeden dziewczęcej grupy, a także pierwszą koreańską piosenką, która znajdowała się na szczycie listy dłużej niż tydzień. Singiel zadebiutował na 22 miejscu na liście "Billboard Hot 100" i stał się pierwszą piosenką grupy K-popowej, która znalazła się na szczycie listy ARIA Singles Chart.
28 sierpnia Blackpink wykonały utwór „Pink Venom” na gali MTV Video Music Awards 2022, co czyni je pierwszą kobiecą grupą K-popową w historii, która wystąpiła na tej gali.
16 września 2022 roku Blackpink wydały swój drugi album studyjny "Born Pink" wraz z drugim singlem „Shut Down”, który stał się ich drugą piosenką, która znalazła się na szczycie listy "Billboard Global 200". "Born Pink" zadebiutował jako numer jeden na Circle Album Chart z 2 141 281 egzemplarzami sprzedanymi w mniej niż dwa dni i stał się pierwszym albumem dziewczęcej grupy K-popowej, który sprzedał się w ponad dwóch milionach egzemplarzy. W Stanach Zjednoczonych "Born Pink" zadebiutował na pierwszym miejscu listy "Billboard 200". W Wielkiej Brytanii "Born Pink" stał się także pierwszym albumem dziewczęcej grupy K-popowej, który osiągnął pierwsze miejsce na brytyjskiej liście albumów. Był to pierwszy raz, kiedy dziewczęca grupa jednocześnie znalazła się na szczycie list przebojów albumów w Stanach Zjednoczonych i Wielkiej Brytanii od czasu albumu Destiny Child "Survivor" w 2001 roku.
21 października 2022 roku ogłoszono, że Blackpink będą głównym artystą BST Hyde Park w Londynie, który odbędzie się 2 lipca 2023 roku, co czyni je pierwszym K-popowym zespołem, który wystąpi jako headliner na festiwalu w Wielkiej Brytanii.
W grudniu 2022 roku grupa została uznana przez magazyn "Time" za Artystę Roku 2022.
10 stycznia 2023 roku ogłoszono, że Blackpink będą jednym z headlinerów Coachella Valley Music and Arts Festival, w dniach 15 i 22 kwietnia, stając się pierwszą koreańską grupą, która to zrobi.

</doc>
<doc id="3802009" url="https://pl.wikipedia.org/wiki?curid=3802009" title="Okręg wyborczy Dunkley">
Okręg wyborczy Dunkley

Okręg wyborczy Dunkley () – jednomandatowy okręg wyborczy do Izby Reprezentantów Australii, położony w stanie Wiktoria.
Pierwsze wybory odbyły się w nim w 1984 roku, a jego patronem jest Louisa Margaret Dunkley.
Od 2016 roku posłem z tego okręgu był Chris Crewther z Liberalnej Partii Australii.
Lista posłów.
Lista posłów z okręgu Dunkley:

</doc>
<doc id="3802027" url="https://pl.wikipedia.org/wiki?curid=3802027" title="Okręg wyborczy Melbourne Ports">
Okręg wyborczy Melbourne Ports

Okręg wyborczy Melbourne Ports () – jednomandatowy okręg wyborczy do Izby Reprezentantów Australii, położony w stanie Wiktoria, obejmujący przedmieścia Melbourne.
Pierwsze wybory odbyły się w nim w 1901 roku, a nazwa pochodzi od dzielnicy Port Melbourne.
Od 1998 roku posłem z tego okręgu był Michael Danby z Australijskiej Partii Pracy.
Lista posłów.
Lista posłów z okręgu Melbourne Ports:

</doc>
<doc id="3802028" url="https://pl.wikipedia.org/wiki?curid=3802028" title="Fello Star">
Fello Star

Fello Star de Labé – gwinejski klub piłkarski, grający w pierwszej lidze gwinejskiej, mający siedzibę w mieście Labé.
Historia.
Klub został założony w 1988 roku. Swój pierwszy sukces osiągnął w 2000 roku, gdy zdobył Puchar Gwinei. W finale pokonał 2:1 zespół Horoya AC. W 2004 roku został po raz pierwszy mistrzem Gwinei. Tytuł mistrzowski przyznawano wówczas zdobywcy krajowego pucharu. W jego finale Fello Star pokonał po serii rzutów karnych CI Kamsar (po 120 minutach był remis 2:2). Kolejne tytuły mistrzowskie Fello Star wywalczył w latach 2006, 2008, 2009 i 2010.
Stadion.
Swoje domowe mecze klub rozgrywa na stadionie o nazwie Stade Régional Saifoullaye Diallo w Labé. Stadion może pomieścić 5000 widzów.

</doc>
<doc id="3802029" url="https://pl.wikipedia.org/wiki?curid=3802029" title="Fello Star Labé">
Fello Star Labé



</doc>
<doc id="3802031" url="https://pl.wikipedia.org/wiki?curid=3802031" title="Opcja rzeczowa">
Opcja rzeczowa

Opcja realna (opcja rzeczywista, opcja rzeczowa) – rodzaj metody oceny projektu inwestycyjnego, który ocenia jego zasadność z punktu widzenia zbliżonego do opcji. Opcja realna jest prawem (ale nie obowiązkiem) do zmiany decyzji w zakresie projektu inwestycyjnego, w sytuacji, gdy pojawią się nowe informacje, które dotyczą danego projektu inwestycyjnego.
Przykładem zastosowania opcji realnej jest inwestycja w spółkę biotechnologiczną, którą można utożsamiać z zakupieniem opcji kupna (long call). Jeżeli spółka poniesie klęskę w swoich badaniach i zbankrutuje, to strata inwestora będzie ograniczona do wysokości inwestycji (premii opcji). W przypadku gdy badania okażą się sukcesem, zyski inwestora są teoretycznie nieograniczone (wynika to z konstrukcji opcji long call).
Cechy opcji realnych:

</doc>
<doc id="3802032" url="https://pl.wikipedia.org/wiki?curid=3802032" title="Jusup Abdrachmanow">
Jusup Abdrachmanow

Jusup Abdrachmanow (kirg. Жусуп Абдрахман уулу, ur. 28 grudnia 1901 we wsi Czirkej w obwodzie siemirieczeńskim, zm. 5 listopada 1938 k. wsi Tasz-Döbö w Kirgiskiej SRR) – przewodniczący Rady Komisarzy Ludowych Kirgiskiej ASRR (1927–1933).
Życiorys.
Od marca do września 1918 był członkiem Czerwonej Gwardii w mieście Wiernyj (obecnie Ałmaty), od września 1918 do grudnia 1919 służył w Armii Czerwonej, w marcu 1919 został członkiem RKP(b). Był kursantem kursów dowódczych w Wiernym i Taszkenckiej Szkoły Wojskowej im. Lenina, potem do marca 1920 przewodniczącym Siemirieczeńskiego Obwodowego Komitetu Komsomołu, od marca do grudnia 1920 przewodniczącym Muzułmańskiej Sekcji Dżetysujskiego Gubernialnego Komitetu Komsomołu, a od grudnia 1920 do maja 1921 sekretarzem odpowiedzialnym Powiatowego Miejskiego Komitetu Komunistycznej Partii (bolszewików) Turkiestanu w Wiernym. Od maja do października 1921 był sekretarzem Powiatowego Miejskiego Komitetu KP(b)T w Kopalu (obwód siemirieczeński), od stycznia do kwietnia 1922 pomocnikiem prokuratora Guberni Dżetysujskiej w Piszpeku (Biszkeku), następnie przewodniczącym trójki ekspedycyjnej powiatu karakolskiego,a od stycznia do marca 1923 i ponownie do października 1923 kierownikiem Wydziału Organizacyjnego Powiatowego Miejskiego Komitetu KP(b)T w Biszkeku. W październiku 1923 został sekretarzem odpowiedzialnym Powiatowego Miejskiego Komitetu KP(b)T w Karakole, później zastępcą sekretarza odpowiedzialnego dżetysujskiego obwodowego komitetu KP(b)T, od 18 października 1924 do 23 marca 1925 II sekretarzem Kara-Kirgiskiego Tymczasowego Obwodowego Biura RKP(b) i jednocześnie od grudnia 1924 do 1925 przewodniczącym Biura Organizacyjnego ds. Założenia Spółdzielni Rolniczych Kara-Kirgiskiego Obwodu Autonomicznego. Od kwietnia 1925 do sierpnia 1926 był zastępcą kierownika Wydziału Organizacyjno-Dystrybucyjnego, instruktorem Środkowoazjatyckiego Biura KC RKP(b)/WKP(b), 1926–1927 instruktorem odpowiedzialnym KC WKP(b), od 12 marca 1927 do 27 września 1933 przewodniczącym Rady Komisarzy Ludowych Kirgiskiej SRR, a od 1933 do kwietnia 1937 funkcjonariuszem partyjnym w Samarze i Orenburgu. Był członkiem WCIK.
4 kwietnia 1937 został aresztowany na fali wielkiej czystki, skazany w mieście Frunze na sesji wyjazdowej Wojskowego Kolegium Sądu Najwyższego ZSRR na śmierć i rozstrzelany.

</doc>
<doc id="3802035" url="https://pl.wikipedia.org/wiki?curid=3802035" title="Hotel Stare Kino Cinema Residence">
Hotel Stare Kino Cinema Residence



</doc>
<doc id="3802042" url="https://pl.wikipedia.org/wiki?curid=3802042" title="Zaleski Hrabia">
Zaleski Hrabia

Zaleski Hrabia – polski herb hrabiowski, odmiana herbu szlacheckiego Dołęga, nadany w Galicji.
Opis herbu.
Opis współczesny.
Opis skonstruowany współcześnie brzmi następująco:
"Na tarczy błękitnej krzyż kawalerski złoty, zaćwieczony na barku podkowy srebrnej, pomiędzy której ocelami takaż strzała o upierzeniu złotym grotem w dół." 
"Nad tarczą korona hrabiowska."
"W klejnocie sępie skrzydło czarne, przeszyte strzałą jak w herbie w prawo."
"Labry herbowe błękitne, podbite srebrem."
Geneza.
W zamian za liczne pełnione funkcje publiczne oraz zasługi dla państwa austro-węgierskiego, tytuł hrabiowski ("graf von") został nadany ministrowi, Wacławowi Zaleskiemu. Cesarz Austrii wystawił odręczne pismo (reskrypt) z nadaniem tytułu 28 października 1913 roku. Jednakże Zaleski zmarł przed otrzymaniem dyplomu, w związku z czym dyplom potwierdzający nadanie tytułów został oficjalnie wydany dopiero 28 lutego 1914 roku, a następnie wręczony wdowie po Wacławie, Helenie z Mycielskich Zaleskiej i jej dzieciom; Aleksandrowi, Romanowi, Marii, Elżbiecie i Teresie.
Herbowni.
Zaleski, Załęski

</doc>
<doc id="3802047" url="https://pl.wikipedia.org/wiki?curid=3802047" title="Bajały Isakejew">
Bajały Isakejew

Bajały Dyjkanbajewicz Isakejew (kirg. Баялы Дыйканбаевич Исакеев, ur. 1897 w Ükök w obwodzie siemirieczeńskim, zm. w listopadzie 1938 k. wsi Tasz-Döbö w Kirgiskiej SRR) – radziecki działacz państwowy i partyjny.
Życiorys.
Początkowo pracował na poczcie, 1919–1921 był sekretarzem komitetu wykonawczego rady gminnej, od 1920 należał do RKP(b), 1921-1922 był sekretarzem i sędzią ludowym w Narynie. W 1922 był członkiem Prezydium Komitetu Powiatowego Związku „Koszczi” w Narynie, 1922–1923 i ponownie 1924-1925 kierownikiem Wydziału Agitacyjno-Propagandowego Komitetu Powiatowego Komunistycznej Partii (bolszewików) Turkiestanu w Narynie, 1923–1924 kierownikiem Wydziału Agitacyjno-Propagandowego Dżetysujskiego Komitetu Obwodowego KP(b)T, a 1925-1926 kierownikiem Wydziału Agitacyjno-Propagandowego Karakoł-Naryńskiego Komitetu RKP(b) (kara-Kirgiski Obwód Autonomiczny). Następnie pracował w Kirgiskiej Obwodowej Komisji Kontrolnej WKP(b), do listopada 1927 był redaktorem odpowiedzialnym gazety „Erkin Too” („Wolne Góry”), od lutego 1928 do stycznia 1929 kierownikiem Wydziału Agitacyjno-Propagandowego Kirgiskiego Komitetu Obwodowego WKP(b), a 1929-1930 ludowym komisarzem rolnictwa Kirgiskiej ASRR. Od 10 czerwca 1930 do września 1933 był II sekretarzem Kirgiskiego Komitetu Obwodowego WKP(b), od 27 września 1933 do 24 marca 1937 przewodniczącym Rady Komisarzy Ludowych Kirgiskiej ASRR, a od 24 marca do 8 września 1937 przewodniczącym Rady Komisarzy Ludowych Kirgiskiej SRR, jednocześnie od maja do września 1937 przewodniczącym Komitetu Nauki przy Radzie Komisarzy Ludowych Kirgiskiej SRR.
10 września 1937 został aresztowany na fali wielkiej czystki, następnie skazany na śmierć i rozstrzelany.

</doc>
<doc id="3802048" url="https://pl.wikipedia.org/wiki?curid=3802048" title="David Forbes">
David Forbes

David John Oliver Forbes (ur. 26 stycznia 1934, zm. 21 maja 2022) – australijski żeglarz sportowy. Złoty medalista olimpijski z Monachium.
Zawody w 1972 były jego drugimi igrzyskami olimpijskimi (debiutował w 1968) - zwyciężył w klasie Star. Partnerował mu John Anderson. W klasie 5,5 m był mistrzem świata w 1970 i wicemistrzem w 1971. Brał udział, w Solingu, w igrzyskach w 1976.

</doc>
<doc id="3802051" url="https://pl.wikipedia.org/wiki?curid=3802051" title="Wortley (West Yorkshire)">
Wortley (West Yorkshire)

Wortley – dzielnica miasta Leeds, w Anglii, w West Yorkshire, w dystrykcie (unitary authority) Leeds. Leży 2,4 km od centrum miasta Leeds i 272,5 km od Londynu. W 2001 roku dzielnica liczyła 23 114 mieszkańców. W 1901 roku civil parish liczyła 27 456 mieszkańców.

</doc>
<doc id="3802055" url="https://pl.wikipedia.org/wiki?curid=3802055" title="Abdukadyr Abdraimow">
Abdukadyr Abdraimow

Abdukadyr Abdraimow (ros. Абдукадыр Абдраимов, ur. 1905 we wsi Tasztak w obwodzie siemirieczeńskim, zm. w listopadzie 1938 k. wsi Tasz-Döbö) – radziecki kirgiski działacz partyjny i państwowy.
Życiorys.
W latach 1922–1923 był słuchaczem taszkenckich kursów pracowników gminnych komitetów rewolucyjnych, 1923 został sekretarzem komitetu wykonawczego rady gminnej, 1924–1925 i 1928–1930 był słuchaczem twerskiej gubernialnej szkoły budownictwa radzieckiego i partyjnego. W latach 1925-1926 kierował wydziałem Komitetu Okręgowego Komsomołu w Dżalalabadzie, 1926-1928 był sekretarzem odpowiedzialnym Komitetu Kantonowego komsomołu w Dżalalabadzie, od 1927 należał do WKP(b), 1930 kierował Wydziałem Kulturowo-Propagandowym Komitetu Okręgowego WKP(b) w Osz. Od września 1930 do 1931 był sekretarzem odpowiedzialnym bazar-kurgańskiego rejonowego komitetu WKP(b) w Kirgiskiej ASRR, 1931-1932 przewodniczącym Naczelnego Sądu Kirgiskiej ASRR, 1932-1933 I sekretarzem czujskiego rejonowego komitetu WKP(b) w Kirgiskiej ASRR, potem do kwietnia 1937 I sekretarzem ketmień-tiubinskiego rejonowego komitetu WKP(b) w Kirgiskiej ASRR. Od czerwca 1937 kierował Wydziałem Handlu Radzieckiego KC Komunistycznej Partii (bolszewików) Kirgistanu, 16 czerwca 1937 został członkiem KC KP(b)K, od października do grudnia 1937 był ludowym komisarzem rolnictwa Kirgiskiej SRR. Później został aresztowany i rozstrzelany w ramach wielkiej czystki.

</doc>
<doc id="3802058" url="https://pl.wikipedia.org/wiki?curid=3802058" title="Aberdeen F.C. w europejskich pucharach">
Aberdeen F.C. w europejskich pucharach

Występy w europejskich pucharach szkockiego klubu piłkarskiego Aberdeen.

</doc>
<doc id="3802059" url="https://pl.wikipedia.org/wiki?curid=3802059" title="John Anderson (żeglarz)">
John Anderson (żeglarz)

 
 John Edward Anderson (ur. 24 lipca 1939) – australijski żeglarz sportowy. Złoty medalista olimpijski z Monachium.
Zawody w 1972 były jego pierwszymi igrzyskami olimpijskimi - zwyciężył w klasie Star. Partnerował mu David Forbes. Brał udział, w Solingu, w igrzyskach w 1976. Jego bliźniak Tom również był żeglarzem i mistrzem olimpijskim z Monachium.

</doc>
<doc id="3802061" url="https://pl.wikipedia.org/wiki?curid=3802061" title="Koukdjuak">
Koukdjuak

Koukdjuak – rzeka w Kanadzie w prowincji Nunavut na wyspie Ziemia Baffina. Wypływa z jeziora Nettilling w jego zachodniej części i przepływa przez równinę Great Plain of the Koukdjuak. Uchodzi do Basenu Foxe'a. Jej długość wynosi około 80 km, spadek około 30 m. 
W wodach rzeki występuje golec zwyczajny.

</doc>
<doc id="3802068" url="https://pl.wikipedia.org/wiki?curid=3802068" title="Knorr-Bremse">
Knorr-Bremse

Knorr-Bremse Aktiengesellschaft ("„Bremse”" z niem. hamulce) – niemiecki producent systemów hamulcowych do pojazdów szynowych oraz użytkowych. Portfolio grupy obejmuje inteligentne systemy drzwiowe, komponenty sterujące, systemy klimatyzacji do pojazdów szynowych, a także tłumiki drgań skrętnych oraz systemy kontroli trakcji do pojazdów użytkowych. W 2015 roku Grupa Knorr-Bremse osiągnęła sprzedaż na poziomie 5,8 mld euro, zatrudniając ponad 24 000 pracowników. W skład grupy wchodzi ponad 200 lokalizacji w 30 krajach.
Historia.
Powstanie.
Inżynier Georg Knorr założył "Knorr-Bremse GmbH" w 1905 roku w Boxhagen-Rummelsburg, Neue Bahnhofstraße, niedaleko Berlina (od 1920 r. część dzielnicy Berlina – Friedrichshain). Produkcję systemów hamulcowych wydzielono z firmy „Carpenter &amp; Schulze”, która utworzona została w 1883 roku. Następnie w 1911 roku firma połączyła się z „Continentale Bremsen-GmbH” i utworzono "Knorr-Bremse AG". Począwszy od 1913 roku, powstawały budynki drugiego zakładu produkcyjnego, nowej siedziby, ciepłowni oraz inne pomieszczenia.
Początkiem sukcesu komercyjnego Knorra było porozumienie się z Pruskimi Kolejami Państwowymi, które w tym czasie tworzyły "Preußisch-Hessische Eisenbahngemeinschaft", na dostawę jednokomorowych szybkich systemów hamulcowych, początkowo do wagonów pasażerskich, a następnie do wagonów towarowych. „Knorr Druckluft-Einkammerschnellbremse” (K1) – hamulec pneumatyczny – wraz z systemami pobocznymi oferował wyższą klasę bezpieczeństwa w porównaniu do ówczesnych systemów tradycyjnych.
Na początku XX wieku maszynista pociągu nadal musiał uruchamiać hamulec ręcznie z „wagonu hamulcowego”. Pierwsze hamulce pneumatyczne posiadały podstawową konstrukcję, następnie opracowane zostały automatyczne hamulce pośredniego działania wykorzystujące zawory rozrządcze.
Rozwój.
W 1920 roku pierwszy zakład produkcyjny "Bayerische Motoren-Werke AG" (BMW, założony na przełomie 1917/1918 roku) zlokalizowany w Monachium, przy ulicy Moosacher Straße, stał się oddziałem Knorr-Bremse, dostarczając systemy hamulcowe jako "Süddeutsche Bremsen-AG" dla "Gruppenverwaltung Bayern", dawne "Königlich Bayerische Staatseisenbahnen".
W związku z brakiem dalszego zainteresowania silnikami do samolotów i samochodów, konstrukcja silnika oraz nazwa firmy BMW zostały sprzedane w 1922 roku finansiście Camillo Castiglioniemu w celu połączenia z Bayerische Flugzeugwerke AG (BWF, zlokalizowanej również w Berlinie), tym samym ustanawiając firmę po raz drugi.
Od roku 1922 do 1927 trwała budowa zakładu przy Hirschberger Straße/Schreiberhauer Straße obok Ringbahn w Berlinie oraz tunelowej drogi łączącej oba tereny.
Drugi główny obszar działalności ustanowiono w 1922 roku, kiedy Knorr przeniósł pneumatyczne systemy hamulcowe do pojazdów drogowych. Firma, jako pierwsza w Europie opracowała system, który wyhamowuje jednocześnie wszystkie cztery koła ciężarówki oraz jej przyczepy. W rezultacie skrócenie drogi hamowania w znaczący sposób przyczyniło się do poprawy bezpieczeństwa w ruchu drogowym.
Ponowne ustanowienie.
Firma przeniesiona została do zakładu "Süddeutsche Bremsen-AG" w Monachium. Dawne tereny wschodniej części Berlina zostały wywłaszczone po 1945 roku.
W 2002 roku Knorr przejął udziały spółki joint venture Honeywell International Inc. w Europie, Brazylii oraz USA kupując "Bendix Commercial Vehicle Systems", aby tym samym stać się wiodącą firmą w branży układów hamulcowych.
Produkty.
Pojazdy szynowe.
Knorr-Bremse produkuje kompletne systemy hamulcowe dla całego taboru kolejowego oraz systemy drzwiowe, toalety, klimatyzacje, sprzęgi i wycieraczki. W 2000 roku Knorr-Bremse nabył brytyjskiego producenta Westinghouse Brakes (dawny oddział Westinghouse Brake and Signal Company Ltd) od Invensys, a następnie przeniósł działalność z Chippenham do pobliskiego miasta Melksham, w hrabstwie Wiltshire.
Od 2002 roku Knorr-Bremse pracuje nad systemem zmiennego rozstawu kół dla bardziej efektywnych rozwiązań w zakresie problemów z różną szerokością szyn.
Pojazdy użytkowe.
Knorr-Bremse rozwija i produkuje systemy hamulcowe do pojazdów użytkowych, od 1920 roku dla samochodów ciężarowych i ciągników siodłowych powyżej 6 ton, autobusów, przyczep oraz pojazdów specjalnych.
Działalność w Polsce.
Knorr-Bremse Systemy Kolejowe Polska Sp. z o.o. jest lokalnym oddziałem Knorr-Bremse, który działa na rynku polskim od 1999 roku. Od 2006 r. siedzibą przedsiębiorstwa jest Kraków.
W roku 2015 Knorr-Bremse Polska osiągnęła sprzedaż w wysokości 234,9 miliona PLN zatrudniając blisko 100 pracowników.
Oddział Knorr-Bremse w Polsce posiada kompetencje w zakresie projektowania systemów hamulcowych, kierowania projektami oraz prowadzi lokalny serwis urządzeń Knorr-Bremse, dostarczonych na polski rynek. Odpowiada również za dystrybucję produktów Grupy Knorr-Bremse na terenie Polski oraz Ukrainy, w tym systemów hamulcowych, drzwiowych, klimatyzacji i osprzętu elektrycznego do pojazdów szynowych.
Oddzielną firmą jest Knorr-Bremse SfN Polska Sp. z o.o. Odpowiada ona za dystrybucję części do pojazdów użytkowych. Siedziba przedsiębiorstwa znajduje się w Warszawie.

</doc>
<doc id="3802070" url="https://pl.wikipedia.org/wiki?curid=3802070" title="Peter Pan Live!">
Peter Pan Live!

Peter Pan Live! – muzyczna adaptacja powieści Jamesa Matthew Barriego "Przygody Piotrusia Pana". W Polsce emitowany na kanale Canal+.

</doc>
<doc id="3802076" url="https://pl.wikipedia.org/wiki?curid=3802076" title="Moreton (East Staffordshire)">
Moreton (East Staffordshire)

Moreton – przysiółek w Anglii, w Staffordshire. Leży 23,7 km od miasta Stafford, 31,6 km od miasta Stoke-on-Trent i 189,7 km od Londynu. Moreton jest wspomniana w Domesday Book (1086) jako "Mortune".

</doc>
<doc id="3802089" url="https://pl.wikipedia.org/wiki?curid=3802089" title="Moreton (South Oxfordshire)">
Moreton (South Oxfordshire)

Moreton – przysiółek w Anglii, w Oxfordshire. Leży 1,7 km od miasta Thame, 18,4 km od Oksfordu i 67,4 km od Londynu. W latach 1870–1872 miejscowość liczyła 215 mieszkańców.

</doc>
<doc id="3802090" url="https://pl.wikipedia.org/wiki?curid=3802090" title="Sajfullo Abdullojew">
Sajfullo Abdullojew

Sajfullo Abdullojew (tadż. Сайфулло Абдуллоев; ros. Сейфулло Абдуллаев, 1899 -1938) – II sekretarz KC Komunistycznej Partii (bolszewików) Tadżykistanu (1936-1937).
Życiorys.
Od 1919 do listopada 1920 był pomocnikiem dowódcy oddziału partyzanckiego w Pamirze, 1921 pracował w Wydziale Specjalnym Pamirskiego Oddziału Czeki, we wrześniu 1922 został sekretarzem komitetu wykonawczego rady gminnej w obwodzie fergańskim, od 1922 należał do RKP(b). Od stycznia do sierpnia 1923 był członkiem Trójki Wojskowo-Politycznej w Pamirze, od 27 sierpnia 1924 do 12 listopada 1925 przewodniczącym Pamirskiego Obwodowego Komitetu Rewolucyjnego, od 16 listopada 1925 do października 1926 przewodniczącym Komitetu Wykonawczego Rady Autonomicznego Obwodu Górskiego Badachszanu, od 1925 kierownikiem Wydziału Organizacyjnego Pamirskiego Biura Partyjnego KC Komunistycznej Partii (bolszewików) Uzbekistanu, a od maja 1926 kierownikiem Wydziału Agitacyjno-Propagandowego tego biura. Do 1928 był prokuratorem Górnobadachszańskiego Okręgu Autonomicznego, następnie pracownikiem aprowizacji obwodu uralskiego, od lipca do października 1929 sekretarzem odpowiedzialnym Komitetu Okręgowego KP(b)U w Hisarze, później kierownikiem Wydziału Kadr KC Komunistycznej Partii (bolszewików) Tadżykistanu. Od 1931 do kwietnia 1932 był ludowym komisarzem rolnictwa Tadżyckiej SRR, od kwietnia do 10 lipca 1932 sekretarzem KC KP(b)T ds. zaopatrzenia, od września 1932 do stycznia 1934 przewodniczącym Centralnej Komisji Kontrolnej KP(b)T i ludowym komisarzem inspekcji robotniczo-chłopskiej Tadżyckiej SRR, od kwietnia 1934 do sierpnia 1936 ponownie ludowym komisarzem rolnictwa Tadżyckiej SRR, a od 20 sierpnia 1936 do 1937 II sekretarzem KC KP(b)T. Został odznaczony Orderem Czerwonego Sztandaru Pracy.
W 1937 został aresztowany, a następnie rozstrzelany w ramach wielkiego terroru.

</doc>
<doc id="3802098" url="https://pl.wikipedia.org/wiki?curid=3802098" title="Wombridge">
Wombridge

Wombridge – osada w Anglii, w Shropshire, w dystrykcie (unitary authority) Telford and Wrekin. Leży 20,4 km od miasta Shrewsbury i 208,8 km od Londynu. W 1931 roku civil parish liczyła 3405 mieszkańców.

</doc>
<doc id="3802099" url="https://pl.wikipedia.org/wiki?curid=3802099" title="Everton F.C. w europejskich pucharach">
Everton F.C. w europejskich pucharach

Występy w europejskich pucharach angielskiego klubu piłkarskiego Everton F.C.

</doc>
<doc id="3802101" url="https://pl.wikipedia.org/wiki?curid=3802101" title="Shin Nemi">
Shin Nemi

Shin Nemi (birm. //); znana też jako Ma Hne Galay (birm. မနှဲကလေး //; ) lub Shin Mihne (birm. ရှင်မိနှဲ //) – 37. z 37 natów oficjalnego panteonu birmańskiego.
Była córką Thonbanhla, innego nata należącego do rodziny Mahagiri.
Legenda.
Chociaż Thonbanhla żyła w osamotnieniu poza murami miasta po odrzuceniu przez króla Pyain Duttataunga, urodziła dziewczynkę - Shin Nemi - krwi królewskiej bądź książęcej. Po śmierci matki Shin Nemi pocieszała się grając na hne - tradycyjnym birmańskim instrumencie podobnym do oboju. Umarła z żalu po niej. Po śmierci, jako nat, dołączyła do pozostałych członków rodziny na górze Taung Kalat w sąsiedztwie Puppy.
Przedstawienia.
Shin Nemi często jest przedstawiana jako dziewczynka siedząca na huśtawce - takie przedstawienie znajduje się w poświęconej natom świątyni przy pagodzie Shwezigon. Jej wizerunek na Taung Kalat przedstawia pulchną dziewczynkę trzymającą piłkę, stojącą u boku matki.
Kult.
W odróżnieniu od pozostałych natów, Shin Nemi nie budzi w Birmańczykach lęku ale raczej uczucie czułości. Chociaż moc przypisywana Shin Nemi i jej matce jest mniejsza niż innych natów z rodziny Mahagiri, odgrywają one najważniejszą rolę podczas ceremonii nat-pwe. W odróżnieniu od pozostałych członków rodziny są one zawsze przywoływane podczas tego obrzędu. Kryje się za tym założenie, że naty, podobnie jak ludzie, skłonne są spełniać prośby małych dziewczynek - pozyskanie jej względów może więc zwiększyć szanse na pomoc ze strony pozostałych duchów. Jako ofiary składa się Shin Nemi zabawki i bransoletki.

</doc>
<doc id="3802103" url="https://pl.wikipedia.org/wiki?curid=3802103" title="Brockhampton (Hampshire)">
Brockhampton (Hampshire)

Brockhampton – dzielnica miasta Havant, w Anglii, w Hampshire. Leży 0,8 km od centrum miasta Havant, 8,9 km od miasta Portsmouth, 32,6 km od miasta Winchester i 96,9 km od Londynu. W latach 1870–1872 miejscowość liczyła 109 mieszkańców. Brockhampton jest wspomniana w Domesday Book (1086) jako "Brochem".

</doc>
<doc id="3802107" url="https://pl.wikipedia.org/wiki?curid=3802107" title="Jeffrey Hastings">
Jeffrey Hastings



</doc>
<doc id="3802113" url="https://pl.wikipedia.org/wiki?curid=3802113" title="Załuski Hrabia">
Załuski Hrabia

Załuski Hrabia – dwa polskie herby hrabiowskie, odmiany herbu Junosza, nadane w Galicji.
Opis herbu.
Opisy zgodnie z klasycznymi regułami blazonowania:
Herb z nadania w 1776: "W polu czerwonym na murawie zielonej baran srebrny. Bezpośrednio na tarczy korona hrabiowska bez klejnotu. Trzymacze: Dwa charty wspięte, srebrne, z obrożą błękitną, patrzące na zewnątrz."
Tak prezentował się herb w oryginalnym dyplomie nadania. Według Johanna Siebmachera natomiast, nad koroną hrabiowską był hełm z klejnotem: pięć piór strusich oraz z labrami czerwonymi, podbitymi srebrem.
Herb z nadania w 1800: "W polu czerwonym na murawie zielonej baran srebrny. Nad tarczą korona hrabiowska, nad którą hełm z klejnotem: pięć piór strusich. Labry czerwone, podbite srebrem."
Najwcześniejsze wzmianki.
Nadanie tytułu hrabiowskiego Galicji ("hoch- und wohlgeboren, graf von") 18 maja 1776 Ignacemu Załuskiemu. Podstawą nadania tytułu było piastowanie urzędu starosty zawichojskiego. Drugi tytuł hrabiowski nadano 1 maja 1800 roku Stanisławowi Załuskiemu. W dyplomie określony został jako "magistri regali" oraz kawaler orderów Św. Stanisława i Orła Białego. Osoby takiej jednakże nie wymieniają drzewa genealogiczne Załuskich ani wykaz kawalerów Orderu Orła Białego.
Herbowni.
Jedna rodzina herbownych (herb własny):

</doc>
<doc id="3802120" url="https://pl.wikipedia.org/wiki?curid=3802120" title="Octon">
Octon



</doc>
<doc id="3802127" url="https://pl.wikipedia.org/wiki?curid=3802127" title="Tamopsis raveni">
Tamopsis raveni

Tamopsis raveni – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów. Okazy z serii typowej odłowiono w Braemar State Forest.
Samce osiągają około 3,5, a samice 3,9 mm długości ciała. Prosoma brązowawa z ciemniejszymi bokami i okolicą oczu oraz białym paskiem za oczami i białymi kropkami przy brzegach bocznych i u nasady. Przód szczękoczułek czarny. 
Obszar oczny umiarkowanie nisko wyniesiony, a nadustek w ⅔ tak wysoki jak on. Przednio-środkowa para oczu dość mała, zaś tylno-boczna największa. Opistosoma biała z czarnymi brzegami lancetowatym pasem, u samca podłużno-owalna z lekko falistymi bokami, u samicy trapezowaty, znacznie szerszy niż prosoma. Na opistosomie 5 par grzbietowych dołków mięśniowych o kształcie okrągłym do owalnego. Nogogłaszczki samca z ukośną, wciętą na szczycie apofizą medialną oraz silnie wykrzywionym i wykrojonym wierzchołku apofizy bocznej.
Pająk endemiczny dla australijskiego Queensland.

</doc>
<doc id="3802137" url="https://pl.wikipedia.org/wiki?curid=3802137" title="UC Sampdoria w europejskich pucharach">
UC Sampdoria w europejskich pucharach

Występy w europejskich pucharach włoskiego klubu piłkarskiego UC Sampdoria.

</doc>
<doc id="3802148" url="https://pl.wikipedia.org/wiki?curid=3802148" title="Analiza dyskursu">
Analiza dyskursu

Analiza dyskursu rozpatruje językoznawcze elementy dyskursu.
Ponieważ dyskurs zbudowany jest z języka, komunikowany językiem i odbierany jako język, w przeanalizowaniu jego struktury i znaczenia dopomogą nam narzędzia lingwistyczne. Możemy na przykład zbadać konotacje kluczowych zwrotów użytych w ramach jakiegoś dyskursu: w notce prasowej określenie „czarnoskóry tłum” będzie niosło ze sobą zupełnie inny podtekst niż „zgromadzenie Afro-Amerykanów”, choć oba wyrażenia są bardzo bliskie pod względem denotacji. Możemy także rozważyć intencje nadawcy w sensie pragmatycznym: Co dokładnie miał na myśli polityk, gdy powiedział, że „parlament przyjrzy się obywatelskiej propozycji nowej ustawy”? Analiza dyskursu posługuje się wieloma innymi podobnymi narzędziami.
Znajomość metod analizy dyskursu przyda się osobom tworzącym teksty (np. piszącym książki lub układającym przemówienia). Taka dyskursywna samoświadomość będzie zarazem przykładem technologizacji dyskursu. Natomiast w naukach społecznych ważną rolę pełni krytyczna odmiana analizy dyskursu.
Narzędzia analizy dyskursu.
James Paul Gee przedstawił 27 narzędzi analizy dyskursu pogrupowanych w cztery kategorie. Każde sformułowane jest jako pytanie, które zadajemy analizowanemu tekstowi.
W dwóch pierwszych kategoriach za przykłady posłużą nam głównie pojedyncze zdania. Pamiętajmy jednak, że dyskurs to także (przede wszystkim) dłuższe teksty i wypowiedzi, do których tamte narzędzia również można z powodzeniem przykładać. Co więcej, dyskurs w szerszym znaczeniu tego słowa stanowią też m.in. obrazy i filmy. Niektóre z narzędzi można by zastosować i do nich (zob. przykład użycia narzędzia numer 19), jednak inne media będą wymagać także dodatkowych metod analizy.
Poniższa lista nie jest wyczerpująca.
Narzędzia teoretyczne.
Poniższe narzędzia są teoretyczne w tym sensie, że odwołują się do teorii łączących na różne sposoby język z myśleniem, ludźmi oraz ich kulturą.

</doc>
<doc id="3802151" url="https://pl.wikipedia.org/wiki?curid=3802151" title="Goldsborough (North Yorkshire)">
Goldsborough (North Yorkshire)



</doc>
<doc id="3802155" url="https://pl.wikipedia.org/wiki?curid=3802155" title="Róża Bagdadu">
Róża Bagdadu

Róża Bagdadu / Róża z Bagdadu (wł. "La Rosa di Bagdad") – włoski film animowany z 1949 roku w reżyserii Anton Gino Domenighini. Jest to jeden z pierwszych włoskich pełnometrażowych filmów animowanych oraz pierwszy w historii włoskiego kina film nakręcony w Technicolorze. 
Fabuła.
Fabułę filmu zaczerpnięto z jednej ze zbioru baśni tysiąca i jednej nocy, opowiadającej o fleciście o imieniu Amin, który jest zakochany w pięknej księżniczce Zeili. 
Wersja angielska.
W 1952 roku powstała wersja z angielską ścieżką dźwiękową. Głosu księżniczce Zeili w wersji angielskiej udzieliła Julie Andrews. W 1967 roku film był ponownie wyświetlany na ekranie pod tytułem "Śpiewająca księżniczka".
Wersja polska.
Róża Bagdadu – wersja wydana na VHS z polskim lektorem i włoskim dubbingiem.
Dystrybucja VHS w Polsce: "Muvi"

</doc>
<doc id="3802158" url="https://pl.wikipedia.org/wiki?curid=3802158" title="Alfold (Anglia)">
Alfold (Anglia)



</doc>
<doc id="3802161" url="https://pl.wikipedia.org/wiki?curid=3802161" title="Dinder (Anglia)">
Dinder (Anglia)



</doc>
<doc id="3802175" url="https://pl.wikipedia.org/wiki?curid=3802175" title="Eva Němcová">
Eva Němcová

Eva Němcová, po mężu Horáková (ur. 3 grudnia 1972 w Pradze) – czeska koszykarka występująca na pozycji silnej skrzydłowej.
Pochodzi ze sportowej rodziny. Jej ojciec Zdeněk Němec i matka Jiřina Němcová byli dyskobolami, dodatkowo matka skakała także wzwyż. Ojciec wystąpił na igrzyskach olimpijskich w 1960 roku, natomiast matka w 1956, 1960 i 1964 roku.
W 1997 roku rozpoczęła występy w lidze WNBA, jako pierwsza czeska zawodniczka w historii.
Dwukrotnie (2006–2009, 2009–2012) przerywała swoją karierę z powodu przewlekłych kontuzji kolan.

</doc>
<doc id="3802178" url="https://pl.wikipedia.org/wiki?curid=3802178" title="Eva Horáková">
Eva Horáková



</doc>
<doc id="3802182" url="https://pl.wikipedia.org/wiki?curid=3802182" title="Hartwell (Anglia)">
Hartwell (Anglia)



</doc>
<doc id="3802185" url="https://pl.wikipedia.org/wiki?curid=3802185" title="Ponte dell'Olio">
Ponte dell'Olio



</doc>
<doc id="3802186" url="https://pl.wikipedia.org/wiki?curid=3802186" title="Donato Maria Dell'Olio">
Donato Maria Dell'Olio



</doc>
<doc id="3802192" url="https://pl.wikipedia.org/wiki?curid=3802192" title="Croda Rossa d'Ampezzo">
Croda Rossa d'Ampezzo



</doc>
<doc id="3802193" url="https://pl.wikipedia.org/wiki?curid=3802193" title="Puchar Świata w skokach narciarskich w Cortina d'Ampezzo">
Puchar Świata w skokach narciarskich w Cortina d'Ampezzo



</doc>
<doc id="3802195" url="https://pl.wikipedia.org/wiki?curid=3802195" title="Anton Innauer">
Anton Innauer



</doc>
<doc id="3802198" url="https://pl.wikipedia.org/wiki?curid=3802198" title="The Liverbirds">
The Liverbirds

The Liverbirds – brytyjski zespół rockowy, działający w latach 1963-1968. Była to jedna z nielicznych grup liverpoolskiej sceny merseybeatowej. Były także jedną z pierwszych niezależnych żeńskich grup rockowych w latach 60. zaliczaną do nurtu All-female band. 
Historia.
Trzy instrumentalistki: Valerie Gell, Sylvia Saunders i Mary McGlory założyły zespół w 1963, razem z siostrą Mary, gitarzystką Sheilą i wokalistką Irene Green, jednak te szybko opuściły grupę i zostały zastąpione przez gitarzystkę i wokalistkę Pamelę Birch.
The Liverbirds osiągnęły większy sukces w Niemczech niż w rodzinnym kraju. Były tam jednymi z największych atrakcji muzycznych (szczególnie w Hamburgu, gdzie podpisały kontrakt z wytwórnią Star-Club. Grupa wydała dwa albumy i kilka singli. Jeden z nich, cover Bo Diddleya "Diddley Daddy" osiągnął piąte miejsce niemieckiej listy przebojów. Po trasie koncertowej w Japonii w 1968 zespół rozpadł się. W 1998 grupa zjednoczyła się na kilka koncertów.
Swoją nazwę zespół wziął z fikcyjnego stworzenia „liver bird”, będącego herbem rodzinnego miasta grupy.

</doc>
<doc id="3802199" url="https://pl.wikipedia.org/wiki?curid=3802199" title="Black Dog">
Black Dog



</doc>
<doc id="3802201" url="https://pl.wikipedia.org/wiki?curid=3802201" title="Warboys (Anglia)">
Warboys (Anglia)



</doc>
<doc id="3802203" url="https://pl.wikipedia.org/wiki?curid=3802203" title="Zbiornik Mietkowski">
Zbiornik Mietkowski



</doc>
<doc id="3802215" url="https://pl.wikipedia.org/wiki?curid=3802215" title="Eva Nemcova">
Eva Nemcova



</doc>
<doc id="3802219" url="https://pl.wikipedia.org/wiki?curid=3802219" title="Eva Horakova">
Eva Horakova



</doc>
<doc id="3802234" url="https://pl.wikipedia.org/wiki?curid=3802234" title="The Sound of Sonny">
The Sound of Sonny

The Sound of Sonny – album amerykańskiego saksofonisty jazzowego Sonny’ego Rollinsa, wydany po raz pierwszy w 1957 roku z numerem katalogowym RLP 12-241 nakładem Riverside Records.
Powstanie.
Materiał na płytę został zarejestrowany 11 (A5, B1, B3), 12 (A2, A3, B2, B4) i 19 czerwca (A1, A4, utwór dodatkowy na CD) 1957 roku w Reeves Sound Studios w Nowym Jorku. Produkcją albumu zajął się Orrin Keepnews.
Lista utworów.
Opracowano na podstawie materiału źródłowego.
Wydanie LP
Strona A
Strona B
Utwór dodatkowy na CD
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3802243" url="https://pl.wikipedia.org/wiki?curid=3802243" title="UK Schmidt Telescope">
UK Schmidt Telescope

UK Schmidt Telescope (UKST, pełna nazwa United Kingdom Schmidt Telescope) – teleskop optyczny o aperturze 1,2 m i bardzo szerokim polu widzenia, znajdujący się na terenie Obserwatorium Siding Spring, w pobliżu miasta Coonabarabran w Australii. Został oddany do użytku w 1973 roku.
Początkowo zarządzało nim brytyjskie Obserwatorium Królewskie w Edynburgu w imieniu agencji rządowej Science Research Council (SRC). W czerwcu 1988 roku kontrolę nad teleskopem przekazano Obserwatorium Angielsko-Australijskiemu ("Anglo-Australian Observatory"), które było przedsięwzięciem brytyjsko-australijskim i zarządzało już sąsiednim, dużo większym Teleskopem Angielsko-Australijskim (AAT). Po wycofaniu się Wielkiej Brytanii ze współpracy, w 2010 roku przekształciło się ono w Australijskie Obserwatorium Astronomiczne ("Australian Astronomical Observatory"), w całości kontrolowane przez Australię.
Teleskopy UKST i AAT uzupełniają się wzajemnie i wiele projektów realizowanych przez AAT zależy od szerokokątnych możliwości teleskopu UKST, np. razem teleskopy te odkryły i potwierdziły wiele odległych kwazarów.
UKST to teleskop typu Schmidta przeznaczony do wykonywania przeglądów nocnego nieba. Jest bardzo podobny do Teleskopu Samuela Oschina w Obserwatorium Palomar w USA. Teleskop UKST został zaprojektowany do wykonywania zdjęć obszarów nieba w polu widzenia 6,6 × 6,6° na płytach fotograficznych o wymiarach 356 × 356 mm w celu stworzenia fotograficznych atlasów nieba.
Historia budowy.
Decyzję o budowie teleskopu UKST podjęła Wielka Brytania w 1970 roku, gdy trwała już budowa sąsiedniego teleskopu AAT. Budowę rozpoczęła w czerwcu 1971 roku firma "Sir Howard Grubb Parsons &amp; Company Limited" z Newcastle upon Tyne w Wielkiej Brytanii. W maju 1973 teleskop został dostarczony na górę Siding Spring, a w czerwcu wykonał pierwsze zdjęcie. Uroczystego otwarcia dokonał 17 sierpnia 1973 roku Bengt Strömgren, prezydent Międzynarodowej Unii Astronomicznej. Do służby teleskop wszedł 3 września tego samego roku.
Fotograficzne przeglądy nieba.
Pierwszy fotograficzny przegląd nieba w świetle niebieskim teleskop ukończył w latach 80. Został on wykonany w koordynacji z należącym do ESO 1,0-metrowym teleskopem Schmidta w Obserwatorium La Silla w Chile, który wykonał podobny przegląd w świetle czerwonym. W kolejnych latach UKST wykonał kilka innych fotograficznych przeglądów nieba w różnych kolorach światła widzialnego oraz w bliskiej podczerwieni.
Zdjęcia wykonane przez UKST zostały zdigitalizowane przez amerykański Space Telescope Science Institute i posłużyły do stworzenia cyfrowego atlasu nieba "Digitized Sky Survey" (DSS), a po przetworzeniu i kalibracji użyto ich do stworzenia "Guide Star Catalog" użytego w misji Kosmicznego Teleskopu Hubble’a.
Modernizacje i spektroskopowe przeglądy nieba.
W latach osiemdziesiątych na teleskopie UKST zainstalowano eksperymentalny, pierwszy w świecie szerokokątny wieloobiektowy system spektroskopowy o nazwie FLAIR ("Fibre-Linked Array Image Reformatter"), wykorzystujący zestaw 39 ruchomych światłowodów ustawianych tak, by móc badać spektra wielu obiektów jednocześnie. W 1988 został on zastąpiony przez PANACHE (PANoramic Area Coverage with Higher Efficiency), który miał ulepszony system sterowania światłowodami oraz ulepszony detektor CCD w spektrografie. Trzecia wersja urządzenia (FLAIR II) została zainstalowana w 1992 roku i miała 90 światłowodów oraz znacznie udoskonalony spektrograf.
We wszystkich tych wersjach ustawianie światłowodów w odpowiedniej pozycji odbywało się w sposób ręczny, co było żmudne i czasochłonne. Dlatego
w 2001 na teleskopie zainstalowano system spektroskopowy o nazwie 6dF (skrót od "Six-degree Field instrument"), wykorzystujący matrycę 150 mechanicznie sterowalnych światłowodów, dzięki którym można było badać spektra nawet 150 obiektów (gwiazd lub galaktyk) jednocześnie. Urządzenie 6dF zastąpiło oryginalny system fotograficzny teleskopu wykorzystujący płyty fotograficzne (ostatnie zdjęcie teleskop wykonał w 2005 roku, łącznie wykonał około 19 500 zdjęć). Odtąd spektroskopowe przeglądy nieba stały się głównym zadaniem teleskopu.
W latach 2001–2005 wykonano przegląd "6dF Galaxy Survey", w wyniku którego uzyskano dane o przesunięciach ku czerwieni ponad 120 tysięcy galaktyk oraz bardziej szczegółowe informacje o 10 tysiącach najjaśniejszych z nich.
W latach 2003–2013 odbył się przegląd nieba RAVE ("Radial Velocity Experiment"), który zbadał spektra prawie pół miliona gwiazd Drogi Mlecznej, dzięki czemu poznano takie ich parametry jak prędkość radialna, metaliczność, grawitacja powierzchniowa.
W latach 2014–2015 UKST przeszedł kolejne modernizacje – odtąd możliwa jest zdalna obsługa teleskopu, zainstalowano także nowy spektrograf i nowy system ruchomych światłowodów o nazwie "starbug". Zostanie on wykorzystany w dwóch kolejnych przeglądach nieba, które rozpoczną się w 2016 roku – Taipan i Funnelweb.

</doc>
<doc id="3802252" url="https://pl.wikipedia.org/wiki?curid=3802252" title="Józef Pielorz">
Józef Pielorz

Józef Pielorz OMI (ur. 22 stycznia 1921 w Imielinie, zm. 1 września 2016 w Tychach) – polski duchowny katolicki, oblat, duszpasterz i publicysta.
Życiorys.
Pochodził z wielodzietnej rodziny. W 1939 roku zdał maturę w oblackim Niższym Seminarium Duchownym w Lublińcu. Następnie udał się nowicjatu Zgromadzenia w Markowicach k. Inowrocławia, gdzie poznał m.in. późniejszego błogosławionego męczennika Józefa Cebulę. Podczas kampanii wrześniowej 1939 roku wraz z innymi nowicjuszami bezskutecznie próbował przedostać się do Warszawy. Ostatecznie powrócił do Markowic, gdzie pozostał do 4 maja 1940 roku, kiedy to został aresztowany przez Gestapo, by następnie zostać przewiezionym do obozu w obozu w Dachau. Stamtąd, w sierpniu 1940 roku trafił do obozu w Gusen, gdzie doczekał się wyzwolenia przez wojska amerykańskie w maju 1945 roku.
Po zakończeniu II wojny światowej udał się do Rzymu, gdzie kontynuował nowicjat w domu generalnym Zgromadzenia. Śluby zakonne złożył 24 stycznia 1949 roku, zaś święcenia kapłańskie otrzymał 2 lipca 1950 roku. Obronił doktorat na Papieskim Uniwersytecie Gregoriańskim. Pracował jako duszpasterz Polonii w Kanadzie (7 lat) oraz Belgii (33 lata). Pełnił również funkcję dyrektora biblioteki na Papieskim Uniwersytecie Urbaniana. Ostatnie lata życia spędził w domu rodzinnym w Imielinie.
Był pasjonatem historii, czego owocem były liczne publikacje na temat historii Zgromadzenia. Pisywał do czasopism polskich oraz zagranicznych (m.in. "Vie Oblate Life, Duszpasterz Polski Zagranicą, Niepokalana, Mozaika Obrzańska"). Oprócz polskiego, władał językami: angielskim, niemieckim i francuskim.
W 2000 roku otrzymał tytuł Tytułu Honorowego Obywatela Miasta Imielin. Po śmierci został pochowany na tamtejszym cmentarzu parafialnym.

</doc>
<doc id="3802255" url="https://pl.wikipedia.org/wiki?curid=3802255" title="Zamoyski Hrabia">
Zamoyski Hrabia

Zamoyski Hrabia – dwa polskie herby hrabiowskie, odmiany herbu Jelita, nadane w Galicji.
Opis herbu.
Opisy zgodnie z klasycznymi regułami blazonowania:
Herb z nadania w 1780, Zamoyski Hrabia: "Tarcza dzielona w krzyż z polem sercowym. W polu sercowym, czerwonym, trzy kopie złote, dwie ku górze, trzecia na opak, w roztrój (Jelita); w polach I i IV błękitnych lew wspięty złoty, patrzący do wewnątrz; w polach II i III złotych na murawie zielonej wieża blankowana srebrna. Na tarczy korona hrabiowska nad którą cztery hełmy z klejnotami: I godło z pola sercowego pomiędzy dwoma trąbami, II pół kozła wspiętego, srebrnego; III pół lwa wspiętego, złotego, w lewo; IV orzeł czarny o uzbrojeniu złotym. Labry: I i II czerwone podbite złotem, III i IV błękitne, podbite złotem. Trzymacze: Dwaj rycerze w zbrojach z szablami przy bokach, trzymający po jednej włóczni złotej, na biodrach w czerwonych fartuszkach."
Herb z nadania w 1820, Zamoiski Hrabia: "Tarcza dzielona w krzyż z polem sercowym. W polu sercowym, czerwonym, trzy kopie złote, dwie ku górze, trzecia na opak, w roztrój (Jelita); w polu I złotym na niedźwiedziu czarnym panna w sukni niebieskiej z rozłożonymi rękoma i przepasce srebrnej (Rawicz); w polu II czerwonym łódź złota (Łodzia); w polu III czerwonym trzy miecze srebrne o rękojeściach złotych przeszywające jabłko w gwiazdę, środkowy ostrzem ku górze, pozostałe w dół (Herburt); w polu IV błękitnym na podkowie srebrnej z zaćwieczonym krzyżem złotym, gawron czarny z pierścieniem złotym o oczku czerwonym skierowanym w dół (Ślepowron). Na tarczy korona hrabiowska nad którą pięć hełmów z klejnotami: I pół kozła wspiętego, srebrnego; II trzy pióra strusie; III łódź złota na pięciu piórach pawich; IV między rogami jelenimi brunatnymi pół niedźwiedzia wspiętego, czarnego, trzymającego w łapie różę czerwoną na łodydze zielonej; V gawron czarny z pierścieniem jak w herbie. Labry z prawej czerwone, z lewej błękitne, podbite złotem. Trzymacze: Dwaj rycerze w zbrojach srebrnych, na hełmach pióropusze czerwone, wsparci na puklerzach srebrnych, trzymający włócznie, z mieczami przy pasach - srebrnych o rękojeściach złotych."
Najwcześniejsze wzmianki.
Nadanie tytułu hrabiowskiego Galicji ("hoch- und wohlgeboren, graf von") Ordynatom Zamojskim Janowi Jakubowi Zamoyskiemu oraz jego bratu Andrzejowi Zamoyskiemu 30 stycznia 1780 roku. Ponieważ rodzina Zamojskich była znaną rodziną senatorską, nie wymagano od braci legitymacji szlachectwa, a tytułem hrabiowskim posługiwali się oni już w 1781 roku. Ponadto podstawą nadania tytułu były pełnione funkcje. Tytuł potwierdzono Stanisławowi Kostce-Zamoyskiemu w Rosji 28 czerwca 1844 i w Królestwie Polskim 6/18 listopada 1847. Młodsza linia Zamojskich w osobie Stanisława Zamoyskiego uzyskała tytuł hrabiowski 14 lipca 1820. Podstawą nadania tytułu było wspólne pochodzenie z linią ordynacką Zamoyskich oraz zasługi dla dworu cesarskiego. W protokole z 14 lipca nazwisko obdarowanego zapisano jako "Zamoiski" zamiast Zamoyski, mimo iż w innych dokumentach używano "y" w miejsce "i".
Herbowni.
Jedna rodzina herbownych (herb własny):

</doc>
<doc id="3802257" url="https://pl.wikipedia.org/wiki?curid=3802257" title="Tamopsis arnhemensis">
Tamopsis arnhemensis

Tamopsis arnhemensis – gatunek pająka z rodziny Hersiliidae.
Gatunek ten został opisany w 1987 roku przez Barabarę i Martina Baehrów. Holotyp odłowiono u ujścia West Alligator River.
Samce osiągają około 2,4, a samice 2,7 mm długości ciała. Prosoma żółtawoszara z czarnymi bocznymi brzegami, ciemnobrązową okolicą oczu, białą plamą za oczami i żółtymi szczękoczułkami. Obszar oczny wyniesiony, a nadustek prawie tak wysoki jak on. Przednio-środkowa para oczu największa. Opistosoma biała z czarnymi: brzegami i lancetowatym pasem, u samca okrągła, u samicy podłużno-trapezowata. Na opistosomie 5 par trudno dostrzegalnych grzbietowych dołków mięśniowych. Odnóża i tylno-boczne kądziołki przędne białawe i delikatnie obrączkowane, te ostatnie u samca krótsze niż opistosoma, a u samicy tak długie jak ona. Nogogłaszczki samca z pierścieniowatym, opatrzonym haczykowatym wyrostkiem wierzchołkiem apofizy medialnej i krótką apofizą boczną.
Pająk endemiczny dla Australii, znany z północnych krańców Queensland i Terytorium Północnego.

</doc>
<doc id="3802263" url="https://pl.wikipedia.org/wiki?curid=3802263" title="Tukan górski">
Tukan górski

Tukan górski ("Ramphastos brevis") – gatunek średniej wielkości ptaka z rodziny tukanowatych (Ramphastidae). Ptak o długim dziobie występujący w Ameryce Południowej. Nie jest zagrożony wyginięciem.
Zasięg występowania.
Tukan górski występuje w północno-zachodniej Kolumbii (północne Chocó) i na południowy zachód od Andów, do południowo-zachodniego Ekwadoru (na południe do Manta Real). Lokalizację ze wschodniej Panamy uważa się za niepewną.
Taksonomia.
Gatunek po raz pierwszy opisał amerykański ornitolog Rodolphe Meyer de Schauensee w 1945 roku na łamach "Proceedings of the Academy of Natural Sciences of Philadelphia" jako podgatunek tukana czarnodziobego ("R. ambiguus") i nadając mu nazwę "Ramphastos ambiguus brevis". Jako miejsce typowe odłowu holotypu Meyer de Schauensee wskazał rzekę Mechengue, w Cauca w Kolumbii.
Charakterystyczny gatunek przypisywano do tak zwanej „kraczącej grupy” (wraz z tukanem wielkim ("R. toco"), tukanem tęczodziobym ("R. sulfuratus"), tukanem żółtogardłym ("R. vitellinus") i tukanem zielonodziobym ("R. dicolorus")). Chociaż aspekty upierzenia sugerują pokrewieństwo z "R. sulfuratus", to jednak dane genetyczne wskazują, że gatunek jest taksonem siostrzanym w stosunku do "R. vitellinus". Długo uważany za podgatunek "R. ambiguus", ale różni się od niego znacząco głosem, mniejszym rozmiarem ciała, krótszym, bardziej żółtym dziobem; gatunek sympatryczny z podgatunkiem "R. ambiguus", tukanem brązowodziobym ("R. a. swainsonii"). Gatunek monotypowy.
Etymologia.
Nazwa rodzajowa: Ulisses Aldrovandi w 1599 roku zapisał z błędem nazwę "Ramphastos", bazując na "Ramphestes" Konrada Gesnera z 1560 roku ( "rhamphēstēs" „nosaty”, od ῥαμφη "rhampē" „dziób”), która to nazwa została następnie przejęta przez Karola Linneusza w 1758 roku. Epitet gatunkowy: „krótki, niewielki”.
Morfologia.
Długość ciała 46–48,5 cm; masa ciała 365–482 g. Inne wymiary u jednej samicy z Mutaty w Kolumbii: długość skrzydła 210 mm, ogona 154 mm, dzioba 151,4 mm. U obu płci od czoła do górnej części grzbietu upierzenie koloru bordowego z czarnym odcieniem; górna część ciała czarna, pokrywy nadogonowe białe. Gardło, szyja i piersi żółte, wąskie czerwone pasmo tuż poniżej koloru żółtego, brzuch i podbrzusze czarne, pokrywy podogonowe czerwone. Dziób w jego górnej części żółty, "culmen", grzbiet dzioba i jego centralne części zielonawe, na krańcu dzioba od 3 do 5 zielonych „ząbków”, żuchwa czarna, czasami z żółtą końcówką. Skóra na twarzy koloru żółto-zielonego lub oliwkowego, czasem z niebieskawym odcieniem; tęczówka żółto-zielona z szarym odcieniem. Samica ma krótszy, bardziej przysadzisty dziób niż samiec. Młode ptaki o miękkim, ciemniejszym upierzeniu, głównie czerwono-pomarańczowym, dziób bardziej kilowaty, podstawowa linia i „ząbki” nieobecne, nozdrza widoczne na górze.
Ekologia.
Głos.
Odzywa się serią kraczących „tree-aak”, „tyook” lub „tyeerp”, 40–55 razy (czasami do 100) na minutę, na początku odgłos jest warczący i może trwać to do kilku minut; samce wydają głębsze, bardziej warczące odgłosy. Czasami odzywa się trąbiącym głosem, miękkie odgłosy można usłyszeć tylko z bliskiej odległości.
Siedlisko i pokarm.
Gatunek prawdopodobnie osiadły, zamieszkujący głównie las nizinny, a także lasy na niższych stokach Andów, jak i również przyległe pastwiska z owocującymi drzewami albo plantacjami, do wysokości 1550 m n.p.m. Przebywają w parach lub w grupach liczących do 6 ptaków, rzadziej do 14.
Dieta tukana górskiego jest słabo poznana; w żołądkach znaleziono głównie niezidentyfikowane owoce; być może poluje też na jakieś owady i małe kręgowce. Pokarm zdobywa głównie w baldachimie lasu, często współpracując z arasari obrożnym ("Pteroglossus torquatus"), rzadziej z większym tukanem czarnodziobym. Podczas spożywania pokarmu może obrócić głowę o kąt półpełny. Obserwowano, jak towarzyszy armii wędrownych mrówek, zapewne polując na spłoszone przez nie owady. Wodę czerpie z bromelii.
Lęgi.
Biologia rozrodu bardzo słabo poznana. Najprawdopodobniej rozmnażają się od czerwca do sierpnia, być może wcześniej, do stycznia w zachodniej Kolumbii. Śpiewający ptak porusza głową do góry po jednej stronie, po łuku odwracając ją w drugą stronę, prawie nie ma ruchu głową w dół; podczas konfliktów trzyma głowę nisko. Upierzenie gładkie oprócz wzniesionego zadu i piór pokryw podogonowych. Brak informacji na temat wielkości lęgu, czasu inkubacji czy wychowu młodych.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Globalna wielkość populacji nie została oszacowana, ale uważa się tego ptaka za rzadkiego lub lokalnie powszechnego w Ekwadorze (populację w Ekwadorze szacuje się na 15000–45000 osobników). W Ekwadorze populacja tukana górskiego zmniejszyła się znacząco z powodu wylesiania (podobno duże populacje utrzymują się w prowincji Esmeraldas, gdzie znaczna część lasów pozostaje w dużej mierze nienaruszona). Na tego ptaka poluje się również dla mięsa, a jego dziób stosowany jest jako składnik w tradycyjnej medycynie. Występuje w rezerwatach przyrody Reserva Natural Río Ñambí w Kolumbii i w Centro Científico Río Palenque w Ekwadorze.

</doc>
<doc id="3802265" url="https://pl.wikipedia.org/wiki?curid=3802265" title="Ramphastos brevis">
Ramphastos brevis



</doc>
<doc id="3802268" url="https://pl.wikipedia.org/wiki?curid=3802268" title="Aladár Pege">
Aladár Pege

Aladár Pege (ur. 8 października 1939 w Budapeszcie, zm. 23 września 2006) – węgierski muzyk jazzowy, znany z gry na kontrabasie.
Życiorys.
Jego ojciec (również Aladár Pege) był popularyzatorem węgierskiego jazzu oraz swingu w latach 40. Młody Aladár chodził do Szkoły Muzycznej im. Béla Bartóka w Miszkolcu. Studia muzyczne skończył w 1969 roku na Akademii Muzycznej Ferenca Liszta w Budapeszcie, gdzie w 1978 roku rozpoczął również pracę jako nauczyciel akademicki. W czasie swojej nauki, bo w roku 1963, sformował pierwszy kwartet jazzowy.
Przez całe życie udzielał wielu koncertów na Węgrzech i za granicą (m.in. w Polsce). W latach 1975-1978 mieszkał w Berlinie, w którym scena jazzowa była bardziej rozwinięta w owym czasie. Jednak dopiero znajomość z amerykańskim pianistą Walterem Norrisem przyniosła mu większy rozgłos za granicą. Sam pianista wychwalał styl Aladár, jako unikalne połączenie muzyki klasycznej, cygańskiej oraz jazzowej.
Aladár był laureatem wielu prestiżowych nagród, z których najbardziej znane to: Nagroda im. Ferenca Liszta (1977), Nagroda Zasłużonego Artysty Republiki Węgierskiej (1986), Nagroda Emerton (2000) czy Nagroda im. Kossutha (2002).
Linki zewnętrzne.
Oficjalna strona artysty

</doc>
<doc id="3802271" url="https://pl.wikipedia.org/wiki?curid=3802271" title="Tyreotoksykoza ciążowa">
Tyreotoksykoza ciążowa

Tyreotoksykoza ciążowa, tyreotoksykoza ciężarnych – stan podwyższenia stężenia hormonów tarczycy – tyroksyny (T4) i trójjodotyroniny (T3) – i obniżenia stężenia tyreotropiny (TSH), przypominający objawami nadczynność tarczycy, występujący u niektórych kobiet w czasie ciąży. W ciąży mogą wystąpić zwykłe choroby tarczycy powodujące jej nadczynność. Najczęściej jest to choroba Gravesa-Basedowa, rzadko ciążowa choroba trofoblastyczna, natomiast około 70% stanów wskazujących na nadczynność tarczycy wykrytych na początku ciąży nie ma podłoża chorobowego. Dla kobiet ciężarnych przyjmuje się, że górna norma poziomu hormonów tarczycy jest o połowę wyższa niż dla populacji ogólnej. Rozróżnienie między tyreotoksykozą będącą skutkiem choroby a tyreotoksykozą ciężarnych jest według endokrynologów uważane za istotne ze względu na postępowanie terapeutyczne.
Epidemiologia.
Specyficzna dla ciąży przejściowa tyreotoksykoza ciążowa, niezwiązana z autoimmunizacją, występuje stosunkowo rzadko. W populacji Japonek notowana jest w 0,3% przypadków, Europejek – w ok. 2–3%, podczas gdy u mieszkanek Hongkongu – nawet w 11%. Obniżenie poziomu TSH do wartości niższych niż referencyjne dla populacji ogólnej występuje u ok. 20% ciężarnych.
Etiologia.
W czasie ciąży zachodzą różne zmiany w pracy tarczycy i gospodarce jodem, jednak tyreotoksykoza ciężarnych wiązana jest przede wszystkim z wysokim poziomem ludzkiej gonadotropiny kosmówkowej (hCG), czyli hormonu wydzielanego w czasie ciąży. Zwykle nie wiąże się z nadczynnością tarczycy przed ciążą i po niej.
Ludzka gonadotropina kosmówkowa jest hormonem glikoproteinowym zbudowanym z podjednostki alfa (α-hCG) oraz beta (β-hCG). Podjednostka alfa hCG jest identyczna z podjednostką alfa tyreotropiny (TSH), natomiast podjednostki beta tych hormonów są odmienne, choć mają nieco podobieństw. Obecność mostków dwusiarczkowych tworzących cystynę w obu tych hormonach sprawia, że są one do pewnego stopnia agonistami, wiążąc się z tym samym receptorem. W czasie normalnie przebiegającej ciąży hCG lekko stymuluje komórki tarczycy, powodując wzrost poziomu hormonów tarczycowych, obserwowanych w wolnych formach – tyroksyny (FT4) i trójjodotyroniny (FT3), czego konsekwencją jest obniżenie poziomu TSH. Efekt ten jest najsilniejszy w drugiej połowie 1. trymestru ciąży.
Objawy i przebieg.
Objawy tyreotoksykozy ciężarnych to przede wszystkim bardzo niski (stosunkowo często nawet do wartości niewykrywalnych) poziom tyreotropiny (TSH) oraz podwyższony poziom hormonów tarczycowych – tyroksyny (T4) i trójjodotyroniny (T3). Brak jest objawów typowych dla choroby Gravesa-Basedowa, takich jak: obecność przeciwciał przeciwtarczycowych, orbitopatia, obrzęk przedgoleniowy czy wole, choć tarczyca może się nieznacznie powiększyć.
Objawy tyreotoksykozy ciężarnych, jak również nadczynności tarczycy spowodowanej np. chorobą Gravesa-Basedowa, do pewnego stopnia przypominać mogą zwykłe objawy ciąży. Przy braku objawów typowych chorób tarczycy mogą pozostać niezauważone. Niespecyficzne objawy tyreotoksykozy to tachykardia, nadmierna potliwość, wilgotna skóra, nerwowość, drżenie, szmer skurczowy.
Tyreotoksykoza ciężarnych niezwiązana z chorobami autoimmunologicznymi, tylko z poziomem hCG zwykle pojawia się pod koniec pierwszego trymestru ciąży i ustępuje w drugim, nie wpływając na przebieg ciąży. Ustępowanie zaczyna się od spadku stężenia FT4, podczas gdy powrót TSH do normalnych poziomów następuje później, ok. połowy ciąży. Obniżone poniżej norm dla populacji ogólnej stężenie TSH obserwuje się zwykle do ok. 18. tygodnia ciąży, w drugim trymestrze ciąży może to dotyczyć 4% ciężarnych, a w trzecim ok. 1,5%. W ciążach mnogich poziom hCG jest wyższy i jego szczytowe stężenie trwa dłużej, co przekłada się na dłuższą tyreotoksykozę.
Tyreotoksykoza ciążowa często współwystępuje z niepowściągliwymi wymiotami ciężarnych – według niektórych badań występuje u 60% kobiet z tym schorzeniem. Mimo że przypuszcza się, iż oba schorzenia są związane z poziomem hCG, dokładny mechanizm ich związku nie jest znany.
Postępowanie.
Ponieważ tyreotoksykoza ciężarnych zwykle ustępuje samoistnie, nie wymaga leczenia. W razie konieczności osłabienia objawów stosowane są niewielkie dawki tyreostatyków lub beta-blokerów. W przypadku współwystępowania z nudnościami i wymiotami również te objawy mogą być leczone.
Natomiast jeżeli nietypowe poziomy hormonów tarczycowych i TSH są wynikiem choroby takiej jak choroba Gravesa-Basedowa czy ciążowa choroba trofoblastyczna, zaleca się leczenie. Z tego względu za kluczowe uznaje się diagnozę mającą na celu wykluczenie tych chorób.

</doc>
<doc id="3802275" url="https://pl.wikipedia.org/wiki?curid=3802275" title="Tyreotoksykoza ciężarnych">
Tyreotoksykoza ciężarnych



</doc>
<doc id="3802292" url="https://pl.wikipedia.org/wiki?curid=3802292" title="Stefan Kaniewski">
Stefan Kaniewski

Stefan Kaniewski (ur. 20 czerwca 1914, zm. 15 grudnia 1972 w Stockmannhof na Łotwie) – polski oficer, dowódca Korpusu Bezpieczeństwa, więzień obozów koncentracyjnych, wielokrotnie odznaczany po II wojnie światowej.
Życiorys.
Ukończył Wołyńską Szkołę Podchorążych Rezerwy Artylerii we Włodzimierzu Wołyńskim. We wrześniu 1939 walczył w stopniu ogniomistrza podchorążego. Od sierpnia do listopada 1940 roku był więziony w Auschwitz-Birkenau. Po zwolnieniu z obozu wstąpił wpierw do ZWZ, następnie do Korpusu Bezpieczeństwa, gdzie został instruktorem podchorążówki. W czasie okupacji awansowany do stopnia porucznika, podczas powstania warszawskiego otrzymał stopień kapitana. Organizator i dowódca 1 batalionu szturmowego KB „Nałęcz”. Po upadku powstania żołnierze KB zostali wzięci do niewoli w ramach 72 pp 28 Dywizji AK. 
Jako jeniec przeszedł przez obozy w Łambinowicach, Sandbostel i Lubece. Po II wojnie światowej powrócił do kraju, gdzie został zastępcą komendanta Straży Ochrony Portów w Gdańsku – Gdyni. Członek władz naczelnych ZBoWiD, wielokrotnie odznaczany w czasie powstania warszawskiego Krzyżem Walecznych i Krzyżem Virtuti Militari V kl., po wojnie Krzyżem Grunwaldu III kl., Krzyżem Partyzanckim i Srebrnym Krzyżem Zasługi.
Został pochowany na Powązkach Wojskowych w Warszawie (kwatera B28-1-13). 

</doc>
<doc id="3802293" url="https://pl.wikipedia.org/wiki?curid=3802293" title="Iwan Hetman">
Iwan Hetman

Iwan Illicz Hetman ukr. Іван Ілліч Гетьман (ur. 21 stycznia 1931 w Bohdaniwce, zm. 22 stycznia 1981 w Tarnopolu) – ukraiński lekarz, kandydat nauk medycznych (1969), docent (1971), rektor Państwowego Uniwersytetu Medycznego imienia I.J. Horbaczewskiego w Tarnopolu (1972–1981).
Życiorys.
W 1955 roku ukończył studia na wydziale stomatologii Kijowskiego Instytutu Medycznego. Pracował jako dentysta w Zborowie, następnie w latach 1956–1960 był głównym lekarzem w szpitalu rejonowym w Zborowie. W roku 1960 był głównym lekarzem obwodowej przychodni stomatologicznej w Tarnopolu. W latach 1961–1963 był naczelnikiem sektora leczniczo-profilaktycznego tarnopolskiego wydziału zdrowia. Od 1963 roku w Tarnopolskim Państwowym Instytucie Medycznym, był: asystentem, docentem kursu stomatologicznego, a w latach 1972–1981 rektorem tej uczelni. W czasie kierownictwa Iwana Hetmana uruchomiono: wydział doskonalenia lekarzy, wydział przygotowawczy, nowe katedry i laboratorium mikroskopii elektronowej. Wprowadzono wówczas także szkolenie wieczorowe oraz programową kontrolę wiedzy uczniów.
Działalność naukowa.
Działalność naukowa Iwana Hetmana została poświęcona problemom znieczulenia w chirurgii stomatologicznej, nauki i wdrażania do praktyki nowych leków przeciwbólowych, a także doskonalenia operacji plastycznych przy wrodzonych wadach i anomaliach szczękowo-twarzowych. Opracował oryginalną metodę rhinoplastyki, która przewyższała istniejące wtedy metody. W roku 1969 obronił pracę doktorską na temat „Doświadczenia stosowania bektainu i trzymekainu w chirurgii stomatologicznej”. Był autorem artykułów naukowych i prac naukowo-metodycznych.

</doc>
<doc id="3802299" url="https://pl.wikipedia.org/wiki?curid=3802299" title="Newk’s Time">
Newk’s Time

Newk’s Time – album amerykańskiego saksofonisty jazzowego Sonny’ego Rollinsa, wydany po raz pierwszy w 1959 roku z numerem katalogowym BLP 4001 i BST 84001 nakładem Blue Note Records.
Powstanie.
Materiał na płytę został zarejestrowany 22 września 1957 roku przez Rudy’ego Van Geldera w należącym do niego studiu (Van Gelder Studio) w Hackensack w stanie New Jersey. Produkcją albumu zajął się Alfred Lion.
Lista utworów.
Opracowano na podstawie materiału źródłowego.
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3802322" url="https://pl.wikipedia.org/wiki?curid=3802322" title="Katarzyna Gawłowa">
Katarzyna Gawłowa

Katarzyna Gawłowa (ur. 14 grudnia 1896 w Zielonkach, zm. 17 maja 1982 tamże) – polska artystka ludowa, malarka.
Życiorys.
Nosiła panieńskie nazwisko "Chrzan". Była jednym z pięciorga dzieci swoich rodziców (rodzeństwo: Maria, Franciszek, Stanisław i Zofia). Urodziła się w ubogiej rodzinie chłopskiej. Od najmłodszych lat musiała ciężko pracować w gospodarstwie. Jednocześnie przejawiała dążenia artystyczne, zamalowując ściany domostwa. W 1932 wyszła za mąż za wdowca z czwórką dzieci. Mąż zmarł w 1939, po siedmiu latach małżeństwa.
Jej twórczość została odkryta w 1973, gdy miała 77 lat, przez krakowskich plastyków Mieczysława Górowskiego i Jacka Łodzińskiego (Łodziński został potem jej mecenasem). Pierwszy i jedyny wernisaż jej dzieł, w formie wesela, odbył się w Muzeum Etnograficznym w Krakowie w 1977. Zaczęła wówczas malować na dykcie i papierze. Wcześniej malowała wyłącznie na ścianach, sufitach, drzwiach i piecu, co jakiś czas zdrapując stare motywy i zastępując je nowymi.
Prace artystki trafiły również do warszawskiej Zachęty, a oglądał je m.in. dyrektor paryskiego Centrum Pompidou.
Malarstwo.
Malowała głównie za pomocą temper nie mieszając barw. Ukazywała wątki ludowe i sakralne, często łącząc je ze sobą w jednym przedstawieniu (anioły, Matka Boska, Jezus, święci, kościoły i ich wnętrza). Szczególnym elementem rozpoznawalnym jej malarstwa była skłonność do intensywnych kolorów i biała, płaska twarz postaci. Swoje obrazy oprawiała w ramy, gdyż twierdziła, że nadaje to im pełni. Postacie umieszczała na obrazach centralnie, zabudowywała obrazy od centrum do brzegów, dekorując każde wolne miejsce obszaru. Lubiła dodawać do postaci własne wiersze i komentarze, fragmenty przyśpiewek, a czasami też dedykacje.

</doc>
<doc id="3802329" url="https://pl.wikipedia.org/wiki?curid=3802329" title="Puos d'Alpago">
Puos d'Alpago



</doc>
<doc id="3802331" url="https://pl.wikipedia.org/wiki?curid=3802331" title="Pieve d'Alpago">
Pieve d'Alpago



</doc>
<doc id="3802332" url="https://pl.wikipedia.org/wiki?curid=3802332" title="Chies d'Alpago">
Chies d'Alpago



</doc>
<doc id="3802333" url="https://pl.wikipedia.org/wiki?curid=3802333" title="Farra d'Alpago">
Farra d'Alpago



</doc>
<doc id="3802342" url="https://pl.wikipedia.org/wiki?curid=3802342" title="Synagoga w Kirowohradzie">
Synagoga w Kirowohradzie



</doc>
<doc id="3802344" url="https://pl.wikipedia.org/wiki?curid=3802344" title="Stadion ARZ w Kirowohradzie">
Stadion ARZ w Kirowohradzie



</doc>
<doc id="3802348" url="https://pl.wikipedia.org/wiki?curid=3802348" title="Stadion Zirka w Kirowohradzie">
Stadion Zirka w Kirowohradzie



</doc>
<doc id="3802358" url="https://pl.wikipedia.org/wiki?curid=3802358" title="Albert Emil Nüscke">
Albert Emil Nüscke

Albert Emil Nüscke (ur. 6 października 1817 w Szczecinie, zm. 24 września 1891 w Grabowie) – niemiecki mistrz budowy statków, potomek starego rodu Nüscke, od połowy XVII wieku zawodowo związanego z tym rzemiosłem, w drugiej połowie XIX w. właściciel stoczni w Grabowie (należącej później do Nüscke &amp; Co. AG).
Przodkowie Alberta Emila Nüscke oraz tło historyczne.
3 marca 1650 roku prawa obywatelskie miasta Szczecina otrzymał Hans Nüscke, cieśla z Nowego Warpna (niem. "Neuwarp"), leżącego wówczas na terenie księstwa pomorskiego (dynastia Gryfitów). W Grabowie i okolicach osiedlili się też inni członkowie rodziny Nüscke, którzy przyjechali z dzisiejszych miejscowości Nowe Warpno, Wołogoszcz, Stepnica, Wolin, Police, Międzyrzecz. Krewni byli również cieślami stoczniowymi, rybakami i kapitanami statków, m.in. rybak Martin (1675), rybak Gottfried (ur. 1700), rybak Martin (1715), mistrz-cieśla okrętowy Martin (1722), kapitan statków i pilotów Samuel (ok.1755–ok.1830). Mistrzami ciesielstwa okrętowego byli też kontynuatorzy tradycji rodziny Nüscke, noszący imię Michael: Michael I (1721–1787) i Michael II (1750–1826). Następcami Michaela II byli bracia Michael III Nüscke (1778–1855, kapitan statków i pilotów, ojciec Alberta Emila) i Johann Christian Nüscke (1780–1857, mistrz-cieśla okrętowy).
Gdy w 1722 roku cieśla Martin Nüscke przybył z Wolina do Szczecina, znajdował się on od roku w granicach Prus. Martin Nüscke dołączył do cechu budowniczych łodzi na Łasztowni, odrzańskiej wyspie, połączonej z miastem – niegdyś stolicą księstwa pomorskiego – drewnianym mostem z przepustami dla statków.
W XVIII w. członkowie rodziny Nüscke byli już znani z budowy statków. Początkowo prowadzili działalność systemem rzemieślniczym, w małej stoczni, położonej niedaleko Mostu Kłodnego. Produkowali jednostki o pojemności 1–150 łasztów. W następnych latach zatrudniono mistrzów z Holandii i zaczęto budować trójmasztowce z nowym takielunkiem. Od 1765 roku budowano fregaty handlowe. Statki były sprzedawane do Francji i Holandii. 
Znaczną rolę w działalności rodziny Nüscke odgrywał Michael Nüscke I (1721–1787) – starszy Cechu Cieśli Okrętowych, który w 1782 zbudował 45 statków. W 1797 roku został zwodowany „Der Gott Mars” – jednostka uznana za szczyt ówczesnej techniki (136 stóp długości, 35 stóp szerokości, ładowność 400 łasztów, 30 otworów armatnich). 
Michael Nüscke I zmarł 22 czerwca 1787 roku. Rosnące zapotrzebowanie na statki skłoniło jego następców do rozbudowy firmy. W roku 1815 rozpoczęto działalność w Grabowie oraz w Górnym Wiku.
Albert Emil Nüscke.
Po śmierci Michaela Nüscke I stocznię przejął jego syn, Michael Nüscke II (1750–1826), który został również mistrzem w cesielstwie okrętowym. Miał dwóch synów, którzy zostali:
Albert Emil Nüscke, urodzony 9 października 1817 w Szczecinie, był synem Michaela Nüscke III. Uczył się budowy statków od stryja, Johanna Christiana, a następnie w Anglii, gdzie stocznie istniały od początku XV wieku (zob. np. Newcastle upon Tyne, Kingston upon Hull, Chatham). Do Prus wrócił w roku 1840 i w wieku 23 lat rozpoczął pracę jako mistrz. 
W roku 1845 (rok śmierci stryja) został właścicielem stoczni w Grabowie, gdzie w tymże roku ukończył rozpoczętą budowę pięciu małych jednostek. 
W 1848 roku uzyskał zamówienie pruskiej marynarki wojennej na budowę serii kanonierek. Znaczenie stoczni rosło; najszybszy rozwój miał miejsce w latach 50. i na początku lat 60. XIX w. Od roku 1850 jednostki w niej wodowane stanowiły ok. 30% wszystkich wodowanych w Szczecinie i Grabowie. Budowano rocznie ok. 20 statków o konstrukcji drewnianej i przeciętnej nośności 70 ton. 
W latach 1848–1891 wybudowano np.:
Albert Emil Nüscke nie ograniczał się do pracy w firmie, w której pełnił funkcję dyrektora. Był również:
Zmarł w Szczecinie 24 września 1891 roku. Jego następcą został syn, Johan Michael Friedrich Nüscke, który przejął stocznię w roku 1890. W lipcu tegoż roku zawarł układ z O.C. Prussem o utworzeniu spółki handlowej "Nüscke &amp; Co. Schiffswerft, Kesselschmiede und Maschinenbauanstalt" (Nüscke i Spółka. Stocznie Budowy Statków, Kotłów i Maszyn Parowych S.A.).
Zatarte ślady.
We współczesnym Szczecinie ślady działalności Alberta Emila Nüscke i jego rodziny są niemal niezauważalne. W wyniku bombardowań Szczecina w końcu II wojny światowej zostały zniszczone stocznie szczecińskie (zob. stocznie przed zakończeniem wojny) oraz zabudowania Łasztowni, Grabowa, Górnego Wiku i innych dzielnic (Śródmieście, Stare Miasto i in.). Ocenia się, że łącznie zniszczono około 80% portu, 93% przemysłu metalowego (głównie stocznie), 80% urządzeń energetycznych, 90% przemysłu chemicznego, 67% mieszkań.
Nadające się do wykorzystania elementy wyposażenia stoczni i innych szczecińskich zakładów przemysłowych były wywożone przez Rosjan. Trosce o świadectwa historii rozwoju techniki w Szczecinie nie sprzyjał też niechętny emocjonalny stosunek powojennych mieszkańców Szczecina do tych zabytków; usprawiedliwia to tęsknota za utraconymi w wyniku wojny stronami rodzinnymi, podobna do żalu z powodu konieczności wyjazdu z Grabowa jego dawnych mieszkańców (długo żywili nadzieję, że miasto zostanie po stronie niemieckiej). W tym świetle obiecujący jest fakt, że na wyspie Łasztownia działa Stara Rzeźnia – "Centrum Kultury Euroregionu". Odbywają się tam imprezy kulturalne, w których uczestniczy również młodzież niemiecka. Rzadko podkreśla się, że miejska rzeźnia (obecnie obiekt zabytkowy) została wybudowana w latach 1886–1898 na terenie wcześniejszej cieślarni miejskiej oraz składów drewna i smoły dla cieśli okrętowych.

</doc>
<doc id="3802359" url="https://pl.wikipedia.org/wiki?curid=3802359" title="Ulica Dworcowa w Kirowohradzie">
Ulica Dworcowa w Kirowohradzie



</doc>
<doc id="3802362" url="https://pl.wikipedia.org/wiki?curid=3802362" title="CCM Kirumba Stadium">
CCM Kirumba Stadium

CCM Kirumba Stadium – piłkarski stadion w Mwanzie w Tanzanii. Stadion mieści 35 000 osób. Na stadionie grają zawodnicy klubów Pamba Mwanza i Toto Africans Mwanza.

</doc>
<doc id="3802363" url="https://pl.wikipedia.org/wiki?curid=3802363" title="Jasenianská dolina">
Jasenianská dolina

Jasenianská dolina – dolina walna w Niżnych Tatrach na Słowacji. Znajduje się w zachodniej (tzw. dziumbierskiej) części Niżnych Tatr, na południowej stronie ich głównego grzbietu, w całości w granicach powiatu Brezno. Ma wylot w miejscowości Jasenie. 
Topografia.
Górą podchodzi pod główną grań Niżnych Tatr na odcinku od szczytu Košarisko (1695 m) na zachodzie po szczyt Ďurková (1750 m) na wschodzie. Zachodnie ograniczenie doliny tworzy południowo-wschodni grzbiet Košariska, opadający poprzez szczyty Ondrejská hoľa (1591 m), Chabenec (1516 m), Mlynárová (1312 m) i Bukový diel (814 m). Ograniczenie wschodnie tworzy południowy grzbiet Ďurkovej. W grzbiecie tym, w kolejności od góry na dół znajdują się: Struhárske sedlo (1355 m), masywny Struhár (1471 m) i Obrštín (1008 m). Obydwa grzbiety opadają do Doliny Górnego Hronu. Dnem doliny spływa Jasenianský potok. 
Dolina posiada dwa duże odgałęzienia, obydwa w obrębie Niżnych Tatr: Lomnistá dolina i Suchá dolina. Ponadto w jej zbocza wcina się kilka mniejszych dolinek, którymi spływają dopływy Jaseniańskiego potoku. 
Opis doliny.
Wyróżnia się w niej typowe dla gór piętra: regiel, piętro kosodrzewiny i piętro halne. Większą część doliny porasta las, ponad nim kosodrzewina, a najwyższe partie doliny (w grani głównej) są trawiaste.
Najwyższa część doliny znajduje się w obrębie Parku Narodowego Niżne Tatry. Wydzielono w nim dodatkowy obszar ochrony ścisłej – rezerwat Pod Latiborskou hoľou.
W obrębie Niżnych Tatr dolina jest niezamieszkała, jedynie u jej wylotu znajduje się leśniczówka Predsuchá. Dwie leśniczówki znajdują się także poniżej rozdroża Jasenianská Kysla. Nieco powyżej tego rozdroża, na niewielkiej polance, znajduje się szałas.
Turystyka.
Dnem doliny oraz jej bocznymi odnogami (Doliną Suchą i Łomnistą) prowadzą znakowane szlaki turystyczne:

</doc>
<doc id="3802368" url="https://pl.wikipedia.org/wiki?curid=3802368" title="RCARRY">
RCARRY



</doc>
<doc id="3802371" url="https://pl.wikipedia.org/wiki?curid=3802371" title="Gary Sánchez">
Gary Sánchez

Gary Sánchez (ur. 2 grudnia 1992) – dominikański baseballista występujący na pozycji łapacza w New York Yankees.
Przebieg kariery.
W lipcu 2009 podpisał kontrakt jako wolny agent z organizacją New York Yankees. Zawodową karierę rozpoczął w 2010 w GCL Yankees (poziom Rookie), następnie grał w Staten Island Yankees (Class A-Short Season). W 2011 występował w Charleston RiverDogs (Class A), a w sezonie 2011/2012 w lidze dominikańskiej w zespole Leones del Escogido.
W 2012 grał w Charleston RiverDogs oraz w Tampa Yankees (Class A-Advanced). Sezon 2013 rozpoczął od występów w zespole z Tampy i po rozegraniu 94 meczów, w których zdobył 13 home runów i zaliczył 61 RBI przy średniej 0,254, 3 sierpnia został przesunięty do Trenton Thunder (Double-A). W październiku i listopadzie rozegrał 12 spotkań w Toros del Este występującym w lidze dominikańskiej. Sezon 2014 spędził w Trenton Thunder, a 12 lipca 2015 reprezentował klub w All-Star Futures Game. 18 lipca 2015 otrzymał promocję do zespołu Triple-A Scranton/Wilkes-Barre RailRiders i tego samego dnia zaliczył debiut w meczu przeciwko Louisville Bats, w którym zdobył home runa w pierwszym podejściu do odbicia.
Debiut w Major League Baseball zanotował 3 października 2015 w meczu z Baltimore Orioles jako pinch hitter. Sezon 2016 rozpoczął od występów w RailRiders, jednak 13 maja został powołany na jeden mecz MLB, gdzie w czterech podejściach nie zaliczył żadnego odbicia. Dzień później został odesłany do RailRiders, a w lipcu został ponownie wybrany do składu "World" na mecz All-Star Futures Game.
Po raz kolejny do składu New York Yankees został powołany 3 sierpnia 2016 i tego samego dnia w meczu przeciwko New York Mets zaliczył pierwsze odbicie w MLB. 10 sierpnia w spotkaniu z Boston Red Sox rozegranym na Fenway Park zaliczył cztery odbicia na pięć podejść, w tym pierwszego home runa w MLB. W sierpniu 2016 w 24 meczach uzyskał średnią 0,389, zdobył 11 home runów, zaliczył 21 RBI i został wybrany najlepszym zawodnikiem i najlepszym debiutantem miesiąca w American League.
W lipcu 2017 został po raz pierwszy w karierze wybrany do składu na Mecz Gwiazd MLB, a także po raz pierwszy zdobył Silver Slugger Award

</doc>
<doc id="3802382" url="https://pl.wikipedia.org/wiki?curid=3802382" title="RANLUX">
RANLUX

RANLUX jest generatorem liczb pseudolosowych zaproponowanym przez Martina Lüschera. Bazuje on na szybkim generatorze RCARRY zmodyfikowanym tak, by charakteryzował się wysoką chaotycznością generowanego ciągu kosztem czasu wykonania. Używa on parametru który określa jak wiele wyników będzie pominiętych. Działa jak RCARRY, lecz po 24 wynikach które daje na zewnątrz, następnie wykonuje o 24 mniej niż wartość zadanego parametru odrzucanych wyników.
Procedura ma 5 stopni "luksusu" gdzie losowość liczona jest kosztem czasu:
Pomiary czasu w Visual C++ na Intel i3 3.6 GHz, gdzie RCARRY osiągnął 15.7 takta.

</doc>
<doc id="3802399" url="https://pl.wikipedia.org/wiki?curid=3802399" title="Tom Anderson (żeglarz)">
Tom Anderson (żeglarz)

 Thomas James "Tom" Anderson (ur. 24 lipca 1939, zm. 28 lipca 2010) – australijski żeglarz sportowy. Złoty medalista olimpijski z Monachium.
Zawody w 1972 były jego drugimi igrzyskami olimpijskimi, debiutował w 1968. Zwyciężył w klasie Dragon. Sternikiem był John Cuneo, trzecim członkiem załogi John Shaw. Jego bliźniak John również był żeglarzem i mistrzem olimpijskim z Monachium.

</doc>
<doc id="3802419" url="https://pl.wikipedia.org/wiki?curid=3802419" title="Australia Cup (1965)">
Australia Cup (1965)

Australia Cup 1965 – czwarta edycja australijskiego krajowego pucharu piłkarskiego Australia Cup. W rozgrywkach wzięło udział 13 drużyn z sześciu stanów i terytoriów: Australia Południowa, Australia Zachodnia, Australijskie Terytorium Stołeczne, Nowa Południowa Walia, Queensland i Wiktoria. W ramach rozgrywek zostały przeprowadzone cztery rudny eliminacyjne (runda wstępna I, runda wstępna II, ćwierćfinał, półfinał), z których zwycięska para wchodziła do finału rozgrywek. Zwycięzcą rozgrywek Australia Cup została drużyna Sydney Hakoah, która pokonała w finale drużynę APIA Leichhardt.
Uczestnicy Australia Cup 1965.
W rozgrywkach wzięło udział 13 drużyn z siedmiu federacji stanowych:
Rozgrywki.
Runda wstępna I.
Według relacji w "The Canberra Times" frekwencja na meczu wynosiła 1 500 widzów.
Rudna wstępna II.
Według relacji w "The Age" frekwencja na meczu wynosiła 7 000 widzów.
Ćwierćfinały.
Spotkania pomiędzy APIA Leichhardt – South Coast United i Sydney Hakoah – St George Budapest zostały rozegrane tego samego dnia na tym samym obiekcie. 
Półfinały.
Według relacji w "The Age" strzelcami bramek dla APIA Leichhardt byli Giacometti i Wong, a według "The Sydney Morning Herald" byli to McKinnon i Giacometti.
Finał.
Konkurs rzutów karnych został przerwany po 15. serii z powodu zapadających ciemności. Za zgodą obu zespołów zapadła decyzja o powtórzeniu spotkania. 

</doc>
<doc id="3802428" url="https://pl.wikipedia.org/wiki?curid=3802428" title="Excuse 17">
Excuse 17

Excuse 17 – amerykański żeński zespół indie rockowy, działający w pierwszej połowie lat 90. XX wieku.
Historia.
Zainspirowane przez takie zespoły jak Bikini Kill, Bratmobile czy Heavens to Betsy, gitarzystki/wokalistki Carrie Brownstein i Becca Albee stworzyły zespół Excuse 17 w miejscowości Olympia w 1993, razem z perkusistą CJ (skrót od Curtis James) Phillips. Debiutancka płyta długogrająca grupy, "Excuse 17", wydana została przez niezależną wytwórnię Chainsaw Records w 1995. W tym samym roku ukazał się krążek zatytułowany "Such Friends Are Dangerous" wydany przez Kill Rock Stars. Tuż po wydaniu drugiego albumu zespół rozpadł się. Rebecca Albee przeszła potem do undergroundowej formacji Motel No-Tell, natomiast Carrie Brownstein zdobyła większą popularność jako członkini Sleater-Kinney.

</doc>
<doc id="3802436" url="https://pl.wikipedia.org/wiki?curid=3802436" title="György Szabados">
György Szabados

György Szabados (ur. 13 lipca 1939 w Budapeszcie, zm. 10 czerwca 2011 w Nagymaros) – węgierski pianista wykonujący muzykę z gatunku free jazz. Z wykształcenia był lekarzem.
György był laureatem wielu prestiżowych nagród, z których najbardziej znane to: Nagroda im. Ferenca Liszta (1983), Nagroda dla Węgierskiej Sztuki (2001) czy Nagroda im. Kossutha (2011).
Linki zewnętrzne.
Oficjalna strona artysty

</doc>
<doc id="3802437" url="https://pl.wikipedia.org/wiki?curid=3802437" title="Stade de Kiffa">
Stade de Kiffa

Stade de Kiffa – stadion piłkarski w mieście Kifa, w Mauretanii. Swoje mecze rozgrywa na nim drużyna piłkarska Ittihad Assaba. Stadion może pomieścić 1 000 widzów.

</doc>
<doc id="3802440" url="https://pl.wikipedia.org/wiki?curid=3802440" title="Excuse 17 (album)">
Excuse 17 (album)

Excuse 17 (stylizowane również jako Excuse Seventeen) – debiutancki album długogrający żeńskiej grupy indierockowej Excuse 17, wydany w kwietniu 1995 przez niezależną wytwórnię muzyczną Chainsaw Records.

</doc>
<doc id="3802441" url="https://pl.wikipedia.org/wiki?curid=3802441" title="Mistrzostwa Afryki w Rugby 7 Mężczyzn 2016">
Mistrzostwa Afryki w Rugby 7 Mężczyzn 2016

Mistrzostwa Afryki w Rugby 7 Mężczyzn 2016 – ósme mistrzostwa Afryki w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Rugby Africa mające na celu wyłonienie najlepszej męskiej reprezentacji narodowej w tej dyscyplinie sportu w Afryce, które odbyły się w Nairobi w dniach 23–24 września 2016 roku.
Informacje ogólne.
Do rozegranych na Kasarani Stadium w Nairobi zawodów przystąpiło dwanaście reprezentacji, które rywalizowały w pierwszym dniu systemem kołowym podzielone na cztery trzyzespołowe grupy, po czym w drugim dniu ich zwycięzcy awansowali do półfinałów, drużyny z drugich miejsc zagrały o "Plate", a pozostałe zmierzyły się w walce o "Bowl".
W turnieju triumfowała po raz pierwszy Uganda w trakcie zawodów pokonując rozstawione na dwóch czołowych pozycjach Kenię i Zimbabwe. Nowo kreowany mistrz Afryki uzyskał także awans do Dubai Sevens 2016 i South Africa Sevens 2016 rozegranych w ramach sezonu 2016/2017 World Rugby Sevens Series, zaś obydwaj finaliści otrzymali prawo udziału w turnieju kwalifikacyjnym do kolejnego sezonu światowego cyklu.

</doc>
<doc id="3802444" url="https://pl.wikipedia.org/wiki?curid=3802444" title="Aleksiej Aksionow (kompozytor)">
Aleksiej Aksionow (kompozytor)

Aleksiej Nikołajewicz Aksionow (ros. Алексе́й Никола́евич Аксёнов; ur. 14 marca 1909, zm. 15 maja 1962 w Moskwie) – radziecki kompozytor i pedagog. W czasie II wojny światowej tworzył m.in. muzykę do animowanych filmów propagandowych w ZSRR. Absolwent Konserwatorium Moskiewskiego.

</doc>
<doc id="3802447" url="https://pl.wikipedia.org/wiki?curid=3802447" title="Aleksiej Aksionow (ujednoznacznienie)">
Aleksiej Aksionow (ujednoznacznienie)



</doc>
<doc id="3802454" url="https://pl.wikipedia.org/wiki?curid=3802454" title="Ali Laridżani">
Ali Laridżani

Ali Laridżani (ur. 1958 w An-Nadżafie) – irański polityk konserwatywny, od 2008 przewodniczący Islamskiego Zgromadzenia Konsultatywnego. 
Życiorys.
Jest jednym z pięciu synów ajatollaha Mirzy Haszema Amoliego, bliskiego współpracownika Alego Chameneiego. Urodził się w An-Nadżafie w Iraku, dokąd jego ojciec emigrował przed prześladowaniami ze strony szacha Mohammada Rezy Pahlawiego. W 1961 rodzina Laridżanich wróciła do Iranu. Ali Laridżani ukończył studia w zakresie matematyki i informatyki na Uniwersytecie Technologicznym w Teheranie. Następnie obronił doktorat w dziedzinie filozofii. 
Nie brał udziału w rewolucji islamskiej w 1979. Zaciągnął się natomiast do Korpusu Strażników Rewolucji Islamskiej, w którym został jednym z najwyższych dowódców. Odszedł ze służby w latach 80. i pełnił następnie różne stanowiska ministerialne. W 1992 został ministrem kultury i islamskiego przewodnictwa, zastępując zbyt liberalnego, w ocenie prezydenta Alego Akbar Haszemiego Rafsandżaniego, Mohammada Chatamiego. W ciągu dwóch lat kierowania ministerstwem wzmocnił cenzurę. Następnie był dyrektorem państwowego koncernu medialnego IRIB. Kierując do 2004 państwowymi mediami, prowadził kampanię propagandową przeciwko reformom wdrażanym i proponowanym przez prezydenta Mohammada Chatamiego. Następnie wykładał filozofię na Uniwersytecie Teherańskim.
W 2005 bez powodzenia startował w wyborach prezydenckich w Iranie.
Był głównym negocjatorem irańskim w rozmowach dotyczących programu nuklearnego Teheranu. Stanowisko to otrzymał po zwycięstwie Mahmuda Ahmadineżada w wyborach prezydenckich w Iranie w 2005, zastępując Hasana Rouhaniego. Zrezygnował w październiku 2007 z powodu różnic poglądów z prezydentem. Równocześnie był sekretarzem Najwyższej Rady Bezpieczeństwa Narodowego. Następnie wszedł do Rady Korzyści. 
W 2008 z powodzeniem startował w wyborach parlamentarnych, następnie mianowano go przewodniczącym Islamskiego Zgromadzenia Konsultatywnego. Chociaż zaliczany jest do konserwatystów, wielokrotnie występował z krytyką Mahmuda Ahmadineżada.
Rodzina.
Żonaty z córką ajatollaha Mortezy Motahhariego.

</doc>
<doc id="3802456" url="https://pl.wikipedia.org/wiki?curid=3802456" title="Ulica Babina w Kaliszu">
Ulica Babina w Kaliszu

Ulica Babina – ulica w Śródmieściu Kalisza, w obrębie historycznego Warszawskiego Przedmieścia, przebiegająca od skrzyżowania Placu Jana Kilińskiego i Placu Jana Pawła II, wzdłuż Plant do ulicy Wodnej. W całości jednokierunkowa, ruch odbywa się z centrum miasta.
Historia.
Nazwa ulicy przyjęła się na początku XIX wieku, kiedy na rogu Placu Jana Kilińskiego istniał szpital wraz z kościołem pw. Św. Ducha, będący w tamtych czasach miejscem schronienia dla ludzi starszych, a zwłaszcza bezdomnych kobiet, zajmujących się żebractwem, nazywanych potocznie "babami" lub "babinami". 
Po zburzeniu szpitala i przyszpitalnego kościoła przez Prusaków, wytyczono wzdłuż rzeki nową ulicę o nazwie Babina. W szpitalu pw. Św. Ducha lekarzem był Ludwik Perzyna, autor licznych medycznych podręczników, wydawanych w Kaliszu – jego imię nosi obecnie Wojewódzki Szpital Zespolony w Kaliszu. 
W 1801 roku z inicjatywy Wojciecha Bogusławskiego, na rogu ul. Babinej i pl. Kilińskiego wybudowano pierwszy w Kaliszu budynek teatralny z drewna i muru pruskiego. Wnętrze zdobił malarz teatralny Antoni Smuglewicz. Budynek został rozebrany w 1817 roku. 
Zabytki.
Obiekty wpisane do rejestru zabytków nieruchomych województwa wielkopolskiego:
Komunikacja.
Na ulicy Babina znajdują się dwa przystanki:
Na wyżej wymienionych przystankach zatrzymują się linie autobusowe Kaliskich Linii Autobusowych:

</doc>
<doc id="3802467" url="https://pl.wikipedia.org/wiki?curid=3802467" title="Booker Little">
Booker Little

Booker Little, Jr. (ur. 2 kwietnia 1938 w Memphis, zm. 5 października 1961 w Nowym Jorku) – amerykański trębacz i kompozytor jazzowy.
W okresie krótkiej, około pięcioletniej kariery nagrywał albumy zarówno jako lider, jak i sideman. Współpracował przede wszystkim z perkusistą Maxem Roachem, ale też m.in. z Erikiem Dolphym i Johnem Coltrane’em.
Cierpiał na uremię, zmarł w wieku 23 lat.
Wybrana dyskografia.
Opracowano na podstawie materiału źródłowego.
Jako sideman.
John Coltrane:
Eric Dolphy:
Slide Hampton:
Bill Henderson:
Abbey Lincoln:
Max Roach:
Frank Strozier:

</doc>
<doc id="3802468" url="https://pl.wikipedia.org/wiki?curid=3802468" title="Cleanskin">
Cleanskin

Cleanskin, cleanskin wine – australijski termin określający wino, na którego etykiecie nie ma informacji pozwalających zidentyfikować jego producenta. Etykiety takich win zwykle ukazują tylko informację o użytych szczepach winorośli, roku zabutelkowania oraz dane wymagane przez lokalne prawo – zawartość alkoholu, objętość, użyte substancje dodatkowe.
Winiarze decydują się na sprzedawanie takiego wina w przypadku nadmiernego plonu i wyprodukowania nadmiernych ilości wina, posiadania niechcianych zapasów, potrzeby szybkiego spieniężenia wina, lub kiedy producent nie jest pewien, czy jego wino zostanie dobrze odebrane przez konsumentów. Pozwala to na sprzedaż wina za niewielką cenę bez negatywnego wpływu na reputację lub postrzeganie marki.
Jakość takich win jest bardzo różna. Cleanskin wine może być celowo produkowany jako niedrogie wino, może również być markowym, droższym winem, które z jakiegoś względu po ponownym etykietowaniu sprzedawane jest jako cleanskin.
Możliwość sprzedawania wina jako cleanskin wine została wprowadzona w Australii we wczesnych latach dwutysięcznych w celu rozwiązania problemu nadpodaży wina. Spowodowało to znaczny wzrost konsumpcji wina w tym kraju. Cena takiego wina może być niższa od ceny butelki piwa, a nawet wody butelkowanej.

</doc>
<doc id="3802482" url="https://pl.wikipedia.org/wiki?curid=3802482" title="Parma F.C. w europejskich pucharach">
Parma F.C. w europejskich pucharach

Występy w europejskich pucharach włoskiego klubu piłkarskiego Parma.

</doc>
<doc id="3802484" url="https://pl.wikipedia.org/wiki?curid=3802484" title="Okręg wyborczy Maranoa">
Okręg wyborczy Maranoa

Okręg wyborczy Maranoa () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 1901 roku, a jego nazwa pochodzi od Maranoa River, rzeki dorzecza Darling.
Od 2016 roku posłem z tego okręgu był David Littleproud z Liberal National Party of Queensland.
Lista posłów.
Lista posłów z okręgu Maranoa:

</doc>
<doc id="3802485" url="https://pl.wikipedia.org/wiki?curid=3802485" title="Charles Russell">
Charles Russell



</doc>
<doc id="3802505" url="https://pl.wikipedia.org/wiki?curid=3802505" title="Such Friends Are Dangerous">
Such Friends Are Dangerous

Such Friends Are Dangerous – drugi i ostatni album studyjny indie rockowej grupy Excuse 17, wydany w kwietniu 1995 przez wytwórnię Kill Rock Stars.

</doc>
<doc id="3802506" url="https://pl.wikipedia.org/wiki?curid=3802506" title="Just A Ride">
Just A Ride



</doc>
<doc id="3802508" url="https://pl.wikipedia.org/wiki?curid=3802508" title="Bobola">
Bobola



</doc>
<doc id="3802509" url="https://pl.wikipedia.org/wiki?curid=3802509" title="Sejfullo Abdullajew">
Sejfullo Abdullajew



</doc>
<doc id="3802526" url="https://pl.wikipedia.org/wiki?curid=3802526" title="Minami Takayama">
Minami Takayama

 – japońska seiyū oraz piosenkarka. Dawniej związana z Himawari Theatre Group. Obecnie 81 Produce. Jej mężem był japoński rysownik mang Gōshō Aoyama. W 2007 roku wzięli rozwód. Wśród ról głosowych najbardziej jest znana jako Conan Edogawa, Yaiba, Kiki oraz Muminek.

</doc>
<doc id="3802531" url="https://pl.wikipedia.org/wiki?curid=3802531" title="Giovanni Guidiccioni">
Giovanni Guidiccioni

Giovanni Guidiccioni (ur. 1500 w Lukce, zm. 1541 w Maceracie) – włoski duchowny katolicki i poeta.
Życiorys.
Urodził się w roku 1500 w Lukce. Jego rodzicami byli Alessandro di Giovanni i Lucrezia, córka lekarza Antoniego Nocchiego. Wybrał karierę duchownego. Studiował w Bolonii, Pizie i Padwie. W roku 1534 został wyświęcony na księdza. Papież Paweł III mianował go najpierw gubernatorem Rzymu, a potem biskupem Fossombrone, jak również nuncjuszem apostolskim na dworze cesarza Karola V.
Był człowiekiem opanowanym i odważnym. Napadnięty przez zamachowca, w obliczu śmierci zachował zimną krew, co do tego stopnia zaskoczyło napastnika, że rzucił broń i zaczął błagać biskupa o przebaczenie.
Jego sekretarzem był poeta Annibale Caro, znany jako tłumacz "Eneidy" Wergiliusza na język włoski.
Twórczość.
W historii zapisał się jako prozaik i poeta. Jego największym osiągnięciem poetyckim są sonety opisujące sytuację we Włoszech po inwazji wojsk cesarskich i Złupieniu Rzymu. Poeta prowadził wymianę wierszy z Vittorią Colonną Najbardziej znane utwory Guidiccioniego to "Degna nutrice delle chiare genti" i "Il non più udito e gran pubblico danno". Pierwszy z wymienionych rymuje się „ABBA ABBA CDE CED”, drugi „ABBA ABBA CDE CDE”.

</doc>
<doc id="3802532" url="https://pl.wikipedia.org/wiki?curid=3802532" title="Fizyczne właściwości gleb">
Fizyczne właściwości gleb

Fizyczne właściwości gleb – cechy, procesy i reakcje składników gleby powiązane ze zjawiskami fizycznymi. Cechy te można wyróżnić za pomocą zmysłów, zmierzyć, wyrazić pojęciami fizycznymi, opisać odpowiednimi równaniami i przedstawić jako określoną wartość w obrębie umówionej skali.
Większość fizycznych właściwości gleb, pod wpływem warunków środowiska, jest zmienna w czasie. Jedynie niektóre z nich, jak np. uziarnienie i gęstość, wykazują względną stabilność w długim czasie. Od właściwości fizycznych zależy tempo i przebieg różnych procesów fizykochemicznych i biologicznych w glebie, a także warunki bioekologiczne siedliska i dostarczanie roślinom wody, powietrza i ciepła.
Właściwości fizyczne gleby dzielą się na właściwości podstawowe (pierwotne), które wynikają bezpośrednio z jakości substratu glebowego i jego stosunku do zajmowanej objętości, oraz właściwości funkcjonalne (wtórne), będące funkcją właściwości podstawowych (będące od nich zależne).
Gleba jako układ trójfazowy.
Gleba jest porowatym układem trójfazowym, tzn. składającym się z trzech faz: stałej, ciekłej i gazowej. 
Zatem na całkowitą objętość gleby (V) składa się objętość fazy stałej (Vs) oraz objętość porów, czyli wolnych przestrzeni pomiędzy fazą stałą (Vp). Pory glebowe są zajęte przez roztwór glebowy (Vw) lub przez powietrze glebowe (Va), przy czym zachodzi między nimi ścisła współzależność: im większa objętość porów jest wypełniona wodą glebową, tym mniej się znajduje w nich powietrza glebowego i odwrotnie.
formula_1
formula_2
Podstawowe właściwości fizyczne gleb.
Do właściwości pierwotnych gleb zalicza się: 
Funkcjonalne właściwości fizyczne gleb.
Właściwości wtórne dzielą się na: 

</doc>
<doc id="3802533" url="https://pl.wikipedia.org/wiki?curid=3802533" title="SS Modlin">
SS Modlin



</doc>
<doc id="3802536" url="https://pl.wikipedia.org/wiki?curid=3802536" title="Masakra w areszcie w Sarnach">
Masakra w areszcie w Sarnach

Masakra w areszcie w Sarnach – mord na więźniach przetrzymywanych w areszcie w Sarnach dokonany przez funkcjonariuszy NKWD w lipcu 1941 roku. Ofiarą zbrodni padło od 70 do 100 osób. Była to jedna z wielu tzw. masakr więziennych, dokonanych przez NKWD po rozpoczęciu niemieckiej inwazji na ZSRR.
Geneza.
Sarny, przed wojną miasto powiatowe w województwie wołyńskim, od września 1939 roku znajdowały się pod sowiecką okupacją. Osoby aresztowane przez NKWD były osadzane w celach miejscowego aresztu.
22 czerwca 1941 roku nazistowskie Niemcy dokonały inwazji na Związek Radziecki. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb terytorium przeciwnika. Wobec szybkich postępów niemieckiego natarcia NKWD przystąpiło do likwidacji więźniów politycznych przetrzymywanych w strefie działań wojennych. Latem 1941 roku w więzieniach i aresztach na Kresach Wschodnich zamordowano od 20 tys. do 30 tys. osób.
Przebieg mordu.
Sowieckie archiwa milczą na temat liczby więźniów przetrzymywanych w sarneńskim areszcie, a także ich losów po rozpoczęciu niemieckiej inwazji. Wiadomo jednak, że liczba osadzonych wzrosła po 22 czerwca, gdyż w związku z wybuchem wojny NKWD rozpoczęło masowe aresztowania prawdziwych i domniemanych wrogów władzy sowieckiej. W mieście zatrzymano wówczas m.in. licznych przedstawicieli polskiej inteligencji.
Dokładna data likwidacji aresztu nie jest znana, ustalono jedynie, że nastąpiła na dzień przed ucieczką Sowietów z miasta (tj. w pierwszych dniach lipca). Wymordowano wówczas prawie wszystkich więźniów. Polscy świadkowie szacowali liczbę ofiar na około 70–80 osób. W niemieckim meldunku wojskowym podano natomiast, że NKWD zamordowało w areszcie około 100 mężczyzn i kobiet. W tym samym źródle znalazła się ponadto informacja (zapewne nieprawdziwa), że wszystkie ofiary były narodowości ukraińskiej.

</doc>
<doc id="3802538" url="https://pl.wikipedia.org/wiki?curid=3802538" title="Masakra w więzieniu w Oszmianie">
Masakra w więzieniu w Oszmianie

Masakra w więzieniu w Oszmianie – mord na pensjonariuszach więzienia w Oszmianie dokonany przez funkcjonariuszy NKWD w nocy z 23 na 24 czerwca 1941 roku. Ofiarą zbrodni padło od 30 do 52 więźniów narodowości polskiej. Była to jedna z wielu tzw. masakr więziennych, dokonanych przez NKWD po rozpoczęciu niemieckiej inwazji na ZSRR.
Geneza.
Oszmiana, przed wojną miasto powiatowe w województwie wileńskim, od września 1939 roku znajdowała się pod sowiecką okupacją. Osoby aresztowane przez sowiecki aparat bezpieczeństwa były osadzane w celach przedwojennego polskiego więzienia. Znajdowało się ono przy ul. Piłsudskiego, w bezpośrednim sąsiedztwie budynku starostwa, w którym po rozpoczęciu okupacji znalazła siedzibę lokalna placówka NKWD. Miało charakter więzienia śledczego i było jednym z czterech sowieckich więzień funkcjonujących na terenie obwodu wilejskiego; w oficjalnych dokumentach określano je mianem „więzienia nr 27”. Funkcję naczelnika pełnił funkcjonariusz nazwiskiem Kondratow.
22 czerwca 1941 roku nazistowskie Niemcy dokonały inwazji na Związek Radziecki. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb sowieckiego terytorium. Szczególnym powodzeniem uwieńczone zostało niemieckie natarcie na Białorusi, gdzie w ciągu niespełna dwóch tygodni okrążono i doszczętnie rozbito sowiecki Front Zachodni.
Wobec szybkich postępów niemieckiego natarcia NKWD przystąpiło do likwidacji więźniów politycznych przetrzymywanych w strefie działań wojennych. Latem 1941 roku w więzieniach i aresztach na Kresach Wschodnich zamordowano od 20 tys. do 30 tys. osób.
Przebieg masakry.
Więźniami oszmiańskiego więzienia byli przede wszystkim Polacy i Białorusini. Z wykazów odnalezionych w sowieckich archiwach wynika, że stan osadzonych na dzień 10 czerwca 1941 roku wynosił 266 osób. Inny dokument NKWD z czerwca 1941 roku, dotyczący niedoszłej do skutku ewakuacji więzienia, podaje natomiast, że ewakuacją planowano objąć 265 więźniów. Wiadomo, że liczba osadzonych wzrosła po 22 czerwca 1941 roku, gdyż w związku z wybuchem wojny NKWD rozpoczęło masowe aresztowania prawdziwych i domniemanych wrogów władzy sowieckiej. Aresztowanych wówczas osób nie zdążono zarejestrować w więziennej ewidencji.
23 czerwca wszystkich więźniów wyprowadzono z cel i zgromadzono na dziedzińcu wewnętrznym. Musieli tam spędzić cały dzień; w międzyczasie enkawudziści sprawdzali ich imiona, nazwiska i narodowość. Po pewnym czasie zwolniono Białorusinów oraz Polaków, którzy się za nich podali. Pozostałych Polaków odprowadzono z powrotem do cel. Niedługo później strażnicy zaczęli wywoływać więźniów po nazwisku, pojedynczo lub dwójkami. Wywołanym polecano zabrać rzeczy osobiste, gdyż rzekomo mieli zostać ewakuowani do innego więzienia lub zwolnieni. W rzeczywistości odprowadzano ich do sąsiedniego budynku starostwa. Ofiary były krępowane – w niektórych wypadkach także kneblowane – po czym enkawudziści wprowadzali je do piwnicy i tam mordowali strzałem w potylicę. W czasie egzekucji robotnik z gorzelni nazwiskiem Łopuszewski stawił oprawcom czynny opór. W odwecie został okrutnie skatowany – między innymi wyłupiono mu oczy i połamano kończyny.
Egzekucje trwały do świtu 24 czerwca. Więźniowie, do których dochodziły odgłosy strzałów, wkrótce zorientowali się, jaki los spotkał zabranych z cel kolegów. Tymczasem pod budynkiem więzienia zaczęli gromadzić się mieszkańcy Oszmiany, zaniepokojeni o los swoich krewnych i przyjaciół. W pewnym momencie jeden z nich zawołał do strażników, że Niemcy są już w mieście. Ów wybieg okazał się nadzwyczaj skuteczny, gdyż ogarnięci paniką enkawudziści natychmiast przystąpili do ucieczki. Ocalali więźniowie wyważyli wówczas drzwi cel i z pomocą ludności cywilnej wydostali się na wolność. Niedługo później do więzienia powróciła grupa funkcjonariuszy na czele z naczelnikiem miejscowego NKWD. Enkawudziści nie zastawszy nikogo w budynku, nie podjęli próby odszukania uciekinierów, zamiast tego ostatecznie ewakuowali się z Oszmiany.
Źródła podają rozbieżne informacje na temat liczby ofiar masakry. W raporcie na temat ewakuacji więzień Białoruskiej SRR, sporządzonym 3 września 1941 roku przez zastępcę naczelnika zarządu więziennictwa NKWD BSRR lejtnanta bezpieczeństwa państwowego Opalewa, podano, że rozstrzelanych zostało 30 więźniów. Polscy świadkowie twierdzili natomiast, że w piwnicach starostwa odnaleziono zwłoki 52 ofiar oraz pięciu ciężko rannych więźniów (trzech przeżyło, jeden zmarł, losów piątego nie udało się ustalić). Udało się zidentyfikować 24 ciała. Ustalono ponadto, że wśród nierozpoznanych ofiar znajdowało się dwóch polskich nauczycieli z Oszmiany.
Mord na pensjonariuszach oszmiańskiego więzienia miał samowolny charakter, gdyż dopiero 24 czerwca 1941 roku ludowy komisarz spraw wewnętrznych Ławrientij Beria wydał obwodowym urzędom NKGB rozkaz rozstrzelania wszystkich więźniów politycznych przetrzymywanych w zachodnich obwodach ZSRR, których ewakuacja w głąb kraju była niemożliwa. Wspomniany raport na temat ewakuacji więzień Białoruskiej SRR informuje, że decyzję o wymordowaniu więźniów podjęli oficer polityczny Klimienko i zastępca "[oper]upołnomoczennego" – Awdiejew.

</doc>
<doc id="3802539" url="https://pl.wikipedia.org/wiki?curid=3802539" title="Masakra w areszcie w Augustowie">
Masakra w areszcie w Augustowie

Masakra w areszcie w Augustowie – mord na więźniach przetrzymywanych w areszcie w Augustowie dokonany przez żołnierzy wojsk ochrony pogranicza NKWD 22 czerwca 1941 roku, w pierwszym dniu wojny niemiecko-sowieckiej. Ofiarą zbrodni padło około 30–34 osób. Była to jedna z wielu tzw. masakr więziennych, dokonanych przez sowiecki aparat bezpieczeństwa w lecie 1941 roku.
Geneza.
W latach 1939–1941 Augustów znajdował się pod sowiecką okupacją. Miasto leżało w bezpośrednim sąsiedztwie linii Ribbentrop-Mołotow, stąd w jego okolicach rozlokowano około 9 tys. żołnierzy 86. Oddziału Białoruskiego Okręgu Wojsk Ochrony Pogranicza NKWD. Kwaterę dowództwa oddziału ulokowano w budynku Zarządu Wodnego, który znajdował się na cyplu półwyspu przy rzece Netcie. Nieopodal pałacyku Sowieci wybudowali areszt, zwany potocznie „barakiem”. Był to parterowy budynek, do którego budowy posłużyło drewno z rozebranych gajówek i leśniczówek z Puszczy Augustowskiej.
22 czerwca 1941 roku nazistowskie Niemcy dokonały inwazji na Związek Radziecki. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb terytorium przeciwnika. Wobec szybkich postępów niemieckiego natarcia NKWD przystąpiło do likwidacji więźniów politycznych przetrzymywanych w strefie działań wojennych. Latem 1941 roku w więzieniach i aresztach na Kresach Wschodnich zamordowano od 20 tys. do 30 tys. osób.
Przebieg masakry.
Przygraniczny Augustów został objęty walkami już w pierwszym dniu wojny. Początkowo ciężar niemieckiego natarcia przyjęły na siebie strażnice 86. oddziału wojsk ochrony pogranicza. Wkrótce po rozpoczęciu działań wojennych dowódca oddziału, mjr G. K. Zdornoj, wydał rozkaz wymordowania wszystkich więźniów przetrzymywanych na posesji Zarządu Wodnego.
W tym czasie w celach aresztu przebywało 39 więźniów. Początkowo oprawcy planowali rozstrzelać ich pojedynczo przed budynkiem aresztu. W ten sposób zginęła pierwsza ofiara, Bronisław Guzik. Po jego zamordowaniu „pogranicznicy” postanowili jednak przyspieszyć likwidację więźniów. Idąc od celi do celi, otwierali drzwi i strzelali do bezbronnych ofiar. Nie oszczędzili nawet więźnia uważanego powszechnie za konfidenta. Po zakończeniu masakry żołnierze zamknęli areszt i wycofali się z posesji. Z powodu pośpiechu uszło jednak ich uwadze, że w celach pozostało kilku żywych więźniów (niektórzy byli ranni).
Naoczni świadkowie oceniali liczbę zamordowanych na około 30 osób. Prokurator Waldemar Monkiewicz z Okręgowej Komisji Badania Zbrodni przeciw Narodowi Polskiemu w Białymstoku twierdził natomiast, że ofiarą masakry padło około 34 więźniów. W gronie ofiar znalazł się dziesięcioletni Marian Jurewicz, którego zatrzymano pod zarzutem nielegalnego przekroczenia granicy. Zabito także co najmniej dwie kobiety. Wszystkie ofiary były narodowości polskiej.
Mord na więźniach augustowskiego aresztu był bezprawny nawet w świetle sowieckiego prawa, gdyż żadna z ofiar nie została wcześniej osądzona. Co więcej, dopiero 24 czerwca ludowy komisarz spraw wewnętrznych Ławrientij Beria wydał obwodowym urzędom NKGB rozkaz rozstrzelania wszystkich więźniów politycznych przetrzymywanych w zachodnich obwodach ZSRR, których ewakuacja w głąb kraju była niemożliwa.
Epilog.
Gdy sowieccy „pogranicznicy” wycofali się z posesji Zarządu Wodnego, ocalali więźniowie opuścili areszt i udali się do miasta, które zostało już zajęte przez oddziały niemieckie. Mieszkańcy natychmiast zorganizowali pomoc dla rannych.
Prawdopodobnie Niemcy próbowali wykorzystać sowiecką zbrodnię do celów propagandowych. Ocalały więzień Tadeusz Sobolewski twierdził, że odpowiednio „zainscenizowali” miejsce masakry, m.in. przybijając bagnetem do ściany ciało wspomnianego dziesięcioletniego chłopca. Następnie mieli sfotografować okaleczone zwłoki, a zdjęcia rozdawać mieszkańcom Augustowa. 
Ofiary masakry pogrzebano w zbiorowej mogile. Staraniem jednego z mieszkańców Augustowa została ona odnowiona w 1988 roku. Zamordowanych więźniów upamiętnia niewielki pomnik, wzniesiony w 1993 roku nieopodal budynków Zarządu Wodnego i Zarządu Portu.

</doc>
<doc id="3802540" url="https://pl.wikipedia.org/wiki?curid=3802540" title="Droga śmierci Wołożyn-Tarasowo">
Droga śmierci Wołożyn-Tarasowo

Droga śmierci Wołożyn-Tarasowo – szlak kaźni osób osadzonych w więzieniu w Wołożynie, których po wybuchu wojny niemiecko-sowieckiej NKWD usiłowało odeskortować na wschód. Ewakuacja rozpoczęła się w nocy z 24 na 25 czerwca 1941 roku. Zakończyła się niespełna dwa dni później, gdy niemal wszyscy więźniowie zostali rozstrzelani przez eskortę w lesie tarasowskim nieopodal Mińska. Była to jedna z wielu tzw. masakr więziennych, dokonanych przez NKWD latem 1941 roku.
Geneza.
Wołożyn, przed wojną miasto powiatowe w województwie nowogródzkim, od września 1939 roku znajdował się pod okupacją ZSRR. Osoby aresztowane przez sowiecki aparat bezpieczeństwa były osadzane w piwnicach byłych koszar Korpusu Ochrony Pogranicza, w których po rozpoczęciu okupacji urządzono więzienie oraz siedzibę lokalnej placówki NKWD. Więzienie w Wołożynie miało charakter więzienia śledczego. Było jednym z siedmiu sowieckich więzień funkcjonujących na terenie obwodu baranowickiego; w oficjalnych dokumentach określano je mianem „więzienia nr 12”. W jego celach przetrzymywano przeciętnie około 200 więźniów.
22 czerwca 1941 roku nazistowskie Niemcy dokonały inwazji na Związek Radziecki. Pierwsze tygodnie wojny miały bardzo pomyślny przebieg dla strony niemieckiej. Dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb sowieckiego terytorium. Szczególnym powodzeniem uwieńczone zostało niemieckie natarcie na Białorusi, gdzie w ciągu niespełna dwóch tygodni okrążono i doszczętnie rozbito sowiecki Front Zachodni.
Wobec szybkich postępów niemieckiego natarcia NKWD przystąpiło do likwidacji więźniów politycznych przetrzymywanych w strefie działań wojennych. Latem 1941 roku w więzieniach i aresztach na Kresach Wschodnich zamordowano od 20 tys. do 30 tys. osób. Charakterystyczne dla likwidacji więzień na terenach dzisiejszej Białorusi stały się zwłaszcza tzw. marsze śmierci, w których trakcie więźniów wyprowadzano z cel, po czym w letnim upale przez wiele dni pędzono pieszo na wschód. W wyniku prowadzonej w ten sposób „ewakuacji” więźniowie masowo umierali z wyczerpania, głodu i pragnienia, ginęli w nalotach niemieckiego lotnictwa, byli mordowani przez konwojentów.
Przebieg ewakuacji.
Z wykazów odnalezionych w sowieckich archiwach wynika, że stan osadzonych w wołożyńskim więzieniu na dzień 10 czerwca 1941 roku wynosił 143 osoby. Inny dokument NKWD z czerwca 1941 roku, dotyczący planowanej ewakuacji więzienia, podaje natomiast, że ewakuacją zamierzano objąć 141 więźniów.
Likwidacja więzienia rozpoczęła się w nocy z 24 na 25 czerwca 1941 roku. Zwolniono wówczas wszystkich więźniów kryminalnych. Więźniów politycznych, w liczbie około stu, uformowano natomiast w kolumnę i pognano pieszo na wschód. Szlak przemarszu wiódł przez Pierszaje i Raków w kierunku Mińska. Do południa 26 czerwca kolumna zdołała przebyć około 60 kilometrów. Dwie godziny później, gdy więźniowie znajdowali się już niespełna 12 kilometrów od Mińska, kolumnę skierowano do lasu nieopodal wsi Tarasowo. 
W niewielkim wąwozie więźniom polecono usiąść, rzekomo w celu odpoczynku. Rozstawiono ich w rzędach po 7–10 osób, tworzących swoisty czworobok. Więźniowie musieli przy tym usiąść w ten sposób, aby jeden siedział między nogami drugiego, podczas gdy ten obejmował go rękoma. W międzyczasie za plecami więźniów ustawiono dwa karabiny maszynowe. W pewnym momencie kilkanaście osób zorientowało się, że enkawudziści czynią przygotowania do egzekucji i podjęło udaną próbę ucieczki. Pozostałych skoszono seriami broni maszynowej. Ofiary dające oznaki życia były dobijane przez konwojentów.
W wyniku masakry poniosło śmierć około 100 więźniów. Znane są nazwiska piętnastu osób, którym udało się uciec z miejsca kaźni. Dwie z nich zaginęły w drodze powrotnej na zachód, jedna zmarła z powodu odniesionych ran już po powrocie do domu. 
Prawdopodobnie bezpośrednią przyczyną, dla której enkawudziści zdecydowali się wymordować więźniów, było zajęcie Mińska przez wojska niemieckie i spowodowana tym blokada dróg ewakuacyjnych na wschód.

</doc>
<doc id="3802542" url="https://pl.wikipedia.org/wiki?curid=3802542" title="Wybory prezydenckie w Słowenii w 2007 roku">
Wybory prezydenckie w Słowenii w 2007 roku

Wybory prezydenckie w Słowenii w 2007 roku odbyły się w dwóch turach 21 października i 11 listopada 2007. Do głosowania uprawnionych było 1,72 mln obywateli. W wyniku wyborów nowym prezydentem został Danilo Türk. Urzędujący od 2002 Janez Drnovšek nie ubiegał się o reelekcję.
Trzech głównych kandydatów startowało jako niezależni. Danila Türka poparły Demokratyczna Partia Emerytów Słowenii, Socjaldemokraci i Zares. Lojze Peterle otrzymał wsparcie Nowej Słowenii, Słoweńskiej Partii Demokratycznej i Słoweńskiej Partii Ludowej. Mitję Gaspariego popierała Liberalna Demokracja Słowenii.

</doc>
<doc id="3802546" url="https://pl.wikipedia.org/wiki?curid=3802546" title="GifLof">
GifLof



</doc>
<doc id="3802548" url="https://pl.wikipedia.org/wiki?curid=3802548" title="Wybory prezydenckie w Słowenii w 2002 roku">
Wybory prezydenckie w Słowenii w 2002 roku

Wybory prezydenckie w Słowenii w 2002 roku odbyły się w dwóch turach 10 listopada i 1 grudnia 2002. Do głosowania uprawnionych było 1,61 mln obywateli. W wyniku wyborów nowym prezydentem został Janez Drnovšek, urzędujący premier i lider Liberalnej Demokracji Słowenii. W drugiej turze pokonał niezależną kandydatkę Barbarę Brezigar, wspieraną m.in. przez Słoweńską Partię Demokratyczną i Nową Słowenię. Sprawujący urząd prezydenta od początku niepodległości Milan Kučan nie ubiegał się o ponowny wybór.

</doc>
<doc id="3802550" url="https://pl.wikipedia.org/wiki?curid=3802550" title="Paweł Filipowicz">
Paweł Filipowicz

Paweł Filipowicz (ur. 7 maja 1992 w Lipsku) – polski siatkarz, grający na pozycji libero. Od sezonu 2017/2018 występuje w drużynie .
Kariera.
Wychowanek Czarnych Radom. Dwukrotny mistrz Polski juniorów z Czarnymi Radom (2010, 2011) oraz wicemistrz Polski kadetów z 2009 roku. Jako senior z Czarnymi Radom w sezonie 2011/2012 po wygraniu turnieju finałowego II ligi, awansował do I ligi, a w sezonie 2012/2013 wygrywając I ligę do PlusLigi. W najwyższej klasie ligowej zadebiutował w 12. kolejce sezonu 2013/14, w przegranym meczu 0:3 z wicemistrzowską drużyną ZAKSA Kędzierzyn-Koźle. W następnym sezonie podpisał kontrakt z I ligową drużyną Espadonu Szczecin, a w czerwcu 2015 przeszedł do klubu Warta Zawiercie, który zakończył rozgrywki na 6 miejscu w lidze.
Sukcesy klubowe.
Mistrzostwa Polski Kadetów:
Mistrzostwa Polski Juniorów:
Mistrzostwo I Ligi:

</doc>
<doc id="3802551" url="https://pl.wikipedia.org/wiki?curid=3802551" title="Kurman-Gali Karakejew">
Kurman-Gali Karakejew

Kurman-Gali Karakejew (kirg. i ros. Курман-Гали Каракеев, ur. 7 listopada 1913 w miejscowości Kürmöntü w obwodzie siemirieczeńskim, zm. 13 listopada 2012 w Biszkeku) – radziecki i kirgiski historyk i polityk, przewodniczący Rady Najwyższej Kirgiskiej SRR (1955-1959).
Życiorys.
Uczył się w technikum rolniczym, 1933-1934 był sekretarzem odpowiedzialnym i zastępcą redaktora gazety "Lenincził dżasz" ("Leninowska Młodzież"), 1934-1936 kierował Wydziałem Młodzieży Uczącej Się Kirgiskiego Obwodowego Komitetu Komsomołu, 1936 ukończył Kirgiski Państwowy Instytut Pedagogiczny. Po ukończeniu studiów 1936-1938 służył w marynarce wojennej, 1938 został członkiem WKP(b), 1939-1939 był sekretarzem i zastępcą redaktora pisma "Kommunist", następnie zastępcą kierownika Wydziału Agitacji i Propagandy Komitetu Obwodowego Komunistycznej Partii (bolszewików) Kirgistanu we Frunzem (Biszkeku) i sekretarzem Tienszańskiego Komitetu Obwodowego KP(b)K. Później do 1944 był sekretarzem Issyk-Kulskiego Komitetu Obwodowego KP(b)K, 1944-1947 słuchaczem Wyższej Szkoły Partyjnej przy KC WKP(b), 1947-1949 redaktorem gazety "Kyzył Kyrgyzstan" ("Czerwony Kirgistan"), a od 1949 do stycznia 1952 kierownikiem Wydziału Propagandy i Agitacji KC KP(b)K. Od 9 stycznia 1952 do 11 grudnia 1956 był sekretarzem KC KC(b)K/KPK i jednocześnie od 1 kwietnia 1955 do 27 maja 1959 przewodniczącym Rady Najwyższej Kirgiskiej SRR, 1956-1958 słuchaczem kursów przekwalifikowujących przy KC KPZR, a 1958-1959 aspirantem Akademii Nauk Społecznych przy KC KPZR. W 1959 otrzymał tytuł kandydata nauk historycznych, od 1959 do lutego 1960 był starszym pracownikiem naukowym Instytutu Historii Partii przy KC KPK, a od 20 lutego 1960 do 22 listopada 1978 prezydentem Akademii Nauk Kirgiskiej SRR, 1970 został doktorem nauk historycznych, a w 1971 profesorem. Od 26 listopada 1968 był członkiem korespondentem Akademii Nauk ZSRR (Wydział Historii, Historia KPZR), od listopada 1978 do 1986 kierował Sektorem Rewolucji Październikowej i Wojny Domowej Instytutu Historii Akademii Nauk Kirgiskiej SRR, był członkiem Prezydium Akademii Nauk Kirgiskiej SRR.

</doc>
<doc id="3802552" url="https://pl.wikipedia.org/wiki?curid=3802552" title="Louisa Lawson">
Louisa Lawson

Louisa Lawson z domu Albury (ur. 17 lutego 1848 w Guntawang w pobliżu Mudgee, zm. 12 sierpnia 1920 w Gladesville) – australijska poetka, publicystka i działaczka feministyczna i sufrażystyczna.
Życiorys.
Była drugim z dwanaściorga dzieci Henry'ego Albury i szwaczki Harriet z domu Winn. Uczęszczała do szkoły w Mudgee, jednak ze względu na sytuację domową nie kontynuowała edukacji, ale pozostała w domu, aby zajmować się młodszym rodzeństwem. 7 lipca 1866 w Mudge poślubiła pochodzącego z Norwegii żeglarza Nielsa Hertzberga Larsena (używającego także imienia Peter). Ich norweskie nazwisko Larsen uległo anglicyzacji i zostało przekształcone na Lawson. 17 czerwca 1867 urodził się ich pierwszy syn Henry, a do 1877 roku, kolejne czworo dzieci (jedna z córek zmarła jako niemowlę). Śmierć dziecka stała się inspiracją dla pierwszych wierszy Louisy, opublikowanych w lokalnym piśmie "Mudgee Independent". Zawierał on porady domowe, modę, wiersze, opowiadania oraz reportaże dotyczące aktywności kobiet, zarówno lokalnej, jak i światowej. 
W Australii trwała gorączka złota i Niels Peter Lawson często wyjeżdżał na potencjalnie złotonośne pola, a także szukał pracy na budowach. Gospodarstwo domowe oraz czterdziestoakrowa (16 ha) działka w Eurunderee spoczywały na barkach Louisy. Zarabiała szyciem, sprzedażą nabiału oraz tuczeniem bydła. W 1883 roku zdecydowała się na wyjazd wraz z dziećmi do Sydney. Starała się zachować pozory funkcjonowania małżeństwa, ale ono faktycznie się zakończyło. Peter nieregularnie wspomagał rodzinę, dlatego Louisa podjęła się prowadzenia pensjonatu. Za pieniądze z tej działalności zakupiła podupadające czasopismo "The Republican". Redagowała je wraz z synem Henrym w latach 1887-88 i drukowała w domu na starej prasie. 
Dzięki doświadczeniu zdobytemu przy pracy z "The Republican", w maju 1888 roku opublikowała pierwszy numer czasopisma "The Dawn", który stał się pierwszym australijskim magazynem feministycznym i sufrażystowskim. Celem wydawania magazynu było nagłośnienie krzywdy kobiet oraz walka o ich prawa wyborcze. Pismo zawierało porady domowe, modę, wiersze, opowiadania oraz reportaże opisujące działalność kobiet. Szybko osiągnęło sukces komercyjny. 
Po śmierci męża Louisa Lawson odziedziczyła jego oszczędności, co pozwoliło jej na rozbudowanie drukarni i zatrudnienie dziesięciu pracownic, które objęły również stanowiska drukarzy. Wywołało to stanowczą reakcję "New South Wales Typographical Association", organizacji drukarzy, która odmawiała kobietom członkostwa. Apelowała ona do reklamodawców o bojkotowanie "The Dawn", a także prześladowała zatrudnione w drukarni kobiety. 
W maju 1889 otworzyła Dawn Club, który stał się ośrodkiem ruchu sufrażystowskiego w Sydney. W 1905 roku jej wiersze, publikowane w The Down oraz innych czasopismach, zostały opublikowane w formie książki zatytułowanej "The Lonely Crossing and Other Poems". 
Zmarła w szpitalu psychiatrycznym w Gladesville, została pochowana na Rookwood Cemetery w Sydney.

</doc>
<doc id="3802557" url="https://pl.wikipedia.org/wiki?curid=3802557" title="Stadionul Orăşenesc (Rybnica)">
Stadionul Orăşenesc (Rybnica)

Stadionul Orăşenesc – stadion piłkarski w mieście Rybnica, w Mołdawii (Naddniestrzu). Swoje mecze rozgrywa na nim drużyna piłkarska Iscra-Stali Rybnica. Stadion może pomieścić 1 000 widzów.

</doc>
<doc id="3802560" url="https://pl.wikipedia.org/wiki?curid=3802560" title="Henryk Rutkowski (historyk)">
Henryk Rutkowski (historyk)

Henryk Rutkowski (ur. 28 marca 1929 w Piotrkowie Trybunalskim) – polski historyk, działacz społeczny, autor publikacji przede wszystkim z dziedziny geografii historycznej; wieloletni działacz Polskiego Towarzystwa Historycznego, Towarzystwa Miłośników Historii i innych stowarzyszeń. Kawaler Orderu Odrodzenia Polski.
Życiorys.
Urodził się 28 marca 1929 r. w Piotrkowie Trybunalskim jako syn Wincentego i Józefy z domu Góreckiej. Ukończył liceum im. Bolesława Chrobrego. W 1948 roku rozpoczął studia historyczne na Uniwersytecie Warszawskim i od tego czasu mieszka w Warszawie. W czasie studiów pracował jako przewodnik w Muzeum Narodowym, a następnie jako referendarz w Ministerstwie Kultury i Sztuki, w dziale zajmującym się ochroną zabytków.
Praca naukowa.
Po ukończeniu w 1953 studiów rozpoczął pracę w nowo powstałym Instytucie Historii Polskiej Akademii Nauk. Od początku do 1996 r., kiedy to przeszedł na emeryturę, pracował tam w Zakładzie Atlasu Historycznego, gdzie od roku 1977 był zastępcą kierownika, a od 1992 r. – kierownikiem.
W ciągu ponad sześćdziesięciu lat pracy naukowej opublikował ponad 200 tekstów z różnych dziedzin, najczęściej związanych z szeroko pojętą geografią historyczną, często o charakterze podstawowym. Jest autorem licznych map historycznych, szczególnie w serii "Atlas historyczny Polski, Mapy szczegółowe XVI wieku," której koncepcji był inicjatorem i współtwórcą.
W wyniku swoich prac badawczych ustalił miejsce pola elekcyjnego na Woli w Warszawie, które w 1997 zostało upamiętnione obeliskiem.
Za działalność związaną ze stolicą otrzymał srebrną i złotą Odznakę za Zasługi dla Warszawy (1966, 1977).
Henryk Rutkowski pomimo ogromnego dorobku naukowego nigdy nie występował o stopnie naukowe. Jest jednak uznanym autorytetem w swojej dziedzinie.
Działalność społeczno-polityczna.
Henryk Rutkowski całe życie był aktywny w stowarzyszeniach naukowych: od 1956 r. do dziś zasiada w Zarządzie Towarzystwa Miłośników Historii, w latach 1971–2018 był członkiem Zarządu Głównego Polskiego Towarzystwa Historycznego. Za tę działalność otrzymał w 1976 roku Złoty Krzyż Zasługi. W roku 2000 otrzymał prestiżową godność członka honorowego PTH.
W okresie studiów (w latach 1948–1950) działał w „Caritas Academica" (był sekretarzem ostatniego zarządu tej organizacji). Od ukończenia studiów do 1980 r. był członkiem Związku Nauczycielstwa Polskiego i następnie NSSZ „Solidarność” (1980–1991), w latach 1955–1970 należał do Stowarzyszenia Historyków Sztuki, a od 1979 r. do Klubu Inteligencji Katolickiej.
Od chwili jej powstania w 1972 r., należy do Komisji Geografii Historycznej (obecnie w Polskim Towarzystwie Historycznym). Jest członkiem Towarzystwa Naukowego Sandomierskiego.
W 1989 r. brał udział w obradach Okrągłego Stołu, gdzie uczestniczył w pracach podzespołu do spraw stowarzyszeń i samorządu terytorialnego.
Za zasługi w działalności społecznej został odznaczony w 1992 roku Krzyżem Kawalerskim Orderu Odrodzenia Polski.
W latach 1991–1995 był członkiem Rady Placówek Naukowych PAN. Jako jeden ze znawców kartografii staropolskiej jest członkiem Zespołu Historii Kartografii Instytutu Historii Nauki PAN.
Zainteresowania naukowe.
Historia Polski od XII do XVIII wieku, zwłaszcza dzieje miast, oraz geografia historyczna ziem polskich.
Wybrane publikacje.
W serii "Atlas historyczny Polski, Mapy szczegółowe XVI wieku," współautor tomów:
W tejże serii redaktor i współautor tomów:

</doc>
<doc id="3802561" url="https://pl.wikipedia.org/wiki?curid=3802561" title="Werder Brema w europejskich pucharach">
Werder Brema w europejskich pucharach

Występy w europejskich pucharach niemieckiego klubu piłkarskiego Werder Brema.

</doc>
<doc id="3802562" url="https://pl.wikipedia.org/wiki?curid=3802562" title="Külüjpa Konduczałowa">
Külüjpa Konduczałowa

Külüjpa Konduczałowa (kirg. Күлүйпа Кондучалова; ros. Кулуйпа Кондучалова; ur. 15 maja 1920 we wsi Kara-Dżygacz w obwodzie siemirieczeńskim, zm. 7 września 2013 w Biszkeku) – radziecka kirgiska polityk.
Życiorys.
W 1938 ukończyła szkołę pedagogiczną we Frunze (Biszkeku), później pracowała jako nauczycielka i dyrektorka szkoły wiejskiej, 1940 została sekretarzem Tienszańskiego Obwodowego Komitetu Komsomołu, potem zastępcą przewodniczącego Komitetu Wykonawczego Tienszańskiej Rady Obwodowej. Od 1941 należała do WKP(b), była lektorem Tienszańskiego Komitetu Obwodowego Komunistycznej Partii (bolszewików) Kirgistanu, a 1943-1945 słuchaczką Wyższej Szkoły Partyjnej przy KC WKP(b), następnie do 1947 kierowała Wydziałem ds. Pracy Wśród Kobiet KC KP(b)K i była zastępcą redaktora odpowiedzialnego pisma "Kommunist". Od 1947 do maja 1948 była sekretarzem Prezydium Rady Najwyższej Kirgiskiej SRR, od maja 1948 do 1949 sekretarzem Komitetu Obwodowego KP(b)K w Dżalalabadzie ds. propagandy i agitacji, od marca 1949 do kwietnia 1952 zastępcą przewodniczącego Prezydium Rady Najwyższej Kirgiskiej SRR, a od 9 stycznia do 20 września 1952 sekretarzem KC KP(b)K. Od 1952 do lipca 1953 kierowała Wydziałem ds. Pracy Wśród Kobiet KC KP(b)K/KPK, 1953-1958 była zastępcą przewodniczącego Rady Ministrów Kirgiskiej SRR i jednocześnie 1953-1963 ministrem spraw zagranicznych Kirgiskiej SRR, a 1958-1980 ministrem kultury Kirgiskiej SRR, następnie przeszła na emeryturę.

</doc>
<doc id="3802564" url="https://pl.wikipedia.org/wiki?curid=3802564" title="Melford Spiro">
Melford Spiro

Melford Elliot Spiro (ur. 26 kwietnia 1920 w Ohio, zm. 18 października 2014 w La Jolla) – amerykański antropolog kulturowy.
Wczesne lata życia i edukacja.
Urodził się w rodzinie żydowskich emigrantów z Europy Wschodniej. Pomimo biedy, w jakiej żyła jego rodzina, Spiro zdołał ukończyć wydział filozofii Uniwersytetu Minnesoty, a następnie studiował antropologię na Northwestern University. Uzyskał tam w roku 1950 tytuł doktora.
Działalność zawodowa i naukowa.
Po zakończonej doktoratem edukacji w Northwestern University Melford E. Spiro rozpoczął pracę nauczyciela akademickiego w Washington University w Saint Louis. Od roku 1968 Spiro związany był z Uniwersytetem Kalifornijskim w San Diego, w którym stworzył katedrę antropologii przy wydziale nauk społecznych. 
W pracy naukowej skupiał się na roli nieuświadamianych motywacji w religii i życiu społecznym. Swoje prace opierał na badaniach terenowych. Prowadził je między innymi wśród Indian Odżibwejów, na karolińskim atolu Ifaluk, w izraelskich kibucach oraz w Azji Południowo-Wschodniej.
Jako zwolennik uniwersalizmu zabierał w latach 80 i 90. XX wieku istotny krytyczny głos w debatach z antropologami głoszącymi relatywizm kulturowy.
Zasiadał w radach naukowych wielu czasopism, był współzałożycielem wydawanego przez "" czasopisma "Ethos". Zajmował stanowisko prezesa tego stowarzyszenia, jak też "American Ethnological Society". Był członkiem "National Academy of Sciences" oraz "American Academy of Arts and Sciences".
Napisał kilkaset artykułów naukowych i kilkanaście książek. Za pionierskie w swojej dziedzinie i mające największy wpływ na rozwój antropologii uznaje się “Burmese Supernaturalism” oraz “Kibbutz: Venture in Utopia”. 
Pobocznym polem zainteresowań Spiro była psychoanaliza - prowadził on niewielką praktykę jako terapeuta.

</doc>
<doc id="3802567" url="https://pl.wikipedia.org/wiki?curid=3802567" title="Henryk Rutkowski (ujednoznacznienie)">
Henryk Rutkowski (ujednoznacznienie)



</doc>
<doc id="3802580" url="https://pl.wikipedia.org/wiki?curid=3802580" title="Zuurakan Imankałykowa">
Zuurakan Imankałykowa

Zurakan Imankałykowa (kirg. Зууракан Иманкалыкова; ros. Зуракан Иманкалыкова; ur. 1923 we wsi Tałdy-Suu w obwodzie siemirieczeńskim, zm. 12 czerwca 2011 w Biszkeku) – działaczka państwowa Kirgiskiej SRR.
Należała do WKP(b), miała stopień kandydata nauk historycznych, następnie docenta, początkowo pełniła funkcję I sekretarza rejonowego komitetu Komsomołu w rodzinnej wsi, później I sekretarza Issyk-Kulskiego Komitetu Obwodowego Komsomołu. Następnie była sekretarzem Naryńskiego Komitetu Rejonowego Komunistycznej Partii Kirgistanu i Naryńskiego Komitetu Miejskiego KPK, od 2 kwietnia 1955 do 1967 była sekretarzem Prezydium Rady Najwyższej Kirgiskiej SRR, 1967-1971 I zastępcą przewodniczącego Prezydium Rady Najwyższej Kirgiskiej SRR, a 1971-1981 wykładowcą katedry historii ZSRR Kirgiskiego Uniwersytetu Państwowego. Została odznaczona Orderem Czerwonego Sztandaru Pracy.

</doc>
<doc id="3802581" url="https://pl.wikipedia.org/wiki?curid=3802581" title="France Bučar">
France Bučar

France Bučar (ur. 2 lutego 1923 w Bohinjskiej Bistricy, zm. 20 października 2015 w Lublanie) – słoweński polityk, prawnik, nauczyciel akademicki i publicysta, w latach 1990–1992 przewodniczący pierwszego demokratycznie wybranego parlamentu Słowenii.
Życiorys.
W okresie II wojny światowej walczył w partyzantce. Więziony przez Włochów, następnie przez Niemców. Po powrocie do kraju w 1947 dokończył studia prawnicze na Uniwersytecie Lublańskim, doktoryzował się w 1956. Pracował w administracji rządowej Socjalistycznej Republiki Słowenii, a następnie jako nauczyciel akademicki na macierzystej uczelni.
Otwarcie głosił tezy krytykujące elementy ustroju komunistycznego. Pod koniec lat 70. decyzją władz partii komunistycznej został usunięty z uczelni. Współpracował później z magazynem literackim „Nova revija”. W 1988 Otto von Habsburg zaprosił go do Strasburga, gdzie France Bučar na forum Rady Europy przedstawił sytuację polityczną i gospodarczą w Jugosławii.
W 1989 współtworzył Słoweński Związek Demokratyczny i następnie niepodległościową koalicję DEMOS. W 1990, w pierwszych wielopartyjnych wyborach, uzyskał mandat posła do Zgromadzenia Państwowego. Następnie wybrany na przewodniczącego tej izby, którą kierował do 1992. Brał aktywny udział w przygotowaniu Konstytucji Republiki Słowenii. 25 czerwca 1991 jako przewodniczący parlamentu ogłosił publicznie słoweńską deklarację niepodległości.
W 1992 z powodzeniem ubiegał się o reelekcję z ramienia Partii Demokratycznej, mandat deputowanego wykonywał do 1996. W 1994 kandydował na burmistrza Lublany, w drugiej turze przegrywając z Dimitrijem Rupelem. W 2002 jako niezależny wystartował w wyborach prezydenckich, otrzymując w pierwszej turze głosowania 3,2% głosów.
Był autorem publikacji książkowych poświęconych historii i państwowości Słowenii. Do 2012 kierował słoweńskim oddziałem Międzynarodowej Unii Paneuropejskiej.

</doc>
<doc id="3802591" url="https://pl.wikipedia.org/wiki?curid=3802591" title="Kułujpa Konduczałowa">
Kułujpa Konduczałowa



</doc>
<doc id="3802595" url="https://pl.wikipedia.org/wiki?curid=3802595" title="Machsum Nusratullo">
Machsum Nusratullo

Maksum Nusratullo (Lutfullojew) (tadż. Махсум Нусратулло, ros. Максум Нусратулло (Лутфуллаев), ur. 11 lipca 1881 w kiszłaku Czaszmai Kozi w Emiracie Buchary, zm. 1 listopada 1937) – polityk Tadżyckiej SRR.
Życiorys.
Od grudnia 1920 należał do RKP(b), do 1923 był pełnomocnikiem Centralnego Komitetu Wykonawczego (CIK) Bucharskiej Ludowej Republiki Radzieckiej na wschodnią Bucharę, później zastępcą przewodniczącego Garmskiego Komitetu Rewolucyjnego i w 1924 przewodniczącym Komitetu Wykonawczego Garmskiej Rady Obwodowej. Od 26 listopada 1924 do 1 grudnia 1926 był przewodniczącym Tadżyckiego Komitetu Rewolucyjnego, od 12 lutego 1925 do 4 czerwca 1930 członkiem KC Komunistycznej Partii (bolszewików) Uzbekistanu, a od 16 grudnia 1926 do 16 października 1929 przewodniczącym CIK Tadżyckiej ASRR. Od 16 października 1929 do 28 grudnia 1933 był przewodniczącym CIK Tadżyckiej SRR, jednocześnie od 1930 do grudnia 1933 członkiem Biura KC Komunistycznej Partii (bolszewików) Tadżykistanu, a od 18 marca 1931 do 4 stycznia 1934 przewodniczącym CIK ZSRR. Był odznaczony Orderem Czerwonego Sztandaru.
8 lipca 1937 został aresztowany, następnie rozstrzelany. Pośmiertnie, 27 czerwca 2006 otrzymał tytuł Bohatera Tadżykistanu.

</doc>
<doc id="3802596" url="https://pl.wikipedia.org/wiki?curid=3802596" title="Wybory prezydenckie w Słowenii w 1997 roku">
Wybory prezydenckie w Słowenii w 1997 roku

Wybory prezydenckie w Słowenii w 1997 roku odbyły się 23 listopada 1997. Do głosowania uprawnionych było 1,55 mln obywateli. Urzędujący prezydent Milan Kučan uzyskał reelekcję w pierwszej turze.

</doc>
<doc id="3802603" url="https://pl.wikipedia.org/wiki?curid=3802603" title="Zurakan Imankałykowa">
Zurakan Imankałykowa



</doc>
<doc id="3802605" url="https://pl.wikipedia.org/wiki?curid=3802605" title="Wybory prezydenckie w Słowenii w 1992 roku">
Wybory prezydenckie w Słowenii w 1992 roku

Wybory prezydenckie w Słowenii w 1992 roku odbyły się 6 grudnia 1992. Frekwencja wyniosła 85,78%. Były to pierwsze od ogłoszenia w 1991 niepodległości wybory na urząd prezydenta. Pełniący tę funkcję Milan Kučan został wybrany w pierwszej turze.

</doc>
<doc id="3802606" url="https://pl.wikipedia.org/wiki?curid=3802606" title="Państwowy Urząd do spraw powrotu jeńców, uchodźców i robotników">
Państwowy Urząd do spraw powrotu jeńców, uchodźców i robotników

Państwowy Urząd do spraw powrotu jeńców, uchodźców i robotników (PUJUR) – tymczasowy urząd powstały 30 grudnia 1918 roku w wyniku przekształcenia Państwowego Urzędu do spraw jeńców, który został powołany 11 listopada tego roku uchwałą Rady Kierowników Ministerstw.
Zadaniem Urzędu było:
Po wypełnieniu swoich zadań Urząd został zobligowany do sporządzenia i przedstawienia Radzie Ministrów szczegółowego sprawozdania ze swojej działalności wraz z materiałami dla rozrachunków międzypaństwowych.
Na podstawie dekretu z 5 lutego 1919 roku postanowiono, że nadzór nad wykonywaniem opieki sanitarnej podczas przeprowadzania jeńców, uchodźców i robotników przez ziemie polskie należał do Ministerstwa Zdrowia Publicznego. Minister Zdrowia Publicznego, wedle własnego uznania, mianował odpowiednią liczbę urzędników, którzy wchodzili w skład Urzędu, jako organy wykonawcze sanitarne.
Na czele Urzędu stał komisarz generalny powoływany przez Radę Ministrów. Komisarz, w porozumieniu z odnośnymi Ministerstwami, zatwierdzał instrukcje, okólniki i regulaminy szczegółowe. Pomocnikiem komisarza generalnego był jego zastępca. Urząd dzielił się na pięć wydziałów:
Na czele Wydziału Służby Etapów stał wojskowy naczelnik służby etapów, który był przedstawicielem Sztabu Generalnego przy państwowym Urzędzie do spraw powrotu jeńców, uchodźców i robotników, i oficerem łącznikowym pomiędzy Sztabem Generalnym i Urzędem. Kompetencje naczelnika służby etapów miały być określone w instrukcji zatwierdzonej przez Sztab Generalny. 
25 listopada 1920 roku weszła w życie ustawa z dnia 4 listopada 1920 roku w przedmiocie uregulowania spraw dobrowolnej oraz przymusowej migracji ludności. Na mocy tej ustawy dotychczasowy Państwowy Urząd do spraw powrotu jeńców, uchodźców i robotników miał być włączony w skład specjalnego Urzędu Emigracyjnego przy Ministerstwie Pracy i Opieki Społecznej. Termin przejęcia agend i majątku dotychczasowego Urzędu miał być ustalony przez Radę Ministrów na wniosek Ministra Pracy i Opieki Społecznej.
16 grudnia 1920 roku weszło w życie rozporządzenie Rady Ministrów z dnia 15 listopada 1920 roku w przedmiocie przejęcia spraw i majątku Państwowego Urzędu do spraw powrotu jeńców, uchodźców i robotników przez Urząd Emigracyjny. Na mocy tego aktu prawa dotychczasowy Urząd przestał istnieć, jako jednostka administracyjna z dniem 1 grudnia 1920 roku. Komisarz generalny dotychczasowego Urzędu został zobligowany do tego by w terminie do 1 lutego 1921 roku przekazał Urzędowi Emigracyjnemu wszystkie urządzenia i środki działania oraz cały majatek ruchomy i nieruchomy.

</doc>
<doc id="3802610" url="https://pl.wikipedia.org/wiki?curid=3802610" title="Malik Abdurazzoqov">
Malik Abdurazzoqov

Malik Abdurazzoqovich Abdurazzoqov (ros. Малик Абдуразаков, ur. 1919, zm. 15 czerwca 1973 w Taszkencie) – działacz partyjny Uzbeckiej SRR.
Życiorys.
W latach 1933-1940 pracował jako nauczyciel, dyrektor szkoły i inspektor miejskiego oddziału edukacji narodowej w Namanganie, 1938 ukończył szkołę pedagogiczną w Namanganie, od 1940 należał do WKP(b). W latach 1940-1944 był funkcjonariuszem Komsomołu, 1944 został sekretarzem KC Komsomołu Uzbekistanu, następnie do 1948 był II sekretarzem KC Komsomołu Uzbekistanu, 1948 zaocznie ukończył Wyższą Szkołę Partyjną przy KC WKP(b). Od 1948 do stycznia 1951 był I sekretarzem Kaszka-daryjskiego Obwodowego Komitetu Komunistycznej Partii (bolszewików) Uzbekistanu, od stycznia 1951 do grudnia 1952 I sekretarzem KC Komsomołu Uzbekistanu, od grudnia 1952 do kwietnia 1955 I sekretarzem Komitetu Miejskiego Komunistycznej Partii Uzbekistanu w Taszkencie, a od kwietnia 1955 do lutego 1961 sekretarzem KC KPU. Od lutego 1961 do stycznia 1963 był I sekretarzem Taszkenckiego Komitetu Obwodowego KPU, od stycznia 1963 do grudnia 1964 I sekretarzem Taszkenckiego Wiejskiego Komitetu Obwodowego KPU, od grudnia 1964 do stycznia 1970 ponownie I sekretarzem Taszkenckiego Komitetu Obwodowego KPU, a od stycznia 1970 do śmierci ministrem zapasów Uzbeckiej SRR. Był deputowanym do Rady Najwyższej ZSRR 5 kadencji. 4 sierpnia 1969 został odznaczony Orderem Czerwonego Sztandaru Pracy.

</doc>
<doc id="3802613" url="https://pl.wikipedia.org/wiki?curid=3802613" title="Maksum Nusratullo">
Maksum Nusratullo



</doc>
<doc id="3802618" url="https://pl.wikipedia.org/wiki?curid=3802618" title="Robert Coerver">
Robert Coerver

Robert Milner Coerver (ur. 6 czerwca 1954 w Dallas, Teksas) – amerykański duchowny katolicki, biskup Lubbock od 2016.
Życiorys.
Święcenia kapłańskie otrzymał 27 czerwca 1980. Został inkardynowany do diecezji Dallas. Był m.in. wychowawcą diakonów stałych, diecezjalnym cenzorem oraz dyrektorem wydziału ds. formacji stałej duchowieństwa.
27 września 2016 papież Franciszek mianował do biskupem ordynariuszem diecezji Lubbock. Sakry udzielił mu 21 listopada 2016 metropolita San Antonio - arcybiskup Gustavo Garcia-Siller.

</doc>
<doc id="3802619" url="https://pl.wikipedia.org/wiki?curid=3802619" title="Robert Milner Coerver">
Robert Milner Coerver



</doc>
<doc id="3802621" url="https://pl.wikipedia.org/wiki?curid=3802621" title="Malik Abdurazakow">
Malik Abdurazakow



</doc>
<doc id="3802624" url="https://pl.wikipedia.org/wiki?curid=3802624" title="Colville (Waszyngton)">
Colville (Waszyngton)

Colville – miasto ("city"), ośrodek administracyjny hrabstwa Stevens, w północno-wschodniej części stanu Waszyngton, w Stanach Zjednoczonych, położone nad rzeką Colville. W 2010 roku miasto liczyło 4673 mieszkańców.
W 1826 roku Kompania Zatoki Hudsona założyła nieopodal placówkę handlową Fort Colville, a w 1859 roku w jej pobliżu powstał posterunek US Army o tej samej nazwie. Miasto założone zostało w 1882 roku jako "town". Od 1890 roku posiada ono status "city".

</doc>
<doc id="3802626" url="https://pl.wikipedia.org/wiki?curid=3802626" title="Újpest FC w europejskich pucharach">
Újpest FC w europejskich pucharach

Występy w europejskich pucharach węgierskiego klubu piłkarskiego Újpest FC.

</doc>
<doc id="3802631" url="https://pl.wikipedia.org/wiki?curid=3802631" title="Europejska Nagroda Obywatelska">
Europejska Nagroda Obywatelska

Europejska Nagroda Obywatelska ("Civi Europaeo Praemium") – nagroda w postaci medalu honorowego przyznawana od 2008 przez Parlament Europejski.
Nagroda.
Nagroda ta ma być wyróżnieniem za szczególne osiągnięcia w następujących dziedzinach:
Przy jej przyznawaniu nie bierze się pod uwagę projektów finansowanych w ponad 50% za pośrednictwem instytucji unijnych oraz nagrodzonych wcześniej przez jedną z instytucji europejskich. Nie może również zostać przyznana za działalność w ramach sprawowania funkcji politycznej.
Rocznie wybieranych jest nie więcej niż 50 laureatów uwzględniając równowagę geograficzną i równowagę płci.
Zgłaszanie kandydatur.
Do zgłaszania kandydatów upoważnieni są jedynie europarlamentarzyści. Każdy z nich może zgłosić maksymalnie jednego kandydata.
Kapituła.
Członków Kapituły Europejskiej Nagrody Obywatelskiej mianuje Prezydium Parlamentu Europejskiego.
Skład.
Rolę Sekretariatu Kapituły pełni Dyrekcja Generalna Parlamentu Europejskiego ds. Komunikacji.
Jury krajowe.
W skład jury krajowych wchodzi co najmniej 3 posłów i co najmniej jeden zastępca z danego kraju członkowskiego nominowanych raz do roku. Członkowie wybierają do pięciu potencjalnych laureatów ze swojego kraju ustalając, przed przekazaniem Kapitule, preferowany porządek.
Wręczenie nagród.
W każdym kraju członkowskim organizowane są publiczne ceremonie wręczenia nagród. Uroczystość finałową dla laureatów organizuje się dorocznie w Brukseli lub Strasburgu.
Laureaci.
2020.
1. Belgia: Generation Climate Europe
2. Bułgaria: Fundacja „Music for Bulgaria”
3. Bułgaria: Legal Art Centre
4. Republika Czeska: CIIRC CTU Czeski Instytut Informatyki, Robotyki i Cybernetyki, Politechnika Czeska w Pradze
5. Niemcy: Europäisches Jugendparlament in Deutschland e.V.
6. Estonia: Tallinna Keskraamatukogu
7. Irlandia: Irish Girl Guides Europe Badge
8. Irlandia: Family Carers Ireland
9. Grecja: Symbiosis
10. Hiszpania: Red de solidaridad vecinal Somos Tribu VK
11. Francja: Banlieue Santé
12. Chorwacja: Savez izviđača Hrvatske (Chorwackie Stowarzyszenie Skautów)
13. Włochy: 6023 APS
14. Cypr: ICLAIM
15. Cypr: Κώστας Βήχας
16. Łotwa: Organizācija ManaBalss – Sabiedrības Līdzdalības Fonds
17. Litwa: UAB Burokėlis ir krapas
18. Luksemburg: Scouting in Luxembourg
19. Węgry: Oltalom Karitatív Egyesület
20. Węgry: Laura Sarolta Baritz
21. Malta: Lockdown Festival
22. Niderlandy: Stichting Geen Grens
23. Austria: Euro Babble
24. Austria: Caritas für Menschen in Not
25. Polska: Inicjatywa „Wolne Sądy”
26. Portugalia: Corpo Nacional de Escutas (CNE) – Escutismo Católico Português
27. Rumunia: Stowarzyszenie Dăruieşte Aripi
28. Słowacja: OLYMP
29. Finlandia: Fińskie Stowarzyszenie na rzecz Ochrony Przyrody
30. Szwecja: Yalla Trappan

</doc>
<doc id="3802639" url="https://pl.wikipedia.org/wiki?curid=3802639" title="Eveline Cosmetics">
Eveline Cosmetics

Eveline Cosmetics – polskie przedsiębiorstwo kosmetyczne, będące największym w Polsce producentem i eksporterem produktów kosmetycznych. Produkty marki Eveline Cosmetics są dostępne na 6 kontynentach, w 70 krajach świata. Eksport stanowi ok. 70% wartości sprzedaży. Kraje z największą dynamiką wzrostu to: Rosja, Ukraina, Białoruś, Chorwacja, Serbia, Rumunia, Zjednoczone Emiraty Arabskie, Bośnia i Hercegowina oraz Węgry. Marka Eveline Cosmetics to szeroki wachlarz produktów do makijażu, pielęgnacji twarzy, ciała, włosów i paznokci. Produkty, które na wielu rynkach są liderami w swoich kategoriach to: linia Gold Lift Expert z bioaktywnym złotem, płyny micelarne, fluidy z linii „HD Liquid Control”, maskary, odżywki do paznokci „Nail Therapy Professional”, odżywki do rzęs, a także wyszczuplająco-antycellulitowa linia do ciała „Slim Extreme”. W 2020 roku do produktów Eveline Cosmetics dołączyła seria w 100% wegańska, „I Love Vegan Food” – tym samym marka dołączyła do organizacji PETA, potwierdzając przy tym niewykonywanie testów kosmetyków na zwierzętach i prowadzenie przedsiębiorstwa w myśl zasady "cruelty free". 

</doc>
<doc id="3802640" url="https://pl.wikipedia.org/wiki?curid=3802640" title="Molfar">
Molfar

Molfar – w kulturze huculskiej mag i uzdrowiciel, czasami kojarzony z czarownikiem parającym się ziołolecznictwem. Postać Molfara została spopularyzowana przez Mychajła Kociubynskiego w wydanej w 1912 roku powieści Cienie zapomnianych przodków. Ostatnim Karpackim molfarem był Mychajło Neczay (Михайло Нечай) zamordowany 15 lipca 2011 roku.

</doc>
<doc id="3802642" url="https://pl.wikipedia.org/wiki?curid=3802642" title="TSV 1860 Monachium w europejskich pucharach">
TSV 1860 Monachium w europejskich pucharach



</doc>
<doc id="3802649" url="https://pl.wikipedia.org/wiki?curid=3802649" title="Jože Pučnik">
Jože Pučnik

Jože Pučnik (ur. 9 marca 1932 w Črešnjevcu, zm. 12 stycznia 2003) – słoweński polityk, socjolog, nauczyciel akademicki i publicysta, więzień polityczny w czasach komunistycznych, lider Demokratycznej Opozycji Słowenii, parlamentarzysta. Jeden ze współtwórców niepodległej Słowenii.
Życiorys.
W szkole średniej publikował w uczniowskim periodyku „Iskanja”. W ramach represji uniemożliwiono mu studia i powołano do Jugosłowiańskiej Armii Ludowej. Po odbyciu służby wojskowej kształcił się na Uniwersytecie Lublańskim. W 1958 ukończył filozofię, po czym został asystentem na tej uczelni. W międzyczasie publikował w periodyku „Revija 57”, w którym krytykował komunistyczny system gospodarczy. Został za to skazany na karę 9 lat pozbawienia wolności, której część odbył w latach 1958–1963. Rok później ponownie uwięziony za współpracę z niezależnym pismem „Perspektive”, zwolniony został w 1966. Wyemigrował następnie do Niemiec, gdzie uzyskał azyl polityczny i gdzie doktoryzował się z socjologii na Uniwersytecie w Hamburgu. Początkowo był w Niemczech pracownikiem fizycznym, później został nauczycielem akademickim.
W latach 80. należał do autorów magazynu kulturalnego „Nova revija”. W 1989 został liderem partii SDZS, przemianowanej w Socjaldemokratyczną Partię Słowenii (SDSS), a rok później przewodniczącym współtworzonej przez nią koalicji DEMOS. W 1990 wystartował w demokratycznych wyborach na prezydenta Socjalistycznej Republiki Słowenii, w drugiej turze otrzymał około 41% głosów, przegrywając z reformatorskim działaczem komunistycznym Milanem Kučanem. Uzyskał jednocześnie mandat poselski do słoweńskiego parlamentu, aktywnie wspierał słoweńskie dążenia do niepodległości. Od 1992 do 1993 był wicepremierem w gabinecie Janeza Drnovška. W 1992 ponownie został posłem do Zgromadzenia Państwowego, sprawując mandat do 1996. W 1993, po słabym wyniku wyborczym swojej partii, zrezygnował z kierowania SDSS na rzecz Janeza Janšy.
W 2007 jego imieniem nazwano Port lotniczy Lublana.

</doc>
<doc id="3802651" url="https://pl.wikipedia.org/wiki?curid=3802651" title="Szczeciogonek eukaliptusowy">
Szczeciogonek eukaliptusowy

Szczeciogonek eukaliptusowy ("Stipiturus mallee") – gatunek małego ptaka z rodziny chwostkowatych (Maluridae). Występuje w południowo-wschodniej Australii. Zagrożony wyginięciem.
Taksonomia.
Po raz pierwszy gatunek opisał Archibald James Campbell w 1908 na łamach czasopisma „Emu”. Holotyp pochodził z okolic Hopetoun w stanie Wiktoria. Autor nadał nowemu gatunkowi nazwę "Stipiturus mallee". Obecnie (2020) Międzynarodowy Komitet Ornitologiczny (IOC) podtrzymuje tę nazwę. Szczeciogonek eukaliptusowy wraz z dwoma pozostałymi przedstawicielami "Stipiturus" tworzy nadgatunek. Niektórzy autorzy uznawali go za jeden gatunek ze szczeciogonkiem smugowanym ("S. malachurus"), jednak badania mtDNA wskazują na odrębność gatunkową tych dwóch taksonów. IOC uznaje gatunek za monotypowy.
Morfologia.
Długość ciała wynosi 13,5–15 cm, masa ciała 4–7 g. Występuje dymorfizm płciowy w upierzeniu. U samca kasztanowa (rdzawa) czapeczka), sterówki żółtobrązowe. Reszta wierzchu ciała oliwkowobrązowa, każde z piór zdobi ciemny pas. Kantarek, gardło i pierś jasna, fioletowoniebieska; pozostałą część spodu ciała porastają pióra szarobrązowe. Samica ma białe okolice oczu, a kolor rdzawy obejmuje wyłącznie czoło.
Zasięg występowania.
Szczeciogonki eukaliptusowe zamieszkują części Australii położone na południe od rzeki Murray i południowo-zachodni stan Wiktoria. Obecnie ptaki te występują już głównie na 2 chronionych obszarach, w parkach Ngarkat i Billiatt.
Ekologia i zachowanie.
Środowiskiem życia szczeciogonków eukaliptusowych są przeważnie luźne zadrzewienia eukaliptusów i żywiczlinów ("Callitris"), również i malee z trawami z rodzaju "Triodia" i zarośla traw "Triodia" z wrzosami. Chwostki te żyją w niewielkich (4–8 osobników) grupach podczas zimy, w sezonie lęgowym łączą się w pary i zajmują terytorium wielkości 3–5 ha. Pożywienie szczeciogonków eukaliptusowych stanowią owady, prawdopodobnie również nasiona. Skład diety słabo poznany. Ptaki te odzywają się wysokim szczebiotem. Głos kontaktowy to wysokie "trii", głos ostrzegawczy to głośniejsze "trrt".
Sezon lęgowy trwa od września do listopada. Gniazdo buduje samica, jest ono zamknięte. Na budulec składają się włókna roślinne, pajęczyny, pióra i inny miękki materiał. Ulokowane jest w kępie trawy. Zniesienie liczy zwykle 3 jaja.
Status.
Od 2008 IUCN uznaje szczeciogonka eukaliptusowego za gatunek zagrożony wyginięciem (EN, "Endangered"). Wcześniej, od 2000, miał on status gatunku narażonego (VU, "Vulnerable"). Zagrożeniem dla tych ptaków jest fragmentacja środowiska przez przekształcanie go w obszary rolnicze i pastwiska. Według danych z 2006, ówczesne spadki liczebności w Australii Południowej zbiegały się z suszami i rozległymi pożarami.

</doc>
<doc id="3802655" url="https://pl.wikipedia.org/wiki?curid=3802655" title="Lucjan Turkowski">
Lucjan Turkowski

Lucjan Turkowski (ur. 13 listopada 1905 w Lidzie, zm. 2 stycznia 1976 w Londynie) – polski etnolog i etnograf, wykładowca na Polskim Uniwersytecie Na Obczyźnie.
Życiorys.
W 1926 ukończył Gimnazjum Państwowe im. Karola Chodkiewicza w Lidzie, a następnie rozpoczął studia na Wydziale Filologii Polskiej i Słowiańskiej na Uniwersytecie Stefana Batorego, równocześnie był studentem Wydziału Geografii. Po dwóch latach zmienił kierunek studiów i u prof. Cezarii Ehrenkreutz studiował etnografię i etnologię. Podczas studiów aktywnie uczestniczył w badaniach terenowych prowadzonych przez Zakład Etnografii na terenie Wileńszczyzny, Nowogródczyzny, na północnym Polesiu i Wołyniu, zgromadzone przez niego materiały zostały wykorzystane podczas tworzenia Atlasu Kultury Ludowej. Od 1929 przez trzy lata prowadził ćwiczenia z etnografii w Katedrze Etnografii Europy Wschodniej w wileńskiej Wyższej Szkole Nauk Politycznych. Pomiędzy 1930 a 1936 przeprowadził rozpoznanie i badania w dwustu wsiach położonych w województwach wileńskim, nowogródzkim i polskim, zgromadzone materiały przekazał do tworzonego Muzeum Etnograficznego USB. W 1934 obronił pracę magisterską dotyczącą tkactwa i garncarstwa ludowego na terenach Wileńszczyzny i Nowogródczyzny. W 1935 zamieszkał w Warszawie, gdzie w Katedrze Etnografii Polski Uniwersytetu Warszawskiego przygotowywał się do obrony pracy doktorskiej pt. "Tkactwo ludowe i rzemiosło tkackie w Wileńskiem i Nowogródzkiem". Równocześnie uczelnia oddelegowała Lucjana Turkowskiego do Muzeum Narodowego, gdzie miał przeprowadzić reorganizację Działu Etnograficznego. W 1937 przygotował tam wystawę "Ubiór ludowy w Polsce" oraz przewodnik po niej, następnie otrzymał i przyjął zaproszenie od Towarzystwa Ochrony Sztuki Ludowej na zorganizowanie wystawy dotyczącej sztuki zdobniczej. Od 1936 pełnił funkcję dyrektora działu naukowego Polskiego Towarzystwa Popierania Przemysłu Ludowego. Po wybuchu II wojny światowej powrócił do Wilna, dwa lata później został aresztowany przez NKWD i zesłany do Uzbekistanu, skąd rok później udało mu się przedostać do Armii Andersa, gdzie został redaktorem technicznym wydawnictw wojskowych. Po dotarciu do Mandatu Palestyny pozostał tam przez cztery lata, w tym czasie przeprowadził badania etnograficzne dotyczące kultury rolniczej ludów arabskich zamieszkujących Góry Judzkie. Swoje wnioski w późniejszych latach opublikował w Londynie, do którego dostał się w 1947 podczas ewakuacji wojsk alianckich. W Wielkiej Brytanii żył w trudnych warunkach materialnych pracując w fabryce, mimo tego opracowywał materiały zgromadzone w Palestynie oraz działał w Komisji Etnograficznej Polskiego Towarzystwa Naukowego na Obczyźnie. W 1960 obronił pod kierunkiem Cezarii Baudouin de Courtenay Ehrenkreutz Jędrzejewiczowej pracę doktorską "Tkactwo ludowe a rzemiosło tkackie w Wileńskiem i Nowogródzkiem", którą przygotował posiłkując się zbiorami zgromadzonymi w British Museum. Cztery lata później Senat Polskiego Uniwersytetu Na Obczyźnie zatwierdził przewód habilitacyjny i nadał Lucjanowi Turkowskiemu tytuł docenta etnologii i etnografii, do tego czasu pracował on w biurze. W 1969 został powołany na profesora zwyczajnego, zmarł nagle w 1976. Wypełniając wolę zmarłego jego prochy sprowadzono do Polski i pochowano 21 sierpnia 1976 na Cmentarzu św. Jerzego w Toruniu.

</doc>
<doc id="3802656" url="https://pl.wikipedia.org/wiki?curid=3802656" title="Jan Michał Małek">
Jan Michał Małek

Jan Michał Małek (ur. 18 maja 1928 w Piotrkowie Trybunalskim, zm. 14 marca 2022) – inżynier, emigrant osiadły w Kalifornii (USA), przedsiębiorca, inwestor, deweloper, działacz polsko-amerykański, z zamiłowania ekonomista.
Życiorys.
Był absolwentem Liceum im. Bolesława Chrobrego w Piotrkowie Trybunalskim. Ukończył studia na Wydziale Chemicznym Politechniki Warszawskiej. Przez kilka lat pracował zawodowo w przemyśle farmaceutycznym. Pod koniec 1958 roku, nie godząc się na ustrój komunistyczny, ograniczający wolność polityczną i gospodarczą, wydostał się z PRL do Francji, gdzie przez 8 lat pracował jako inżynier. W 1967 r. wyjechał na stałe do Stanów Zjednoczonych, gdzie kontynuował pracę zawodową w inżynierii chemicznej. Jako wynalazca uzyskał kilka patentów amerykańskich. Rozpoczął działalność przedsiębiorczą na rynku nieruchomości.
Działalność społeczna.
W Stanach Zjednoczonych zaangażował się w działalność Kongresu Polonii Amerykańskiej, którego był członkiem, oraz Studium Spraw Polskich, organizacji skupiającej głównie profesorów polskiego pochodzenia w USA i Kanadzie. Po wprowadzeniu stanu wojennego w Polsce w 1981 roku, Jan Michał Małek włączył się w ruch na rzecz „Obalenia Jałty” i w działalność organizacji „Pomost”, której głównym celem było pośredniczenie między Polonią amerykańską, a ruchem „Solidarności” w Polsce.
Po upadku systemu komunistycznego w Polsce zaangażował się w szerzenie edukacji ekonomicznej w kraju, w celu przybliżenia Polakom zasad gospodarki wolnorynkowej i mechanizmów powstawania narodowego dobrobytu. Na początku lat 90. ub. wieku przetłumaczył na język polski książkę „Mentalność Anty-kapitalistyczna” Ludwiga von Misesa oraz sfinansował jej wydanie w kraju. Ponadto przyczynił się do wydania w Polsce wielu innych książek o tematyce wolnorynkowej m.in. „Ludzkie działanie” Ludwiga von Misesa, „Tajemnica kapitału. Dlaczego kapitalizm triumfuje na Zachodzie a zawodzi gdzie indziej” Hernando de Soto, „Fałsz politycznych Frazesów” pod redakcją Marka Spanglera. W 2000 roku założył w USA fundację Polish-American Foundation for Economic Research and Education (PAFERE). W 2007 roku powołał do życia jej polski odpowiednik – Polsko-Amerykańską Fundację Edukacji i Rozwoju Ekonomicznego.
Jan Michał Małek był członkiem prestiżowego Mont Pèlerin Society, skupiającego ponad 500 ekonomistów z całego świata, w tym kilku noblistów. Członkami stowarzyszenia byli m.in. nieżyjący już Friedrich August von Hayek, Milton Friedman i Gary Becker. Wraz ze Zbigniewem Zarywskim, polskim przedsiębiorcą, ufundował Nagrodę Literacką im. Józefa Mackiewicza. Nagroda ta jest przyznawana corocznie od 2002 roku i jest wręczana w Warszawie w dniu Święta Niepodległości, 11 listopada.
Jan Michał Małek był współzałożycielem Instytutu Polonii (Polonia Institute), fundacji powstałej w 2015 roku, zajmującej się m.in. krzewieniem w Stanach Zjednoczonych prawdy o Polsce i polskich sprawach.
W dniu 22 listopada 2016 roku, Jan Michał Małek odznaczony został przez Prezydenta RP Krzyżem Komandorskim Orderu Odrodzenia Polski za całokształt działalności dla dobra Polonii i Polski.
17 maja 2018 roku Jan Michał Małek został laureatem Nagrody im. Fryderyka Bastiata, przyznawanej od 2017 roku przez Fundację Akademia Patriotów.
Życie prywatne.
Jan Michał Małek był żonaty z Krystyną z d. Hryniewiecką, miał jedną córkę, wnuka i wnuczkę.

</doc>
<doc id="3802657" url="https://pl.wikipedia.org/wiki?curid=3802657" title="Hrabina Altamira z córką">
Hrabina Altamira z córką

Hrabina Altamira z córką (hiszp. "María Ignacia Álvarez de Toledo, condesa de Altamira, y su hija María Agustina") – obraz olejny hiszpańskiego malarza Francisca Goi (1746–1828). Obraz należy do "Robert Lehman Collection", jest wypożyczony i eksponowany przez Metropolitan Museum of Art w Nowym Jorku.
Okoliczności powstania.
W 1785, za pośrednictwem Ceána Bermúdeza, Goya otrzymał zamówienie na portrety dyrektorów i założycieli nowo powstałego "Banco de San Carlos", instytucji finansowej będącej poprzedniczką obecnego Banku Hiszpanii. Goya był wówczas oficjalnym malarzem Karola III, a jego kariera portrecisty arystokratów nabierała tempa. Jednym z sześciu portretowanych bankierów był Vicente Joaquín Osorio de Moscoso y Guzmán, hrabia Altamira. Zadowolony ze swojego portretu hrabia zatrudnił Goyę do sportretowania swojej najbliższej rodziny, mimo że wcześniej korzystał z usług malarza Agustina Esteve. Na przełomie lat 1787–1788 Goya namalował trzy obrazy: sportretował hrabinę z córką oraz synów Vicentego i Manuela. Dzieła miały zdobić nowo wybudowany pałac hrabiów znajdujący się w centrum Madrytu.
María Ignacia Álvarez de Toledo y Gonzaga (1757–1795), córka markiza de Villafranca del Bierzo, była pierwszą żoną hrabiego Altamiry. Para pobrała się 3 kwietnia 1774 i doczekała się siedmiorga dzieci. Hrabiostwo otaczali artystów mecenatem.
Opis obrazu.
Hrabina, z córką Marią Augustiną na kolanach, siedzi na eleganckiej sofie obitej niebieskim jedwabiem. Szykowny mebel ma zapewne przywoływać przepych pałacu hrabiów Altamira. María Ignacia jest ubrana w modnym stylu epoki – krój sukni jest angielski, ale peruka i makijaż należą do francuskiej estetyki, podobnie jak jasnoróżowa satyna ozdobiona kwiatami haftowanymi na rąbku sukni. Jej mocno upudrowana twarz przypomina maskę. Matka i córka trzymają w rękach fiołki, co podkreśla więzi rodzinne. Obok prawego ramienia hrabiny pojawia się plama światła – odbija się ono od pozłacanej ramy sofy, rzeźbionej motywem liści laurowych. Goya skupia się bardziej na kolorystyce i detalach stroju niż na osobowości modelki.
Inskrypcja na dole obrazu głosi: LA EX.ma S.a D.a MARIA YGNACIA ALVAREZ DE TOLEDO MARQVESA DE ASTORGA CONDESA DE ALTAMIRA / Y. LA S. D. MARIA AGVSTINA OSORIO ALVAREZ DE TOLEDO SV HIJA. NACIO. EN 21 DE FEBRERO DE 1787 (Jej Ekscelencja Doña María Ygnacia Álvarez de Toledo, markiza de Astorga i hrabina de Altamira, i Doña María Agustina Osorio Álvarez de Toledo, jej córka, urodzona 21 lutego 1787).
Proweniencja.
Obraz należał do arystokratycznej rodziny Altamira, zdobił madrycki pałac razem z pozostałymi portretami członków rodziny namalowanymi przez Goyę i innych artystów. Odziedziczony przez Vicentego Pío Osorio de Moscoso Ponce de León (1801–1864), hrabiego de Altamira, a następnie przez jego córkę Maríę Rosalíę Luisę, księżną de Baena, obraz był w jej posiadaniu do ok. 1870. Kolejnymi właścicielami byli: markiz de Corvera, Madryt, 1900; Léopold Goldschmidt, Paryż, ok. 1903; hrabia Pastré, Paryż. W 1910 obraz trafił do "F. Kleinberger Galleries" w Paryżu, gdzie w październiku 1911 nabył go Philip Lehman.

</doc>
<doc id="3802660" url="https://pl.wikipedia.org/wiki?curid=3802660" title="Ścieżka sygnałowa">
Ścieżka sygnałowa



</doc>
<doc id="3802661" url="https://pl.wikipedia.org/wiki?curid=3802661" title="Ałga-2 Biszkek">
Ałga-2 Biszkek

Ałga-2 Biszkek (kirg. Футбол клубу «Алга-2» Бишкек) – kirgiski klub piłkarski, mający siedzibę w stolicy kraju, mieście Biszkek.
Historia.
Chronologia nazw:
Piłkarski klub Ałga-d został założony w miejscowości Frunze jako drużyna rezerw stolicznego klubu Ałga. Zespół występował w rozgrywkach drużyn rezerwowych Mistrzostw ZSRR.
W 1992 po uzyskaniu niepodległości przez Kirgistan klub miasto zmieniło nazwę, po czym została przemianowana klub na Ałga-d Biszkek. W 1993 pierwsza drużyna klubu jako Ałga-RIIF Biszkek oraz druga drużyna jako Ałga Biszkek występowały razem w Wyższej Ligi Kirgistanu. W 1994 zmienił się regulamin rozgrywek, zgodnie z którym, pierwsza drużyna kontynuowała występy w Wyższej Lidze, a druga drużyna jako Ałga-2 Biszkek została przeniesiona do Pierwszej Ligi. Potem przez problemy finansowe druga drużyna klubu została rozwiązana.
Dopiero na początku 2010 klub znów został reaktywowany jako Ałga Biszkek i ponownie startował w Wyższej Lidze Kirgistanu. Również została odrodzona druga drużyna klubu, która startowała w Pucharze Kirgistanu.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywa swoje mecze domowe na stadionie im.Dołena Omurzakowa w Biszkeku, który może pomieścić 23000 widzów (były Centralny stadion republikański Spartak). Również występował na stadionie Dinamo.

</doc>
<doc id="3802662" url="https://pl.wikipedia.org/wiki?curid=3802662" title="Kościół Matki Bożej Królowej Polski w Węglińcu">
Kościół Matki Bożej Królowej Polski w Węglińcu

Kościół Matki Bożej Królowej Polski – rzymskokatolicki kościół filialny należący do parafii Najświętszego Serca Pana Jezusa w Węglińcu. Jest jedynym rejestrowanym zabytkiem miasta.
Historia.
Jest to świątynia poewangelicka wybudowana w 1878 roku. W 1947 roku została przejęta przez katolików i zaopiekowali się nią kolejarze. W 1947 roku dzięki staraniom kolejarzy i księdza proboszcza kościół został poświęcony razem z obrazem Matki Bożej Częstochowskiej. Otrzymał wtedy wezwanie Matki Bożej Królowej Korony Polski. Ze względu na to, że kolejarze zaopiekowali się świątynią, jest ona nazywana potocznie kościołem kolejowym i służy parafianom do dnia dzisiejszego.
Architektura.
Jest to Kościół posiadający jednonawową dyspozycję przestrzennej z wydzielonym, poligonalnym prezbiterium oraz z dobudowaną od strony południowo-wschodniej wieżą, w której przyziemiu znajduje się zakrystia. Wejście główne, znajdujące się w płytkim portyku zakończonym trójkątną ścianą szczytową, jest zaakcentowane sygnaturką.
Bryła świątyni jest ukształtowana na zasadzie dodatków i nakryta w części kor­pusu dachem dwuspadowym, a nad prezbiterium dachem wielopołaciowym. Dominującym elementem jest zbudowana na planie kwadratu wieża nakryta dachem namiotowym. Budowla jest postawiona na wysokim cokole, posiada jednakowe pod względem formy i detalu elewacje, oblicowane cegłą ceramiczną, z detalem architektonicznym wykonanym z użyciem tego samego materiału. Artykulacja elewacji jest wyznaczona przez zamknięte łukiem pełnym otwory okienne z ceglanymi maswerkami. Narożniki są ujęte przez wąskie lizeny, zwieńczone na szczycie sterczynami z motywem krzyża. Całość jest zwieńczona gzymsem koronującym podpartym na konsolkach z fryzem kostkowym znajdującym się niżej.
Dyspozycja wnętrza związana jest z układem i formą brył poszczególnych części świątyni. Jednonawowy korpus posiadający zwartą, jednakową strukturę jest nakryty stropem, posiadającym proste fasety. Nawa jest ujęta przez jedną kondygnację empor oraz szeroką, złamaną w środ­kowej części emporą organową podpartą drewnianymi filarami. Prezbiterium otwiera się do nawy łukiem tęczowym.
Architektonicznie świątynia posiada zarówno elementy neogotyku (przykładem jest wyeksponowanie cegla­nego wątku stylizowanych przypór narożnikowych i maswerków), jak i neoromanizmu (przykładem są tu półkoliście zamknięte otwory okienne, fryz kostkowy). Wieża charakteryzująca się nowoczesnymi, modernistycznymi formami równocześnie idealnie wiąże się z korpusem kościoła powstałym w XIX wieku.

</doc>
<doc id="3802663" url="https://pl.wikipedia.org/wiki?curid=3802663" title="Dinamo Moskwa w europejskich pucharach">
Dinamo Moskwa w europejskich pucharach

Występy w europejskich pucharach rosyjskiego klubu piłkarskiego Dinamo Moskwa.

</doc>
<doc id="3802667" url="https://pl.wikipedia.org/wiki?curid=3802667" title="Fortuna Düsseldorf w europejskich pucharach">
Fortuna Düsseldorf w europejskich pucharach



</doc>
<doc id="3802668" url="https://pl.wikipedia.org/wiki?curid=3802668" title="Królowa jednej nocy">
Królowa jednej nocy

Królowa jednej nocy () – turecki serial obyczajowy wyprodukowany przez wytwórnię O3 Medya. Emitowany w Turcji na kanale Star TV od 12 stycznia do 19 kwietnia 2016.
Opis fabuły.
Akcja serialu rozgrywa się w czasach współczesnych i opowiada o Azizie, bogatym biznesmenie, który mieszka razem z rodziną w luksusowej rezydencji w Stambule. Po śmierci żony całe swoje życie postanawia poświęcić córce Esrze. W rezydencji mieszka również Kartal, który został adoptowany i wychowany przez rodzinę jak prawdziwy syn. Z czasem Kartal stał się prawą ręka Aziza i poślubił Esrę. Sprawia to, że Mert – rodzony syn Aziza jest o niego zazdrosny. W czasie jednej z biznesowych podróży Kartal trafia do miejscowości Grasse w południowej Francji, gdzie poznaje młodszą o kilkanaście lat dziewczynę imieniem Selin, Francuzkę, która ma tureckie korzenie. Mężczyzna zakochuje się w niej i razem spędzają romantyczny wieczór, a także przeżywają swój pierwszy pocałunek nad morzem o wschodzie słońca. Po krótkim romansie Kartal wraca do żony. Selin przyjeżdża do Turcji po kilku latach, gdzie spotyka na swojej drodze Aziza i poznaje jego rodzinę, do której należy również Kartal.
Emisja w Polsce.
W Polsce serial emitowany był od 29 września do 13 grudnia 2016 na antenie TVP1. Od 15 lutego 2019 roku serial powtarzany jest na antenie TVP3.
Lektorem serialu był Marek Ciunel, jednakże odcinki 39–41 przeczytał Stanisław Olejniczak.

</doc>
<doc id="3802670" url="https://pl.wikipedia.org/wiki?curid=3802670" title="Civi Europaeo Praemium">
Civi Europaeo Praemium



</doc>
<doc id="3802672" url="https://pl.wikipedia.org/wiki?curid=3802672" title="Ljuben Berow">
Ljuben Berow



</doc>
<doc id="3802677" url="https://pl.wikipedia.org/wiki?curid=3802677" title="Tysiąclist">
Tysiąclist



</doc>
<doc id="3802678" url="https://pl.wikipedia.org/wiki?curid=3802678" title="Rząd Ljubena Berowa">
Rząd Ljubena Berowa



</doc>
<doc id="3802679" url="https://pl.wikipedia.org/wiki?curid=3802679" title="Ljuben Gocew">
Ljuben Gocew



</doc>
<doc id="3802681" url="https://pl.wikipedia.org/wiki?curid=3802681" title="Rotor Biszkek">
Rotor Biszkek

Rotor Biszkek (kirg. Футбол клубу «Ротор» Бишкек) – kirgiski klub piłkarski, mający siedzibę w stolicy kraju, mieście Biszkek.
Historia.
Chronologia nazw:
Piłkarski klub Rotor został założony w miejscowości Biszkeku na początku 1994 roku w wyniku fuzji dwóch miejscowych klubów Instrumientalszczik Biszkek i Sielmaszewiec Biszkek. W 1994 zespół debiutował w rozgrywkach Wyższej Ligi Kirgistanu, w której zajął 9.miejsce. W następnym sezonie 1995 najpierw zakończył rundę pierwszą na 6.miejscu w grupie A i potem walczył w grupie spadkowej o utrzymanie w lidze. W grupie spadkowej był pierwszym i w kolejnym sezonie kontynuował występy w Wyższej Lidze. W 1996 uplasował się na 6 pozycji, ale już w następnym sezonie nie przystąpił do rozgrywek i potem został rozwiązany.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).

</doc>
<doc id="3802692" url="https://pl.wikipedia.org/wiki?curid=3802692" title="Julia Barrow">
Julia Barrow

Julia Barrow – brytyjska historyk-mediewistka, profesor na University of Leeds.
W 1978 ukończyła studia historyczne na University of St. Andrews, w 1983 uzyskała doktorat (D.Phil.) na Uniwersytecie Oksfordzkim. Tematem jej pracy doktorskiej byli biskupi Hereford i ich dokumenty z lat 1163–1219. Później była stypendystką Britisch Academy (British Academy Postdoctoral Fellowship) w Birmingham w latach 1986–1989. Pracowała w Victoria County History of Cheshire w latach 1989–1990. Wykładowczyni na University of Nottingham do 2012.

</doc>
<doc id="3802693" url="https://pl.wikipedia.org/wiki?curid=3802693" title="Olga Podgajskaja">
Olga Podgajskaja



</doc>
<doc id="3802694" url="https://pl.wikipedia.org/wiki?curid=3802694" title="Sielmaszewiec Biszkek">
Sielmaszewiec Biszkek

Sielmaszewiec Biszkek (kirg. Футбол клубу «Сельмашевец» Бишкек) – kirgiski klub piłkarski, mający siedzibę w stolicy kraju, mieście Biszkek.
Historia.
Chronologia nazw:
Piłkarski klub Torpedo został założony w miejscowości Frunze po zakończeniu II wojny światowej (w październiku 1941 do miasta został ewakuowany Pierwomajski Zakład Maszyn Rolniczych z Berdiańska). W 1963 klub przyjął nazwę Sielmaszewiec Frunze. Zespół występował w rozgrywkach o mistrzostwo i Puchar Kirgiskiej SRR. Wielokrotnie zdobywał trofea.
W 1992 po uzyskaniu niepodległości przez Kirgistan klub debiutował w rozgrywkach Wyższej Ligi Kirgistanu. W związku ze zmianą nazwy miasta został przemianowany na Sielmaszewiec Biszkek. W debiutowym sezonie zajął 4.miejsce. W 1993 był na ósmej pozycji. W 1994 po fuzji z klubem Instrumientalszczik Biszkek został utworzony nowy klub o nazwie Rotor Biszkek.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Sielmaszewiec w Biszkeku, który może pomieścić 1000 widzów.

</doc>
<doc id="3802696" url="https://pl.wikipedia.org/wiki?curid=3802696" title="Małe kobietki (anime 1981)">
Małe kobietki (anime 1981)

 – serial anime z 1981 roku. Adaptacja powieści Louisy May Alcott o tym samym tytule. W Polsce wersja filmowa została wydana na VHS w latach 90 z angielskim dubbingiem i polskim lektorem (Tomasz Knapik). 
Wyprodukowano także film animowany, wydany 3 maja 1980 roku.
Fabuła.
Historia czterech młodych sióstr: Beth, Meg, Jo i Amy, które dorastają w małej miejscowości Concord w czasie Wojny Secesyjnej.

</doc>
<doc id="3802704" url="https://pl.wikipedia.org/wiki?curid=3802704" title="Instrumientalszczik Biszkek">
Instrumientalszczik Biszkek

Instrumientalszczik Biszkek (kirg. Футбол клубу «Инструментальщик» Бишкек) – kirgiski klub piłkarski, mający siedzibę w stolicy kraju, mieście Biszkek.
Historia.
Chronologia nazw:
Piłkarski klub Instrumientalszczik został założony w miejscowości Frunze w 1958 roku. Podczas II wojny światowej w listopadzie 1941 do miasta został ewakuowany zakład obrabiarek do produkcji nabojów z Ługańska. Zespół występował w rozgrywkach o mistrzostwo i Puchar Kirgiskiej SRR. Wielokrotnie zdobywał trofea.
W 1992 po uzyskaniu niepodległości przez Kirgistan klub debiutował w rozgrywkach Wyższej Ligi Kirgistanu. W związku ze zmianą nazwy miasta został przemianowany na Sielmaszewiec Biszkek. W debiutowym sezonie zajął 8.miejsce. W 1993 był na 11.pozycji. W 1994 po fuzji z klubem Instrumientalszczik Biszkek został utworzony nowy klub o nazwie Rotor Biszkek.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-12-2015).
Stadion.
Klub rozgrywał swoje mecze domowe na stadionie Instrumientalszczik w Biszkeku, który może pomieścić 1000 widzów.

</doc>
<doc id="3802705" url="https://pl.wikipedia.org/wiki?curid=3802705" title="Selmaszewiec Biszkek">
Selmaszewiec Biszkek



</doc>
<doc id="3802706" url="https://pl.wikipedia.org/wiki?curid=3802706" title="Instrumentalszik Biszkek">
Instrumentalszik Biszkek



</doc>
<doc id="3802707" url="https://pl.wikipedia.org/wiki?curid=3802707" title="Michał Perchin">
Michał Perchin



</doc>
<doc id="3802708" url="https://pl.wikipedia.org/wiki?curid=3802708" title="Marian Kucała">
Marian Kucała

Marian Kucała (ur. 2 marca 1927 w Więciórce, zm. 20 października 2014 w Krakowie) – polski filolog i językoznawca. 
Życiorys.
Uczył się w Gimnazjum św. Jacka w Krakowie. Później, w latach 1948–1952, studiował filologię polską na Uniwersytecie Jagiellońskim. Stopień magistra otrzymał na podstawie pracy dialektologicznej "Słownik gwary wsi Więciórka w pow. myślenickim w porównaniu ze słownikiem podbabiogórskiej Sidziny i nadwiślańskiego Facimiecha", a stopień doktora uzyskał w roku 1957 na podstawie rozprawy leksykograficznej "Porównawczy słownik trzech wsi małopolskich". Dziesięć lat później habilitował się na podstawie książki "Rozwój iteratiwów dokonanych w języku polskim". W roku 1978 został zgodnie z ówcześnie obowiązującą procedurą profesorem nadzwyczajnym, a w 1984 profesorem zwyczajnym. Był wieloletnim pracownikiem Instytutu Języka Polskiego Polskiej Akademii Nauk w Krakowie, współautorem Słownika staropolskiego i redaktorem Słownika polszczyzny Jana Kochanowskiego, wykładowcą na Katolickim Uniwersytecie Lubelskim. Uczelnia ta w uznaniu zasług przyznała mu doktorat honoris causa. Pełnił też funkcje przewodniczącego Komisji Dialektologicznej PAN, był działaczem Polskiego Towarzystwa Językoznawczego i Towarzystwa Miłośników Języka Polskiego, jak również redaktorem naczelnym czasopisma "Język Polski". Był członkiem Polskiej Akademii Umiejętności – członkiem korespondentem od roku 1993, a czynnym członkiem od 2001.
Pod jego kierunkiem wypromowało się siedmiu doktorów, w tym przyszli profesorowie: Ireneusz Bobrowski, Ewa Deptuchowa, Bożena Sieradzka-Baziur i Felicja Wysocka.
W 1985 r. opublikował krytyczne wydanie traktatu Parkosza razem z tłumaczeniem i faksymile rękopisu. W 2011 r. wyraził zgodę na udostępnienie dzieła na otwartej licencji, dzięki czemu jest ono dostępne w bibliotekach cyfrowych.

</doc>
<doc id="3802709" url="https://pl.wikipedia.org/wiki?curid=3802709" title="Henryk Wigstrom">
Henryk Wigstrom



</doc>
<doc id="3802710" url="https://pl.wikipedia.org/wiki?curid=3802710" title="Zielenogorsk (Sankt Petersburg)">
Zielenogorsk (Sankt Petersburg)



</doc>
<doc id="3802711" url="https://pl.wikipedia.org/wiki?curid=3802711" title="Grigorij Łobaczow">
Grigorij Łobaczow

Grigorij Grigorjewicz Łobaczow (; ur. 8 lipca 1888, zm. 1953) – radziecki kompozytor filmowy.
Wybrana filmografia.
Filmy animowane.
Źródło:

</doc>
<doc id="3802715" url="https://pl.wikipedia.org/wiki?curid=3802715" title="Grigorij Łobaczew">
Grigorij Łobaczew



</doc>
<doc id="3802716" url="https://pl.wikipedia.org/wiki?curid=3802716" title="Matthias Bernard Braun">
Matthias Bernard Braun



</doc>
<doc id="3802718" url="https://pl.wikipedia.org/wiki?curid=3802718" title="Václav Vavřinec Reiner">
Václav Vavřinec Reiner



</doc>
<doc id="3802719" url="https://pl.wikipedia.org/wiki?curid=3802719" title="Jerzy Wilhelm Neunhertz">
Jerzy Wilhelm Neunhertz



</doc>
<doc id="3802722" url="https://pl.wikipedia.org/wiki?curid=3802722" title="Dół (Piekary)">
Dół (Piekary)

Dół – część wsi Piekary w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Dół administracyjnie należał do województwa krakowskiego.

</doc>
<doc id="3802723" url="https://pl.wikipedia.org/wiki?curid=3802723" title="Pod Lipą (Piekary)">
Pod Lipą (Piekary)

Pod Lipą – część wsi Piekary w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Pod Lipą administracyjnie należało do województwa krakowskiego.

</doc>
<doc id="3802724" url="https://pl.wikipedia.org/wiki?curid=3802724" title="Sroki (Piekary)">
Sroki (Piekary)

Sroki – część wsi Piekary w Polsce, położona w województwie małopolskim, w powiecie krakowskim, w gminie Liszki.
W latach 1975–1998 Sroki administracyjnie należały do województwa krakowskiego.

</doc>
<doc id="3802725" url="https://pl.wikipedia.org/wiki?curid=3802725" title="Dół (ujednoznacznienie)">
Dół (ujednoznacznienie)

Miejscowości podstawowe w Polsce
Nazwę Dół nosi 231 miejscowości z czego tylko jedna miejscowość podstawowa, 7 części miast oraz 223 części miejscowości niebędących miastami.

</doc>
<doc id="3802728" url="https://pl.wikipedia.org/wiki?curid=3802728" title="Siły Ochronne Organizacji Narodów Zjednoczonych">
Siły Ochronne Organizacji Narodów Zjednoczonych



</doc>
<doc id="3802730" url="https://pl.wikipedia.org/wiki?curid=3802730" title="David Mitzner">
David Mitzner

David Mitzner (ur. 11 kwietnia 1915 w Warszawie, zm. 23 września 2016) – polsko-amerykański przedsiębiorca pochodzenia żydowskiego, założyciel i prezes spółki Apollo-Rida.
Życiorys.
Urodził się i wychował w Warszawie. W czasie II wojny światowej znalazł się w Stanisławowie skąd następnie został deportowany do sowieckiego gułagu gdzie spędził kolejne osiem lat. Do Polski wrócił kilka lat po wojnie i w 1949 emigrował do USA, gdzie następnie założył firmę deweloperską Rida Development. Po transformacji systemowej był jednym z twórców rynku nieruchomości w Polsce. W latach 90. XX wieku utworzył Apollo-Rida Poland Sp. z o.o. będącą między innymi inwestorem Warsaw Trade Tower. W 2015 roku David Mitzner był według Centralnego Ośrodka Informacji Gospodarczej najstarszym prezesem i członkiem zarządu w Polsce.
Był laureatem między innymi pierwszej Nagrody Za Całokształt Osiągnięć Życiowych (Lifetime Achievement Award) podczas gali Eurobuild Awards w 2010. W kwietniu 2014 otrzymał z rąk naczelnego rabinina Polski Michaela Schudricha oraz przewodniczącego Związku Gmin Wyznaniowych Żydowskich w RP Piotra Kadlčika – honorowy dyplom za zasługi dla rozwoju życia żydowskiego w Polsce. W listopadzie 2014 został odznaczony Krzyżem Oficerskim Orderu Odrodzenia Polski za "wybitne zasługi we wspieraniu transformacji ustrojowej Polski, za osiągnięcia w działalności na rzecz rozwoju polskiej gospodarki i przedsiębiorczości".

</doc>
<doc id="3802734" url="https://pl.wikipedia.org/wiki?curid=3802734" title="FC Carl Zeiss Jena w europejskich pucharach">
FC Carl Zeiss Jena w europejskich pucharach

Występy w europejskich pucharach niemieckiego klubu piłkarskiego FC Carl Zeiss Jena.

</doc>
<doc id="3802736" url="https://pl.wikipedia.org/wiki?curid=3802736" title="Paralamyctes monteithi">
Paralamyctes monteithi

Paralamyctes monteithi – gatunek parecznika z rzędu drewniakokształtnych i rodziny Henicopidae.
Gatunek ten opisany został w 2001 roku przez G.D. Edgecombe. Holotyp i dwa paratypy odłowiono na południowym krańcu gór Bluewater Range. Epitet gatunkowy nadano na cześć Geoffa Monteitha, który odłowił liczne okazy tego gatunku.
Parecznik ten osiąga do 27 mm długości ciała i do 2,4 mm długości tarczy głowowej. Ubarwienie okazów przechowywanych w alkoholu to różne odcienie pomarańczowego, na sternitach także żółtego, gdzieniegdzie z ciemnym lub kasztanowym nakrapianiem. Czułki składają się 18–25 (zwykle z 20) długich, rurkowatych członów i sięgają w tył do 4–5 tergitu. Tarcza głowowa jest gładka, silnie wcięta pośrodku przedniej krawędzi. Na brzusznej krawędzi owej tarczy leży narząd Tömösváry'ego. Pleuryt głowowy jest przewężony tuż za tym narządem. "Coxosterna" szczękonóży kształtu trapezowatego do prawie półokrągłego, na krawędzi dentalnej każdego z nich znajduje się 3–6 (wyjątkowo 7) małych, tępych ząbków. Żuwaczka z 4 parzystymi ząbkami, 10 "aciculae" i góra 10 palcowatymi pinnulami. Dodatkowe pole ząbkowe na żuwaczkach pozbawione jest rowków między ząbkami i na przedniej krawędzi, a największe z jego ząbków mają formę spłaszczonych łusek. Liczba porów koksalnych na poszczególnych biodrach wynosi u samic od 3 do 6, a u samców od 3 do 5. Kształt porów jest okrągły do poprzecznie jajowatego. Piętnasty sternit ma u samca tylną krawędź zaokrągloną, a u samicy poprzeczną lub wypukłą pośrodku.
Wij endemiczny dla Australii, rozprzestrzeniony we wschodnim Queensland.

</doc>
<doc id="3802742" url="https://pl.wikipedia.org/wiki?curid=3802742" title="Royal Antwerp FC w europejskich pucharach">
Royal Antwerp FC w europejskich pucharach

Występy w europejskich pucharach belgijskiego klubu piłkarskiego Royal Antwerp.

</doc>
<doc id="3802748" url="https://pl.wikipedia.org/wiki?curid=3802748" title="CD Elá Nguema">
CD Elá Nguema

Club Deportivo Elá Nguema – klub piłkarski z Gwinei Równikowej, grający w Primera División, mający siedzibę w mieście Malabo.
Historia.
Klub został założony w 1976 roku. Swój pierwszy sukces osiągnął w 1980 roku, gdy zdobył Puchar Gwinei Równikowej. Po krajowy puchar sięgał również w latach 1981, 1982, 1983, 1992, 1997 i 2004. Zespół jest rekordzistą kraju pod względem zdobycia tytułów mistrzowskich. Wywalczył ich szesnaście w latach 1984, 1985, 1986, 1987, 1988, 1989, 1990, 1991, 1998, 2000, 2002, 2009, 2011, 2012, 2014 i 2016 .
Stadion.
Swoje domowe mecze klub rozgrywa na stadionie o nazwie Nuevo Estadio de Malabo w Malabo. Stadion może pomieścić 15250 widzów.

</doc>
<doc id="3802751" url="https://pl.wikipedia.org/wiki?curid=3802751" title="Paralamyctes neverneverensis">
Paralamyctes neverneverensis

Paralamyctes neverneverensis – gatunek parecznika z rzędu drewniakokształtnych i rodziny Henicopidae.
Gatunek ten opisany został w 2001 roku przez G.D. Edgecombe. Holotyp odłowiono nad Nana Creek w okolicy Lowanny. Epitet gatunkowy nawiązuje natomiast do innego miejsca występowania: Never Never w Parku Narodowym Dorrigo.
Parecznik ten osiąga do 1,4 mm długości tarczy głowowej i wyglądem jest bardzo podobny do "P. monteithi". Ubarwienie okazów przechowywanych w alkoholu to różne odcienie pomarańczowego, gdzieniegdzie z kasztanowym nakrapieniem; na sternitach obecna kasztanowa i purpurowa siateczka, a proksymalne części odnóży są jasnożółte z niebieskimi łatkami. Czułki składają się 20–21 członów, z których dwa początkowe są wyraźnie większe od pozostałych. Narząd Tömösváry'ego leży na pleurycie głowowym. a szwy wokół niego są niezmodyfikowane. "Coxosterna" szczękonóży trapezowate; na wąskiej i wypukłej krawędzi dentalnej każdego z nich znajduje się 5–6 dużych, spiczastych ząbków. "Tarsungulum" ma część przedstopową dość krótką, nieco tylko dłuższą od stopowej. Golenie odnóży 15 pary wyposażone są w zaopatrzony w kolce wyrostek dystalny. Liczba porów koksalnych na poszczególnych biodrach wynosi u samic od 2 do 4, a u samców od 2 do 3, a ich kształt jest okrągły.
Wij endemiczny dla Australii, znany z Nowej Południowej Walii.

</doc>
<doc id="3802760" url="https://pl.wikipedia.org/wiki?curid=3802760" title="VfB Stuttgart w europejskich pucharach">
VfB Stuttgart w europejskich pucharach

Występy w europejskich pucharach niemieckiego klubu piłkarskiego VfB Stuttgart.

</doc>
<doc id="3802773" url="https://pl.wikipedia.org/wiki?curid=3802773" title="Apocalypsis, to jest dziwna sprawa skrytych tajemnic Pańskich">
Apocalypsis, to jest dziwna sprawa skrytych tajemnic Pańskich

Apocalypsis, to jest dziwna sprawa skrytych tajemnic Pańskich – religijny utwór polemiczny Mikołaja Reja, wydany w Krakowie w 1565.
"Apocalypsis" jest w pewnym stopniu rozwinięciem "Postylli". W kwestiach dogmatycznych Rej, zwolennik kalwinizmu, poszedł w swoim dziele za szwajcarskim teologiem Henrykiem Bullingerem, aczkolwiek nie skupiał się na niektórych niuansach teologicznych. Generalnie przyjął rozumowanie, że bestie opisane w "Apokalipsie" to Rzym pogański oraz Rzym papieski. Rej w "Postylli" w ostrzejszy sposób niż we wcześniejszych dziełach skrytykował elementy tradycji katolickiej, takie jak ceremonie kościelne, kult świętych, odpusty, życie zakonne.

</doc>
<doc id="3802776" url="https://pl.wikipedia.org/wiki?curid=3802776" title="Paralamyctes grayi">
Paralamyctes grayi

Paralamyctes grayi – gatunek parecznika z rzędu drewniakokształtnych i rodziny Henicopidae.
Gatunek ten opisany został w 2001 roku przez G.D. Edgecombe. Holotyp pochodzi z rezerwaty faunistycznego Mount Keira. Epitet gatunkowy nadano na cześć Michael R. Graya, który odłowił liczne okazy tego gatunku.
Parecznik ten osiąga do 32 mm długości ciała i do 3,3 mm długości tarczy głowowej. Ubarwienie głównie pomarańczowe, wierzch ciała ciemniej nakrapiany, sternity przednich segmentów jasnopomarańczowe do żółtawych, tylnych ciemnopomarańczowobrązowe. Czułki składają się 22–29 członów. Tarcza głowowa jest gładka, silnie i krótko wcięta pośrodku przedniej krawędzi. Oczy lekko wypukłe. Zewnętrzny brzeg jajowatego narządu Tömösváry'ego leży na krawędzi pleurytu głowowego. "Coxosterna" szczękonóży na krawędzi dentalnej mają po 6–12 małych, tępych ząbków. Żuwaczka z 4 parzystymi ząbkami, 1 ząbkiem nieparzystym i maksymalnie 15 prostymi "aciculae". Pierwsza para szczęk ma do 25 (zwykle około 15) prostych szczecinek na wyrostku biodrowym. Liczba porów koksalnych na poszczególnych biodrach odnóży par od 12 do 15 wynosi 5–8. Pory są jajowate lub nieco ośmiokątne, położone w głębokich rowkach i w większości zasłonięte przednio-brzuszną powierzchnią biodra. Na goleniach odnóży 14 pary obecny jest kolczasty wyrostek dystalny, zaś na tych 15 pary brak takowego. Genitalny sternit i gonopody samicy obficie porastają krótkie szczecionki. Genitalia samca charakteryzuje małe prącie i krótki wyrostek końcowy gonopodów.
Wij endemiczny dla Australii, znany z wielu lokalizacji w Nowej Południowej Walii.

</doc>
<doc id="3802779" url="https://pl.wikipedia.org/wiki?curid=3802779" title="RCD Mallorca w europejskich pucharach">
RCD Mallorca w europejskich pucharach



</doc>
<doc id="3802781" url="https://pl.wikipedia.org/wiki?curid=3802781" title="Diacyclops conversus">
Diacyclops conversus

Diacyclops conversus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2004 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. 

</doc>
<doc id="3802782" url="https://pl.wikipedia.org/wiki?curid=3802782" title="IPhone 7 Plus">
IPhone 7 Plus

iPhone 7 Plus – dziesiąta generacja smartfona firmy Apple. iPhone 7 Plus dostępny jest w pięciu wariantach kolorystycznych – różowe złoto, złoty, srebrny oraz czarny, onyks (jako nowe kolory).
Model został zaprezentowany 7 września 2016 roku, podczas konferencji Apple w San Francisco. Jego sprzedaż rozpoczęła się 16 września 2016 r. Data polskiej premiery to 23 września 2016 r.
Nowa wersja kolorystyczna.
21 marca 2017 roku została zaprezentowana nowa wersja iPhone'a 7 w kolorze czerwonym – (PRODUCT)RED. Dostępny w pamięci 128 GB i 256 GB.

</doc>
<doc id="3802783" url="https://pl.wikipedia.org/wiki?curid=3802783" title="Sztandar Komunizmu (1919)">
Sztandar Komunizmu (1919)

Sztandar Komunizmu – polskojęzyczny dziennik, a następnie tygodnik, skierowany do komunistów i sympatyków komunizmu przebywających na terenie sowieckiej Ukrainy. Wychodził od marca do sierpnia 1919 roku, początkowo w Charkowie (numery od 1 do 28), następnie z nową numeracją w Kijowie (numery od 1 do 3-4). Stanowił organ charkowskiej grupy Komunistycznej Robotniczej Partii Polski; a następnie organ Sekcji Polskiej przy Federacji Grup Zagranicznych Komunistycznej Partii (bolszewików) Ukrainy. Winieta zawierała hasła: "Proletaryusze wszystkich krajów łączcie się!" oraz cytat z pieśni Czerwony sztandar "Nasz sztandar płynie ponad trony..." W Kijowie redakcja pisma sąsiadowała z redakcją Głosu Komunisty.
W roku 1920 periodyk o tym samym tytule był wydawany w Mińsku i Smoleńsku.

</doc>
<doc id="3802784" url="https://pl.wikipedia.org/wiki?curid=3802784" title="Jasenianský potok">
Jasenianský potok

Jasenianský potok, Jaseniansky potok lub Jasenský potok – potok będący dopływem Hronu na Słowacji. Ma źródła pod szczytami Košarisko, Skalka i Veľká hoľa w Niżnych Tatrach. Spływa dnem Doliny Jaseniańskiej, początkowo w kierunku południowo-wschodnim, a od polanki Kyslá w kierunku południowym. Po opuszczeniu Niżnych Tatr wypływa na Lopejską Kotlinę w Dolinie Górnego Hronu. W obrębie miejscowości Predajná na wysokości około 430 m uchodzi do Hronu jako jego prawy dopływ.
Jaseniansky potok ma długość 11 km. Główne dopływy: Čremošný potok, potok z Čierneho dielu, Suchý potok, Prostredný potok, Haliar, Lomnistá.

</doc>
<doc id="3802788" url="https://pl.wikipedia.org/wiki?curid=3802788" title="Jaseniansky potok">
Jaseniansky potok



</doc>
<doc id="3802789" url="https://pl.wikipedia.org/wiki?curid=3802789" title="Diacyclops dimorphus">
Diacyclops dimorphus

Diacyclops dimorphus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1994 roku przez amerykańskich biologów Janet W. Reid z Smithsonian Institution, National Museum of Natural History w Waszyngtonie oraz Davida L. Strayera. Gatunek ten został ujęty w Katalogu Życia.

</doc>
<doc id="3802790" url="https://pl.wikipedia.org/wiki?curid=3802790" title="La Bruyere">
La Bruyere



</doc>
<doc id="3802793" url="https://pl.wikipedia.org/wiki?curid=3802793" title="Paralamyctes hornerae">
Paralamyctes hornerae

Paralamyctes hornerae – gatunek parecznika z rzędu drewniakokształtnych i rodziny Henicopidae.
Gatunek ten opisany został w 2001 roku przez G.D. Edgecombe na podstawie 3 okazów z rejonu rzeki Styx.
Parecznik ten osiąga do 17 mm długości ciała i do 1,4 mm długości tarczy głowowej. U okazów przechowywanych w alkoholu tergity mają barwę żółtawobrązową do fiołkowej, czułki, szczękonóża i stopy żółtą, a pozostała część odnóży fiołkową. Głowa o płaskich oczach i narządzie Tömösváry'ego położonym na przednio-bocznej krawędzi pleurytu głowowego. "Coxosterna" szczękonóży szeroko trapezowate, na prawie poprzecznej krawędzi dentalnej mają po 6–12 małych, tępych ząbków. Żuwaczka z 4 parzystymi ząbkami i 8 sierpowatymi "aciculae". Pierwsza para szczęk ma 4 lub 5 szczecinek na wyrostku biodrowym, osadzonych w jego części szczytowej. Liczba porów koksalnych na poszczególnych biodrach odnóży par od 12 do 15 wynosi od 2 do 4 u samców i od 3 do 5 u samic. Pory są położone w płytkich rowkach. Na goleniach odnóży par 1–14 obecny jest kolczasty wyrostek dystalny. Na odnóżach pary od 1 do 12 widoczne są delikatne ślady podziału stopy na człony, co jest cechą unikalną w obrębie rodzaju.
Wij endemiczny dla Australii, znany z Nowej Południowej Walii.

</doc>
<doc id="3802796" url="https://pl.wikipedia.org/wiki?curid=3802796" title="Józef Kac">
Józef Kac

Józef Kac (zm. 1591) – wybitny talmudysta, autor responsów Szejrit Josef (Pozostałość Józefa) i wartościowych komentarzy do prac talmudycznych innych autorów. W latach 1576-91 był rektorem krakowskiej uczelni rabinackiej. Zmarł w 1591 i został pochowany na cmentarzu Remuh. Nagrobek znajduje się wśród nagrobków rodziny Isserlesów, ponieważ zmarły był szwagrem rabina Mojżesza Isserlesa, który po śmierci swej pierwszej żony ożenił się z siostrą Józefa. Nagrobek ma formę sarkofagową, płyta czołowa została wykonana zastępczo po 1945.

</doc>
<doc id="3802804" url="https://pl.wikipedia.org/wiki?curid=3802804" title="Diacyclops harryi">
Diacyclops harryi

Diacyclops harryi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1992 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. Gatunek ten został ujęty w Katalogu Życia.

</doc>
<doc id="3802807" url="https://pl.wikipedia.org/wiki?curid=3802807" title="Atlético Malabo">
Atlético Malabo

Club Atlético de Malabo – klub piłkarski z Gwinei Równikowej, grający w Primera División, mający siedzibę w mieście Malabo.
Stadion.
Swoje domowe mecze klub rozgrywa na stadionie o nazwie Nuevo Estadio de Malabo w Malabo. Stadion może pomieścić 15250 widzów.

</doc>
<doc id="3802808" url="https://pl.wikipedia.org/wiki?curid=3802808" title="Zarząd Transportu Miejskiego w Lublinie">
Zarząd Transportu Miejskiego w Lublinie

Zarząd Transportu Miejskiego w Lublinie – gminna jednostka budżetowa organizująca i zarządzająca komunikacją miejską w Lublinie. Została utworzona 1 stycznia 2009.
Historia.
ZTM zostało powołane w celu uporządkowania spraw związanych z organizacją transportu publicznego. W okresie PRL obowiązywał monopol na organizację i wykonywanie komunikacji miejskiej – w Lublinie te zadania wykonywało Miejskie Przedsiębiorstwo Komunikacyjne. W latach 90. pojawiły się podmioty prywatne świadczące usługi przewozowe, jednak ich działalność (w tym dobór obsługiwanych linii, wysokość i forma pobierania opłat przewozowych) nie była skoordynowana z działaniami MPK.
Zmiany w prawie – w tym zmuszenie samorządów do organizacji i finansowania transportu publicznego – umożliwiły rozdzielenie funkcji planowania, organizacji i zarządzania komunikacją miejską od wykonywania przewozów. W wielu miastach taki podział wprowadzono po roku 2000; w Lublinie był to rok 2009.
Zadania.
ZTM działa na terenie Lublina oraz gmin i powiatów, z którymi Lublin zawarł porozumienia dotyczące transportu zbiorowego. Jego zadania określa statut – załącznik do uchwały tworzącej ZTM. Są to m.in.:
Operatorzy.
Usługi przewozowe realizuje kilku operatorów: miejska spółka MPK Lublin Sp. z o.o. (w 2015 obsługiwała ona 85% przewozów) oraz podmioty prywatne.

</doc>
<doc id="3802812" url="https://pl.wikipedia.org/wiki?curid=3802812" title="Uzakbaj Kułymbetow">
Uzakbaj Kułymbetow

Uzakbaj Żelderbajuły Kułymbetow (kaz. Ұзақбай Желдербайұлы Құлымбетов, ros. Узакбай Джильдирбаевич Кулумбетов, ur. 1891 w powiecie irgiskim w obwodzie turgajskim, zm. 21 marca 1938) – przewodniczący Centralnego Komitetu Wykonawczego (CIK) Kazachskiej ASRR/Kazachskiej SRR (1935-1937).
Życiorys.
W 1912 ukończył aktiubińskie kursy pedagogiczne, 1912-1917 pracował jako nauczyciel, 1917-1919 organizował rady aulne w powiecie irgiskim, od 1920 należał do RKP(b). Był kolejno przewodniczącym Komitetu Powiatowego RKP(b) w Irgizie, kierownikiem powiatowego oddziału edukacji narodowej w Aktiubińsku, kierownikiem turgajskiego gubernialnego oddziału edukacji narodowej, kierownikiem Wydziału Agitacji i Propagandy aktiubińskiego i następnie akmolińskiego gubernialnego komitetu RKP(b). W 1923 został zastępcą przewodniczącego, potem przewodniczącym Komitetu Wykonawczego Akmolińskiej Rady Gubernialnej, od 1925 był przewodniczącym Sownarchozu Kazachskiej ASRR i jednocześnie 1925-1932 zastępcą przewodniczącego Rady Komisarzy Ludowych Kazachskiej ASRR i 1928-1929 ludowym komisarzem handlu Kazachskiej ASRR. Od stycznia 1935 do marca 1937 był przewodniczącym CIK Kazachskiej ASRR, a od marca do lipca 1937 CIK Kazachskiej SRR. 5 sierpnia 1937 został aresztowany i następnie rozstrzelany w ramach wielkiego terroru.

</doc>
<doc id="3802834" url="https://pl.wikipedia.org/wiki?curid=3802834" title="FC Twente w europejskich pucharach">
FC Twente w europejskich pucharach

Występy w europejskich pucharach holenderskiego klubu piłkarskiego FC Twente.

</doc>
<doc id="3802838" url="https://pl.wikipedia.org/wiki?curid=3802838" title="Alibi Dżangildin">
Alibi Dżangildin

Alibi Togżanowicz Dżangildin (, ; ur. 1894 w aule Kojdaguł w obwodzie turgajskim, zm. 14 sierpnia 1953 w Ałmaty) – kazachski rewolucjonista i polityk.
Życiorys.
W 1903 ukończył szkołę w Orenburgu, 1903-1905 uczył się w kazachskim seminarium nauczycielskim, z którego został wydalony, od 1906 studiował na Wydziale Historycznym Moskiewskiej Akademii Duchownej, z której również został wydalony, w 1915 wstąpił do SDPRR. W marcu 1917 został aresztowany w obwodzie turgajskim, w maju 1917 wypuszczony, został organizatorem-instruktorem Piotrogrodzkiej Rady ds. Założenia Rad w obwodzie turgajskim, od września do listopada 1917 działał na Krymie, od 27 grudnia 1917 do lutego 1918 był tymczasowym komisarzem obwodu turgajskiego. W marcu 1918 został przewodniczącym Komitetu Wykonawczego Turgajskiej Rady Obwodowej, a 14 maja 1918 komisarzem nadzwyczajnym Stepowego Kraju Kirgiskiego, 1919 był zastępcą przewodniczącego Komitetu Wojskowo-Rewolucyjnego Kraju Kirgiskiego (Kazachskiego), a 1920-1925 członkiem Prezydium Centralnego Komitetu Wykonawczego (CIK) Kirgiskiej (Kazachskiej) ASRR i jednocześnie 1921-1929 ludowym komisarzem ubezpieczenia społecznego Kirgiskiej/Kazachskiej ASRR. Od 1925 do marca 1937 był zastępcą przewodniczącego CIK Kazachskiej ASRR, od marca 1937 do 1942 zastępcą przewodniczącego CIK/Prezydium Rady Najwyższej Kazachskiej SRR, od 7 do 28 października 1938 p.o. przewodniczącego CIK Kazachskiej SRR, a od 1951 do śmierci zastępcą przewodniczącego Prezydium Rady Najwyższej Kazachskiej SRR. Był odznaczony Orderem Lenina i Orderem Czerwonego Sztandaru.

</doc>
<doc id="3802839" url="https://pl.wikipedia.org/wiki?curid=3802839" title="Stowe (Lincolnshire)">
Stowe (Lincolnshire)

Stowe – przysiółek w Anglii, w Lincolnshire. Leży 32 km od miasta Grantham. W 1921 roku civil parish liczyła 19 mieszkańców. Stowe jest wspomniana w Domesday Book (1086) jako "Estou".

</doc>
<doc id="3802841" url="https://pl.wikipedia.org/wiki?curid=3802841" title="Dutchbat">
Dutchbat

UNPROFOR DUTCHBAT (akronim od nl. "Dutch Batallion", ofic. nl. "1(NL)VN Infanteriebataljon") – batalion sił pokojowych Sił Ochronnych Organizacji Narodów Zjednoczonych (UNPROFOR) wystawiony przez Królewska Armię Holenderską. 
Zadaniem oddziału było utrzymywanie pokoju i ochrona "strefy bezpieczeństwa" w muzułmańskiej enklawie w Srebrenicy podczas wojny domowej w Bośni i Hercegowinie (1992–1995).

</doc>
<doc id="3802842" url="https://pl.wikipedia.org/wiki?curid=3802842" title="Mychajło Neczaj">
Mychajło Neczaj

Mychajło Mychajłowycz Neczaj (ur. 24 lutego 1930, zm. 15 sierpnia 2011) – ostatni karpacki molfar. 
Mieszkał we wsi Jasienów Górny. We wrześniu 2010 został uhonorowany odznaczeniem „Zasłużony pracownik kultury Ukrainy” za wieloletnie kierowanie zespołem artystycznym „Struny Czeremosza”.
Został zabity rankiem 15 lipca 2011 roku w swoim domu. W obławie milicyjnej brało udział ponad stu funkcjonariuszy, podejrzanego ujęto tego samego dnia w pobliskiej wsi, jako motyw wskazał odstępstwo ofiary od zasad wiary chrześcijańskiej.

</doc>
<doc id="3802844" url="https://pl.wikipedia.org/wiki?curid=3802844" title="Diacyclops hispidus">
Diacyclops hispidus

Diacyclops hispidus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1988 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie.

</doc>
<doc id="3802846" url="https://pl.wikipedia.org/wiki?curid=3802846" title="Glaucopsyche alexis">
Glaucopsyche alexis



</doc>
<doc id="3802848" url="https://pl.wikipedia.org/wiki?curid=3802848" title="SC Bastia w europejskich pucharach">
SC Bastia w europejskich pucharach



</doc>
<doc id="3802858" url="https://pl.wikipedia.org/wiki?curid=3802858" title="Wike">
Wike

Wike lub Wyke – przysiółek w Anglii, w West Yorkshire, w dystrykcie (unitary authority) Leeds, w civil parish Harewood. Leży 9,3 km od miasta Leeds i 279,3 km od Londynu. W 1931 roku civil parish liczyła 88 mieszkańców. Wike jest wspomniana w Domesday Book (1086) jako "Wic"/"Wich".

</doc>
<doc id="3802869" url="https://pl.wikipedia.org/wiki?curid=3802869" title="Ibragim Tażyjew">
Ibragim Tażyjew

Ibragim Tażyjew (ros. Ибрагим Тажиев, ur. 20 kwietnia 1904 w obwodzie syr-darskim, zm. 28 września 1960 w Moskwie) – działacz państwowy Kazachskiej SRR.
Życiorys.
W latach 1923-1926 był słuchaczem fakultetu robotniczego przy Piotrogrodzkim/Leningradzkim Instytucie Politechnicznym, 1926-1930 studiował w Leningradzkim Instytucie Politechnicznym im. Kalinina, w którym 1930-1931 był aspirantem. Od 1930 należał do WKP(b), 1930-1931 kierował sekcją Wszechzwiązkowego Zaocznego Instytutu Kotłowo-Turbinowego, później był inżynierem i głównym inżynierem trustu "Orgeniergo" w Moskwie, a 1932-1933 zarządcą trustu "Sriedazeniergo". W latach 1933-1936 był zastępcą szefa i szefem budowy elektrociepłowni w Ałma-Acie, 1936-1937 zarządcą trustu "Ałmaataeniergo", od 1937 zastępcą ludowego komisarza, a w 1938 ludowym komisarzem gospodarki komunalnej Kazachskiej SRR i jednocześnie 1937-1940 zastępcą przewodniczącego Rady Komisarzy Ludowych Kazachskiej SRR. W latach 1940-1942 był szefem budowy hydroelektrowni w Karagandzie, 1942 szefem budowy zakładu metalurgicznego w Karagandzie, 1942-1943 szefem "Gławpromeniergomontaż" Ludowego Komisariatu Elektrowni ZSRR, a 1943-1951 przewodniczącym Państwowego Komitetu Planowania przy Radzie Komisarzy Ludowych/Radzie Ministrów Kazachskiej SRR i zastępcą przewodniczącego Rady Komisarzy Ludowych/Rady Ministrów Kazachskiej SRR. W latach 1951-1953 był zastępcą ministra elektrowni ZSRR, od 1953 do lutego 1954 ponownie zastępcą przewodniczącego Rady Ministrów Kazachskiej SRR, od 19 lutego 1954 do 25 kwietnia 1959 sekretarzem KC KPK i w 1959 stałym przedstawicielem Rady Ministrów Kazachskiej SRR przy Radzie Ministrów ZSRR. Był odznaczony trzema Orderami Czerwonego Sztandaru Pracy i Orderem Znak Honoru. Został pochowany na cmentarzu Nowodziewiczym.

</doc>
<doc id="3802870" url="https://pl.wikipedia.org/wiki?curid=3802870" title="Børge Brende">
Børge Brende

Børge Brende (ur. 25 września 1965 w Oddzie) – norweski polityk, prawnik, historyk i ekonomista, w latach 1997–2009 członek Stortingu, w latach 1994–1998 wiceprzewodniczący Partii Konserwatywnej ("Høyre"), w rządzie Kjella Magne Bondevika minister środowiska (2001–2004) oraz minister przemysłu i handlu (2004–2005), w latach 2013–2017 minister spraw zagranicznych w rządzie Erny Solberg, prezes Światowego Forum Ekonomicznego.
Życiorys.
W 1985 został doradcą politycznym "Unge Høyres Landsforbund", młodzieżówki powiązanej z Partią Konserwatywną. W latach 1986–1988 pełnił funkcję zastępcy jej przewodniczącego, następnie do 1990 był przewodniczącym tej formacji. W 1989 został zastępcą reprezentanta w Stortingu. O pozycję tę ubiegał się w okręgu Sør-Trøndelag. W latach 1990–1994 był członkiem zarządu banku mieszkaniowego. W 1992 wszedł w skład zarządu gminy Trondheim, w którym pozostawał do 1997. W 1993 po raz kolejny został zastępczym reprezentantem w parlamencie. W latach 1994–1998 był wiceprzewodniczącym Partii Konserwatywnej. W 1997 ukończył studia ekonomiczne, historyczne i prawnicze na Norweskim Uniwersytecie Naukowo-Technicznym (w Trondheim).
W 1997 po raz pierwszy został wybrany do Stortingu, w 2001 z powodzeniem ubiegał się o reelekcję. W latach 1997–2004 był członkiem stałej komisji finansów i spraw gospodarczych. 19 października 2001 został ministrem środowiska w drugim rządzie, którym kierował Kjell Magne Bondevik. W latach 2003–2004 był przewodniczącym Komisji do spraw Zrównoważonego Rozwoju w ramach ONZ . 18 czerwca 2004 został zastąpiony na stanowisku ministra środowiska przez Knuta Arilda Hareide, sam objął zaś funkcję ministra przemysłu i handlu, którym pozostawał do 17 października 2005 (kiedy to władzę przejęła Partia Pracy).
W latach 2005–2009, podczas swojej trzeciej kadencji w Stortingu, pełnił funkcję wiceprzewodniczącego stałej komisji energii i środowiska. W okresie tym był także członkiem norweskiej delegacji do Komitetu Parlamentarnego EFTA i Komitetu Parlamentarnego EEA. W latach 2008–2009 pełnił funkcję dyrektora Światowego Forum Ekonomicznego w Genewie.
Podczas wyborów parlamentarnych w 2009 nie uzyskał wystarczającej liczby głosów, by ponownie zasiąść w parlamencie. W latach 2009–2011 zajmował stanowisko sekretarza generalnego Norweskiego Czerwonego Krzyża. Od 2009 do 2012 był członkiem rady szkoły ekonomicznej Norges handelshøyskole w Bergen, od 2010 do 2013 przewodniczącym zarządu spółki Mesta, a w latach 2012–2013 członkiem zarządu przedsiębiorstwa Statoil. W 2011 po raz kolejny został dyrektorem Światowego Forum Ekonomicznego w Genewie. 16 października 2013 został mianowany przez króla Haralda V ministrem spraw zagranicznych w nowo utworzonym rządzie Erny Solberg. Zakończył urzędowanie 20 października 2017, powracając do pracy w Światowym Forum Ekonomicznym, gdzie objął stanowisko prezesa.
Odznaczenia.
W 2004 odznaczono go greckim Krzyżem Wielkim Orderu Feniksa. W 2005 został komandorem Orderu Świętego Olafa oraz kawalerem Krzyża Wielkiego Orderu Zasługi Republiki Włoskiej.
Życie prywatne.
Jest żonaty. Ma dwóch synów.

</doc>
<doc id="3802871" url="https://pl.wikipedia.org/wiki?curid=3802871" title="Diacyclops indianensis">
Diacyclops indianensis

Diacyclops indianensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2004 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. 

</doc>
<doc id="3802873" url="https://pl.wikipedia.org/wiki?curid=3802873" title="Diacyclops lewisi">
Diacyclops lewisi

Diacyclops lewisi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2004 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie.

</doc>
<doc id="3802874" url="https://pl.wikipedia.org/wiki?curid=3802874" title="USS Makin Island (CVE-93)">
USS Makin Island (CVE-93)

USS Makin Island (CVE-93) – amerykański lotniskowiec eskortowy typu "Casablanca", który w końcowym okresie II wojny światowej wchodził w skład floty Marynarki Wojennej Stanów Zjednoczonych. Został odznaczony pięcioma battle star za udział w wojnie na Pacyfiku. 
Po wojnie brał udział w operacji "Magic Carpet".

</doc>
<doc id="3802876" url="https://pl.wikipedia.org/wiki?curid=3802876" title="John Shaw (żeglarz)">
John Shaw (żeglarz)

 John Cameron Shaw (ur. 23 maja 1937) – australijski żeglarz sportowy. Złoty medalista olimpijski z Monachium.
Zawody w 1972 były jego jedynymi igrzyskami olimpijskimi. Zwyciężył w klasie Dragon. Sternikiem był John Cuneo, trzecim członkiem załogi Tom Anderson. 

</doc>
<doc id="3802877" url="https://pl.wikipedia.org/wiki?curid=3802877" title="USS Permit">
USS Permit

Okręty US Navy o nazwie USS „Permit”

</doc>
<doc id="3802880" url="https://pl.wikipedia.org/wiki?curid=3802880" title="Fort Saint Elmo">
Fort Saint Elmo

Fort Saint Elmo (malt. "Forti Sant’Iermu") jest fortem gwiaździstym w Valletcie na Malcie. Stoi na brzegu morza na półwyspie Sciberras, rozdzielającym port Marsamxett od Grand Harbour, i zawiaduje, na równi z fortem Tigné i fortem Ricasoli, wejściem do obu portów. Fort jest najbardziej znany ze swojej roli podczas Wielkiego Oblężenia Malty w 1565 roku.
Historia.
Podłoże historyczne i budowa.
W okolicach roku 1417 lokalna milicja miała już założony stały punkt obserwacyjny na końcu półwyspu Sciberras. W roku 1488 Aragończycy zbudowali wieżę obserwacyjną na Saint Elmo Point, dedykowaną Erazmowi z Formii, lepiej znanemu jako św. Elmo. W roku 1533 Rycerze Joannici wzmocnili wieżę ze względu na jej strategiczną pozycję. W roku 1551 miał miejsce najazd osmański, kiedy turecka flota wpłynęła niepowstrzymana do zatoki Marsamxett. W związku z tym zdecydowano, że potrzebna jest większa ekspansja, i w roku 1552 zburzono wieżę i rozpoczęto budowę nowego fortu gwiaździstego. Został on zaprojektowany przez czterech włoskich architektów, i posiadał nadszaniec, drogę na szczycie przeciwskarpy oraz kleszcze. Kilka miesięcy przed oblężeniem 1565 roku zbudowano naprędce rawelin.
Wielkie Oblężenie 1565 roku.
W roku 1565 Turcy osmańscy najechali Maltę kolejny raz, siłami dużo większymi niż w roku 1551. Fort Saint Elmo był sceną wielu poważnych walk oblężenia oraz wytrzymał ciężkie bombardowanie tureckich dział ustawionych ponad fortem na wzgórzu Sciberras oraz baterii z północnego ramienia portu Marsamxett, na miejscu dzisiejszego fortu Tigné. Początkowy stan garnizonu fortu wynosił około 150 rycerzy Zakonu i 600 żołnierzy, większość których była Hiszpanami, oraz 60 uzbrojonych niewolników z galer. Garnizon mógł być dozbrojony przy pomocy łodzi z fortów po drugiej stronie Grand Harbour – z Birgu i Senglei.
Podczas bombardowania fortu, jedna z tureckich armat wypaliła w osłonę (parapet), za którą stała, siejąc odłamkami na wszystkie strony. Gruz powstały z impetu uderzenia kuli zabił kanoniera i śmiertelnie zranił pirata na służbie tureckiej admirała Turguta Reisa, jednego z najzdolniejszych tureckich dowódców. Fort wytrzymał oblężenie przez 28 dni, poddając się Turkom 23 czerwca 1565 roku. Żaden z rycerzy-obrońców nie przeżył, jedynie dziewięciu Maltańczyków zdołało uciec po upadku fortu, przepływając wpław port Grand Harbour do fortu Saint Angelo. Długa obrona fortu dała czas, tak potrzebny do przygotowania innych fortec oraz nadejścia posiłków z Hiszpanii, które masakrując Turków odepchnęły ich od Malty.
Odbudowa i modyfikacje.
Po oblężeniu, Wielki Mistrz Jean Parisot de Valette zdecydował o budowie nowego miasta na półwyspie. Prace rozpoczęto w roku 1566, a papież przysłał swojego architekta Francesco Laparelliego, aby ten zaprojektował fortyfikacje. Zrujnowany fort St. Elmo został odbudowany i włączony w system murów obronnych miasta.
W XVII wieku fort był kilkakrotnie modyfikowany. W roku 1614 zbudowany został "Vendôme Bastion", a w roku 1687 na skale przybrzeżnej zbudowano "Carafa Enceinte", osłaniające fort dookoła. W późnych latach XVII wieku fort został bezpośrednio połączony z nadszańcem, i część rowu obronnego została w czasie prac wypełniona, grzebiąc niektóre z oryginalnych murów obronnych. W XVIII wieku na bastionie Vendoma zbudowany został nowy magazyn prochu ("polverista"), a pomiędzy głównym fortem a Carafa Enceinte zbudowano składy. Znane są one jako Składy Pinto ("Pinto Stores") i otaczają one teren znany jako Lower Saint Elmo.
8 września 1775 roku fort St. Elmo został zajęty przez 13 zbuntowanych księży, równocześnie z Saint James Cavalier w fortyfikacjach Valletty od strony lądowej, co znane jest jako "powstanie księży". Flaga Zakonu została opuszczona, i zastąpiono ją chorągwią św. Pawła. Zakonowi udało się odbić fort, także rebelianci z przeciwnej strony miasta poddali się. Ostatecznie osądzono ich, trzech zostało straconych, reszta wygnana z wyspy lub uwięziona. Głowy trzech skazańców zostały wystawione na trzech rogach Saint James Cavalier, lecz zostały usunięte, kiedy w listopadzie tego samego roku Emmanuel de Rohan-Polduc został wybrany na Wielkiego Mistrza Zakonu.
Rządy brytyjskie.
Fort został zmodyfikowany raz jeszcze we wczesnych latach XIX wieku, kiedy Maltą władali Brytyjczycy. Zbudowano wtedy osłonę ("parapet") dla muszkieterów. W roku 1855 magazyn prochu na bastionie Vendome został przerobiony na zbrojownię, a kilka niewielkich egzemplarzy broni zostało tu przeniesionych ze Zbrojowni Pałacowej. W latach 1870. wykonano większą ilość prac przy "Abercrombie’s Bastion". W roku 1917 w forcie St. Elmo wykonano pierwszą na Malcie operację serca (pacjentem był żołnierz brytyjski). W okresie międzywojennym zbudowane zostały podstawy dział, przeznaczone do umieszczenia nowych podwójnych 6-funtowych dział szybkostrzelnych.
Dnia 11 czerwca 1940 roku fort był celem pierwszego lotniczego bombardowania Malty. Pośród ludzi, przebywających w forcie w czasie ataku był Ċensu Tabone, późniejszy prezydent Malty. W wyniku nalotu zginęło 6 osób.
26 lipca 1941 roku Włosi rozpoczęli atak morski na Grand Harbour. W skład sił ofensywnych wchodziły dwie "żywe torpedy", cztery oraz sześć . Siły atakujące zostały dość wcześnie wykryte przez brytyjski ośrodek radarowy, i gdy Włosi znaleźli się w bliskiej odległości, artyleria z St. Elmo otworzyła ogień. Zginęło 15 Włochów, 18 schwytano, a wszystkie „żywe torpedy”, łodzie MT oraz dwie łodzie MAS zostały zniszczone. Jedna z łodzi MT trafiła w Saint Elmo Bridge, łączący falochron z końcem półwyspu w pobliżu fortu, powodując jego zawalenie się. Stan ten trwał do 2012, kiedy to zbudowano nowy, lecz innej konstrukcji most. W 2020 rozpoczęto renowację falochronu wraz z mostem.
Niektóre części fortu zostały mocno uszkodzone podczas wojny, i do dziś można zobaczyć ślady bombardowania. Jednostka Royal Malta Artillery opuściła fort 26 marca 1972 roku, zamykając jego długą historię militarną. Z biegiem czasu coraz większa część fortu przestawała być używana.
Współcześnie.
World Monuments Fund umieścił Fort Saint Elmo na swojej "2008 Watch List", zawierającej 100 najbardziej zagrożonych miejsc na świecie ze względu na pogorszenie się ich stanu z powodu takich czynników, jak brak konserwacji i bezpieczeństwa, naturalne starzenie się oraz ekspozycję na czynniki atmosferyczne. W roku 2009 rozpoczęto wielkie prace restauracyjne, i do roku 2014 odnowa "Upper Saint Elmo" oraz "Carafa Enceinte" była prawie zakończona. Prace nad odnowieniem fortu zostały zakończone w roku 2015. Lower Saint Elmo został wyczyszczony ze śmieci, nagromadzonych tam przez lata, a "Grand Harbour Regeneration Corporation" planuje rozpoczęcie odnawiania.
Od roku 1975 w części fortu mieściło się National War Museum ("Narodowe Muzeum Wojny"), w którym znajdowało się wyposażenie wojskowe oraz inne artefakty, powiązane z I i II wojną światową. W zasobach muzeum znajdowała się również kopia "George Cross", którym Malta została Odznaczenie Malty Krzyżem Jerzego przez króla Jerzego VI w kwietniu 1942 roku. Muzeum zostało zamknięte we wrześniu 2014 roku, a otwarto je powtórnie w maju 2015 roku, z dużo większą kolekcją.
Od połowy XX wieku w forcie Saint Elmo mieści się również akademia policyjna. Inne części fortu wykorzystywane są również do rekonstrukcji wojskowych "In Guardia" i "Alarme".
Podczas restauracji fortu wykonano szereg prac archeologicznych, i odkryto różne elementy pochodzące z oryginalnego fortu sprzed 1565 roku. Te znaleziska są bardzo ważne, gdyż niewiele pozostało po pierwotnym forcie, który został bardzo przebudowany przez Laparelliego w roku 1566, a także uległ zmianom pomiędzy XVII a XIX wiekiem.
W listopadzie 2015 roku fort był wykorzystywany jako centrum medialne podczas . Dziennikarze zagraniczni stwierdzili, że było to prawdopodobnie „najwspanialsze miejsce, kiedykolwiek goszczące szczyt Unii Europejskiej”.
Wygląd fortu.
Oryginalny fort gwiaździsty, czasem znany jako Upper Saint Elmo ("Górny St. Elmo") z powodu górowania nad pozostałą częścią fortu, składa się z dwóch półbastionów, dwóch flank i dwóch czół, placu parad/musztry, koszar i olbrzymiego nadszańca. Fort posiadał oryginalnie również rawelin, lecz ten został zburzony podczas odbudowy po Wielkim Oblężeniu 1565 roku.
Po wybudowaniu fortyfikacji Valletty, w roku 1614 postawiono Vendôme Bastion, który połączył French Curtain z fortem St. Elmo. Bastion posiada bartyzanę, w czasach późniejszych przekształcono go w magazyn, następnie zbrojownię. Bastion jest teraz częścią National War Museum.
Carafa Enceinte ("Centrum obronne Carafy"), którego budowę rozpoczęto w roku 1687, zawiera oryginalny fort, jak również Vendôme Bastion. Składa się z następujących bastionów i murów osłonowych (kurtyn):
Na placu pomiędzy Upper St. Elmo a Carafa Enceinte znajduje się szereg budynków koszarowych.
Ochrona wartości kulturowych.
Fort Saint Elmo umieszczony jest na liście National Inventory of the Cultural Property of the Maltese Islands pod nr 1686.

</doc>
<doc id="3802881" url="https://pl.wikipedia.org/wiki?curid=3802881" title="Stowe (Staffordshire)">
Stowe (Staffordshire)

Stowe – dzielnica miasta Lichfield, w Anglii, w Staffordshire, w dystrykcie Lichfield. Leży 0,9 km od centrum miasta Lichfield, 24 km od miasta Stafford i 176,6 km od Londynu. W 2011 roku dzielnica liczyła 5051 mieszkańców.

</doc>
<doc id="3802882" url="https://pl.wikipedia.org/wiki?curid=3802882" title="Videoton FC w europejskich pucharach">
Videoton FC w europejskich pucharach



</doc>
<doc id="3802884" url="https://pl.wikipedia.org/wiki?curid=3802884" title="Saktagan Bäjyszew">
Saktagan Bäjyszew

Saktagan Bäjyszuły Bäjyszew (kaz. Сақтаған Бәйішұлы Бәйішев, ros. Сактаган Баишевич Баишев, ur. 1 października 1909 we wsi Akżar w guberni orenburskiej, zm. 18 czerwca 1982 w Ałma-Acie) – radziecki działacz państwowy i partyjny.
Życiorys.
Od 1931 należał do WKP(b), 1937 ukończył Instytut Marksizmu-Leninizmu w Ałma-Acie, 1937-1938 był dyrektorem kazachskiej filii Instytutu Marksa-Engelsa-Lenina przy KC Komunistycznej Partii (bolszewików) Kazachstanu, a 1938-1941 redaktorem odpowiedzialnym gazety "Socyalistyk Kazakstan". W latach 1938-1975 był członkiem KC KP(b)K/KPK, 1941-1946 służył w Armii Czerwonej, był szefem Wydziału Politycznego 100 Samodzielnej Brygady Piechoty w stopniu starszego komisarza batalionowego. W latach 1946-1956 był dyrektorem kazachskiej filii Instytutu Marksa-Engelsa-Lenina/Instytutu Marksa-Engelsa-Lenina-Stalina przy KC KP(b)K/KPK, 1956 został akademikiem Akademii Nauk Kazachskiej SRR, 1956-1968 był wiceprezydentem tej akademii, a jednocześnie od 27 marca 1959 do 20 marca 1963 przewodniczącym Rady Najwyższej Kazachskiej SRR. W 1962 został doktorem nauk ekonomicznych, w 1963 profesorem, 1963-1968 był dyrektorem Instytutu Ekonomii Akademii Nauk Kazachskiej SRR, 1967-1968 członkiem Prezydium Akademii Nauk Kazachskiej SRR, a 1968-1982 kierownikiem wydziału Instytutu Ekonomii Akademii Nauk Kazachskiej SRR.
Odznaczenia.
I 4 inne ordery.

</doc>
<doc id="3802885" url="https://pl.wikipedia.org/wiki?curid=3802885" title="John Cuneo">
John Cuneo

John Cuneo (ur. 16 czerwca 1928, zm. 2 czerwca 2020) – australijski żeglarz sportowy. Olimpijczyk z Meksyku 1968 oraz Monachium 1972 dwukrotnie w klasie Dragon. Występ w Monachium zakończył z sukcesem jako sternik, zdobywając wraz z załogą Thomasem Andersonem i Johnem Shawem złoty medal.
Żeglarstwo.
Reprezentował Australię na dwóch igrzyskach olimpijskich:
W 1947 r. John wygrał pierwsze mistrzostwa Queensland na małej łódce.
W latach 1956, 1958 oraz 1960 zdobył mistrzostwo Australii w klasie 12 m2 Sharpie.
W latach 1961, 1962, 1964 oraz 1965. zdobył mistrzostwo Australii w klasie Lightweight Sharpie (Australian Sharpie).
W 1966r. w Adelaidzie wraz z załogantem A. Martin zdobył brązowy medal mistrzostw świata w klasie 5O5.
W 1965r. w Brighton zdobył wraz z załogantem A. Martin mistrzostwo Australii w klasie 5O5.
Wyróżnienia.
W 1986r. Cuneo został wprowadzony do Sport Australia Hall of Fame.
W 2009 natomiast został wprowadzony do Queensland Sport Hall of Fame.
W 2018 Cuneo, Anderson i Shaw zostali wprowadzeni do Australian Sailing Hall of Fame.

</doc>
<doc id="3802886" url="https://pl.wikipedia.org/wiki?curid=3802886" title="Okręt muzeum">
Okręt muzeum



</doc>
<doc id="3802887" url="https://pl.wikipedia.org/wiki?curid=3802887" title="Kenneth S. Russell">
Kenneth S. Russell

Kenneth S. Russell – australijski astronom pochodzenia brytyjskiego. Przez ponad 30 lat pracował w Obserwatorium Siding Spring, w sekcji teleskopu UK Schmidt Telescope. Zajmował się tam głównie obserwacjami, analizą danych i programowaniem.
Życiorys.
Karierę astronoma rozpoczął w Obserwatorium Królewskim w Edynburgu w 1963 roku jako członek nowo utworzonej sekcji śledzenia sztucznych satelitów. Pięć lat później został oddelegowany do nowej placówki macierzystego obserwatorium w Monte Porzio Catone we Włoszech. W kwietniu 1979 roku wyjechał do Australii w związku z nową inicjatywą Uniwersytetu Aston dotyczącą śledzenia satelitów. Formalnie został jednak przydzielony do UK Schmidt Telescope, którym wówczas zarządzało obserwatorium w Edynburgu. Russell pozostał w Australii, raz tylko w latach 1984–1986 powrócił do Edynburga. W 1988 roku zarządzanie teleskopem przekazano Obserwatorium Angielsko-Australijskiemu i Russell został pracownikiem tej instytucji. Pracował przy 
UK Schmidt Telescope do stycznia 2013 roku.
Odkrył dwie planetoidy w 1983 i 1991 roku. Jest także odkrywcą lub współodkrywcą kilkunastu komet, z czego 6 to komety okresowe: 83D/Russell, 89P/Russell, 91P/Russell, 94P/Russell, 156P/Russell-LINEAR, 262P/McNaught-Russell. Do komet nieokresowych odkrytych bądź współodkrytych przez niego należą: C/1980 R1 (Russell), C/1989 Y2 (McKenzie-Russell), C/1991 C3 (McNaught-Russell), C/1991 Q1 (McNaught-Russell), C/1991 R1 (McNaught-Russell), C/1993 Y1 (McNaught-Russell), C/1996 P2 (Russell-Watson).
W uznaniu jego pracy jedną z planetoid nazwano (3714) Kenrussell.

</doc>
<doc id="3802888" url="https://pl.wikipedia.org/wiki?curid=3802888" title="Estádio Marcelo Leitão">
Estádio Marcelo Leitão

Estádio Marcelo Leitão – stadion piłkarski w mieście Espargos, w Republice Zielonego Przylądka, na wyspie Sal Swoje mecze rozgrywają na nim drużyny piłkarskie: Académica do Sal, Futebol Clube Juventude, Sport Club Santa Maria. Stadion może pomieścić 8 000 widzów.

</doc>
<doc id="3802903" url="https://pl.wikipedia.org/wiki?curid=3802903" title="K11 - Kommissare im Einsatz">
K11 - Kommissare im Einsatz



</doc>
<doc id="3802905" url="https://pl.wikipedia.org/wiki?curid=3802905" title="Kenneth Russell">
Kenneth Russell



</doc>
<doc id="3802908" url="https://pl.wikipedia.org/wiki?curid=3802908" title="Anna Ludwika Czerny">
Anna Ludwika Czerny

Anna Ludwika Czerny (ur. 23 sierpnia 1891 we Lwowie, zm. 13 września 1968 w Krakowie) – polska romanistka, poetka, powieściopisarska i tłumaczka.
Życiorys.
Urodziła się w rodzinie inteligenckiej Konstantego Pierożyńskiego i Karoliny z Zellingerów. Ukończyła gimnazjum ss. nazaretanek we Lwowie, następnie romanistykę i filologię klasyczną na Uniwersytecie Lwowskim. Wyjechała do Paryża, gdzie w latach 1913–1920 studiowała malarstwo. Podczas I wojny światowej działała w Towarzystwie Pomocy dla Żołnierzy Polaków we Francji oraz Towarzystwie Artystów Polskich. W 1919 roku wystawiała swoje obrazy w Grenoble. 
Po powrocie do Lwowa w 1920 roku podjęła pracę jako nauczycielka. Była redaktorem działu polityki zagranicznej „Kuriera Lwowskiego”. Publikowała poezję i utwory prozatorskie, a także artykuły i przekłady, m.in. na łamach „Wiadomości Literackich” i „Skamandra”. Wydała m.in. tomy wierszy "Uwrocie" (1929) i "Testament Adama" (1931), powieść historyczną "O wojewodzie Gwilemie Krzywonosie" (1934) oraz "Antologię nowej liryki francuskiej" (1925). Od 1933 roku poświęciła się wyłącznie pracy pisarskiej. Była członkiem zarządu oddziału lwowskiego Federacji Kobiet z Wykształceniem Uniwersyteckim, członkiem zarządu Zawodowego Związku Literatów Polskich we Lwowie.
W okresie II wojny światowej uczestniczyła w podziemnym życiu kulturalnym Lwowa.
Po 1945 roku początkowo mieszkała w Toruniu, a w 1952 roku osiadła w Krakowie. Działała w Związku Literatów Polskich. Tłumaczyła literaturę francuską, włoską i hiszpańską, a także łacińską i prowansalską. Przełożyła m.in. "Opisanie świata" Marco Polo, "Don Kichota" Cervantesa, "Pamiętnik żołnierza Korteza" Bernala Díaza del Castillo, "Pieśń o Cydzie", "Georgiki" Wergiliusza. W 1964 roku otrzymała Nagrodę Polskiego PEN Clubu za przekład z literatury obcej na język polski.
Od 24 lipca 1913 roku jej mężem był Zygmunt Czerny.
Spoczywa, razem z mężem, na cmentarzu Salwatorskim w Krakowie (sektor SC3-1-17).

</doc>
<doc id="3802909" url="https://pl.wikipedia.org/wiki?curid=3802909" title="Zuzanna (Kochanowski)">
Zuzanna (Kochanowski)



</doc>
<doc id="3802910" url="https://pl.wikipedia.org/wiki?curid=3802910" title="Zgoda (Kochanowski)">
Zgoda (Kochanowski)



</doc>
<doc id="3802912" url="https://pl.wikipedia.org/wiki?curid=3802912" title="Marszałek (Kochanowski)">
Marszałek (Kochanowski)



</doc>
<doc id="3802914" url="https://pl.wikipedia.org/wiki?curid=3802914" title="Muza (Kochanowski)">
Muza (Kochanowski)



</doc>
<doc id="3802915" url="https://pl.wikipedia.org/wiki?curid=3802915" title="Gallo crocitanti A'MOIBE'">
Gallo crocitanti A'MOIBE'



</doc>
<doc id="3802922" url="https://pl.wikipedia.org/wiki?curid=3802922" title="Raki (Jan Kochanowski)">
Raki (Jan Kochanowski)



</doc>
<doc id="3802924" url="https://pl.wikipedia.org/wiki?curid=3802924" title="Abby Maria Hemenway">
Abby Maria Hemenway

Abby Maria Hemenway (ur. 7 października 1828, Ludlow w stanie Vermont, zm. 24 lutego 1890, Chicago w stanie Illinois) – amerykańska nauczycielka, historyk, wydawca i poetka.
Życiorys.
Abby Maria Hemenway była córką Daniela Sheffielda Hemenwaya (1795 - 1870) i Abigail Dany Barton Hemenway (1798 - 1866). Miała dziewięcioro rodzeństwa. Urodziła się w miejscowości Ludlow w stanie Vermont. W tym miejscu uczęszczała do Black River Academy, renomowanej szkoły średniej, którą ukończył między innymi prezydent Calvin Coolidge. Potem przez pewien czas była nauczycielką w stanie Michigan. Po powrocie do Ludlow zainteresowała się lokalną literaturą stanu Vermont.
W 1864 roku przeszła z wyznania baptystycznego na katolicyzm, podobnie jak w Anglii John Henry Newman i Gerard Manley Hopkins, co było aktem odwagi, ponieważ niewielu mieszkańców Nowej Anglii praktykowało religię rzymskokatolicką. W 1886 roku została potrącona przez sanie i doznała złamania obojczyka. W 1890 roku zmarła w Chicago wyniku udaru mózgu. Została pochowana na Pleasant View Cemetery w rodzinnym Ludlow.
Abby Maria Hemenway była wielką patriotką rodzinnego stanu Vermont. W 1858 roku wydała antologię "Poets and Poetry of Vermont" ("Poeci i poezja ze stanu Vermont").
Biografię poetki zatytułowaną "The Passion of Abby Hemenway. Memory, Spirit, and the Making of History" ("Pasja Abby Hemenway. Pamięć, duch i pisanie historii") napisała Deborah Pickman Clifford.
Twórczość.
Abby Maria Hemenway była zarówno poetką oryginalną, jak i edytorem i historykiem swojego regionu. Zamierzała napisać dzieje wszystkich miast swojego stanu. W jej czasach historia była wicąż dziedzina zastrzeżona dla mężczyzn, więc działalność autorki była czymś wyjątkowym. W 1865 roku Abby Maria Hemenway wydała pod pseudonimem Mariè Josephine tom poetycki "The Mystical Rose" ("Róża mistyczna"), będący wierszowaną biografią Najświętszej Marii Panny. Opublikowała też jego kontynuację "The House of Gold and the Saint of Nazareth. A Poetical Life of Saint Joseph" ("Dom ze złota i święty z Nazaretu. poetycki żywot świętego Józefa", 1873).
Jako historyk Abby Maria Hemenway wydała "Vermont Quarterly Gazetteer", a następnie, w latach 1867-1882, cztery tomy "Vermont Historical Gazetteer". Piąty przygotowany przez nią tom opublikowała po śmierci autorki, w 1891 roku, jej siostra. Materiały do tomu szóstego i siódmego nigdy nie zostały wydane drukiem. Przechodziły z rąk do rąk i uległy zniszczeniu w trakcie pożaru w Karolinie Północnej w 1911 roku.

</doc>
<doc id="3802931" url="https://pl.wikipedia.org/wiki?curid=3802931" title="Ian Brown (żeglarz)">
Ian Brown (żeglarz)

Ian Warwick Brown (ur. 4 kwietnia 1954) – australijski żeglarz sportowy. Brązowy medalista olimpijski z Montrealu.
Zawody w 1976 były jego jedynymi igrzyskami olimpijskimi. Trzecie miejsce zajął w klasie 470. Partnerował mu Ian Ruff. Znajdował się w kadrze na igrzyska w Moskwie, jednak nie pojechał na nie po bojkocie. W 1984 był rezerwowym, a w 1988 trenerem w australijskiej kadrze.

</doc>
<doc id="3802934" url="https://pl.wikipedia.org/wiki?curid=3802934" title="Dundee United F.C. w europejskich pucharach">
Dundee United F.C. w europejskich pucharach

Występy w europejskich pucharach szkockiego klubu piłkarskiego Dundee United.

</doc>
<doc id="3802937" url="https://pl.wikipedia.org/wiki?curid=3802937" title="Przebudzenie Anbaru">
Przebudzenie Anbaru

Przebudzenie Anbaru – zbrojny ruch oporu zorganizowany przez irackie sunnickie plemiona zamieszkujące prowincję Al-Anbar przeciwko terrorystom z Al-Ka’idy, finansowany przez wojsko Stanów Zjednoczonych. Działał między wiosną 2007 a jesienią 2008, do momentu, gdy został rozbity przez zdominowany przez szyitów rząd Nuriego al-Malikiego.
Historia.
Tło wydarzeń.
Wskutek amerykańskiej interwencji w 2003 w Iraku obalone zostały rządy Saddama Husajna i partii Baas. Tym samym przerwana została dominacja sunnitów w życiu politycznym kraju. Chociaż bowiem ideologia baasizmu zakłada jedność wszystkich Arabów niezależnie od wyznania, w irackiej praktyce politycznej to islam sunnicki był faworyzowany, a szyici spotykali się z różnorodnymi ograniczeniami. Obalenie Saddama Husajna oznaczało gwałtowny wzrost znaczenia polityków i partii szyickich. To oni zdominowali utworzone przez Amerykanów nowe instytucje władzy. Aktywnie starali się również promować własną wersję nacjonalizmu irackiego, opartą właśnie na szyizmie. Niezależnie od oficjalnych organów władzy w Iraku działały szyickie bojówki (największą była Armia Mahdiego) dopuszczające się zbrodni na sunnitach. Działania te wywołały sprzeciw u sunnitów. Znacząca część tej społeczności zbojkotowała wybory parlamentarne w Iraku w styczniu 2005, w efekcie pozostając bez politycznej reprezentacji.
W efekcie część sunnitów w imię odzyskania dawnej pozycji była gotowa porozumieć się z organizacjami fundamentalistycznymi. Umożliwiło to szybki rozwój organizacji terrorystycznych w Iraku, w tym Al-Ka’idy. Zbrojne wystąpienia przeciwko rządowi zdominowanemu przez szyitów i przeciwko wojskom amerykańskim były najsilniejsze w prowincjach Al-Anbar i Dijala, gdzie Al-Ka’idę wsparły lokalne plemiona sunnickie. Zamieszkana w 95% przez sunnitów prowincja Al-Anbar graniczy z Arabią Saudyjską, Jordanią i Syrią, co sprawiło, że z krajów tych mogli napływać fundamentalistyczni bojownicy, broń i pieniądze. Głównym ośrodkiem terrorystów była najpierw Al-Falludża, a następnie Ramadi.
Pierwsze próby ograniczania działalności Al-Ka’idy w prowincji Al-Anbar miały miejsce, lokalnie, w 2005. Jednak dopiero wiosną 2007 plemiona z prowincji Al-Anbar, a następnie również plemiona z Dijali wypowiedziały Al-Ka’idzie dotychczasową współpracę. Ataki terrorystyczne na Amerykanów i działania wojsk koalicji wymierzone w fundamentalistów przynosiły bowiem plemionom poważne straty. Miejscowych sunnitów, sympatyzujących dotąd z fundamentalistami, oburzał także fakt, że w komórkach Al-Ka’idy dowódcze role pełnili terroryści z zagranicy, zaś dla Irakijczyków przewidywano co najmniej rolę szeregowych żołnierzy. Plemiona Al-Anbaru odrzucały ponadto salaficką wersję islamu forsowaną przemocą przez Al-Ka’idę. Wreszcie plemienni przywódcy, obserwując zmiany w polityce amerykańskiej wobec sunnitów, doszli do przekonania, że Amerykanie zrozumieli, że utrzymywanie całej władzy przez szyitów jest niecelowe i będą skłonni działać w interesie ich społeczności.
Powstanie, działalność i zniszczenie ruchu.
Plemiona zapowiedziały, że odtąd będą walczyć z Al-Ka’idą i jej sojusznikami, nazywają swój ruch Przebudzeniem Anbaru. Na czele rady dowodzącej ruchem stanął Abd as-Sattar Iftichan ar-Riszawi. Ruch otrzymał pomoc finansową (ok. 2 mln dolarów) i uzbrojenie, jak również był szkolony przez Amerykanów. Amerykańskie fundusze nie trafiały wprost do milicji powstających w ramach Przebudzenia, ale do przywódców plemion, którzy formalnie ogłaszali ich powstanie. Według niektórych źródeł wypracowany w ten sposób system pozwolił na znaczące osłabienie terrorystów w prowincjach Al-Anbar i Dijala, a także w sunnickich dzielnicach Bagdadu. Inni autorzy twierdzą, że Przebudzenie odegrało pewną rolę jedynie w dostarczaniu Amerykanom informacji wywiadowczej, zaś w bezpośrednich starciach z fundamentalistami odnosiło sukcesy tylko wtedy, gdy miało wsparcie wojsk koalicji. Faktycznie jednak z rąk bojowników Przebudzenia zginęła pewna liczba członków Al-Ka’idy w Iraku.
Zbrojenie plemion sunnickich odbywało się bez zgody i mimo dezaprobaty rządu w Bagdadzie, na czele którego stał Nuri al-Maliki z szyickiej partii Zew Islamu. Politycy szyiccy obawiali się, że po wycofaniu się wojsk koalicji w Iraku na jego terytorium będą faktycznie działały dwie armie: jedna rządowa i druga zdecydowanie mu wroga. Nuri al-Maliki, także z pomocą amerykańską, uzyskał informacje o liderach Przebudzenia, a następnie doprowadził do masowych aresztowań dowódców lokalnych milicji. Ci, którzy nie trafili do więzień, zostali aresztowani, a wielu z nich poddano torturom. Ruch został do jesieni 2008 faktycznie zniszczony. Według Toby’ego Dodge'a łatwość, z jaką premier zlikwidował organizację, której się obawiał, świadczy o tym, że Przebudzenie Anbaru nie cieszyło się szczególnie szerokim zainteresowaniem i poparciem mieszkańców prowincji. Zdaniem tego autora wojsko amerykańskie opłaciło niewielką grupę zdesperowanych działaczy, by ci mogli się zorganizować i przekazać cenne informacje wywiadowcze, ale już nie odegrać znaczącą rolę w bezpośrednich walkach lub w ponownej integracji sunnitów w irackim życiu politycznym.

</doc>
<doc id="3802939" url="https://pl.wikipedia.org/wiki?curid=3802939" title="Ian Ruff">
Ian Ruff

Ian Ruff (ur. 16 grudnia 1946) – australijski żeglarz sportowy. Brązowy medalista olimpijski z Montrealu.
Zawody w 1976 były jego jedynymi igrzyskami olimpijskimi. Trzecie miejsce zajął w klasie 470. Partnerował mu Ian Brown. 

</doc>
<doc id="3802941" url="https://pl.wikipedia.org/wiki?curid=3802941" title="Okręg wyborczy Petrie">
Okręg wyborczy Petrie

Okręg wyborczy Petrie () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 1949 roku, a jego patronem jest Andrew Petrie.
Od 2013 roku posłem z tego okręgu był Luke Howarth z Liberal National Party of Queensland.
Lista posłów.
Lista posłów z okręgu Petrie:

</doc>
<doc id="3802955" url="https://pl.wikipedia.org/wiki?curid=3802955" title="Ludwik Zaunar">
Ludwik Zaunar

Ludwik Edward Zaunar (ur. 15 maja 1896 w Częstochowie, zm. 22 lutego 1945 w KL Dachau) – polski duchowny ewangelicko-reformowany, w latach 1937–1939 redaktor naczelny "Jednoty".
Pochodził z rodziny czeskich ewangelików, którzy w XIX wieku osiedlili się w Polsce. Studiował teologię w Bazylei i Strasburgu oraz na Wydziale Teologii Ewangelickiej Uniwersytetu Warszawskiego. Ordynowany na pastora w 1922, w latach 1923–1936 był pierwszym zamieszkałym na stałe pastorem ewangelicko-reformowanym w Łodzi. Doprowadził do wybudowania kościoła kalwińskiego w tym mieście. Od 1936 roku był II proboszczem w parafii w Warszawie, i od 1939 roku radcą duchownym konsystorza. W latach 30. XX wieku odprawiał nabożeństwa również w parafii Ewangelicko-Augsburskiej w Poznaniu dojeżdżając z Łodzi, a także w latach 1922–1930 w Michajłówce na Wołyniu. 
Aresztowany po powstaniu warszawskim został deportowany do niemieckiego obozu koncentracyjnego KL Neuengamme, a następnie KL Dachau, gdzie zmarł 22 lutego 1945.
W małżeństwie z Ireną z Sanderów (1902–1966) miał dwoje dzieci w tym poległą w powstaniu warszawskim córkę Marię Elżbietę (1925-1944). Upamiętniony symbolicznie na cmentarzu ewangelicko-reformowanym w Warszawie (kwatera R-2-1).

</doc>
<doc id="3802956" url="https://pl.wikipedia.org/wiki?curid=3802956" title="Abdul Sattar Abu Risza">
Abdul Sattar Abu Risza



</doc>
<doc id="3802965" url="https://pl.wikipedia.org/wiki?curid=3802965" title="Iwan Smijan">
Iwan Smijan

Iwan Smijan, ukr. "Іван Сміян" (ur. 10 stycznia 1929 w Biłce w rejonie trościańskim w obwodzie sumskim Ukrainy) – ukraiński naukowiec w dziedzinie medycyny, doktor nauk medycznych (1968), profesor (1973), rektor Państwowego Uniwersytetu Medycznego imienia I.Ja. Horbaczewskiego w Tarnopolu (1981–1997).
Życiorys.
W 1957 roku ukończył Charkowski Instytut Medyczny.
W latach 1948–1957 pracował jako lekarz na wsi Wierzbowiec w rejonie trembowelskim, następnie był głównym lekarzem sanatorium dziecięcego w Truskawcu (1957–1962). Naczelnik wydziału Zakarpackiego instytutu badawczego w latach 1962–1964, starszy pracownik naukowy, kierownik oddziału instytutu badawczego w Piatigorsku (1964-1970).
Od roku 1970 do dnia dzisiejszego – w Tarnopolskim Instytucie Medycznym (obecnie Narodowy Uniwersytet Medyczny): kierownik katedry pediatrii, jednocześnie – prorektor ds. nauczania pracy (1975-1980), rektor (1981-1997), w latach 1997–2004, 2007 – profesor katedry pediatrii; doradca rektora (2004-2005).
Członek Rady Nadzorczej Państwowego Uniwersytetu Medycznego imienia I.Ja. Horbaczewskiego w Tarnopolu.
Spuścizna naukowa.
Autor i współautor ponad 600 publikacji naukowych, edukacyjno-metodycznych przewodników i rekomendacji, w tym
Autor 28 książek wspomnień, w szczególności

</doc>
<doc id="3802967" url="https://pl.wikipedia.org/wiki?curid=3802967" title="Okręg wyborczy Kennedy">
Okręg wyborczy Kennedy

Okręg wyborczy Kennedy () – jednomandatowy okręg wyborczy do Izby Reprezentantów Australii, położony w stanie Queensland.
Pierwsze wybory odbyły się w nim w 1901 roku, a jego patronem jest podróżnik i odkrywca Edmund Kennedy.
Od 1993 roku posłem z tego okręgu był Bob Katter Jr. z Katter’s Australian Party.
Lista posłów.
Lista posłów z okręgu Kennedy:

</doc>
<doc id="3802969" url="https://pl.wikipedia.org/wiki?curid=3802969" title="Bob Katter">
Bob Katter



</doc>
<doc id="3802970" url="https://pl.wikipedia.org/wiki?curid=3802970" title="Robert Katter">
Robert Katter



</doc>
