<doc id="3833026" url="https://pl.wikipedia.org/wiki?curid=3833026" title="Bogdan Bartołd">
Bogdan Bartołd

Bogdan Bartołd (ur. 1960) – polski duchowny rzymskokatolicki.
Życiorys.
Urodził się w 1960. Pochodzi z Pruszkowa. Po otrzymaniu święceń kapłańskich został duchownym rzymskokatolickim. Posługiwał pod Mińskiem Mazowieckim, w parafii na wojskowych Powązkach w Warszawie. Od 1993 był księdzem w kościele akademickim Św. Anny w Warszawie, a od 1998 pełnił tam stanowisko rektora do 29 czerwca 2008. Równolegle od 1998 do 2008 był przewodnikiem Warszawskiej Akademickiej Pielgrzymki Metropolitalnej. W czerwcu 2008 został powołany na urząd proboszcza Parafii Archikatedralnej św. Jana Chrzciciela w Warszawie. Został także dziekanem Dekanatu Staromiejskiego w Warszawie.

</doc>
<doc id="3833027" url="https://pl.wikipedia.org/wiki?curid=3833027" title="Zadarów">
Zadarów

Zadarów (ukr. Задарів, "Zadariw") – wieś na Ukrainie w obwodzie tarnopolskim, w rejonie czortkowskim.
We wsi znajdują się cerkiew oraz kaplica.

</doc>
<doc id="3833028" url="https://pl.wikipedia.org/wiki?curid=3833028" title="Zawadówka (obwód tarnopolski)">
Zawadówka (obwód tarnopolski)

Zawadówka (ukr. Завадівка) – wieś na Ukrainie w obwodzie tarnopolskim, w rejonie czortkowskim.
W skład Zawadówka wchodzi dawniej samodzielna wieś Huta Stara.

</doc>
<doc id="3833031" url="https://pl.wikipedia.org/wiki?curid=3833031" title="Gerazym II (patriarcha Konstantynopola)">
Gerazym II (patriarcha Konstantynopola)

Gerazym II, gr. Γεράσιμος Β΄ – ekumeniczny patriarcha Konstantynopola w okresie od 14 sierpnia 1673 do grudnia 1674.

</doc>
<doc id="3833035" url="https://pl.wikipedia.org/wiki?curid=3833035" title="Dyżurnet">
Dyżurnet



</doc>
<doc id="3833036" url="https://pl.wikipedia.org/wiki?curid=3833036" title="Mtv.pl">
Mtv.pl



</doc>
<doc id="3833037" url="https://pl.wikipedia.org/wiki?curid=3833037" title="Zatyszne (obwód tarnopolski)">
Zatyszne (obwód tarnopolski)

Zatyszne (ukr. Затишне) – wieś na Ukrainie w obwodzie tarnopolskim, w rejonie czortkowskim. W 2001 r. liczyła 99 mieszkańców.

</doc>
<doc id="3833038" url="https://pl.wikipedia.org/wiki?curid=3833038" title="Leire Pajín">
Leire Pajín

Leire Pajín Iraola (ur. 16 września 1976 w San Sebastián) – hiszpańska polityk, parlamentarzystka, w latach 2010–2011 minister zdrowia.
Życiorys.
Absolwentka socjologii na Universidad de Alicante. Dołączyła do Hiszpańskiej Socjalistycznej Partii Robotniczej (PSOE), wchodziła w skład komitetu federalnego jej organizacji młodzieżowej JSE. W 2000 po raz pierwszy uzyskała mandat do Kongresu Deputowanych, z powodzeniem ubiegała się o reelekcję w wyborach w 2004 i 2008. W latach 2004–2008 zajmowała stanowisko sekretarza stanu do spraw współpracy międzynarodowej, następnie do 2010 była sekretarzem PSOE do spraw organizacyjnych. Od 2009 do 2011 reprezentowała wspólnotę autonomiczną Walencji w Senacie.
W październiku 2010 weszła w skład gabinetu José Luisa Zapatero. Objęła w nim stanowisko ministra zdrowia, które zajmowała do grudnia 2011. W tym samym roku z ramienia PSOE ponownie uzyskała mandat posłanki do Kongresu Deputowanych. W 2012 została zastępczynią sekretarza generalnego PSPV-PSOE, ugrupowania reprezentującego PSOE w Walencji.
Kilka miesięcy później zrezygnowała z aktywności politycznej w związku z powołaniem na specjalnego doradcę w strukturze Panamerykańskiej Organizacji Zdrowia. Była też doradczynią agendy ONZ UNDP. Później została dyrektorem do spraw rozwoju międzynarodowego w barcelońskim instytucie ISGlobal.
Odznaczona Krzyżem Wielkim Orderu Karola III (2011).

</doc>
<doc id="3833040" url="https://pl.wikipedia.org/wiki?curid=3833040" title="Narciso Lalana">
Narciso Lalana

Narciso Lalana – hiszpański malarz i konserwator sztuki. Malował obrazy przedstawiające kościoły i przedmioty religijne, portrety olejne i miniatury.
Studiował w Akademii św. Łukasza w Saragossie, w 1820 został jej członkiem, a w 1830 dyrektorem wydziału malarstwa. Dzielił pracownię z rzeźbiarzem Tomásem Llovetem, gdzie przyjmowali uczniów. Wspólnie pracowali także nad katalogiem dzieł Akademii, który opublikowano w 1826.

</doc>
<doc id="3833042" url="https://pl.wikipedia.org/wiki?curid=3833042" title="I liga czeska w piłce nożnej">
I liga czeska w piłce nożnej



</doc>
<doc id="3833045" url="https://pl.wikipedia.org/wiki?curid=3833045" title="1. liga słowacka w piłce nożnej">
1. liga słowacka w piłce nożnej



</doc>
<doc id="3833053" url="https://pl.wikipedia.org/wiki?curid=3833053" title="Kardynałowie amerykańscy">
Kardynałowie amerykańscy

Aktualnie zawiera spis wszystkich kardynałów ze Stanów Zjednoczonych.
Indeks.
A B C Ć D E F G H I J K L Ł M N O P R S Ś T U V W Z Ż Ž
O.
   

</doc>
<doc id="3833057" url="https://pl.wikipedia.org/wiki?curid=3833057" title="Gabriel III (patriarcha Konstantynopola)">
Gabriel III (patriarcha Konstantynopola)

Gabriel III, gr. Γαβριήλ Γ΄ (zm. 25 października 1707 w Konstantynopolu) – ekumeniczny patriarcha Konstantynopola w latach 1702–1707.
Życiorys.
Gabriel urodził się w Smyrnie. W 1688 r. został metropolitą Chalcedonu. 29 sierpnia 1702 został wybrany patriarchą Konstantynopola. Panował aż do śmierci. Zmarł w Konstantynopolu w dniu 25 października 1707 r.

</doc>
<doc id="3833061" url="https://pl.wikipedia.org/wiki?curid=3833061" title="Władimir Zaimow">
Władimir Zaimow

Władimir Zaimow (bułg. Владимир Заимов, ur. 8 grudnia 1888 w Kiustendile, zm. 1 czerwca 1942 w Sofii) – bułgarski generał, szpieg na rzecz ZSRR w Bułgarii, Bohater Związku Radzieckiego (1972).
Życiorys.
Był synem bułgarskiego działacza niepodległościowego i politycznego Stojana Zaimowa i rosyjskiej szlachcianki Kławdii Korsak. W 1907 skończył szkołę wojskową w Sofii, służył w 8 pułku artylerii w Starej Zagorze, Szumenie i Sofii, uczestniczył w I i II wojnie bałkańskiej. Podczas II wojny walczył w Macedonii z armią serbską, został ciężko ranny. Podczas I wojny światowej walczył na Froncie Dobrudzańskim z wojskiem rumuńskim, został ponownie ranny, po wojnie kontynuował służbę w armii, w 1927 został dowódcą 3 oddziału artyleryjskiego i dowódcą 5 pułku artylerii, 1932-1934 pracował w obwodowych inspekcjach wojskowych. W 1934 został przywódcą Ligi Wojskowej - nielegalnej organizacji oficerskiej przygotowującej przewrót wojskowy, w 1935 został mianowany inspektorem artylerii armii bułgarskiej w stopniu generała majora, jednak w listopadzie 1935 za publiczną krytykę władz został aresztowany, w lutym 1936 zwolniony i jednocześnie przeniesiony do rezerwy. W styczniu 1938 rozpoczął działalność szpiegowską na rzecz ZSRR, przekazując informacje do attachatu wojskowego ZSRR w Bułgarii (według innych danych pracował dla ZSRR już od 1935), a w 1939 podjął współpracę z BPK, wykonując jej polecenia. Utworzył silną siatkę szpiegowską, nawiązywał kontakty z organizacjami w Warnie, Rumunii i Czechosłowacji. Po rozpracowaniu siatki, 23 marca 1942 został aresztowany przez bułgarską policję, następnie wraz z innymi członkami swojej grupy szpiegowskiej skazany na śmierć i rozstrzelany. W rządzonej przez komunistów Bułgarii jego imieniem nazwano wiele ulic i bulwarów.
Odznaczenia.
oraz medale bułgarskie.

</doc>
<doc id="3833067" url="https://pl.wikipedia.org/wiki?curid=3833067" title="Rachoń">
Rachoń



</doc>
<doc id="3833068" url="https://pl.wikipedia.org/wiki?curid=3833068" title="Neofit V (patriarcha Konstantynopola)">
Neofit V (patriarcha Konstantynopola)

Neofit V, gr. Νεόφυτος Ε΄ (zm. 1711) – ekumeniczny patriarcha Konstantynopola przez kilka dni w 1707 r.
Życiorys.
Neofit został metropolitą Heraklei w dniu 15 maja 1689 r. 20 października 1707 został wybrany patriarchą Konstantynopola. Jego wybór nie został zaakceptowany przez sułtana. W przeciągu pięciu dni został obalony, ale pozostał metropolitą Heraklei. Zmarł w 1711 r.

</doc>
<doc id="3833074" url="https://pl.wikipedia.org/wiki?curid=3833074" title="Wysszaja Liga SSSR">
Wysszaja Liga SSSR



</doc>
<doc id="3833076" url="https://pl.wikipedia.org/wiki?curid=3833076" title="Premijer liga">
Premijer liga



</doc>
<doc id="3833082" url="https://pl.wikipedia.org/wiki?curid=3833082" title="Późna neuropatia indukowana organofosforanami">
Późna neuropatia indukowana organofosforanami



</doc>
<doc id="3833083" url="https://pl.wikipedia.org/wiki?curid=3833083" title="Prwa liga macedońska">
Prwa liga macedońska



</doc>
<doc id="3833084" url="https://pl.wikipedia.org/wiki?curid=3833084" title="Priemjer-Liga kazachska">
Priemjer-Liga kazachska



</doc>
<doc id="3833088" url="https://pl.wikipedia.org/wiki?curid=3833088" title="Koledzy z klasy">
Koledzy z klasy

 – manga autorstwa Asumiko Nakamury, publikowana w magazynie "Opera" wydawnictwa Akane Shinsha od lipca 2005 do lipca 2006 roku. Opublikowane rozdziały zostały zebrane w jednym tomiku i wydane 15 lutego 2008 roku. W Polsce manga ukazała się nakładem wydawnictwa Waneko 26 lutego 2016 roku.
Na podstawie mangi powstał film anime wyprodukowany przez studio A-1 Pictures. Miał swoją premierę 20 lutego 2016 roku. Film zarobił ponad 201 mln jenów w Japonii (stan na 3 kwietnia 2016 roku).
Powiązanymi tytułami z tym tomem mangi są , , "O.B.", "Blanc" oraz .
Opis fabuły.
"Koledzy z klasy" to opowieść o pierwszym uczuciu dwójki chłopców, których z pozoru niewiele łączy. Historia opowiadana jest z perspektywy Hikaru Kusakabe, wyluzowanego i beztroskiego licealisty, który podczas lekcji muzyki zauważa, że jest w jego klasie chłopak nie biorący udziału w próbie chóru. Jeszcze tego samego dnia okazuje się, że Rihito Sajou (bardzo ambitny i dość spięty chłopak) nie śpiewał, ponieważ nie potrafił zrobić tego poprawnie. Zaintrygowany nowo poznanym kolegą muzykalnie uzdolniony Kusakabe oferuje mu swoją pomoc w nauce śpiewu, dzięki czemu ta dwójka spędzać będzie ze sobą dużo czasu i lepiej się poznają.
"Absolwenci" to kontynuacja historii zawartej w "Kolegach z klasy". Zbliżają się egzaminy wstępne. Sajou wracając ze szkoły przygotowawczej, spędza czas na randkach z Kusakabe. Pewnego dnia mama Sajou trafia do szpitala. Chłopak przytłoczony odwiedzinami w szpitalu, obowiązkami domowymi i egzaminami jest wykończony fizycznie i psychicznie. "Chcę cię zobaczyć" mówi jednak do Kusakabe i zaprasza do domu, gdzie będą sami.
Manga.
"Koledzy z klasy".
Manga "Koledzy z klasy" została napisana i zilustrowana przez Asumiko Nakamurę i opublikowana w magazynie "Opera" wydawnictwa Akane Shinsha. Ukazywała się od lipca 2005 roku do lipca 2006 roku. Opublikowane rozdziały zostały zebrane w jednym tomie, wydanym 15 lutego 2008 roku.
W Polsce manga ukazała się nakładem wydawnictwa Waneko 26 lutego 2016 roku w serii Jednotomówki Waneko.
"Absolwenci".
Manga to kontynuacja, również autorstwa Asumiko Nakamury, która była publikowana w magazynie "Opera" wydawnictwa Akane Shinsha. Ukazywała się od stycznia do sierpnia 2009 roku. Opublikowane rozdziały zostały zebrane w dwóch "tankōbonach" ( i ), a następnie wydane 28 stycznia 2010 roku.
W Polsce manga ukazała się w jednym tomie nakładem wydawnictwa Waneko 21 listopada 2016 roku w serii Jednotomówki Waneko.
"Sora i Hara".
Spin-off zatytułowany był również publikowany w magazynie "Opera" wydawnictwa Akane Shinsha i ukazywał się od grudnia 2009 do grudnia 2011 roku. Opublikowane rozdziały zostały zebrane w jednym "tankōbonie", wydanym 19 maja 2012 roku.
W Polsce manga ukazała się w jednym tomie nakładem wydawnictwa Waneko 26 lipca 2018.
"O.B.".
Sequel zatytułowany "O.B." był publikowany w magazynie "Opera" wydawnictwa Akane Shinsha. Ukazywał się od 27 kwietnia 2012 do 27 grudnia 2013 roku. Opublikowane rozdziały zostały zebrane w dwóch tomach, wydanych 15 lutego 2014 roku.
W Polsce manga ukazała się w jednym tomie nakładem wydawnictwa Waneko 14 lutego 2019 roku.
"Blanc".
Sequel zatytułowany "Blanc" był publikowany w magazynie "Opera" wydawnictwa Akane Shinsha. Ukazywał się od 28 lutego 2018 roku. Opublikowane rozdziały zostały zebrane w dwóch tomach, wydanych 23 września i 23 października 2020 roku.
"Futari-gurashi".
Sequel zatytułowany był publikowany w magazynie "Opera" wydawnictwa Akane Shinsha. Ukazywał się od 28 grudnia 2020 roku.

</doc>
<doc id="3833091" url="https://pl.wikipedia.org/wiki?curid=3833091" title="I liga czechosłowacka w piłce nożnej">
I liga czechosłowacka w piłce nożnej



</doc>
<doc id="3833092" url="https://pl.wikipedia.org/wiki?curid=3833092" title="Cyprian I (patriarcha Konstantynopola)">
Cyprian I (patriarcha Konstantynopola)

Cyprian I, gr. Κυπριανός (zm. po 1720) – ekumeniczny patriarcha Konstantynopola w latach 1707–1709 i 1713–1714.
Życiorys.
W dniu 25 października 1707 r. został patriarchą. W maju 1709 został obalony i zesłany na Górę Athos. W listopadzie 1713 został ponownie powołany na urząd. Z powodu niemożności zapłacenia pieniędzy za wybór, w dniu 28 lutego 1714 ustąpił.

</doc>
<doc id="3833094" url="https://pl.wikipedia.org/wiki?curid=3833094" title="DDR-Oberliga w piłce nożnej">
DDR-Oberliga w piłce nożnej



</doc>
<doc id="3833096" url="https://pl.wikipedia.org/wiki?curid=3833096" title="Katastrofa kysztymska">
Katastrofa kysztymska

Katastrofa kysztymska – wypadek jądrowy mający miejsce 29 września 1957 roku w Majaku – jednym z największych zakładów jądrowych ZSRR, zlokalizowanym około 150 kilometrów na południowy wschód od Swierdłowska w pobliżu miasta Kasli i 72 kilometry na północny zachód od Czelabińska. Miastem położonym najbliżej zakładu jest Oziorsk, stanowiący ośrodek administracyjny. Nazwa „katastrofa kysztymska”, mimo że Kysztym nie był w żaden sposób związany z zakładem Majak, pojawiała się w mediach z tego powodu, iż Kysztym był najbliższym miastem do zakładu Majak (Oziorsk był wówczas miastem zamkniętym).
Zakłady Majak.
Zakłady Majak powstały jako część radzieckiego programu badań nad bronią jądrową. Pierwotny cel zakładu to rafinowanie i obrabianie plutonu o przeznaczeniu wojskowym. W tym celu zbudowano pięć reaktorów jądrowych. W późniejszym okresie zakład specjalizował się w przetwarzaniu odpadów promieniotwórczych, głównie plutonu ze zdemobilizowanej broni i wypalonego paliwa jądrowego. 
Okoliczności katastrofy.
29 września 1957 roku doszło do awarii systemu chłodzenia zbiornika zawierającego dziesiątki tysięcy ton rozpuszczonych odpadów jądrowych. Awaria skutkowała eksplozją (niemającą charakteru jądrowego) o sile porównywalnej do wybuchu 75 ton trotylu (310 gigadżuli), a w konsekwencji pokrycie obszaru 39 000 kilometrów kwadratowych skażeniem promieniotwórczym o pierwotnej aktywności 2 milionów kiurów. W konsekwencji tej awarii ponad 200 osób zmarło na chorobę popromienną, 10 tysięcy ewakuowano, 470 tysięcy narażono na działanie promieniowania jonizującego, a obszar o wielkości setek kilometrów kwadratowych został wyłączony z użytku. Ludzie popadli w histerię wynikającą z obawy przed możliwością wybuchu nowych „tajemniczych” chorób. Widziano ofiary chorób o skórze „zsuwającej się” z twarzy, dłoni i innych odsłoniętych fragmentów ciała.
Po awarii.
Zdarzenie jądrowe, najpoważniejsze w historii ZSRR aż do katastrofy w Czarnobylu, skategoryzowano według międzynarodowej skali zdarzeń jądrowych jako „poważną awarię” – 6 w skali od 0 do 7. Plotki o awarii jądrowej w pobliżu Czelabińska krążyły na Zachodzie przez dłuższy czas. Fakt, że na wschód od Uralu nastąpił poważny wypadek jądrowy, wywnioskowano z badań nad wpływem promieniowania na rośliny, zwierzęta i ekosystemy, opublikowanych przez profesora Lwa Tumermana, byłego przewodniczącego laboratoriów biofizycznych Instytutu Biologii Molekularnej w Moskwie i jego współpracowników.
W 1966 roku na terenie najbardziej skażonym utworzono Rezerwat przyrody „Wostoczno-Uralskij”.
Anna Gyorgy, powołując się na ustawę o wolności informacji i w ten sposób otwierając akta CIA, dotarła do faktu, że CIA wiedziała od początku o katastrofie w zakładach Majak z roku 1957, lecz powstrzymywała się od ujawniania tej informacji, chcąc zapobiec zahamowaniu rozwijającego się przemysłu jądrowego w Stanach Zjednoczonych. Ralph Nader twierdził, że informacja nie została ujawniona ze względu na niechęć CIA do podkreślania faktu, że w Związku Radzieckim doszło do katastrofy jądrowej. Mogło to spowodować obawy u ludzi mieszkających w pobliżu instalacji jądrowych na terytorium Stanów Zjednoczonych. Rosjanie oficjalnie przyznali się do katastrofy dopiero w roku 1992, niedługo po upadku ZSRR.

</doc>
<doc id="3833099" url="https://pl.wikipedia.org/wiki?curid=3833099" title="Atanazy V (patriarcha Konstantynopola)">
Atanazy V (patriarcha Konstantynopola)

Atanazy V, gr. Αθανάσιος Ε΄ (zm. po 1718) – ekumeniczny patriarcha Konstantynopola w latach 1709–1711.
Życiorys.
Pochodził z Krety. Studiował w Halle w Saksonii. Był uzdolnionym lingwistą. W 1709 został wybrany patriarchą. Podczas panowania był podejrzewany o sympatie do katolicyzmu. 4 grudnia 1711 r. został obalony.

</doc>
<doc id="3833104" url="https://pl.wikipedia.org/wiki?curid=3833104" title="Mehdi Hüseynzadə">
Mehdi Hüseynzadə

Mehdi Hənifə oğlu Hüseynzadə (, ur. 22 grudnia 1918 w Baku, zm. 16 listopada 1944 we wsi Vitovlje w obecnej Słowenii) – radziecki wojskowy narodowości azerskiej, uczestnik ruchu partyzanckiego w Jugosławii, Bohater Związku Radzieckiego (1957).
Życiorys.
W 1932 podjął studia w Azerbejdżańskiej Akademii Artystycznej, a po jej ukończeniu od 1937 studiował w Leningradzkim Instytucie Języków Obcych, w 1940 wrócił do Baku i studiował w Azerbejdżańskim Instytucie Pedagogicznym im. Lenina. Od 1941 służył w Armii Czerwonej, w 1942 ukończył wojskową szkołę piechoty w Tbilisi i w lipcu 1942 został skierowany na front wojny z Niemcami, w sierpniu 1942 został ciężko ranny i wzięty do niewoli. Przebywał w obozach jenieckich we Włoszech i Jugosławii, gdzie założył konspiracyjną organizację antyfaszystowską. W styczniu 1944 z grupą towarzyszy zbiegł z niewoli, po czym wraz z jugosłowiańskimi partyzantami uczestniczył w ruchu oporu w Jugosławii i północnych Włoszech, dowodząc grupą wywiadowców i dywersantów, która niszczyła magazyny, zbiorniki paliwa, samochody, wysadzała mosty i likwidowała pojedynczych żołnierzy niemieckich. Zginął w niemieckiej zasadzce, gdy po otoczeniu przez Niemców i stoczeniu z nimi walki zastrzelił się ostatnim nabojem. Uchwałą Prezydium Rady Najwyższej ZSRR z 11 kwietnia 1957 został pośmiertnie odznaczony Złotą Gwiazdą Bohatera Związku Radzieckiego i Orderem Lenina. W Baku postawiono jego pomnik. Jego imieniem nazwano szkołę średnią i ulice w miastach Azerbejdżanu.

</doc>
<doc id="3833105" url="https://pl.wikipedia.org/wiki?curid=3833105" title="Cyryl IV (patriarcha Konstantynopola)">
Cyryl IV (patriarcha Konstantynopola)

Cyryl IV, gr. Κύριλλος Δ΄ (zm. 1728) – ekumeniczny patriarcha Konstantynopola w latach 1711–1713.
Życiorys.
Pochodził z Mityleny. Był niezwykle wykształcony. Został wybrany patriarchą w 1711 r. W 1713 r. został zmuszony do ustąpienia. Zmarł w 1728 r.

</doc>
<doc id="3833110" url="https://pl.wikipedia.org/wiki?curid=3833110" title="Cristina Garmendia">
Cristina Garmendia

Cristina Garmendia Mendizábal (ur. 21 lutego 1962 w San Sebastián) – hiszpańska biolog i przedsiębiorca, w latach 2008–2011 minister nauki i innowacji.
Życiorys.
Ukończyła biologię na Universidad de Sevilla, specjalizując się w zagadnieniach dotyczących genetyki. doktoryzowała się w zakresie biologii molekularnej na Universidad Autónoma de Madrid. W 1992 została absolwentką studiów podyplomowych typu MBA w IESE Business School.
Pracowała w grupie Amasua. W latach 2000–2008 była prezesem i dyrektorem generalnym przedsiębiorstwa biotechnologicznego Genetrix. Kierowała w międzyczasie także innymi przedsiębiorstwami z tej samej branży. Była również prezesem fundacji Inbiomed, prowadzącej bank komórek macierzystych. W latach 2005–2008 stała na czele ASEBIO, zrzeszenia hiszpańskich przedsiębiorców branży biotechnologicznej. W tym samym czasie wchodziła w skład zarządu zrzeszenia organizacji przedsiębiorców CEOE.
W kwietniu 2008 dołączyła do drugiego gabinetu José Luisa Zapatero. Objęła w nim stanowisko ministra nauki i innowacji, które zajmowała do grudnia 2011. Po odejściu z administracji rządowej powróciła do sektora prywatnego, m.in. jako członkini rady dyrektorów w przedsiębiorstwie Everis i akcjonariusz Genetrix. Współtworzyła również inwestycyjną grupę tzw. aniołów biznesu.
Odznaczona Krzyżem Wielkim Orderu Karola III (2011).

</doc>
<doc id="3833116" url="https://pl.wikipedia.org/wiki?curid=3833116" title="Fagopyrum urophyllum">
Fagopyrum urophyllum

Fagopyrum urophyllum (Bureau &amp; Franch.) Gross – gatunek rośliny z rodziny rdestowatych ("Polygonaceae" Juss.). Występuje naturalnie w południowych Chinach – w prowincjach Junnan oraz Syczuan. 
Biologia i ekologia.
Rośnie na łąkach oraz stokach. Występuje na wysokości od 900 do 2800 m n.p.m. Kwitnie od kwietnia do września, natomiast owoce dojrzewają od maja do listopada.

</doc>
<doc id="3833118" url="https://pl.wikipedia.org/wiki?curid=3833118" title="Litsea kobuskiana">
Litsea kobuskiana

Litsea kobuskiana C.K. Allen – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w południowej części prowincji Kuejczou oraz w północnej części regionu autonomicznego Kuangsi. 
Biologia i ekologia.
Roślina dwupienna. Rośnie w gęstych lasach. Występuje na wysokości od 800 do 1800 m n.p.m. Kwitnie w sierpniu.

</doc>
<doc id="3833119" url="https://pl.wikipedia.org/wiki?curid=3833119" title="Slovanska dolina">
Slovanska dolina

Slovanska dolina (pol. Dolina Slovańska; też: "Slovianska dolina") – dolina w zachodniej (tzw. Luczańskiej) części Małej Fatry w Karpatach Zachodnich na Słowacji. Nazwa pochodzi od wsi Slovany.
Położenie.
Dolina Slovańska jest doliną walną. Leży po południowo-wschodniej stronie głównego grzbietu Luczańskiej Małej Fatry. Jej wylot do Kotliny Turczańskiej znajduje się na wysokości ok. 480 m n.p.m. na zach. od wsi Valča w powiecie Martin. Górne zamknięcie doliny stanowi fragment głównego grzbietu Luczańskiej Małej Fatry na odcinku od Hnilickiej Kýčery (1217 m n.p.m.) na północy po szczyt Jankova (1163 m n.p.m.) na południu.
Od strony północno-wschodniej dolinę ogranicza grzbiet opadający od Hnilickiej Kýčery przez wzniesienia Javorina (1053 m n.p.m.) i Pivnica (830 m n.p.m.), natomiast od strony południowo-zachodniej – grzbiet opadający od Jankovej ku rozłożystej Kýčerze (1095 m n.p.m.) i przechodzący dalej na wschodzie w grupę wzgórz zwanych "Hôrki" (634 m n.p.m.).
Charakterystyka.
Poczynając od wylotu Dolina Slovańska wznosi się w kierunku zachodnim, a następnie północno-zachodnim. Ma długość ok. 7,5 km i maksymalną szerokość (od grzbietu do grzbietu) ok. 2,2 km. Spływa nią Slovansky potok. Jej stoki są dość strome, rzadko rozczłonkowane krótkimi dolinkami bocznymi. Cała dolina jest zalesiona, jedynie wzdłuż potoku pojawiają się nieliczne, niewielkie polany. Koło dawnej leśniczówki "Smradľavá voda" w dolnej części doliny w korycie potoku wybija źródło intensywnie siarkowej wody mineralnej, zwane właśnie „Smradľavá voda”. Od wsi Valča aż po domek służb leśnych w miejscu zwanym "Krčma" dnem doliny biegnie utwardzona droga jezdna (powyżej Smradľavej vody zamknięta dla pojazdów samochodowych).

</doc>
<doc id="3833120" url="https://pl.wikipedia.org/wiki?curid=3833120" title="Litsea pungens">
Litsea pungens

Litsea pungens Hemsl. – gatunek rośliny z rodziny wawrzynowatych ("Lauraceae" Juss.). Występuje naturalnie w północnej Tajlandii oraz południowych i wschodnich Chinach (w prowincjach Gansu, Kuejczou, Henan, Hubei, Hunan, Shaanxi, Syczuan, Junnan, w południowej części Shanxi, północnej części Guangdong i południowej części Zhejiang oraz w regionach autonomicznych Tybet i Kuangsi). 
Biologia i ekologia.
Roślina dwupienna. Rośnie w lasach. Występuje na wysokości od 800 do 2300 m n.p.m. Kwitnie od marca do maja, natomiast owoce dojrzewają od lipca do września.

</doc>
<doc id="3833121" url="https://pl.wikipedia.org/wiki?curid=3833121" title="Maasia glauca">
Maasia glauca

Maasia glauca (Hassk.) Mols, Kessler &amp; Rogstad – gatunek rośliny z rodziny flaszowcowatych ("Annonaceae" Juss.). Występuje naturalnie w Indiach, Tajlandii, Malezji, Indonezji, Papui-Nowej Gwinei oraz na Filipinach. 

</doc>
<doc id="3833122" url="https://pl.wikipedia.org/wiki?curid=3833122" title="Od Moskwy po Berlin">
Od Moskwy po Berlin



</doc>
<doc id="3833124" url="https://pl.wikipedia.org/wiki?curid=3833124" title="Oxyria sinensis">
Oxyria sinensis

Oxyria sinensis Hemsl. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Kuejczou, Syczuan i Junnan oraz w Tybetańskim Regionie Autonomicznym. 
Biologia i ekologia.
Jest roślina dwupienną. Rośnie na łąkach. Występuje na wysokości od 1600 do 3800 m n.p.m. Kwitnie od kwietnia do października.

</doc>
<doc id="3833126" url="https://pl.wikipedia.org/wiki?curid=3833126" title="Piptostigma pilosum">
Piptostigma pilosum

Piptostigma pilosum Oliv. – gatunek rośliny z rodziny flaszowcowatych ("Annonaceae" Juss.). Występuje naturalnie w południowej Nigerii, Kamerunie oraz Gabonie. 
Biologia i ekologia.
Rośnie w wilgotnych lasach.

</doc>
<doc id="3833127" url="https://pl.wikipedia.org/wiki?curid=3833127" title="Andriej Mielnikow">
Andriej Mielnikow

Andriej Aleksandrowicz Mielnikow (; ur. 11 kwietnia 1968 w Mohylewie, zm. 8 stycznia 1988 w prowincji Chost) – radziecki żołnierz, Bohater Związku Radzieckiego (1988).
Życiorys.
Do 1985 skończył 10 klas szkoły średniej w Mohylewie, a w 1986 szkołę rolniczą, pracował jako traktorzysta w sowchozie, należał do Komsomołu. Od października 1986 służył w Armii Radzieckiej, w kwietniu 1987 został włączony w skład kontyngentu wojsk radzieckich w Afganistanie, uczestniczył w sześciu operacjach bojowych, m.in. w operacji Magistrala prowadzonej w prowincji Chost od 17 listopada 1987 do stycznia 1988. Był żołnierzem oddziału karabinów maszynowych w 9 kompanii powietrznodesantowej 345 Gwardyjskiego Pułku Powietrznodesantowego, wyróżnił się w boju o wzgórze 3234 w nocy na 8 stycznia 1988, gdzie ogniem z karabinu odparł wiele ataków mudżahedinów, jednak w końcu zginął. Uchwałą Prezydium Rady Najwyższej ZSRR z 28 czerwca 1988 został pośmiertnie odznaczony Złotą Gwiazdą Bohatera Związku Radzieckiego i Orderem Lenina. Jego imieniem nazwano szkołę średnią nr 28 w Mohylewie, do której uczęszczał.

</doc>
<doc id="3833128" url="https://pl.wikipedia.org/wiki?curid=3833128" title="Polyceratocarpus microtrichus">
Polyceratocarpus microtrichus

Polyceratocarpus microtrichus (Engl. &amp; Diels) Ghesq. ex Pellegr. – gatunek rośliny z rodziny flaszowcowatych ("Annonaceae" Juss.). Występuje naturalnie w Kamerunie, Gabonie oraz Kongo. 
Biologia i ekologia.
Rośnie na wybrzeżu, w wilgotnych lasach.

</doc>
<doc id="3833129" url="https://pl.wikipedia.org/wiki?curid=3833129" title="Rabarbar Delavaya">
Rabarbar Delavaya

Rabarbar Delavaya ("Rheum delavayi" Franch.) – gatunek rośliny z rodziny rdestowatych ("Polygonaceae" Juss.). Występuje naturalnie w Nepalu, Bhutanie oraz południowych Chinach (w zachodnim Syczuanie oraz północnym Junnanie). 
Biologia i ekologia.
Rośnie w zaroślach, na łąkach oraz terenach skalistych. Występuje na wysokości od 3000 do 4800 m n.p.m. Kwitnie od czerwca do lipca.

</doc>
<doc id="3833130" url="https://pl.wikipedia.org/wiki?curid=3833130" title="Rheum delavayi">
Rheum delavayi



</doc>
<doc id="3833131" url="https://pl.wikipedia.org/wiki?curid=3833131" title="Rheum glabricaule">
Rheum glabricaule

Rheum glabricaule Sam. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincji Gansu. 
Biologia i ekologia.
Rośnie na terenach skalistych. Występuje na wysokości od 3000 do 3500 m n.p.m. Kwitnie od czerwca do lipca.

</doc>
<doc id="3833132" url="https://pl.wikipedia.org/wiki?curid=3833132" title="Rheum pumilum">
Rheum pumilum

Rheum pumilum Maxim. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Gansu, Qinghai i Syczuan oraz w Tybetańskim Regionie Autonomicznym. 
Biologia i ekologia.
Rośnie na terenach skalistych. Występuje na wysokości od 2800 do 4500 m n.p.m. Kwitnie od czerwca do lipca.

</doc>
<doc id="3833133" url="https://pl.wikipedia.org/wiki?curid=3833133" title="Thottea dependens">
Thottea dependens

Thottea dependens (Planch.) Klotzsch – gatunek rośliny z rodziny kokornakowatych ("Aristolochiaceae" Juss.). Występuje naturalnie w Malezji. 
Biologia i ekologia.
Rośnie w wiecznie zielonych lasach. Występuje na wysokości do 500 m n.p.m.

</doc>
<doc id="3833134" url="https://pl.wikipedia.org/wiki?curid=3833134" title="Atanazy III Patelaros">
Atanazy III Patelaros

Atanazy III Patelaros, gr. Αθανάσιος Γ΄ Πατελάρος (ur. 1597, zm. 5 kwietnia 1654) – ekumeniczny patriarcha Konstantynopola w 1634, 1635 i 1652 r. Święty prawosławny.
Życiorys.
Urodził się jako Aleksy Patellarios. W 1631 r. został metropolitą Salonik. W lutym 1634 został patriarchą Konstantynopola. Utrzymał się na tronie do 25 marca. Został zdetronizowany przez Cyryla Lukarisa. W 1635 Atanazy udał się do Włoch. Tam w Rzymie papież chciał go mianować kardynałem pod warunkiem akceptacji credo z filioque. Atanazy odmówił. W 1643 r. udał się do Rosji. Powrócił do Konstantynopola w 1652 i został patriarchą po raz trzeci. W lipcu 1652 r. dobrowolnie zrzekł się patriarchatu i udał się do Mołdawii. Następnie odwiedził w Czehryniu Bohdana Chmielnickiego. W kwietniu 1653 dotarł do Moskwy. W Rosji wziął udział w reformach patriarchy Nikona. Zmarł 5 kwietnia 1654 r. 
Kanonizacja.
W 1670 r. Atanazy został kanonizowany przez Rosyjski Kościół Prawosławny. Jego święto jest 2(15) maja.

</doc>
<doc id="3833136" url="https://pl.wikipedia.org/wiki?curid=3833136" title="Haidar Ash-Shaïbani">
Haidar Ash-Shaïbani



</doc>
<doc id="3833139" url="https://pl.wikipedia.org/wiki?curid=3833139" title="Rheum laciniatum">
Rheum laciniatum

Rheum laciniatum Prain – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w północnej części Syczuanu. 
Biologia i ekologia.
Rośnie na łąkach oraz terenach skalistych. Występuje na wysokości około 3000 m n.p.m.

</doc>
<doc id="3833143" url="https://pl.wikipedia.org/wiki?curid=3833143" title="Marin Shkurti">
Marin Shkurti

Marin Kolë Shkurti (ur. 1 października 1933 we wsi Samrish k. Szkodry, zm. 1 kwietnia 1969 w Szkodrze) – albański duchowny katolicki, więzień sumienia, błogosławiony Kościoła katolickiego.
Życiorys.
Ukończył szkołę we wsi Dajç nad Buną. PO odbyciu służby wojskowej, w 1957 wybrał suknię duchowną. Naukę kontynuował pod kierunkiem miejscowego proboszcza Pjetëra Grudy. 8 grudnia 1961 został wyświęcony na księdza w katedrze szkoderskiej przez arcybiskupa Ernesto Çobę, w tej samej katedrze odprawił mszę prymicyjną. Do 1967 pracował we wsiach Stajka i Vau te Dejes.
Po ogłoszeniu Albanii państwem ateistycznym w 1967 powrócił do wsi Samrish, gdzie pracował w kołchozie. W tym czasie kontynuował pracę duszpasterską i udzielał sakramentów w sposób tajny. 14 listopada 1968 wraz ze swoimi krewnymi przekroczył nielegalnie granicę albańsko-jugosłowiańską. Schwytany przez jugosłowiańską służbę bezpieczeństwa UDBA już trzy dni później został przekazany władzom albańskim. W czasie śledztwa był torturowany. 5 marca 1969 sąd ludowy, któremu przewodniczył Jorgo Dhroso skazał Shkurtiego na karę śmierci. 1 kwietnia 1969 na mocy rozkazu nr 620, wydanego przez ministra spraw wewnętrznych Kadri Hazbiu, Marin Shkurti został rozstrzelany w okolicach Szkodry. Według Pjetera Pepy ostatnie słowa Shkurtiego brzmiały: "Jestem niewinny. Niech żyje wiara Chrystusowa. Niech żyje Albania".
Shkurti znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.
Imię błogosławionego nosi jedna z ulic w tirańskiej dzielnicy Paskuqan.

</doc>
<doc id="3833147" url="https://pl.wikipedia.org/wiki?curid=3833147" title="Rheum racemiferum">
Rheum racemiferum

Rheum racemiferum Maxim. – gatunek rośliny z rodziny rdestowatych ("Polygonaceae" Juss.). Występuje naturalnie w Mongolii oraz Chinach (w prowincji Gansu oraz regionach autonomicznych Mongolia Wewnętrzna i Ningxia). 
Biologia i ekologia.
Rośnie murawach oraz terenach skalistych. Występuje na wysokości od 1300 do 2000 m n.p.m. Kwitnie od czerwca do lipca.

</doc>
<doc id="3833148" url="https://pl.wikipedia.org/wiki?curid=3833148" title="Ramularia primulae">
Ramularia primulae

Ramularia primulae Thüm. – gatunek grzybów z klasy "Dothideomycetes". Wywołuje plamistość liści pierwiosnka. 
Systematyka i nazewnictwo.
Pozycja w klasyfikacji według Index Fungorum: "Ramularia, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Synonim: "Cylindrosporium primulae" (Thüm.) J. Schröt. 1908.
Morfologia.
W miejscach rozwoju grzybni "Ramularia primulae" na obydwu stronach liści porażonych roślin tworzą się mniej więcej okrągłe, kanciaste i nieregularne plamy o średnicy 1-10 mm. Początkowo są żółtawo-ochrowe, potem coraz ciemniejsze: żółtawo-ochrowe, brązowe, szarobeżowe, w końcu szare. Obrzeże rozmyte, ciemniejsze, otoczone żółtawą plamą, często plamy te zlewają się. Grzybnia rozwija się w tkance miękiszowej wewnątrz liści. Strzępki bezbarwne, z przegrodami, rozgałęzione. Konidiofory w małych pęczkach, wyrastają z grzybni przez aparaty szparkowe liści lub przez naskórek. Są wyprostowane, długie, nitkowate, niemal cylindryczne, powyginane, faliste, kolankowate, czasami rozgałęzione. Mają długość 20–60(75) μm i szerokość 3–6 μm. Są bezbarwne, z przegrodami lub bez, gładkościenne. Blizny po oderwanych zarodnikach nieco zgęstniałe i ciemniejsze. Konidia odrywają się pojedynczo, czasami w rozgałęzionych łańcuchach. Są bezbarwne, elipsoidalno-owalne, o rozmiarach (8)10–35 × 3–61 μm, z przegrodami. Mają gładką lub nieco szorstką powierzchnię.
Występowanie i siedlisko.
Jest szeroko rozprzestrzeniony, poza Antarktydą występuje na wszystkich kontynentach.
W Polsce występuje na pierwiosnku lekarskim, pierwiosnku wyniosłym i pierwiosnku łyszczaku.
Gatunki podobne.
Na pierwiosnkach podano występowanie 3 gatunków powodujących plamistość liści pierwiosnka: "Ramularia primulae" Thüm., "Cercosporella primulae" Allesch. i "Ovularia primulana" P. Karst. Ich odrębność budziła wielokrotnie zastrzeżenia. "Ovularia primulana" uznano za synonim "Cercosporella primulae", dwa pierwsze gatunki uznano za odrębne. Różnią się głównie fizjologiczną aktywnością i oddziaływaniem patologicznym.

</doc>
<doc id="3833149" url="https://pl.wikipedia.org/wiki?curid=3833149" title="Rejon czerniwiecki">
Rejon czerniwiecki



</doc>
<doc id="3833152" url="https://pl.wikipedia.org/wiki?curid=3833152" title="Rheum acuminatum">
Rheum acuminatum

Rheum acuminatum Hook. f. &amp; Thomson – gatunek rośliny z rodziny rdestowatych ("Polygonaceae" Juss.). Występuje naturalnie w północnych częściach Indii i Mjanmy, w Nepalu, Bhutanie oraz południowych Chinach (w południowej części Gansu, Syczuanie, Junnanie oraz Tybecie). 
Biologia i ekologia.
Rośnie w lasach oraz na terenach skalistych. Występuje na wysokości od 2800 do 4000 m n.p.m. Kwitnie od czerwca do lipca.

</doc>
<doc id="3833155" url="https://pl.wikipedia.org/wiki?curid=3833155" title="Pore Mosuliszwili">
Pore Mosuliszwili

Pore (Kristepore) Mosuliszwili (gruz. ფორე (ქრისტეფორე) მოსულიშვილი, ros. Форе (Христофор) Николаевич Мосулишвили; ur. we wsi Kwemo w Kachetii, zm. w grudniu 1944 w prowincji Novara) – radziecki wojskowy narodowości gruzińskiej, uczestnik włoskiego ruchu oporu, Bohater Związku Radzieckiego (1990).
Życiorys.
Po ukończeniu technikum rolniczego pracował w kołchozie, od 1939 służył w Armii Czerwonej, od czerwca 1941 walczył w wojnie z Niemcami. W 1944 przebywając w niemieckiej niewoli, zorganizował ucieczkę ok. 70 jeńców z obozu na terytorium Włoch; uciekinierzy po zdobyciu dużej ilości broni i amunicji połączyli się z włoskimi partyzantami antyfaszystowskimi. Został pomocnikiem dowódcy międzynarodowego oddziału partyzanckiego 118 Brygady Partyzanckiej. W jednej z walk zginął. Został pochowany w Aronie. Jego imieniem nazwano ulicę w Tbilisi oraz kołchoz i ulica w rodzinnej wsi.

</doc>
<doc id="3833159" url="https://pl.wikipedia.org/wiki?curid=3833159" title="Borówka (rejon czerniwiecki)">
Borówka (rejon czerniwiecki)



</doc>
<doc id="3833162" url="https://pl.wikipedia.org/wiki?curid=3833162" title="Rheum likiangense">
Rheum likiangense

Rheum likiangense Sam. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w południowo-zachodnim Syczuanie, wschodnim Tybecie oraz północno-zachodnim Junnanie. 
Biologia i ekologia.
Rośnie w lasach oraz na łąkach. Występuje na wysokości od 2500 do 4000 m n.p.m. Kwitnie w lipcu.

</doc>
<doc id="3833163" url="https://pl.wikipedia.org/wiki?curid=3833163" title="Mojówka">
Mojówka



</doc>
<doc id="3833164" url="https://pl.wikipedia.org/wiki?curid=3833164" title="Pentekostalizm w Niemczech">
Pentekostalizm w Niemczech

Pentekostalizm w Niemczech – wierni ruchu zielonoświątkowego w Niemczech. Podobnie jak i w innych krajach niemiecki, pentekostalizm jest podzielony na szereg denominacji, największą z nich jest Federacja Kościołów Zielonoświątkowych.
Początki ruchu.
Ruch zielonoświątkowy pojawił się w Niemczech w roku 1907 i był wtedy pod silnym wpływem ruchu uświęceniowego. Liderami pentekostalizmu we wczesnych jego latach byli: Jonathan Paul (1853–1931), Emil Meyer (1869–1950) z Hamburga i Emil Humburg (1874–1969) z Müllheim. W wyniku pewnych nieporozumień pomiędzy liderami ruchu 15 września 1909 roku doszło do deklaracji berlińskiej, której autorzy uznali, że w ruchu zielonoświątkowym manifestuje się fałszywy duch. Wkrótce po tej deklaracji, 28 września, zielonoświątkowcy zorganizowali swą pierwszą konferencję. Na tej konferencji udzielono trzypunktowej odpowiedzi autorom deklaracji berlińskiej, jej autorzy twierdzili, że:
Utworzono też zielonoświątkową denominację, którą nazwano "Mülheimer Verband" (Stowarzyszenie Mülheim). Jednak w ramach tej organizacji działały rozmaite frakcje. W wyniku różnych nieporozumień Emil Meyer, Benjamin Schilling i Heinrich Vietheer zostali wyłączeni z "Mülheimer Verband". Część z nich założyła "Freie Pfingstgemeinden" (wolne zielonoświątkowe zbory). Oprócz tego działały lokalne zbory, nienależące do żadnej denominacji, pozostające pod wpływem darbystycznej eschatologii.
 (1883–1968) od 1922 roku ewangelizował przy pomocy misji namiotowej. Założone przez niego zbory utworzyły Społeczność Elim (Elim-Gemeinden). W roku 1926 liczyły one około 5000 wiernych.
Okres nazizmu.
Emil Meyer, początkowo jeden z czołowych działaczy "Mülheimer Verband" i wyłączony z niej w 1911 roku, w 1932 roku napisał list do Hitlera, w którym nakreślił swój punkt widzenia na kwestię żydowską. W 1937 roku opublikował książkę, w której powołał się na własne wrażenia prorocze oraz spekulacje historiozoficzne i zaproponował, aby wszystkich Żydów przesiedlić do Egiptu, skąd później będą mogli udać się do Palestyny. "Mülheimer Verband" w 1938 roku zostało zmuszone do zmiany nazwy oraz pewnych zmian w swojej konstytucji, w wyniku których stowarzyszenie oficjalnie zatraciło zielonoświątkowy charakter. Christian Hugo Krust, historyk związany z "Mülheimer Verband" usiłował przedstawić postawę swej denominacji w duchu oporu, jednak Carl Simpson ocenił, że było to posłuszne przystosowanie do trudnego okresu nazizmu, co pozwoliło przetrwać ten okres.
Heinrich Vietheer, czołowy działacz zborów Elim, zareagował entuzjastycznie na dojście do władzy Hitlera. Jednak restrykcje i prześladowania ze strony nazistów zmusiły w 1938 roku do przyłączenia zborów Elim do Unii Baptystycznej.
W 1935 roku Karl Fix założył "Volksmission" (Misję ludową). Denominacja ta przetrwała do roku 1945, ponieważ naziści nie uważali jej za zielonoświątkową. Faktycznie różniła się od innych denominacji charakterem modlitwy (nie podnoszono rąk do góry), a sam Karl Fix przez cały okres nazistowski przekonywał, że Misja ludowa nie jest zielonoświątkowa.
Hermann Lauster w 1937 roku założył Zbory Boże. 22 sierpnia 1938 roku został uwięziony w obozie koncentracyjnym w Welzheim, gdzie był przetrzymywany do 16 marca 1939 roku. Oficjalnie Zbory Boże zostały zlikwidowane, ale wierni kontynuowali domowe nabożeństwa.
Po II wojnie światowej.
Po zakończeniu II wojny światowej przewodnią rolę zaczęli odgrywać ci działacze, którzy byli represjonowani przez nazistów. Byli to m.in.: Karl Fix, Paula Gassner i Hermann Lauster, który powrócił z Anglii. W NRD w 1951 roku ruch zielonoświątkowy został zakazany przez komunistyczną władzę, co wpłynęło na znaczącą redukcję wiernych. "Mülheimer Verband", wciąż największa denominacja, ewoluowała w stronę kwietyzmu. Hermann Zeiss założył ponad 120 zborów w pierwszej powojennej dekadzie. Misjonarze angielscy i duńscy założyli jeszcze jedną zielonoświątkową denominację – Kościół Apostolski.
W latach sześćdziesiątych Niemcy były odwiedzane przez amerykańskich ewangelistów, takich jak Oral Roberts i Tonny Osborn.
W 1979 roku powstało "Forum Freikirchlicher Pfingstgemeinden" (Forum Wolnych Kościołów Zielonoświątkowych). Jego członkami zostały następujące denominacje:
W 1982 roku ACD zmieniło nazwę na "Bund Freikirchlicher Pfingstgemeinden" (Federacja Kościołów Zielonoświątkowych), do której to denominacji w 1988 roku przyłączyła się Volksmission, w 1991 roku przyłączyło się 13 zborów Elim z byłego NRD, a w 2000 roku 30 zborów denominacji Ecclesia-Gemeinden.
W 1998 roku "Mülheimer Verband" dokonało zmian w swej doktrynie i teologii, w rezultacie nie jest już klasyfikowane jako zielonoświątkowe ugrupowanie. W 2003 roku zostało wyłączone z "Forum Freikirchlicher Pfingstgemeinden" (Forum Wolnych Kościołów Zielonoświątkowych).
Oprócz tego od 1962 roku działa ruch charyzmatyczny (zwany też neopentekostalizmem), a w latach 80. pojawił się ruch neocharyzmatyczny.
XXI wiek.
Na początku XXI wieku największą zielonoświątkową denominacją była Federacja Kościołów Zielonoświątkowych, licząca około 40 000 członków skupionych w 600 zborach. Drugą ważną denominacją były Zbory Boże liczące 4000 członków i z liczbą 10 000 osób uczęszczających na nabożeństwa, skupionych w 80 zborach.
Drugą co do wielkości denominacją zielonoświątkową w Niemczech jest Braterstwo Wolnych Wspólnot Chrześcijańskich. Kościół ten, założony przez Iwana Woronajewa składa się głównie ze społeczności rosyjskojęzycznej i stanowi konserwatywne skrzydło ruchu zielonoświątkowego w Niemczech. W 2019 roku miał 18,5 tys. wiernych w 118 społecznościach. Kościół Boży liczy 4350 członków. Obecni są także Bracia norwescy, którzy zgromadzają 2650 wiernych w 10 lokalnych kościołach i Międzynarodowy Kościół Poczwórnej Ewangelii z 2,2 tys. wiernych. Inne znaczące organizacje ruchu zielonoświątkowego w Niemczech to: Stowarzyszenie „Winnica”, Gospel Forum Stuttgart i Kościół Hillsong.

</doc>
<doc id="3833166" url="https://pl.wikipedia.org/wiki?curid=3833166" title="Sainka">
Sainka



</doc>
<doc id="3833173" url="https://pl.wikipedia.org/wiki?curid=3833173" title="AMC Rebel">
AMC Rebel

AMC Rebel – samochód osobowy klasy wyższej produkowany pod amerykańską marką AMC w latach 1967 – 1970.
Historia i opis modelu.
Był dostępny w wielu różnych wersjach nadwoziowych, jako 2-drzwiowy hardtop, 4-drzwiowy sedan, 4-drzwiowe kombi i 2-drzwiowy kabriolet. Dostępne silniki to R6, o pojemności 3.8 lub 4.1l, oraz V8 o pojemnościach od 4,8 do 6,4l.
W standardzie auto było wyposażone w 3-biegowe przekładnie ręczne, lub 3-stopniowy automat. Większość wersji można było ponadto otrzymać z 4- biegową przekładnią ręczną. W 1971 roku Rebel został całkowicie zastąpiony przez model Matador.
Rebel "The Machine".
AMC Rebel "The Machine" - samochód sportowy, zaliczany do segmentu muscle car, jest to najmocniejsza wersja seryjna modelu AMC Rebel. Oficjalna prezentacja miała miejsce w Dallas 25 października 1969 roku. Pod maską pracował 6,4-litrowy silnik V8 o mocy 340 KM.
Do wyposażenia seryjnego należały hamulce tarczowe, szerokie ogumienie Goodyear z felgami 15 cali i fotele z centralnym podłokietnikiem. Nowe auto kosztowało 3.475 dolarów. Początkowo samochód malowany był w trójkolorowe barwy - biała karoseria z czerwono-białymi-niebieskimi paskami odblaskowymi, późniejsze egzemplarze miały inne kolory i często lakierowane na czarno maski. Samochód budowano tylko przez rok, powstało 2236 egzemplarzy.

</doc>
<doc id="3833174" url="https://pl.wikipedia.org/wiki?curid=3833174" title="Serby (Ukraina)">
Serby (Ukraina)



</doc>
<doc id="3833179" url="https://pl.wikipedia.org/wiki?curid=3833179" title="Jeremiasz III (patriarcha Konstantynopola)">
Jeremiasz III (patriarcha Konstantynopola)

Jeremiasz III, gr. Ιερεμίας Γ΄ (ur. ok. 1650–1660 na Patmos, zm. 1735 na Athos) – ekumeniczny patriarcha Konstantynopola w latach 1716–1726 i 1732–1733.
Życiorys.
Urodził się między 1650 a 1660 na wyspie Patmos. Po raz pierwszy został patriarchą 23 marca 1716 r. Został obalony 19 listopada 1726 i zesłany na Górę Synaj. 15 września 1732 r. został patriarchą po raz drugi. Po kilku miesiącach, w marcu 1733 r. zrezygnował z urzędu z powodu choroby. Udał się na Górę Athos, gdzie zmarł w 1735 r.

</doc>
<doc id="3833182" url="https://pl.wikipedia.org/wiki?curid=3833182" title="Mazurówka (rejon czerniwiecki)">
Mazurówka (rejon czerniwiecki)



</doc>
<doc id="3833187" url="https://pl.wikipedia.org/wiki?curid=3833187" title="Mazurówka (rejon tulczyński)">
Mazurówka (rejon tulczyński)



</doc>
<doc id="3833191" url="https://pl.wikipedia.org/wiki?curid=3833191" title="Mazuriwka (obwód połtawski)">
Mazuriwka (obwód połtawski)

Mazuriwka (ukr. Мазурівка) – wieś na Ukrainie, w obwodzie połtawskim, w rejonie połtawskim, w radzie wiejskiej Maczuchy.

</doc>
<doc id="3833192" url="https://pl.wikipedia.org/wiki?curid=3833192" title="Paisjusz II (patriarcha Konstantynopola)">
Paisjusz II (patriarcha Konstantynopola)

Paisjusz II Kioumourtzoglou, gr. Παΐσιος Β΄ Κιουμουρτζόγλου (zm. 11 grudnia 1756) – ekumeniczny patriarcha Konstantynopola w latach 1726–1732, 1740–1743, 1744–1748 i 1751–1752.
Życiorys.
Urodził się w Cezarei. Po raz pierwszy został wybrany patriarchą Konstantynopola 20 listopada 1726. We wrześniu 1732 ustąpił z powodów zdrowotnych. Drugi patriarchat sprawował od sierpnia 1740 do maja 1743 r., trzeci w okresie od marca 1744 do 28 września 1748 r. Czwarty raz panował od maja 1751 do 7 września 1752, kiedy to został obalony. Zmarł 11 grudnia 1756.

</doc>
<doc id="3833203" url="https://pl.wikipedia.org/wiki?curid=3833203" title="Rheum hotaoense">
Rheum hotaoense

Rheum hotaoense C.Y. Cheng &amp; T.C. Kao – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Gansu, Shaanxi oraz Shanxi. 
Biologia i ekologia.
Rośnie na terenach skalistych. Występuje na wysokości od 1000 do 1800 m n.p.m. Kwitnie od maja do lipca.

</doc>
<doc id="3833205" url="https://pl.wikipedia.org/wiki?curid=3833205" title="Zadarów (rejon monasterzyski)">
Zadarów (rejon monasterzyski)



</doc>
<doc id="3833206" url="https://pl.wikipedia.org/wiki?curid=3833206" title="Werbka (rejon monasterzyski)">
Werbka (rejon monasterzyski)



</doc>
<doc id="3833208" url="https://pl.wikipedia.org/wiki?curid=3833208" title="Weleśniów (rejon monasterzyski)">
Weleśniów (rejon monasterzyski)



</doc>
<doc id="3833209" url="https://pl.wikipedia.org/wiki?curid=3833209" title="Zawadówka (rejon monasterzyski)">
Zawadówka (rejon monasterzyski)



</doc>
<doc id="3833211" url="https://pl.wikipedia.org/wiki?curid=3833211" title="Szwejków (rejon monasterzyski)">
Szwejków (rejon monasterzyski)



</doc>
<doc id="3833212" url="https://pl.wikipedia.org/wiki?curid=3833212" title="Switle (rejon monasterzyski)">
Switle (rejon monasterzyski)



</doc>
<doc id="3833218" url="https://pl.wikipedia.org/wiki?curid=3833218" title="Tomasz Rychliński">
Tomasz Rychliński

Tomasz Rychliński, pseud.: Jeżybroda, Czapka, Dziadek (ur. 1853, zm. 1926) – polski działacz socjalistyczny, robotnik. Pracował w Łodzi będąc ideowym przywódcą Komitetu Robotniczego „Proletariat”.
W okresie od 1945 do 1989 r. jego imieniem były nazwane ulice i zakłady pracy, m.in.: Zakłady Przemysłu Dziewiarskiego „Dresso” w Łodzi, Zakłady Przemysłu Wełnianego w Bielsku-Białej przy ul. Partyzantów, ul.1-go Maja, (dawny Almor, Barthelmus / Wolf / Beter / Suchy).

</doc>
<doc id="3833222" url="https://pl.wikipedia.org/wiki?curid=3833222" title="Sawałuski">
Sawałuski



</doc>
<doc id="3833223" url="https://pl.wikipedia.org/wiki?curid=3833223" title="Sadowe">
Sadowe



</doc>
<doc id="3833225" url="https://pl.wikipedia.org/wiki?curid=3833225" title="Pidlisne">
Pidlisne



</doc>
<doc id="3833226" url="https://pl.wikipedia.org/wiki?curid=3833226" title="Senków">
Senków



</doc>
<doc id="3833227" url="https://pl.wikipedia.org/wiki?curid=3833227" title="Podillia">
Podillia



</doc>
<doc id="3833228" url="https://pl.wikipedia.org/wiki?curid=3833228" title="Helwingia">
Helwingia

Helwingia ("Helwingia" Willd.) – rodzaj roślin z monotypowej rodziny helwingiowatych "Helwingiaceae" z rzędu ostrokrzewowców ("Aquifoliales"). Obejmuje 4 gatunki występujące na obszarze od Himalajów poprzez Chiny, Tajwan po Wyspy Japońskie. Są to krzewy i niewielkie drzewa rosnące w lasach i zaroślach. Wyróżniają się drobnymi kwiatami wyrastającymi z blaszki liściowej (w istocie wyrastają z ich nasady, ale ich szypułki zrastają się z ogonkiem i środkową wiązką przewodzącą). Liście roślin z tego rodzaju są jadalne i mają zastosowanie lecznicze. Nazwa rodzajowa upamiętnia Georga Andreasa Helwinga – pruskiego pastora i botanika z Węgorzewa. Rośliny bywają uprawiane jako osobliwości botaniczne.
W Polsce bywa uprawiana w kolekcjach botanicznych helwingia japońska "H. japonica", ale przemarza.
Systematyka.
Rodzaj należy do monotypowej (czyli zawierającej tylko ten takson) rodziny "Helwingiaceae" z rzędu ostrokrzewowców ("Aquifoliales")
W systemie Cronquista (1981) rodzaj włączony był do rodziny dereniowatych ("Cornaceae"). W systemie Takhtajana (1997) rodzaj podniesiony został do rangi monotypowej rodziny i rzędu "Helwigiales" i usytuowany obok "Araliales". Analizy molekularne i bazujące na podobieństwach morfologicznych wskazują na pokrewieństwo rodzaju "Helwigia" z ostrokrzewowatymi i "Phyllonomaceae". Wraz z tymi rodzinami "Helwigia" jako rodzina "Helwigiaceae" sytuowana jest w systemach APG (w tym APG IV z 2016).

</doc>
<doc id="3833229" url="https://pl.wikipedia.org/wiki?curid=3833229" title="Helwingiaceae">
Helwingiaceae



</doc>
<doc id="3833231" url="https://pl.wikipedia.org/wiki?curid=3833231" title="Phyllonoma">
Phyllonoma

Phyllonoma – rodzaj roślin z monotypowej rodziny Phyllonomaceae z rzędu ostrokrzewowców ("Aquifoliales"). Obejmuje 5 gatunków występujących na obszarze od Meksyku poprzez Amerykę Środkową, po Andy w Ameryce Południowej między Kolumbią i Boliwią. Są to krzewy i niewielkie drzewa wyróżniające się tym, że ich drobne kwiaty wyrastają z blaszki liściowej. Nie jest znane ich znaczenie ekonomiczne.
Systematyka.
Rodzaj należy do monotypowej (czyli zawierającej tylko ten takson) rodziny Phyllonomaceae z rzędu ostrokrzewowców ("Aquifoliales").
Tradycyjnie rodzaj ten zaliczany był w dawnych systemach (np. w systemie Cronquista z 1981) do rodzin agrestowatych "Grossulariaceae" lub twardziczkowatych "Escalloniaceae". W systemie Takhtajana z 1997 rodzaj podniesiony do rangi rodziny "Phyllonomaceae" włączony był do rzędu "Hydrangeales". Dowody molekularne oraz podobieństwa morfologiczne wskazały na bliskie pokrewieństwo tego rodzaju z rodziną "Helwingiaceae", wraz z którą zaliczany jest do ostrokrzewowców "Aquifoliales". 

</doc>
<doc id="3833232" url="https://pl.wikipedia.org/wiki?curid=3833232" title="Phyllonomaceae">
Phyllonomaceae



</doc>
<doc id="3833233" url="https://pl.wikipedia.org/wiki?curid=3833233" title="Kusinowce">
Kusinowce



</doc>
<doc id="3833234" url="https://pl.wikipedia.org/wiki?curid=3833234" title="Stemonuraceae">
Stemonuraceae

Stemonuraceae – rodzina roślin z rzędu ostrokrzewowców ("Aquifoliales"). Obejmuje 12 rodzajów z 95 gatunkami, z czego 55 należy do rodzaju "Gomphandra" i 15 do rodzaju "Stemonurus". Zasięg tych roślin obejmuje strefę tropikalną na obszarach występowania wilgotnych lasów równikowych. Największe zróżnicowanie osiągają w południowo-wschodniej Azji, w północnej Australii (stan Queensland) oraz w zachodniej Oceanii (na obszarze tym występuje 8 z 12 rodzajów). Poza tym występują na Półwyspie Indyjskim, na Madagaskarze i okolicznych wyspach, w zachodniej części Afryki równikowej oraz w północnej części Ameryki Południowej. Drewno wielu gatunków jest cenione jako surowiec konstrukcyjny, dotyczy to drzew z rodzajów "Whitmorea" i "Codiocarpus", a zwłaszcza "Cantleya corniculata", której drewno stosowane jest jako zamiennik sandałowca, wykorzystywane do wyrobu mebli i w budownictwie łodzi i statków.
Systematyka.
Przedstawiciele tej rodziny byli włączani początkowo do "Icacinaceae". Odmienna budowa drewna, różnice morfologiczne i w końcu badania molekularne wykazały jednak ich odrębność. Według Angiosperm Phylogeny Website i systemu APG IV z 2016, jest grupą siostrzaną dla rodziny "Cardiopteridaceae" w obrębie ostrokrzewowców "Aquifoliales".

</doc>
<doc id="3833238" url="https://pl.wikipedia.org/wiki?curid=3833238" title="Rheum sublanceolatum">
Rheum sublanceolatum

Rheum sublanceolatum C.Y. Cheng &amp; T.C. Kao – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Gansu i Qinghai oraz regionie autonomicznym Sinciang. 
Biologia i ekologia.
Rośnie na terenach skalistych. Występuje na wysokości od 2400 do 3000 m n.p.m. Kwitnie w czerwcu.

</doc>
<doc id="3833240" url="https://pl.wikipedia.org/wiki?curid=3833240" title="Keepsake">
Keepsake

Keepsake – komputerowa gra przygodowa typu wskaż i kliknij, wyprodukowana przez Wicked Studios i wydana przez Dreamcatcher w 2005 roku.
Fabuła.
Lydia, główna bohaterka gry, przybywa do starodawnej Akademii Magii w Smoczej Dolinie spotkać swoją nie widzianą od lat przyjaciółkę Celeste, której ojciec jest dyrektorem szkoły i zauważa, że miejsce to zupełnie opustoszało. Lydia zaczyna więc poszukiwania w Akademii wraz z jedyną spotkaną tam istotą – gadającym wilkiem Zakiem, który twierdzi, że jest w rzeczywistości smokiem, a swój obecny kształt przybrał dzięki magicznej miksturze, do której wypicia został zmuszony. Lydia zaprzyjaźnia się z Zakiem i razem z nim próbuje odkryć tajemnice szkoły. Zadanie nie jest jednak łatwe, gdyż wszystkie sekrety zabezpieczone są magią, do której złamania zawsze potrzebna jest siła umysłu oraz logicznego myślenia.
Odbiór gry.
Andrzej „EGM” Sawicki, recenzent czasopisma CD-Action, ocenił grę pozytywnie. Pochwalił grafikę, animacje oraz ciekawą intrygę, skrytykował jednak „skąpą liczbę miejsc do zapisu gry”. Adam „eJay” Kaczmarek, recenzent z portalu Gry-Online, pochwalił grę za klimat, bardzo dobre zagadki i wygląd Akademii, skrytykował natomiast za fatalne głosy postaci oraz ich drętwe animacje. Katarzyna Olechnowska, recenzentka strony Gry WP, uznała grę za średnią, przyznając, że rozgrywka jest wciągająca, a zagadki – ciekawe. Według niej słabymi stronami gry są „dużo gadania bez znaczenia dla fabuły” oraz „zbyt dużo chodzenia po tych samych lokacjach”.

</doc>
<doc id="3833241" url="https://pl.wikipedia.org/wiki?curid=3833241" title="Olchowiec (obwód iwanofrankiwski)">
Olchowiec (obwód iwanofrankiwski)



</doc>
<doc id="3833244" url="https://pl.wikipedia.org/wiki?curid=3833244" title="Wybory parlamentarne w II Rzeszy Niemieckiej w 1871 roku">
Wybory parlamentarne w II Rzeszy Niemieckiej w 1871 roku

Wybory parlamentarne w II Rzeszy Niemieckiej w 1871 roku były pierwszymi wyborami parlamentarnymi jakie przeprowadzono w historii II Rzeszy Niemieckiej. Odbyły się one 3 maja 1871 roku. W wyborach zwyciężyła Niemiecka Partia Narodowo-Liberalna ("Nationalliberale Partei"; NLP), która zdobyła 125 miejsc w Reichstagu. Na drugim miejscu znalazła się chadecka Partia Centrum ("Deutsche Zentrumspartei") z 63 mandatami, a trzecią pozycję pod względem ilości mandatów osiągnęła Niemiecka Partia Konserwatywna ("Deutschkonservative Partei"; 57 mandatów). W Reichstagu znalazły się również partie liberalne (socjalliberalne i konserwatywnego liberalizmu) oraz ugrupowania mniejszości narodowych (m.in. Polaków i Duńczyków).

</doc>
<doc id="3833247" url="https://pl.wikipedia.org/wiki?curid=3833247" title="Wybory do landtagu Lippe w 1933">
Wybory do landtagu Lippe w 1933



</doc>
<doc id="3833249" url="https://pl.wikipedia.org/wiki?curid=3833249" title="Piotrów (rejon tłumacki)">
Piotrów (rejon tłumacki)



</doc>
<doc id="3833251" url="https://pl.wikipedia.org/wiki?curid=3833251" title="Ostra (rejon monasterzyski)">
Ostra (rejon monasterzyski)



</doc>
<doc id="3833252" url="https://pl.wikipedia.org/wiki?curid=3833252" title="Olesza (rejon monasterzyski)">
Olesza (rejon monasterzyski)



</doc>
<doc id="3833253" url="https://pl.wikipedia.org/wiki?curid=3833253" title="Serafim I (patriarcha Konstantynopola)">
Serafim I (patriarcha Konstantynopola)

Serafim I, gr. Σεραφείμ Α΄ – ekumeniczny patriarcha Konstantynopola od marca 1733 do końca września 1734 r.

</doc>
<doc id="3833254" url="https://pl.wikipedia.org/wiki?curid=3833254" title="Rheum yunnanense">
Rheum yunnanense

Rheum yunnanense Sam. – gatunek rośliny z rodziny rdestowatych ("Polygonaceae" Juss.). Występuje naturalnie w północnej Mjanmie oraz Chinach (w północno-zachodniej części Junnanu). 
Biologia i ekologia.
Rośnie na terenach skalistych. Występuje na wysokości około 4000 m n.p.m. Kwitnie od lipca do sierpnia.

</doc>
<doc id="3833259" url="https://pl.wikipedia.org/wiki?curid=3833259" title="Katastrofa lotu TAT 230">
Katastrofa lotu TAT 230

Katastrofa lotu TAT 230 – wydarzyła się 4 marca 1988. W jej wyniku Fairchild FH-227 należący do TAT European Airlines rozbił się, zabijając wszystkie 23 osoby na pokładzie.
Samolot.
Maszyną obsługującą lot 230 był Fairchild FH-227 (nr rej.F-GCPS) o numerze seryjnym 546. Samolot został wyprodukowany w 1967 roku i wylatał 33 142 godziny, czyli wykonał 55 843 cykli startu i lądowania.
Przebieg lotu.
Lot 230 wystartował z Nancy o 6:53 i zgodnie z planem wzniósł się na wysokość przelotową 14000 stóp. O 7:26 załoga dostała zgodę na zniżanie z 9000 stóp do 7000 stóp. Chwilę później załoga dostała zgodę na zniżanie do 6000 stóp, był to ostatni kontakt z samolotem. Po chwili maszyna zaczęła bardzo szybko tracić wysokość. O 7:37 samolot przeciął linię energetyczną, a następnie uderzył w ziemię, zabijając wszystkie 23 osoby na pokładzie.
Przyczyny.
Prawdopodobną przyczyną katastrofy była awaria elektryczna instrumentów pokładowych, która spowodowała utratę orientacji przestrzennej, a w konsekwencji uderzenie o ziemię.
Kontrowersje.
Na pomniku ofiar katastrofy jest mowa o 24 ofiarach, a w oficjalnym raporcie o 23 ofiarach. 

</doc>
<doc id="3833260" url="https://pl.wikipedia.org/wiki?curid=3833260" title="Międzygórze (rejon monasterzyski)">
Międzygórze (rejon monasterzyski)



</doc>
<doc id="3833262" url="https://pl.wikipedia.org/wiki?curid=3833262" title="Nizkołyży (rejon monasterzyski)">
Nizkołyży (rejon monasterzyski)



</doc>
<doc id="3833263" url="https://pl.wikipedia.org/wiki?curid=3833263" title="Rabarbar Emoda">
Rabarbar Emoda

Rabarbar Emoda ("Rheum australe" D. Don) – gatunek rośliny z rodziny rdestowatych ("Polygonaceae" Juss.). Występuje naturalnie w Nepalu oraz północnych częściach Pakistanu, Indii oraz Mjanmy. 
Biologia i ekologia.
Rośnie na łąkach. Występuje na wysokości od 3400 do 4300 m n.p.m. Kwitnie od czerwca do sierpnia. 
Zastosowanie.
Korzenie gatunku mają działanie przeczyszczające, a także są wykorzystywane jako środek ściągający.

</doc>
<doc id="3833265" url="https://pl.wikipedia.org/wiki?curid=3833265" title="Rheum australe">
Rheum australe



</doc>
<doc id="3833266" url="https://pl.wikipedia.org/wiki?curid=3833266" title="Neofit VI (patriarcha Konstantynopola)">
Neofit VI (patriarcha Konstantynopola)

Neofit VI, gr. Νεόφυτος ΣΤ΄ (zm. 1747) – ekumeniczny patriarcha Konstantynopola w latach 1734–1740 i 1743–1744.
Życiorys.
Urodził się na wyspie Patmos. 27 września 1734 został patriarchą. Funkcję tę sprawował do sierpnia 1740 r. Po raz drugi panował od maja 1743 do marca 1744 r.

</doc>
<doc id="3833267" url="https://pl.wikipedia.org/wiki?curid=3833267" title="Markowa (rejon monasterzyski)">
Markowa (rejon monasterzyski)



</doc>
<doc id="3833268" url="https://pl.wikipedia.org/wiki?curid=3833268" title="Łazarówka (rejon monasterzyski)">
Łazarówka (rejon monasterzyski)



</doc>
<doc id="3833270" url="https://pl.wikipedia.org/wiki?curid=3833270" title="Krasiejów (rejon monasterzyski)">
Krasiejów (rejon monasterzyski)



</doc>
<doc id="3833273" url="https://pl.wikipedia.org/wiki?curid=3833273" title="Korżowa (rejon monasterzyski)">
Korżowa (rejon monasterzyski)



</doc>
<doc id="3833277" url="https://pl.wikipedia.org/wiki?curid=3833277" title="Cyryl V (patriarcha Konstantynopola)">
Cyryl V (patriarcha Konstantynopola)

Cyryl V Karakallos, gr. Κύριλλος Ε΄ Καράκαλλος (zm. 27 lipca 1775) – ekumeniczny patriarcha Konstantynopola w latach 1748–1751 i 1752–1757.
Życiorys.
Urodził się na Peloponezie. Pierwszy raz był patriarchą od 28 września 1748 do końca maja 1751 r. Drugi raz panował od 7 września 1752 do 16 stycznia 1757 r. Uchodzi za postać kontrowersyjną ze względu na jego stosunek do sakramentu chrztu. Uważał iż chrzest w obrządku katolickim i ormiańskim jest nieważny. Zmarł 27 lipca 1775 r.

</doc>
<doc id="3833278" url="https://pl.wikipedia.org/wiki?curid=3833278" title="Liberland">
Liberland

Liberland, oficjalnie Wolna Republika Liberlandu – mikronacja położona między Chorwacją a Serbią na zachodnim brzegu Dunaju. Została proklamowana 13 kwietnia 2015 przez czeskiego libertariańskiego polityka i aktywistę Víta Jedličkę, który został jej prezydentem po wyborach, w których dostał dwa głosy za i żadnego głosu przeciw.
Informacje ogólne.
Republika Liberlandu została ulokowana w pobliżu miejscowości Zmajevac w Chorwacji i Bački Monoštor w Serbii. Jej powierzchnia wynosi ok. 7 km kwadratowych. Ustrój został określony jako republika konstytucyjna z elementami demokracji bezpośredniej. Językami urzędowymi zostały czeski i angielski, a walutą ustanowiono "merit".
Proklamując powstanie Liberlandu, Vít Jedlička ogłosił, że celem utworzenia tego państwa jest stworzenie na ziemi niczyjej „oazy wolności”, w której „uczciwi ludzie będą mogli się rozwijać”, a aparat państwowy „nie będzie nakładał na nich ograniczeń ani podatków”.
Reakcje międzynarodowe.
Republika Liberland została uznana jedynie przez dwie inne mikronacje: Królestwo Północnego Sudanu i Sealand. Proklamacja mikronacji spotkała się natomiast z aprobatą partii libertariańskich i radykalnie liberalnych.

</doc>
<doc id="3833279" url="https://pl.wikipedia.org/wiki?curid=3833279" title="Rabarbar kędzierzawy">
Rabarbar kędzierzawy

Rabarbar kędzierzawy ("Rheum rhabarbarum" L.) – gatunek rośliny z rodziny rdestowatych ("Polygonaceae" Juss.). Występuje naturalnie we wschodniej części Rosji, Mongolii oraz Chinach (w prowincjach Hebei, Heilongjiang, Hubei, Jilin i Shanxi, a także w regionie autonomicznym Mongolia Wewnętrzna). Ponadto został naturalizowany i jest uprawiany na całym świecie w strefie umiarkowanej.
Biologia i ekologia.
Rośnie na łąkach, stokach, terenach skalistych oraz w zaroślach. Występuje na wysokości do 4000 m n.p.m. Kwitnie od lipca do sierpnia. 
Zastosowanie.
Gatunek ten jest uprawiany od ponad dwóch tysiącleci. Samodzielnie lub w połączeniu z innymi składnikami jest wykorzystywany do przyrządzania galaretek, sosów i wina. Głównie wykorzystywany jest ogonek liściowy, ponieważ sama blaszka liściowa charakteryzuje się wysoką zawartością kwasu szczawiowego, kwasu cytrynowego oraz glikozydów, które są toksyczne w wysokich dawkach.

</doc>
<doc id="3833280" url="https://pl.wikipedia.org/wiki?curid=3833280" title="Rheum rhabarbarum">
Rheum rhabarbarum



</doc>
<doc id="3833281" url="https://pl.wikipedia.org/wiki?curid=3833281" title="Ladzkie (rejon monasterzyski)">
Ladzkie (rejon monasterzyski)



</doc>
<doc id="3833283" url="https://pl.wikipedia.org/wiki?curid=3833283" title="Hrehorów (rejon monasterzyski)">
Hrehorów (rejon monasterzyski)



</doc>
<doc id="3833284" url="https://pl.wikipedia.org/wiki?curid=3833284" title="Rheum alexandrae">
Rheum alexandrae

Rheum alexandrae Batalin – gatunek rośliny z rodziny rdestowatych ("Polygonaceae" Juss.). Występuje naturalnie w południowych Chinach – w zachodnim Syczuanie, północno-zachodniej części Junnanu oraz wschodnim Tybecie. 
Biologia i ekologia.
Rośnie w lasach oraz na terenach skalistych. Występuje na wysokości od 3000 do 4600 m n.p.m. Kwitnie od czerwca do lipca.

</doc>
<doc id="3833285" url="https://pl.wikipedia.org/wiki?curid=3833285" title="Kallinik III (patriarcha Konstantynopola)">
Kallinik III (patriarcha Konstantynopola)

Kallinik III, znany też jako Kallinik IV, gr. Καλλίνικος Δ΄ (ur. 1713, zm. 1791 w Zagorze) – ekumeniczny patriarcha Konstantynopola w przez kilka miesięcy w 1757.
Życiorys.
Panował od 16 stycznia do 22 lipca 1757 r. Po rezygnacji został zesłany na wyspę Limnos, a później na Górę Synaj do Klasztoru Świętej Katarzyny. Zmarł w 1791 r.

</doc>
<doc id="3833287" url="https://pl.wikipedia.org/wiki?curid=3833287" title="Zagroda Sołtysów w Jurgowie">
Zagroda Sołtysów w Jurgowie

Zagroda Sołtysów w Jurgowie – filia Narodowego Muzeum Tatrzańskiego.
Historia obiektu.
Dom wybudował w 1861 roku pradziadek ostatniego właściciela, Jakuba Sołtysa (ur. w 1918 r.). Następnie obiekt odziedziczyli Maciej i Regina Sołtysowie, a potem ojciec Jakuba – Szymon. Jakuba po śmierci matki wychowywał brat – w 1942 r. przeprowadzili się do nowego domu, a w starej zagrodzie pozostał ojciec chłopców i jego brat, Sebastian. 
W 1979 roku zagrodę przejął prawnie Jakub Sołtys, a w 1982 chałupę z budynkiem gospodarczym zakupiło Muzeum Tatrzańskie. Przeprowadzono remont konserwatorski i urządzono ekspozycję etnograficzną przedstawiającą życie ubogiego chłopa spiskiego w okresie XIX/XX wieku.
Budynki i wnętrza.
Zagroda składa się z budynku mieszkalnego i zabudowań gospodarczych, stojących jeden za drugim w układzie liniowym. Budynek mieszkalny skierowany jest ścianą szczytową na zachód (do drogi). Budulcem było drewno świerkowe. Dom osadzony jest na kamiennych "peckach," umieszczonych w narożach, przestrzenie wypełniono gliną. Ściany chałupy zbudowane są z "płazów" (pnie drzew przepołowione wzdłuż) i z okrąglaków. Konstrukcja zrębowa ze szczelinami uszczelnionymi mchem.
Zabudowania mieszkalne.
Drzwi wejściowe umieszczono w północnej, frontowej ścianie (nietypowo ze względu na kształt działki). Pomieszczenia usytuowane na planie prostokąta: sień, izba, komora. Wejście do izby prowadzi przez sień, a do komory przez izbę. Sień zbudowana z okrąglaków, na podłodze płaskie kamienie. Ściany izby zbudowane z szerokich "płazów," a podłoga pokryta jest deskami. Pod powałą widać belkę (służącą też jako półka) - "sosrąb" z wyciętą datą budowy budynku i wyrzezanym motywem rozety. W rogu izby stoi piec, a na nim kolejny, tzw. "piekarnik". W przeciwnym kącie stół i wiszące nad nim święte obrazy tworzą tzw. "święty kąt." Na prawo od okien – drewniane łóżko. Jest też półka i łyżnik. W izbie skupiały się główne czynności domowników. W Zagrodzie ekspozycja prezentuje też w izbie kolekcję tradycyjnego stroju jurgowskiego. Ściany komory wykonane są z okrąglaków. Podłoga jest wyłożona deskami (wcześniej: kamieniami). Przechowywano tu produkty żywnościowe. Ekspozycja zawiera zgromadzone w komorze narzędzia do obróbki lnu.
Zabudowania gospodarcze.
Zabudowania gospodarcze (drewutnia-"drewiarnia", owczarnia, "boisko" i stajnia) znajdują się za budynkiem mieszkalnym i wykonane są z okrąglaków świerkowych uszczelnionych mchem. Dach dwuspadowy, kryty dranicami. 
W "drewiarni" (także: "jata") oprócz drewna opałowego przechowywano też sanki ("gnatki"), a na kołkach zawieszano latem warsztat tkacki. W owczarni – przeznaczonej dla ok. 30 owiec – są podwójne drzwi (połówkowe i całe) oraz żłób na karmę. "Boisko" z klepiskiem służyło głównie do młocki przy pomocy cepów. W stajni (drewniana podłoga, drabinki, żłoby na paszę) przebywały konie i krowy, a do I wojny światowej – także woły.

</doc>
<doc id="3833288" url="https://pl.wikipedia.org/wiki?curid=3833288" title="Honczariwka">
Honczariwka



</doc>
<doc id="3833289" url="https://pl.wikipedia.org/wiki?curid=3833289" title="Kowalówka (rejon monasterzyski)">
Kowalówka (rejon monasterzyski)



</doc>
<doc id="3833291" url="https://pl.wikipedia.org/wiki?curid=3833291" title="Rabarbar Webba">
Rabarbar Webba

Rabarbar Webba ("Rheum webbianum" Royle) – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnich Indiach, Nepalu, Pakistanie oraz Chinach (w południowo-zachodnim Tybecie). 
Biologia i ekologia.
Rośnie na terenach skalistych. Występuje na wysokości między 3500 a 3600 m n.p.m. Kwitnie od czerwca do września.

</doc>
<doc id="3833292" url="https://pl.wikipedia.org/wiki?curid=3833292" title="Rheum webbianum">
Rheum webbianum



</doc>
<doc id="3833293" url="https://pl.wikipedia.org/wiki?curid=3833293" title="Halenia">
Halenia

Halenia – rodzaj roślin należący do rodziny goryczkowatych ("Gentianaceae"). Obejmuje 66 gatunków, według niektórych źródeł należy tu około 100 gatunków. Kilka gatunków występuje w Europie (rejon Uralu) i Azji, podczas gdy zdecydowana większość na kontynentach amerykańskich, zwłaszcza w obszarach górskich Ameryki Południowej. Rośliny te rosną na górskich łąkach i skrajach lasów. 
Pojedyncze gatunki uprawiane są jako rośliny ozdobne.
Systematyka.
Rodzaj z podplemienia "Swertiinae", plemienia "Gentianeae" z rodziny goryczkowatych ("Gentianaceae"). 
W obrębie podplemienia należy do jednego z dwóch kladów. W nim pozycję bazalną zajmuje rodzaj "Gentianopsis" oddzielony ok. 17,89 miliona lat temu, a kolejne linie rozwojowe prowadzą do współczesnych rodzajów: niebielistka "Swertia", "Halenia", goryczuszka "Gentianella", "Lomatogonium" i "Comastoma".

</doc>
<doc id="3833295" url="https://pl.wikipedia.org/wiki?curid=3833295" title="Jewhen Ołesnyćkyj">
Jewhen Ołesnyćkyj



</doc>
<doc id="3833297" url="https://pl.wikipedia.org/wiki?curid=3833297" title="Serafim II (patriarcha Konstantynopola)">
Serafim II (patriarcha Konstantynopola)

Serafim II, gr. Σεραφεὶμ Β´ (zm. 7 grudnia 1779) – ekumeniczny patriarcha Konstantynopola w latach 1757–1761.
Życiorys.
Zanim został wybrany na patriarchę Konstantynopola był metropolitą Filipopolis. Patriarchą był od 22 lipca 1757 do 26 marca 1761 r. Po obaleniu został zesłany Górę Athos. W czasie wojny rosyjsko-tureckiej (1768–1774) namawiał grecką ludność do buntu przeciwko Turkom. W 1776 r. przeniósł się do Ukrainę, gdzie zmarł w dniu 7 grudnia 1779 r. Jest pochowany w Mgarskim Monasterze Przemienienia Pańskiego.

</doc>
<doc id="3833298" url="https://pl.wikipedia.org/wiki?curid=3833298" title="Wulf Wilenski">
Wulf Wilenski

Wulf (Wolf) Lejbowicz Wilenski (, , ur. 21 sierpnia 1919 w Kownie, zm. 15 stycznia 1992 w Bat Jamie) – radziecki wojskowy, Bohater Związku Radzieckiego (1945).
Życiorys.
Urodził się w żydowskiej rodzinie robotniczej. W 1936 ukończył technikum w Kownie, później był podoficerem litewskiej armii, po aneksji Litwy przez ZSRR mieszkał i pracował w Uzbeckiej SRR na stacji kolejowej. Od 1940 służył w Armii Czerwonej, w 1941 skończył szkołę piechoty, od czerwca 1941 walczył w wojnie z Niemcami, od 1943 należał do WKP(b). W walkach w rejonie Pojegów 11-13 października 1944 jako dowódca batalionu 249 pułku piechoty 16 Litewskiej Dywizji Piechoty 2 Gwardyjskiej Armii 1 Frontu Nadbałtyckiego w stopniu majora zabił wielu żołnierzy wroga i doprowadził do odparcia niemieckiego kontrataku; został wówczas ranny. Po wojnie ukończył Akademię Wojskową im. Frunzego, kierował katedrą wojskową Wileńskiego Uniwersytetu Państwowego, w 1972 został przeniesiony do rezerwy w stopniu pułkownika. W 1983 wyjechał do Izraela, gdzie działał w Związku Inwalidów Wojennych Izraela i napisał wspomnienia.
Odznaczenia.
I medale.

</doc>
<doc id="3833299" url="https://pl.wikipedia.org/wiki?curid=3833299" title="Huta Nowa (rejon monasterzyski)">
Huta Nowa (rejon monasterzyski)



</doc>
<doc id="3833300" url="https://pl.wikipedia.org/wiki?curid=3833300" title="Hranitne (rejon monasterzyski)">
Hranitne (rejon monasterzyski)



</doc>
<doc id="3833302" url="https://pl.wikipedia.org/wiki?curid=3833302" title="Bertniki (rejon monasterzyski)">
Bertniki (rejon monasterzyski)



</doc>
<doc id="3833303" url="https://pl.wikipedia.org/wiki?curid=3833303" title="Bobrowniki (rejon monasterzyski)">
Bobrowniki (rejon monasterzyski)



</doc>
<doc id="3833304" url="https://pl.wikipedia.org/wiki?curid=3833304" title="Jarosław Ołesnyćkyj">
Jarosław Ołesnyćkyj



</doc>
<doc id="3833305" url="https://pl.wikipedia.org/wiki?curid=3833305" title="Czechów (rejon monasterzyski)">
Czechów (rejon monasterzyski)



</doc>
<doc id="3833306" url="https://pl.wikipedia.org/wiki?curid=3833306" title="Rheum forrestii">
Rheum forrestii

Rheum forrestii Diels – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w Syczuanie, Junnanie oraz Tybecie. 
Biologia i ekologia.
Rośnie na skalistych zboczach. Występuje na wysokości około 3000 m n.p.m. Kwitnie od czerwca do lipca.

</doc>
<doc id="3833309" url="https://pl.wikipedia.org/wiki?curid=3833309" title="Minskoff Theatre">
Minskoff Theatre

Minskoff Theatre – założony w 1973 roku amerykański teatr, mieszczący się na Broadwayu w środkowym Manhattanie, w Nowym Jorku. Nazwany został nazwiskiem Sama Minskoffa i jego synów.

</doc>
<doc id="3833311" url="https://pl.wikipedia.org/wiki?curid=3833311" title="Teatr Minskoff">
Teatr Minskoff



</doc>
<doc id="3833313" url="https://pl.wikipedia.org/wiki?curid=3833313" title="Joannik III (patriarcha Konstantynopola)">
Joannik III (patriarcha Konstantynopola)

Joannik III, gr. Ιωαννίκιος Γ΄ (ur. ok. 1700, zm. 1793) – patriarcha Serbii w latach 1739–1746, ekumeniczny patriarcha Konstantynopola w latach 1761–1763.
Życiorys.
Pochodził z rodziny fanariotów. W latach 1739–1746 był patriarchą serbskim w Peć. 26 marca 1761 r. został wybrany patriarchą Konstantynopola. Sprawował ten urząd do 21 maja 1763 r., kiedy został obalony i wygnany na Górę Athos.

</doc>
<doc id="3833314" url="https://pl.wikipedia.org/wiki?curid=3833314" title="Veľké Uherce (zbiornik wodny)">
Veľké Uherce (zbiornik wodny)

Veľké Uherce (słow. "Vodná nádrž Veľké Uherce") – sztuczny zbiornik wodny na potoku Drahožica (dopływ Nitry) w północnej części grupy górskiej Trybecz na Słowacji. Powstał w 1971 r.
Położenie.
Zbiornik znajduje się u wylotu doliny Doliny Drahożyckiej spomiędzy gór grupy górskiej Trybecza do południowej części Kotliny Górnonitrzańskiej. Leży w granicach wsi Veľké Uherce w powiecie Partizánske. Zapora, spiętrzająca wody zbiornika, wznosi się pomiędzy masywem góry Čierny vrch (440 m n.p.m.) na północnym wschodzie a bezimiennym masywem (ok. 340 m n.p.m.) na południowym zachodzie.
Charakterystyka.
Dolinę przegradza zapora ziemna z okładziną betonową. Dolinny zbiornik zaporowy o powierzchni lustra wody ok. 22 ha (maksymalnie 25 ha) i maksymalnej głębokości ok. 8 m gromadzi średnio 1,8 mln m³ wody. Głównym zadaniem zbiornika było zapewnienie regularnych dostaw wody dla dawnych zakładów przemysłu obuwniczego ("Závody 29. augusta") w mieście Partizánske. Powstał także jako element ochrony przeciwpowodziowej doliny Nitry. Pełni również funkcje rekreacyjne i sportowe. Gospodarkę rybną w zbiorniku prowadzi Słowacki Związek Rybacki ("Slovenský rybársky zväz").
Po raz pierwszy zbiornik był opróżniony w celach remontowych w latach 1984–1986. Jesienią 2013 roku woda z zapory została ponownie spuszczona. Powodem była konieczność oczyszczenia zbiornika z nanosów oraz remont zapory, której betonowe okładziny zaczynały przeciekać. Do lata 2016 r. prace nie zostały zakończone.
W zbiorniku żyją różne gatunki ryb, m.in. karp, płoć, szczupak. Podczas spuszczania wody wyłowiono wiele egzemplarzy tołpygi białej o dł. do 110 cm i wadze do 40 kg.

</doc>
<doc id="3833323" url="https://pl.wikipedia.org/wiki?curid=3833323" title="Jean-Pierre Haigneré">
Jean-Pierre Haigneré

Jean-Pierre Haigneré (ur. 19 maja 1948 w Paryżu) – francuski astronauta.
Życiorys.
Po ukończeniu w 1971 Akademii Sił Powietrznych i uzyskaniu w 1973 licencji został pilotem myśliwskim. W 1981 ukończył angielską szkołę pilotów testowych, w latach 1986–1987 studiował astrofizykę w Orsay. We wrześniu 1985 został zakwalifikowany do odbycia lotu kosmicznego i rozpoczął przygotowanie i szkolenie.
Swój pierwszy lot kosmiczny odbywał od 1 do 22 lipca 1993 na pokładzie statków Sojuz TM-17 i Sojuz TM-16 jako kosmonauta badacz; spędził wówczas w kosmosie 10 dni, 16 godzin i 8 minut.
Swój drugi lot kosmiczny odbywał od 20 lutego do 28 sierpnia 1999 na pokładzie statku Sojuz TM-29 i stacji kosmicznej Mir jako inżynier lotu; spędził wówczas w kosmosie 188 dni, 20 godzin i 16 minut.
Został odznaczony Komandorią Legii Honorowej.
Jego żoną jest Claudie Haigneré, również astronautka.

</doc>
<doc id="3833324" url="https://pl.wikipedia.org/wiki?curid=3833324" title="Doliocarpus schottianus">
Doliocarpus schottianus

Doliocarpus schottianus Eichler – gatunek rośliny z rodziny ukęślowatych ("Dilleniaceae" Salisb.). Występuje endemicznie w Brazylii – w stanach Espírito Santo, Rio de Janeiro, São Paulo, Parana oraz Santa Catarina. 

</doc>
<doc id="3833327" url="https://pl.wikipedia.org/wiki?curid=3833327" title="Samuel I Chaceres">
Samuel I Chaceres

Samuel I Chaceres, gr. Σαμουήλ, imię świeckie Skarlatos Chazteris, gr. Σκαρλάτος Χαντζερής (ur. ok. 1700 w Stambule, zm. 10 maja 1775) – ekumeniczny patriarcha Konstantynopola w latach 1763–1768 i 1773–1774.
Życiorys.
Pierwsze jego panowanie jako patriarchy trwało od 24 maja 1763 do 5 listopada 1768 r. Drugie panowanie miało miejsce od 17 listopada 1773 do 24 grudnia 1774 r. Oba panowania zostały zakończone wygnaniem na Górę Athos. Zmarł 10 maja 1775.

</doc>
<doc id="3833333" url="https://pl.wikipedia.org/wiki?curid=3833333" title="Nolana">
Nolana

Nolana, łęgotka ("Nolana" ) – rodzaj roślin należący do rodziny psiankowatych ("Solanaceae"). Obejmuje 70 gatunków. Występują one w Ameryce Południowej na wybrzeżach Oceanu Spokojnego, od Wysp Galapagos poprzez wybrzeża Peru do Chile. Rośliny te rosną na terenach skalistych oraz na piaskach na wybrzeżu. 
Niektóre gatunki uprawiane są jako rośliny ozdobne, zwłaszcza nolana błękitna ("N. paradoxa") o pędach płożących i przewisających uprawiana w pojemnikach.
Systematyka.
Rodzaj z podrodziny "Solanoideae" z rodziny psiankowatych ("Solanaceae"). Ze względu na specyficzną budowę słupkowia, zalążni i w konsekwencji owoców – rodzaj wyodrębniany był w rodzinę łęgotkowatych "Nolanaceae". Badania molekularne wykazały jednak, że jest zagnieżdżony w psiankowatych.

</doc>
<doc id="3833334" url="https://pl.wikipedia.org/wiki?curid=3833334" title="Pływanie na Letnich Igrzyskach Olimpijskich 1948 – 100 m stylem grzbietowym kobiet">
Pływanie na Letnich Igrzyskach Olimpijskich 1948 – 100 m stylem grzbietowym kobiet

100 m stylem grzbietowym kobiet – jedna z konkurencji pływackich rozgrywanych podczas XIV Igrzysk Olimpijskich w Londynie. Eliminacje odbyły się 4 sierpnia, a półfinały i finał 5 sierpnia 1948 roku.
Faworytką była Dunka Karen Harup, która rok wcześniej została mistrzynią Europy. Harup już w eliminacjach pobiła rekord olimpijski, który poprawiała jeszcze w półfinałach i finale. W ostatnim wyścigu uzyskała czas 1:14,4 i o 1,6 s wyprzedziła Suzanne Zimmerman ze Stanów Zjednoczonych. Brąz, z czasem 1:16,7, zdobyła Australijka Judy-Joy Davies.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do półfinałów zakwalifikowały się trzy najlepsze pływaczki z każdego wyścigu oraz pozostałe cztery zawodniczki z najlepszymi czasami.
Półfinały.
Do finału zakwalifikowały się trzy najlepsze pływaczki z każdego wyścigu oraz pozostałe dwie zawodniczki z najlepszymi czasami.

</doc>
<doc id="3833335" url="https://pl.wikipedia.org/wiki?curid=3833335" title="Nolanaceae">
Nolanaceae



</doc>
<doc id="3833340" url="https://pl.wikipedia.org/wiki?curid=3833340" title="Melecjusz II (patriarcha Konstantynopola)">
Melecjusz II (patriarcha Konstantynopola)

Melecjusz II, gr. Μελέτιος Β΄ (ur. ok. 1700, zm. po 1777) – ekumeniczny patriarcha Konstantynopola w latach 1768–1769.
Życiorys.
Urodził się na wyspie Tenedos. Urząd patriarchy sprawował od 5 listopada 1768 do 11 kwietnia 1769 r.

</doc>
<doc id="3833344" url="https://pl.wikipedia.org/wiki?curid=3833344" title="Wolfas Wilenskis">
Wolfas Wilenskis



</doc>
<doc id="3833346" url="https://pl.wikipedia.org/wiki?curid=3833346" title="I'm Your Man">
I'm Your Man



</doc>
<doc id="3833347" url="https://pl.wikipedia.org/wiki?curid=3833347" title="Doliocarpus major">
Doliocarpus major

Doliocarpus major J.F.Gmel. – gatunek rośliny z rodziny ukęślowatych ("Dilleniaceae" Salisb.). Występuje naturalnie w Gwatemali, Kostaryce, Panamie, Kolumbii, Ekwadorze, Peru, Boliwii oraz Brazylii (w stanach Acre, Amazonas, Amapá, Pará, Rondônia, Maranhão, Piauí, Mato Grosso oraz Espírito Santo). 
Zmienność.
W obrębie tego gatunku oprócz podgatunku nominatywnego wyróżniono jeden podgatunek:

</doc>
<doc id="3833348" url="https://pl.wikipedia.org/wiki?curid=3833348" title="Wolf Wilenski">
Wolf Wilenski



</doc>
<doc id="3833351" url="https://pl.wikipedia.org/wiki?curid=3833351" title="Teodozjusz II (patriarcha Konstantynopola)">
Teodozjusz II (patriarcha Konstantynopola)

Teodozjusz II, gr. Θεοδόσιος Β΄ (zm. ok. 1785) – ekumeniczny patriarcha Konstantynopola w latach 1769–1773.
Życiorys.
Urodził się na Krecie. Został wybrany na patriarchę 11 kwietnia 1769 r. Został zmuszony do rezygnacji 16 listopada 1773 r.

</doc>
<doc id="3833352" url="https://pl.wikipedia.org/wiki?curid=3833352" title="Fore Mosuliszwili">
Fore Mosuliszwili



</doc>
<doc id="3833355" url="https://pl.wikipedia.org/wiki?curid=3833355" title="Doliocarpus olivaceus">
Doliocarpus olivaceus

Doliocarpus olivaceus Sprague &amp; R.O.Williams ex G.E.Hunter – gatunek rośliny z rodziny ukęślowatych ("Dilleniaceae" Salisb.). Występuje naturalnie w Panamie, Kolumbii, Ekwadorze oraz Peru. 
Biologia i ekologia.
Rośnie w wiecznie zielonych lasach oraz lasach częściowo zrzucających liście. Występuje na terenach nizinnych.

</doc>
<doc id="3833356" url="https://pl.wikipedia.org/wiki?curid=3833356" title="Pedro Correia Garção">
Pedro Correia Garção

Pedro Correia Garção (ur. 29 kwietnia 1724, zm. 10 listopada 1772) – portugalski poeta okresu oświecenia.
Życiorys.
Pedro António Joaquim Correia da Serra Garção urodził się w Lizbonie 29 kwietnia 1724 roku. Ukończył kolegium jezuickie w Lizbonie i zaczął studia prawnicze na Uniwersytecie w Coimbrze, jednak ich nie ukończył.
Był jednym z założycieli, a potem prezesem towarzystwa "Arcádia Lusitana" (1756). Dał się wtedy poznać jako miłośnik poezji Horacego. Używał pseudonimu Corydon Erimantheo. Był też, w latach 1760–1762, redaktorem „Gazeta de Lisboa”.
W kwietniu 1771 roku został wtrącony do więzienia, ponieważ naraził się ówczesnemu premierowi Sebastião José de Carvalho e Melo (znanemu powszechnie jako markiz de Pombal). Ułaskawienie ze strony króla, o które wystarała się żona poety, przyszło za późno. Pedro Correia Garção zmarł w więzieniu Limoeiro w Lizbonie 10 listopada 1772 roku.
Twórczość.
Pedro Correia Garção jest uważany za jednego z najważniejszych portugalskich poetów neoklasycznych. Pisał między innymi sonety. Stworzył ich pięćdziesiąt siedem. Oprócz tego pisał ody, wykorzystując między innymi strofę saficką. W Odzie VIII zastosował rym ababbcc, znany jako królewski ("rhyme royal").

</doc>
<doc id="3833358" url="https://pl.wikipedia.org/wiki?curid=3833358" title="Vladimír Ráž">
Vladimír Ráž

Vladimír Ráž (ur. 1 lipca 1923 w Nejdek, zm. 4 lipca 2000 w Pradze) – czeski aktor. W latach 1947–2000
zagrał w ponad 60 filmach i serialach telewizyjnych.

</doc>
<doc id="3833359" url="https://pl.wikipedia.org/wiki?curid=3833359" title="Sofroniusz II (patriarcha Konstantynopola)">
Sofroniusz II (patriarcha Konstantynopola)

Sofroniusz II, gr. Σωφρόνιος Β΄ (zm. 19 października 1780) – ekumeniczny patriarcha Konstantynopola w latach 1775–1780 i prawosławny patriarcha Jerozolimy jako Sofroniusz V w latach 1770–1775.
Życiorys.
Urodził się w Aleppo w Syrii. W latach 1770–1775 był prawosławnym patriarchą Jerozolimy. Patriarchą Konstantynopola był od 1775 r. aż do śmierci.

</doc>
<doc id="3833362" url="https://pl.wikipedia.org/wiki?curid=3833362" title="Cameron Mitchell (kulturysta)">
Cameron Mitchell (kulturysta)

Cameron Mitchell (ur. 27 grudnia 1973 w Elkhart) – amerykański kulturysta, fotomodel i aktor pornograficzny pochodzenia szkockiego i czirokeskiego.
Życiorys.
Wczesne lata.
Urodził się w Elkhart, niedużym mieście w stanie Indiana.
Od zawsze interesował się sportem. W trakcie nauki w liceum uprawiał futbol amerykański; grał na pozycjach tailback i cornerback), sprint oraz pływanie. Studiował anatomię i fizjologię w Saint Joseph's College. Podczas studiów grywał w futbol jako amator; był uznanym uczelnianym sportowcem. Był członkiem Korpusu Piechoty Morskiej Stanów Zjednoczonych. W wojsku służył cztery lata, do roku 1996. Przed trzydziestym rokiem życia zmagał się z zaburzeniami depresyjnymi oraz uzależnieniem od narkotyków. Według jego opinii, kulturystyka pomogła mu odzyskać stabilność emocjonalną i życiową. Uprawiał też sztuki walki.
Kariera.
Występował w trupie tanecznej o nazwie Sugar-n-Spice. Tańczył też dla kobiet w grupie striptizerów Chippendales. Pracował jako fotomodel. W 2000 roku brał udział w sesji zdjęciowej organizowanej przez firmę Versace. Fotografie zaprezentowało pismo "Flaunt Magazine". Pozował też do zdjęć o charakterze erotycznym. Sesje z jego udziałem trafiły między innymi do magazynów "Unzipped", "Jock" i "2Mag".
W 1997 roku debiutował jako aktor pornograficzny, po tym, jak jego warunki fizyczne docenił słynny reżyser Chi Chi LaRue, którego poznał w klubie gejowskim. Grywał w filmach z gatunku gejowskiej pornografii, pod pseudonimem Caesar. Widzom stał się znany jako posiadacz mocno muskularnego, wytatuowanego ciała. Wystąpił w blisko piętnastu filmach; nakręcił też projekt treningowy. Zwyciężył wiele branżowych nagród, w tym GayVN i Adult Entertainment (2003).
W późniejszych latach pracował przy realizacji obrazów pornograficznych. Wyprodukował i wyreżyserował "Caesar's Heat" (2006), w którym zagrał podwójną rolę. W 2006 organizatorzy ceremonii rozdania nagród Grabby przyznali Mitchellowi specjalną nagrodę honorującą jego pracę. Nazwany został ikoną gejowskiej pornografii, "jednym z królów gejowskiej pornografii", najbardziej znanym aktorem branżowym oraz symbolem seksu.
Jako kulturysta wagi superciężkiej, ze 178 cm wzrostu i wagą 110 kg, w latach dziewięćdziesiątych uczestniczył w zawodach kulturystycznych i kilka z nich zwyciężył. W 2003 w trakcie Mistrzostw San Diego w kulturystyce zdobył srebrny medal jako zawodnik o masie przekraczającej sto kilogramów. Drugie miejsce na podium w tej samej kategorii wagowej zajął też podczas zmagań World Gym Championships, zorganizowanych przez federację NPC w 2003. Rok później brał udział w juniorskich Mistrzostwach Stanów Zjednoczonych; w kategorii 100 kg+ objął piąte miejsce. W 2014 zwyciężył zawody NPC Total Body Championships.
Zamieszkał w Chicago. Wcześniej rezydował w Kāneʻohe, Los Angeles, Las Vegas oraz japońskiej Okinawie. Od 2005 roku pracuje jako trener personalny. Związany z Titi M. Halajovą. Najczęściej określa się jako osobę biseksualną, choć sugerował też, że jest gejem.

</doc>
<doc id="3833365" url="https://pl.wikipedia.org/wiki?curid=3833365" title="Gabriel IV (patriarcha Konstantynopola)">
Gabriel IV (patriarcha Konstantynopola)

Gabriel IV, gr. Γαβριήλ Δ΄ (zm. 29 czerwca 1785) – ekumeniczny patriarcha Konstantynopola w latach 1780–1785.
Życiorys.
Urodził się w Smyrnie. W 1780 został wybrany patriarchą Konstantynopola. Zmarł 29 czerwca 1785.

</doc>
<doc id="3833366" url="https://pl.wikipedia.org/wiki?curid=3833366" title="Zagroda Korkoszów w Czarnej Górze">
Zagroda Korkoszów w Czarnej Górze

Zagroda Korkoszów w Czarnej Górze – filia Narodowego Muzeum Tatrzańskiego.
Historia obiektu.
Najstarsza część zagrody pochodzi z końca XIX w.
Budynki i wnętrza.
Zagroda składa się z pomieszczeń mieszkalnych i gospodarczych rozmieszczonych w kształcie litery U, skupionych pod jednym dachem. Na najstarszą część zagrody składają się: sień, kuchnia i pomieszczenie z kieratem (pierwotnie - stajnia). Dziedziniec pomiędzy budynkami zwany jest "oborą." Od strony bramy, czyli od wschodu, jest płot z bramą wjazdową i furtką dla pieszych.
Zabudowania mieszkalne.
Budynek mieszkalny jest usytuowany na planie prostokąta, ustawiony szczytem do drogi. Podmurówka wykonana z piaskowca ("grapówka"). Zrąb chałupy wykonany z "płazów" (przepołowionych wzdłuż rdzenia pni drzew) oraz okrąglaków z drzewa świerkowego. Szpary są uszczelnione mchem, czoła pobielone. Konstrukcja ścian zrębowa. Dach dwuspadowy, półszczytowy, kryty gontem, stromy (ochrona przed zaleganiem śniegu), ma także wysunięty okap (ochrona przed deszczem) i zawieszone pod nim drewniane, dłubane rynny.
Skład pomieszczeń części mieszkalnej: sień, kuchnia ("izbecka"), "wielka izba, letnia izba". Usytuowane są jedno za drugim. Dwa wejścia umieszczone są w południowej, frontowej ścianie domu: przez sień i poprzez ganek. W sieni znajdował się warsztat stolarski właściciela, na strychu trzymano ziarno. W ,pańskiej izbie" (dla gości) wyposażenie jest z lat 40., gdy mieszkała tam jeszcze rodzina Korkoszów. Dodatkowo stoi tam też warsztat tkacki.
Zabudowania gospodarcze.
Budynki gospodarcze usytuowane są na planie litery L, są to: kierat, "boisko" (zamknięte dwuskrzydłowymi wrotami), owczarnia, stajnia i wozownia. Kierat i owczarnia mają konstrukcję zrębową. Stajnia murowana, wybudowana z piaskowca pochodzącego z "Grapy" nad rzeką Białką. Do stajni przylega wozownia o słupowej konstrukcji ścian; obita deskami świerkowymi. Zabudowania pokryte są stromym dachem dwuspadowym krytym gontem. Dach ma wysunięty okap, pod okapem wiszą drewniane, dłubane rynny.

</doc>
<doc id="3833372" url="https://pl.wikipedia.org/wiki?curid=3833372" title="Order Zasługi Sportowej">
Order Zasługi Sportowej



</doc>
<doc id="3833373" url="https://pl.wikipedia.org/wiki?curid=3833373" title="Prokopiusz I (patriarcha Konstantynopola)">
Prokopiusz I (patriarcha Konstantynopola)

Prokopiusz I, gr. Προκόπιος (ur. 1734, zm. 1812) – ekumeniczny patriarcha Konstantynopola w latach 1785–1789.
Życiorys.
29 czerwca 1785 r. został wybrany na patriarchę Konstantynopola. Był ascetą, skromnym i pracowitym. Zajmował się sprawami gospodarczymi i administracyjnymi Patriarchatu, starając się ograniczyć wpływ zewnętrzny na sprawy kościelne. Został zmuszony do rezygnacji 30 kwietnia 1789 r. i zesłany na Górę Athos.

</doc>
<doc id="3833374" url="https://pl.wikipedia.org/wiki?curid=3833374" title="Klobutzko">
Klobutzko



</doc>
<doc id="3833377" url="https://pl.wikipedia.org/wiki?curid=3833377" title="Neofit VII (patriarcha Konstantynopola)">
Neofit VII (patriarcha Konstantynopola)

Neofit VII, gr. Νεόφυτος Ζ΄ (zm. po 1804) – ekumeniczny patriarcha Konstantynopola w latach 1789–1794 i 1798–1801.
Życiorys.
Urodził się w Smyrnie. W maju 1789 został wybrany patriarchą. Zrezygnował 1 marca 1794 r. i udał się na Rodos, Patmos, a następnie na Górę Athos. Został ponownie wybrany na patriarchę w 1798 r. Panował do 17 czerwca 1801, kiedy ponownie zrezygnował. Został wtedy zesłany na Górę Athos.

</doc>
<doc id="3833379" url="https://pl.wikipedia.org/wiki?curid=3833379" title="Kupidynek">
Kupidynek

Kupidynek ("Catananche" L.) – rodzaj roślin z rodziny astrowatych ("Asteraceae"). Obejmuje co najmniej 5 gatunków występujących w basenie Morza Śródziemnego, z czego dwa gatunki w południowej Europie. Rosną w miejscach suchych i słonecznych. Zawierają sok mleczny. Kupidynek błękitny ("C. caerulea") jest popularną rośliną ogrodową sadzoną zarówno w formie typowej z kwiatami lawendowo-niebieskimi, jak i w odmianach białokwiatowych i dwubarwnych. 
Systematyka.
Rodzaj z podplemienia "Scolyminae", plemienia "Cichorieae" podrodziny "Cichorioideae" w obrębie rodziny astrowatych ("Asteraceae").

</doc>
<doc id="3833380" url="https://pl.wikipedia.org/wiki?curid=3833380" title="Catananche">
Catananche



</doc>
<doc id="3833382" url="https://pl.wikipedia.org/wiki?curid=3833382" title="Gerazym III (patriarcha Konstantynopola)">
Gerazym III (patriarcha Konstantynopola)

Gerazym III, gr. Γεράσιμος Γ΄ (zm. ok. 1800) – ekumeniczny patriarcha Konstantynopola w latach 1794–1797.
Życiorys.
Pochodził z Cypru. Panował w okresie 3 marca 1794 do 19 kwietnia 1797. Zrezygnował z urzędu i zmarł jakiś czas później.

</doc>
<doc id="3833385" url="https://pl.wikipedia.org/wiki?curid=3833385" title="Rheum inopinatum">
Rheum inopinatum

Rheum inopinatum Prain – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w Tybecie. 
Biologia i ekologia.
Rośnie na terenach skalistych. Występuje na wysokości od 4000 do 4200 m n.p.m. Kwitnie w lipcu.

</doc>
<doc id="3833389" url="https://pl.wikipedia.org/wiki?curid=3833389" title="Jeremiasz IV (patriarcha Konstantynopola)">
Jeremiasz IV (patriarcha Konstantynopola)

Jeremiasz IV, gr. Ιερεμίας Δ' (zm. 1824) – ekumeniczny patriarcha Konstantynopola w latach 1809–1813.
Życiorys.
Pochodził z Krety. W 1809 r. został wybrany patriarchą Konstantynopola. W 1813 r. zrezygnował z urzędu z powodów zdrowotnych. Zmarł w 1824 r.

</doc>
<doc id="3833397" url="https://pl.wikipedia.org/wiki?curid=3833397" title="Rheum lhasaense">
Rheum lhasaense

Rheum lhasaense A.J. Li &amp; P.G. Xiao – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w Tybecie. 
Biologia i ekologia.
Rośnie na murawach. Występuje na wysokości od 4200 do 4600 m n.p.m. Kwitnie od lipca do sierpnia.

</doc>
<doc id="3833410" url="https://pl.wikipedia.org/wiki?curid=3833410" title="Al-Habarijja">
Al-Habarijja

Al-Habarijja (arab. الهباريـة) – wieś w Syrii, w muhafazie Damaszek. W 2004 roku liczyła 711 mieszkańców.

</doc>
<doc id="3833411" url="https://pl.wikipedia.org/wiki?curid=3833411" title="Rheum przewalskyi">
Rheum przewalskyi

Rheum przewalskyi Losinsk. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Gansu, Qinghai oraz Syczuan (północno-zachodnia część). 
Biologia i ekologia.
Rośnie w lasach oraz na łąkach. Występuje na wysokości od 1500 do 5000 m n.p.m. Kwitnie w lipcu.

</doc>
<doc id="3833412" url="https://pl.wikipedia.org/wiki?curid=3833412" title="Willa Augusta Lentza w Szczecinie">
Willa Augusta Lentza w Szczecinie

Willa Lentza – zabytkowa willa znajdująca się przy al. Wojska Polskiego 84 w Szczecinie.
Historia willi.
Wzniesiona w latach 1888–1889 w eklektycznym stylu II Cesarstwa według projektu Maxa Drechslera dla Augusta Lentza (1830–1895), dyrektora Szczecińskiej Fabryki Wyrobów Szamotowych (Stettiner Chamotte Fabrik Aktien Gesellschaft). W 1899 roku właścicielem willi stała się jego córka – Margareta Tegeder. W 1911 roku willę nabył Wilhelm Doring. W latach trzydziestych XX w. właścicielem willi stało się miasto Szczecin. Z willi korzystało NSDAP oraz wojsko (w czasie drugiej wojny światowej użytkownikiem willi był Trzeci Zwiadowczy Pułk Lotnictwa). Przez pierwsze dwa powojenne lata willę zajmowały wojska radzieckie, a w latach 1947–49 znajdowała się tu delegatura administratury apostolskiej Kościoła katolickiego z siedzibą w Gorzowie Wielkopolskim. W latach 1950–2008 willa należała do Pałacu Młodzieży. Po jego wyprowadzce przez pewien czas działała w niej instytucja „Szczecin 2016”, po jej likwidacji budynek wrócił w październiku 2011 roku do zasobów miasta i długo stał pusty. Wiosną 2018 roku rozpoczął się kompleksowy remont willi. Na przełomie 2019/2020 remont zbliżał się do końca. Przewiduje się, że willa będzie miejscem aktywności kulturalnej różnych instytucji i mieszkańców Szczecina (również niepełnosprawnych), którzy będą mogli korzystać z sali multimedialnej ze sceną, biblioteki/księgarni multimedialnej, salonu literackiego i muzycznego, sal wystawowych i konferencyjnych oraz z sali jadalnej i bufetu (w piwnicy).
Opis willi.
Elewacja w dolnej części pokryta okładziną ze śląskiego piaskowca, w górnej czerwoną cegłą klinkierową. Fasadę zdobi balkon z bocznymi kolumnami wykonanymi ze szwedzkiego granitu, podtrzymującymi masywny naczółek. Na parterze willi znajduje się dwukondygnacyjny hall z marmoryzacjami i stiukami, zdobione stiukami bawialnie oraz jadalnia z rzeźbionymi boazeriami. Na piętrze ulokowano pokój śniadaniowy z drewnianą wykładziną ścian i stropów, sypialnię pani i pana oraz pomieszczenie w stylu mauretańskim (pierwotnie była to łazienka przerobiona w 1912 roku na pokój mieszkalny). Wykładziny sufitowe i boazerię wykonały berlińskie firmy Vogt i S-ka oraz O. Völcker, sztukaterie Zeyer i Drechsler, marmoryzację ścian A. Detoma, niezachowane zaś polichromie malarz Hans Koberstein.
Po II wojnie światowej połączono znajdujące się na parterze pokoje pana, pani oraz salon tworząc salę teatralną.

</doc>
<doc id="3833415" url="https://pl.wikipedia.org/wiki?curid=3833415" title="Cyryl VI (patriarcha Konstantynopola)">
Cyryl VI (patriarcha Konstantynopola)

Cyryl VI, gr. Κύριλλος ΣΤ΄ (ur. 1769 w Adrianopolu, zm. 22 kwietnia 1821 tamże) – ekumeniczny patriarcha Konstantynopola w latach 1813–1818, święty prawosławny.
Życiorys.
Urodził się w 1769 r. w Adrianopolu. 4 marca 1813 został patriarchą Konstantynopola. Został zmuszony do dymisji 13 grudnia 1818 r. W okresie wojny o niepodległość Grecji został z rozkazu sułtana powieszony w Adrianopolu (22 kwietnia 1821 r.). W 1993 Grecki Kościół Prawosławny uznał go za świętego. Jego wspomnienie jest w dniu 18 kwietnia.

</doc>
<doc id="3833416" url="https://pl.wikipedia.org/wiki?curid=3833416" title="Aleksander Sawiuk">
Aleksander Sawiuk

Aleksander Sawiuk (ur. ok. 1880, zm. 9 listopada 1925 w Sanoku) – doktor praw, adwokat, działacz polityczny i społeczny.
Życiorys.
W 1900 zdał egzamin dojrzałości w seminarium męskim w Stanisławowie. Ukończył studia prawnicze uzyskując stopień naukowy doktora. W okresie zaboru austriackiego w ramach autonomii galicyjskiej był adwokatem przy C. K. Sądzie Powiatowym w Sanoku od około 1907, własną kancelarię adwokacką otworzył w 1908. Przed 1914 był członkiem rady dyscyplinarnej przemysko-samborskiej Izby Adwokatów. Pracował w charakterze adwokata krajowego. Na początku XX wieku był członkiem dyrekcji Towarzystwa Wzajemnego Kredytowego „Beskid” ("Obszczestwo Wzaimnoho Kredytu „Beskid”") działającego w budynku przy ul. Tadeusza Kościuszki). Zamieszkiwał w Sanoku, a jego mieszkanie zostało okradzione na początku 1913.
W Sanoku był jednym z przywódców stronnictwa o charakterze moskalofilskim oraz działaczem organizacji pod nazwą Russkij Torhowyj Dom. Po włączeniu gminy Posada Sanocka do Sanoka w 1910 był członkiem rady przybocznej. Bez powodzenia ubiegał się o mandat posła Sejmu Krajowego Galicji we Lwowie startując w IV kurii (gminy wiejskie): 6 września 1910 jako kandydat środowiska staroruskiego w wyborach uzupełniających o mandat po dr. Jewhenie Ołesnyckim w IX kadencji w okręgu nr 33 Stryj zdobył 45 głosów i uległ kandydatowi ukraińskiemu Jewhenowi Petruszewyczowi z partii Trylowskiego (126 głosów), w 1913 w wyborach do X kadencji w okręgu nr 24 Sanok zdobył 57 głosów i uległ Janowi Potockiemu (140 głosów). Od 1912 był członkiem Rady c. k. powiatu sanockiego, wybrany z grupy gmin wiejskich, pełnił funkcję zastępcy członka wydziału. Został wybrany zastępcą sędziego przysięgłego przy C. K. Sądzie Obwodowym w Sanoku na rok 1914. Podczas I wojny światowej i pierwszej okupacji Sanoka przez armię carską, był w grupie działaczy moskalofilskich prowadzących agitację prorosyjską. Był sądzony w drugim procesie galicyjskich działaczy rusofilskich, po czym w gronie szesnastu z nich 24 lutego 1917 został skazany na karę śmierci przez powieszenie, po czym wszyscy zgłosili zażalenie nieważności. U kresu wojny został przewodniczącym Powiatowej Ruskiej Rady w Sanoku, wchodzącej w skład proklamowanej w grudniu 1918 Ruskiej Ludowej Republiki Łemków.
W okresie istnienia II Rzeczypospolitej w 1924 subskrybował akcje założonego wówczas Banku Polskiego. Do końca życia był adwokatem w Sanoku w obrębie Przemyskiej Izby Adwokackiej w Przemyślu. Zmarł 9 listopada 1925 w Sanoku. Został pochowany na cmentarzu przy ulicy Rymanowskiej w Sanoku (jego nagrobek nie zachował się). Po śmierci A. Sawiuka jego substytutem został ustanowiony adwokat dr Andrzej Madeja. Był żonaty z Zofią. Miał córki Marię Izydorę (ur. 1906 w Stryju), Joannę (ur. 1907 w Sanoku). Córka Maria Sawiuk, abiturientka gimnazjum, zmarła przeszło pół roku po nim w połowie maja 1926 w szpitalu w Sanoku i została pochowana w pobliżu grobu ojca (jej nagrobek zachował się). Zofia Sawiuk (ur. w Dorożowie) zmarła w Sanoku 17 grudnia 1943 w wieku 58 lat.

</doc>
<doc id="3833417" url="https://pl.wikipedia.org/wiki?curid=3833417" title="Deyonta Davis">
Deyonta Davis

Deyonta Davis (ur. 2 grudnia 1996 w Muskegon) – amerykański koszykarz, występujący na pozycjach silnego skrzydłowego oraz środkowego.
W 2015 wystąpił w meczu gwiazd amerykańskich szkół średnich - McDonald’s All-American.
17 lipca 2018 został wysłany do Sacramento Kings wraz z Benem McLemorem, wyborem II rundy draftu 2021 oraz zobowiązaniami gotówkowymi w zamian za Garretta Temple. 22 września został zwolniony.
19 marca 2019 podpisał 10-dniową umowę z Atlantą Hawks. 29 marca zawarł kolejny, taki sam kontrakt. 8 kwietnia podpisał umowę do końca sezonu z Hawks. 10 czerwca został zwolniony. Dwa dni później dołączył do Houston Rockets.

</doc>
<doc id="3833418" url="https://pl.wikipedia.org/wiki?curid=3833418" title="Rheum subacaule">
Rheum subacaule

Rheum subacaule Sam. – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w zachodniej części Syczuanu. 
Biologia i ekologia.
Rośnie na terenach skalistych. Występuje na wysokości od 3500 do 4300 m n.p.m. Kwitnie w lipcu.

</doc>
<doc id="3833421" url="https://pl.wikipedia.org/wiki?curid=3833421" title="Nibaz">
Nibaz



</doc>
<doc id="3833426" url="https://pl.wikipedia.org/wiki?curid=3833426" title="David Agbodji">
David Agbodji

David Agbodji (ur. 8 maja 1987 w Paryżu) – francuski model, fotograf i artysta malarz, najbardziej znany ze współpracy z Calvinem Kleinem.
Życiorys.
Wczesne lata.
Urodził się w Paryżu. Jego rodzice pochodzili z Togo. Wychowywał się przez dziesięć lat w Moskwie, zanim rodzina przeniosła się do Nowego Jorku. Nigdy nie zabiegał o karierę w świecie mody, chciał tylko zarobić trochę pieniędzy na studia. Studiował na uczelni sztukę.
Kariera.
W 2008 roku związał się z nowojorską agencją Quest Model Management, a także z takimi agencjami dla modelek jak Success Models w Paryżu, Elite w Toronto, Click LA, I Love Models w Mediolanie, Next w Londynie, Unique w Kopenhadze i Sight Management Studio w Barcelonie. W czerwcu 2009 roku zadebiutował na wybiegu w Mediolanie, a w 2010 roku był twarzą Calvina Kleina.
W czerwcu portal Models.com wspomniał o nim jako wschodząca gwiazda. Jego zdjęcia znalazły się w magazynach m.in.: "GQ", francuskiej edycji "Vogue", "V Man", "GQ Style", "WAD", "The Block", "Seventh Man", "Harper’s Bazaar" i "BL33N". Pracował również dla firm J.Crew, Calvin Klein, Louis Vuitton, Tommy Hilfiger, Ralph Lauren i Diesel.
W 2011 roku ponownie był twarzą Calvina Kleina w kampanii reklamowej z perfumami Bottega Venetta. Reklamował odzież takich firm jak Hugo Boss AG, Vivienne Westwood, Jean-Paul Gaultier, Dolce &amp; Gabbana i Hermès, a także wystąpił w reklamie dla Barneya, Calvina Kleina, Banana Republic i Express. W 2014 współpracował z projektantami mody takimi jak Christopher Raeburn, Philip Plein, Hogan i RAKE. W lutym 2015 roku w Nowym Jorku razem z Naomi Campbell wziął udział w pokazie Fashion Week Mercedes-Benz.

</doc>
<doc id="3833428" url="https://pl.wikipedia.org/wiki?curid=3833428" title="Hausz an-Nufur">
Hausz an-Nufur

Hausz an-Nufur (arab. حوش النفور) – wieś w Syrii, w muhafazie Damaszek. W 2004 roku liczyła 363 mieszkańców.

</doc>
<doc id="3833429" url="https://pl.wikipedia.org/wiki?curid=3833429" title="Plumbago tristis">
Plumbago tristis

Plumbago tristis Aiton – gatunek rośliny z rodziny ołownicowatych ("Plumbaginaceae" Juss.). Występuje naturalnie w Południowej Afryce – w Prowincji Przylądkowej Zachodniej. 
Biologia i ekologia.
Rośnie na wydmach oraz terenach skalistych. Występuje na wysokości od 305 do 1000 m n.p.m.

</doc>
<doc id="3833430" url="https://pl.wikipedia.org/wiki?curid=3833430" title="Fahil Dżalas">
Fahil Dżalas



</doc>
<doc id="3833431" url="https://pl.wikipedia.org/wiki?curid=3833431" title="Plumbago wissii">
Plumbago wissii

Plumbago wissii Friedr. – gatunek rośliny z rodziny ołownicowatych ("Plumbaginaceae" Juss.). Występuje naturalnie w Południowej Afryce oraz Namibii. 
Biologia i ekologia.
Rośnie na terenach skalistych. Występuje na wysokości do 1500 m n.p.m.

</doc>
<doc id="3833442" url="https://pl.wikipedia.org/wiki?curid=3833442" title="Yogi Ferrell">
Yogi Ferrell

 
Kevin Duane „Yogi” Ferrell Jr (ur. 9 maja 1993 w Greenfield) – amerykański koszykarz, występujący na pozycji rozgrywającego, obecnie zawodnik Cedevita Olimpija.
W 2012 wystąpił w meczu gwiazd amerykańskich szkół średnich - McDonald’s All-American.
8 grudnia 2016, po rozegraniu 10 spotkań sezonu regularnego, został zwolniony przez Brooklyn Nets. 28 stycznia 2017 podpisał 10-dniową umowę z Dallas Mavericks. 
23 lipca 2018 został zawodnikiem Sacramento Kings.
11 stycznia 2021 podpisał 10-dniową umowę z Cleveland Cavaliers. 2 dni później został zwolniony, po rozegraniu dwóch spotkań. 26 stycznia dołączył do Salt Lake City Stars. 19 kwietnia 2021 zawarł 10-dniowy kontrakt z Los Angeles Clippers. Dziesięć dni później podpisał z klubem umowę do końca sezonu. 
1 grudnia 2021 został zawodnikiem Cedevity Olimpija.

</doc>
<doc id="3833444" url="https://pl.wikipedia.org/wiki?curid=3833444" title="Kosy (herb szlachecki)">
Kosy (herb szlachecki)

Kosy – polski herb szlachecki.
Opis herbu.
Opis zgodnie z klasycznymi regułami blazonowania:
"W polu czerwonym dwie kosy srebrne, w słup ostrzami do siebie, skrzyżowane w dole. Nad tarczą korona szlachecka. Nad nią hełm. W klejnocie nad hełmem w koronie pięć piór strusich srebrnych."
Herbowni.
Alejewicz, Alijewicz, Aljewicz, Kosacz, Szembek

</doc>
<doc id="3833446" url="https://pl.wikipedia.org/wiki?curid=3833446" title="The Captains">
The Captains

The Captains (dosł. "Kapitanowie") – kanadyjski pełnometrażowy film dokumentalny z 2011 roku, zrealizowany przez Williama Shatnera. 
Opis treści.
Autor, który największą popularność zdobył jako kapitan James T. Kirk z oryginalnego serialu "", rozmawia z pozostałymi aktorami, którzy wcielali się w role najważniejszych kapitanów w innych serialach i filmach w ramach tego samego uniwersum. Głównym tematem ich dyskusji są sprawy związane z blisko pięćdziesięcioletnią historią "Star Trek", ale poruszane są również kwestie bardziej osobiste, jak wpływ intensywnej pracy na planie na życie prywatne aktorów, a nawet ich stosunek do śmierci i tego, co nas czeka (lub nie czeka) po niej. Film zawiera również szereg wspomnień samego Shatnera. 

</doc>
<doc id="3833447" url="https://pl.wikipedia.org/wiki?curid=3833447" title="Harald Koch">
Harald Koch

Harald Koch (ur. 20 września 1878 w Kopenhadze, zm. 5 lipca 1936 w Sopocie) – duński prawnik i urzędnik konsularny.
Życiorys.
Rodzicami byli Hans Henrik Koch, wiceadmirał oraz Gerda Wienberg Andersen. Ukończył Szkołę Miejską ("Borgerdydskolen") w Kopenhadze (1896), ukończył studia prawnicze (1902). Zatrudniony w sądownictwie karnym w Frederiksbergu (1903-1904), prokuraturze w Kopenhadze (1904-1907) oraz w Naczelnym Sądzie Apelacyjnym ("Højesteret"), również w Kopenhadze. Prowadził praktykę prawniczą (1907-1921). Pełnił funkcję członka rady nadzorczej w zakładach chromowania skór "Aktieselskabet Chromlæderfabriken Jørgen Winther" w Roskilde. Był konsultantem prawnym i szefem biur Komitetu ds. Eksportu Smarów ("Smøreksport-Udvalget") i Komitetu ds. Eksportu Jajek ("Ægeksport-Udvalget"), szefem Duńskiego Komitetu Kredytów Pomocowych ("The Danish Committee for Relief-Credits") i współzałożycielem Duńsko-Czechosłowackiej Izby Handlowej ("dansk-czekoslovakiske Handelskammer"). Władze Danii powierzyły mu stanowisko konsula generalnego/konsula Danii w Gdańsku (1922-1936); od 1925 pełnił też honorową funkcję dziekana korpusu konsularnego w Wolnym Mieście Gdańsku (1925-), ponieważ pobyt w Gdańsku od 28.01.1922 roku nadawał mu status "Doyen" (najdłużej czynnego dyplomaty). Był członkiem powołanego przez Ligę Narodów Niemiecko-Polsko-Gdańskiego Sądu Rozjemczego ("Deutsch-Polnisch-Danziger Schiedsgericht fur den Durchgangverkehr") z siedzibą w Gdańsku (1922), od 1923 jego przewodniczącym. Zmarł na raka płuc; uroczystości pogrzebowe odbyły się 9 lipca; po skremowaniu pochowany w rodzinnej kwaterze na cmentarzu Holmen ("Holmens Kirkegård") w Kopenhadze.

</doc>
<doc id="3833448" url="https://pl.wikipedia.org/wiki?curid=3833448" title="Polyalthia rumphii">
Polyalthia rumphii

Polyalthia rumphii R.E.Fr. – gatunek rośliny z rodziny flaszowcowatych ("Annonaceae" Juss.). Występuje naturalnie w południowo-wschodnich Chinach (na wyspie Hajnan), na Filipinach, w Malezji, Indonezji, Papui-Nowej Gwinei oraz na Wyspach Salomona. 
Biologia i ekologia.
Rośnie w lasach. Występuje na wysokości do 600 m n.p.m. Kwitnie od maja do października, natomiast owoce dojrzewają od lipca do kwietnia.

</doc>
<doc id="3833450" url="https://pl.wikipedia.org/wiki?curid=3833450" title="Suchokwiat">
Suchokwiat

Suchokwiat, nieśmiertelnik ("Xeranthemum" L.) – rodzaj roślin z rodziny astrowatych ("Asteraceae"). Obejmuje co najmniej 5 gatunków występujących w basenie Morza Śródziemnego, z czego 3 gatunki w południowej Europie, pozostałe w północnej Afryce i południowo-zachodniej Azji. Rosną w miejscach suchych i skalistych. Nazwa rodzajowa pochodzi od greckich słów "xeros" i "anthos", które oznaczają „suchy kwiat”. Suchokwiat roczny jest popularną, „nieśmiertelną” rośliną ozdobną – po zasuszeniu nie traci swoich barw.
Systematyka.
Rodzaj z podplemienia "Carduinae", plemienia "Cardueae", podrodziny "Carduoideae" w obrębie rodziny astrowatych ("Asteraceae").
Uprawa.
Rośliny uprawiane na stanowiskach słonecznych (ale znoszą krótkie przymrozki), na glebach przepuszczalnych i żyznych. Rozmnażane są z nasion wysiewanych do gruntu wiosną.

</doc>
<doc id="3833451" url="https://pl.wikipedia.org/wiki?curid=3833451" title="Xeranthemum">
Xeranthemum



</doc>
<doc id="3833453" url="https://pl.wikipedia.org/wiki?curid=3833453" title="Rasmus Kulmala">
Rasmus Kulmala

Rasmus Mauno Juhani Kulmala (ur. 21 czerwca 1994 w Alastaro, Finlandia Południowo-Zachodnia) – fiński hokeista. Reprezentant juniorskich kadr Finlandii oraz seniorskiej kadry Węgier.
Kariera.
Wychowanek klubu Loimaan Rockets z Loimaa. Karierę rozwijał w klubie TPS Turku, w barwach którego grał w drużynach juniorskich w kolejnych kategoriach wiekowych, po czym w sierpniu 2011 podpisał trzyletni kontrakt na występy w seniorskim zespole i od tego roku grał w seniorskich rozgrywkach Liiga. W styczniu 2014 przedłużył kontrakt o rok. W listopadzie 2014 został wypożyczony do klubu TuTo w drugoligowych rozgrywkach Mestis, a w maju 2015 przetransferowane tam definitywnie. W grudniu 2015 wypożyczony krótkotrwale do Tappary Tampere. Od lipca 2016 został zawodnikiem białoruskiego klubu Szachcior Soligorsk. Od listopada 2016 zawodnik Orlika Opole w Polskiej Hokej Lidze. Od lipca 2017 był zawodnikiem węgierskiego klubu DVTK Jegesmedvék. W czerwcu 2019 przedłużył kontrakt, a z początkiem czerwca 2019 został zwolniony. W czerwcu 2019 został zawodnikiem Ferencvárosi TC, gdzie w połowie 2020 przedłużył kontrakt, a maju prolongował umowę o kolejne dwa lata.
Grał kadrach juniorskich Finlandii w turniejach mistrzostw świata do lat 17 edycji 2011, do lat 18 edycji 2012, do lat 20 edycji 2014. W późniejszych latach po okresie gry w klubach węgierskich został powołany do reprezentacji seniorskiej Węgier i uczestniczył w turnieju mistrzostw świata edycji 2022.
W trakcie kariery określany pseudonimem "Rasse".

</doc>
<doc id="3833455" url="https://pl.wikipedia.org/wiki?curid=3833455" title="Druga savezna liga Jugoslavije">
Druga savezna liga Jugoslavije



</doc>
<doc id="3833456" url="https://pl.wikipedia.org/wiki?curid=3833456" title="Prospekt Mira (stacja metra na linii Kolcewaja)">
Prospekt Mira (stacja metra na linii Kolcewaja)



</doc>
<doc id="3833458" url="https://pl.wikipedia.org/wiki?curid=3833458" title="Komu Wnyz">
Komu Wnyz

Komu Wnyz () – jeden z najstarszych gotyckich zespołów powstałych na terenie byłego Związku Radzieckiego. Muzyka powstałego w roku 1988 zespołu jest kombinacją gotyku i industrialu opartą na opowieściach ze starożytnych ukraińskich legend. W ciągu lat działalności zespół w mediach dorobił się określenia „Ojców ukraińskiego gotyku”.
Historia.
Początki istnienia zespołu przypadają na rok 1988. Wtedy to, nieznany ówcześnie bliżej aktor Andrij Sereda i pedagog Władysław Maluhin, pracujący razem w jednym z teatrów, nawiązali współpracę z trzema innymi artystami (Serhij Stepanenko, Jewhen Razin, Władysław Maluhinn) tworząc Komu Wnyz. Zespół debiutując wziął udział w festiwalu "Czerwona Ruta" w dużej mierze przypadkowo, gdyż było już za późno aby zgłosić demo do konkursu, i aby zostało przesłuchane przez jury, ale z materiałem zapoznał się Taras Petrynenko i na własną rękę zaprosił grupę do konkursu. Ostatecznie zespół zajął drugie miejsce.
Po opublikowaniu swojego pierwszego albumu "Padaja wwierch" (), Komu Wnyz i pozostali finaliści festiwalu "Czerwona Ruta" udali się na tournée do Kanady, Polski i wielu miast ukraińskich. Po zakończeniu trasy zespół rozpoczął pracę nad kolejną płytą, a wszyscy członkowie porzucili swoje dotychczasowe zajęcia, aby móc poświęcić się wyłącznie działalności muzycznej w zespole.
Od 1996 grupa stała się rozpoznawalna, koncerty ogląda coraz większa publiczność, a wraz za tym przyszedł też sukces finansowy. Kolejna trasa koncertowa w 1997 zatytułowana była "In Kastus" od wydanego właśnie trzeciego albumu grupy. W 2000 zespół wystąpił w iwanofrankiwskim teatrze z koncertem upamiętniającym śmierć 300 młodych studentów zabitych w Bitwie pod Krutami. Tego samego roku zespół zagrał jako headliner na pierwszym ukraińskim festiwalu gotyckim „Дети Ночи: Чорна Рада” (Dzieci nocy) organizowanym przez Ukrainian Gothic Portal. W roku 2002 Komu Wnyz wystąpił na największym europejskim festiwalu Wave Gotik Treffen, a kolejny ich występ w roku 2004 oglądało ponad 1500 osób.
Ze względu na fakt, że Komu Wnyz znany jest nie tylko na Ukrainie, zespół począwszy od roku 2011 przygotowuje tłumaczenia tekstów swoich utworów w celach ich reedycji w Europie.
Zespół występował na wielu dużych festiwalach muzycznych w Europie, takich jak M'era Luna, Wave Gotik Treffen. Prague in Dark, Kunigunda Lunaria czy Electro Prague Festival. W Polsce grupa wystąpiła dwukrotnie, w listopadzie 1990 roku w Gdańsku oraz 29 lipca 2001 podczas ósmej edycji festiwalu Castle Party w Bolkowie.
Styl zespołu.
Współczesne obraz zespołu to gotycke i industrialno-folkowe brzmienia, a teksty utworów poruszają tematy pochodzące z ukraińskich legend, historii ich kraju a także traktują o sprzecznościach natury ludzkiej.
Andrij Sereda, wokalista grupy uznawany jest za najlepszy śpiewający męski głos w swojej ojczyźnie, a sam zespół za twórców nowego stylu na Ukrainie „ukraińskiego gotyku” i cieszy się statusem zespołu kultowego.
Komu Wnyz słynie z niezwykłej charyzmy koncertowej – na Castle Party 2001 w Bolkowie publiczność śpiewała razem z wokalistą nie znając języka ukraińskiego.
Znakiem zespołu jest połączenie 3 symboli:

</doc>
<doc id="3833462" url="https://pl.wikipedia.org/wiki?curid=3833462" title="Litsea liboshengii">
Litsea liboshengii

Litsea liboshengii H.B. Cui – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w południowo-wschodniej części Tybetu. 
Biologia i ekologia.
Roślina dwupienna. Rośnie w wiecznie zielonych lasach. Występuje na wysokości do 2100 m n.p.m.

</doc>
<doc id="3833468" url="https://pl.wikipedia.org/wiki?curid=3833468" title="Al-Hamadanijja">
Al-Hamadanijja



</doc>
<doc id="3833473" url="https://pl.wikipedia.org/wiki?curid=3833473" title="Litsea pittosporifolia">
Litsea pittosporifolia

Litsea pittosporifolia Yen C. Yang &amp; P.H. Huang – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w zachodniej części prowincji Guangdong. 
Biologia i ekologia.
Roślina dwupienna. Rośnie w gęstych lasach. Występuje na wysokości od 800 do 900 m n.p.m. Kwitnie od lipca do sierpnia, natomiast owoce dojrzewają od marca do kwietnia.

</doc>
<doc id="3833482" url="https://pl.wikipedia.org/wiki?curid=3833482" title="Barbu (Syria)">
Barbu (Syria)



</doc>
<doc id="3833488" url="https://pl.wikipedia.org/wiki?curid=3833488" title="Doliocarpus multiflorus">
Doliocarpus multiflorus

Doliocarpus multiflorus Standl. – gatunek rośliny z rodziny ukęślowatych ("Dilleniaceae" Salisb.). Występuje naturalnie na Kubie oraz na obszarze od Gwatemali przez Panamę i Kolumbię po Gujanę, Brazylię i Boliwię. 
Biologia i ekologia.
Rośnie w lasach. Występuje na wysokości do 900 m n.p.m. Kwitnie od lutego do marca.

</doc>
<doc id="3833495" url="https://pl.wikipedia.org/wiki?curid=3833495" title="Doliocarpus magnificus">
Doliocarpus magnificus

Doliocarpus magnificus Sleumer – gatunek rośliny z rodziny ukęślowatych ("Dilleniaceae" Salisb.). Występuje naturalnie w Peru, Boliwii oraz Brazylii (w stanach Acre i Amazonas). 

</doc>
<doc id="3833496" url="https://pl.wikipedia.org/wiki?curid=3833496" title="Michał Kantakuzen Şeytanoğlu">
Michał Kantakuzen Şeytanoğlu

Michał Kantakuzen zwany Şeytanoğlu (gr. Μιχαήλ Καντακουζηνός, ur. 1510, zm. 3 marca 1578) – grecki magnat, znany z ogromnego bogactwa i wpływów politycznych.
Życiorys.
Nic nie wiadomo o jego pochodzeniu i wczesnym okresie życia. Choć nosił nazwisko jednego z najznakomitszych rodów późnego Bizancjum, trzeba pamiętać, że wielu bogatych Greków w tym czasie przyjmowało bizantyńskie nazwiska i twierdziło, że wywodzi się ze znanych rodów. Michał Kantakuzen zawdzięczał bogactwo monopolom solnym w Anchialos, rybołówstwu i handlowi futrami z Moskwą. Jego roczny dochód był szacowany na 60000 dukatów. Po zniszczeniu osmańskiej floty w bitwie pod Lepanto w 1571 roku, był w stanie zbudować i wyposażyć 60 galer z własnej kieszeni. Jego politycznym protektorem był wielki wezyr Sokollu Mehmed Pasza. Ze względu na bezwzględność i drapieżność w interesach Kantakuzen był nazywany „Şeytanoğlu” („syn diabła”). Michał odgrywał istotną rolę w handlu stanowiskami kościelnymi w patriarchacie Konstantynopola oraz w Mołdawii i na Wołoszczyźnie. Dzięki niemu patriarchami Konstantynopola zostali: Joazaf II i Metrofan III. Michał doprowadził również do upadku Piotra Młodego, hospodara wołoskiego.
Kantakuzen mieszał w Anchialos, gdzie wybudował wspaniały pałac, który kosztował 20000 dukatów. Jego ekstrawagancja wzbudzała zawiść i wrogość nie tylko wśród Greków, ale i wśród Turków. W lipcu 1576 roku został aresztowany, a jego własność została skonfiskowana. Udało mu się uratować życie. Został uwolniony tylko dzięki interwencji Mehmeda Paszy. Odzyskał majątek, ale został ponownie oskarżony o spiskowanie przeciwko sułtanowi. 3 marca 1578 roku został powieszony na bramie swojego pałacu w Anchialos. Jego majątek został zlicytowany. Był m.in. posiadaczem dużej biblioteki, która została zakupiona przez jeden z klasztorów na Górze Athos.
Michał był dwukrotnie żonaty. Imię jego pierwszej żony nie jest znane. Miał z nią przynajmniej jedną córkę. Jego druga żoną była córką księcia Wołoszczyzny Mirczy. Miał z nią trzech synów: Andronika (ur. 1553), Demetriusza (ur. 1566) i Jana (ur. 1570). Andronik odzyskał część majątku ojca. Został jednym z powierników Michała Walecznego.

</doc>
<doc id="3833497" url="https://pl.wikipedia.org/wiki?curid=3833497" title="SSE Arena">
SSE Arena



</doc>
<doc id="3833498" url="https://pl.wikipedia.org/wiki?curid=3833498" title="Bisankul">
Bisankul



</doc>
<doc id="3833500" url="https://pl.wikipedia.org/wiki?curid=3833500" title="Halul">
Halul



</doc>
<doc id="3833501" url="https://pl.wikipedia.org/wiki?curid=3833501" title="Doliocarpus glomeratus">
Doliocarpus glomeratus

Doliocarpus glomeratus Eichler – gatunek rośliny z rodziny ukęślowatych ("Dilleniaceae" Salisb.). Występuje endemicznie w Brazylii – w stanach Bahia, Pernambuco, Espírito Santo, Rio de Janeiro, São Paulo, Parana. 

</doc>
<doc id="3833504" url="https://pl.wikipedia.org/wiki?curid=3833504" title="Cappella Colleoni">
Cappella Colleoni

Cappella Colleoni – kaplica i mauzoleum w Bergamo we Włoszech.
Budowla wznosi się przy Piazza Duomo. Kaplicę dla Bartolomea Colleoniego zaprojektował włoski architekt z przełomu XV i XVI wieku, Giovanni Antonio Amadeo. Powstawała w latach 1470–1476. W jej sąsiedztwie znajduje się baptysterium oraz bazylika Santa Maria Maggiore. Kaplicę Colleoniego można odwiedzać we wszystkie dni z wyjątkiem poniedziałków.
Kaplica, a zwłaszcza jej fasada z różnokolorowego marmuru, stanowi arcydzieło włoskiego renesansu.
Historia.
Kaplica Colleoniego, klejnot renesansu lombardzkiego przy Piazza Duomo, nosi wezwanie św. Jana Chrzciciela. Została zbudowana na rozkaz kondotiera i kapitana bergamońskiego Bartolomea Colleoniego, pozostającego w służbie Republiki Weneckiej. Zakaz budowy grobowców w kościele Santa Maria Maggiore był przypuszczalnie powodem, dla którego Colleoni zdecydował się na budowę kaplicy zewnętrznej, usytuowanej pomiędzy północnym ramieniem transeptu a absydą kościoła Santa Maria Maggiore, w miejscu zakrystii, niewielkiej kaplicy i Loggia dei Militi. Po uzyskaniu zgody na rozbiórkę zakrystii, zlecił architektowi i rzeźbiarzowi Giovanniemu Antoniowi Amadeo zaprojektowanie i zbudowanie na jej miejscu własnego mauzoleum, w którym miały zostać pogrzebane szczątki jego oraz jego ukochanej córki Medei, zmarłej w 1470 roku. Prace budowlane rozpoczęły się dwa lata później, a zakończyły w 1476, w rok po śmierci Colleoniego.
Architektura.
Amadeo zaprojektował budynek na planie kwadratu, składający się z dwóch części: głównej (nawy) z grobowcami i mniejszej (prezbiterium) z ołtarzem. Obie części zostały przykryte kopułami, wspartymi na ośmiobocznych bębnach. Budynek kaplicy został z jednej strony zharmonizowany z architekturą pobliskiej bazyliki, ale z drugiej – zdominował jej portyk, stając się głównym elementem architektonicznym tej strony placu. Potwierdzeniem przestrzennej i artystycznej dominacji monumentalnej kaplicy jest jej fasada, której bogata dekoracja stanowi syntetyczne połączenie barwnych, plastycznych i architektonicznych elementów zaczerpniętych z architektury romańskiej, klasycznej i renesansowej. Fasada została ujęta w dwa wydatne pilastry, zwieńczone pinaklami, pomiędzy którymi rozciąga się niewielka, wieńcząca fasadę loggia, zbudowana na ustawionych naprzemiennie niewielkich kolumnach i wspornikach w kształcie kandelabrów. Marmurowa ściana fasady udekorowana została białymi i różowymi rombami. W jej przyziemiu znajduje się łukowo sklepiony portal, obramowany lizenami i zwieńczony belką oraz trójkątnym tympanonem. Po obu stronach portalu znajdują się duże, prostokątne okna, wypełnione stojącymi naprzemiennie smukłymi kolumnami i kandelabrami, wsparte na podwójnym cokole, pokrytym płaskorzeźbami. Pięć płaskorzeźb przedstawia 10 scen biblijnych połączonych parami: "Stworzenie Adama" i "Stworzenie Ewy", "Kuszenie Adama i Ewy" oraz "Wygnanie z raju", "Praca Adama i Ewy" i "Ofiara Izaaka", "Ofiary Kaina i Abla złożone Bogu" oraz "Zabicie Abla", "Lamech" i "Śmierć Kaina", natomiast 4 kolejne płaskorzeźby ukazują sceny z życia Heraklesa: "Herakles i Antajos", "Zabicie Hydry lernejskiej", "Schwytanie byka kreteńskiego" i "Zabicie lwa nemejskiego". Nad portalem widnieje gotycka rozeta, osadzona w głębokim glifie. Rozetę flankują tonda z popiersiami Cezara i Trajana.
Balustrada z kutego żelaza i brązu przed kaplicą, ozdobiona herbem Colleoniego, została wykonana w 1912 roku przez Virginia Muzia według projektu Gaetana Morettiego.
Wnętrze.
Wnętrze kaplicy zdobią freski namalowane w 1733 roku przez Giovanniego Battistę Tiepolo w tym: "Ścięcie św. Jana Chrzciciela", "Męczeństwo św. Bartłomieja", "Chrzest Chrystusa" i "Nauczanie św. Jana Chrzciciela", wypełniające lunety oraz cztery malowidła na pendentywach kopuły, reprezentujące Męstwo, Sprawiedliwość, Miłosierdzie i Wiarę. Wewnątrz kaplicy znajduje się monumentalny grobowiec Colleoniego, wyrzeźbiony przez Amadeo z wykorzystaniem motywów gotyckich, ale przepuszczonych przez filtr renesansowej wrażliwości; grobowiec składa się z dwóch sarkofagów pokrytych płaskorzeźbami i ozdobionych posągami: pierwszy z nich przedstawia pomnik konny z pozłacanego drewna dłuta Sisto z Norymbergi, zrealizowany na początku XVI wieku. Na lewej ścianie znajduje się grobowiec Medei Colleoni, również dzieło Amadea; na pokrywie sarkofagu widnieje postać zmarłej. Ciało kondotiera zostało odnalezione w 1999 roku, wewnątrz dwóch dolnych sarkofagów, natomiast grób Medei przewieziono z Urgnano w 1842 roku. Na podstawie pod grobowcem Medei umieszczono trzy intarsje Giovan Battisty Caniany.

</doc>
<doc id="3833506" url="https://pl.wikipedia.org/wiki?curid=3833506" title="Doliocarpus elegans">
Doliocarpus elegans

Doliocarpus elegans Eichler – gatunek rośliny z rodziny ukęślowatych ("Dilleniaceae" Salisb.). Występuje endemicznie w Brazylii – w stanach Pará, Bahia, Goiás i Minas Gerais oraz w Dystrykcie Federalnym. 
Biologia i ekologia.
Rośnie w zaroślach. Występuje na wysokości od 1400 do 1500 m n.p.m.

</doc>
<doc id="3833507" url="https://pl.wikipedia.org/wiki?curid=3833507" title="Victoria Memorial (Kolkata)">
Victoria Memorial (Kolkata)

Victoria Memorial (hindi: विक्टोरिया मेमोरियल, beng. ভিক্টোরিয়া মেমোরিয়াল হল) – pomnik ku czci królowej Wiktorii, zbudowany w Kolkacie w Indiach. Ma postać rozległego gmachu z marmuru, otoczonego ogrodami w stylu angielskim. Współcześnie mieści się tu muzeum.
W styczniu 1901, po śmierci królowej Wiktorii, ówczesny gubernator generalny i wicekról Indii George Curzon zaproponował budowę pomnika. Pomnik zaprojektował angielski architekt William Emerson, zaś kamień węgielny położył książę Walii, późniejszy król Jerzy V. Budowlę ukończono w 1921 roku.

</doc>
<doc id="3833508" url="https://pl.wikipedia.org/wiki?curid=3833508" title="Al-Kanisa">
Al-Kanisa



</doc>
<doc id="3833509" url="https://pl.wikipedia.org/wiki?curid=3833509" title="Doliocarpus dressleri">
Doliocarpus dressleri

Doliocarpus dressleri Aymard – gatunek rośliny z rodziny ukęślowatych ("Dilleniaceae" Salisb.). Występuje endemicznie w Panamie. 
Biologia i ekologia.
Rośnie w lasach deszczowych. Występuje na wysokości od 700 do 800 m n.p.m.

</doc>
<doc id="3833511" url="https://pl.wikipedia.org/wiki?curid=3833511" title="Eugeniusz II (patriarcha Konstantynopola)">
Eugeniusz II (patriarcha Konstantynopola)

Eugeniusz II, gr. Ευγένιος Β΄ (ur. ok. 1780, zm. 1822) – ekumeniczny patriarcha Konstantynopola w okresie od 10 kwietnia 1821 do 27 lipca 1822.
Życiorys.
Przed jego wyborem na patriarchę, był arcybiskupem Anchialos w Bułgarii. Eugeniusz był jednym z arcybiskupów trzymanych jako zakładników tureckich podczas wybuchu wojny o niepodległość Grecji w 1821 r. Kiedy 10 kwietnia 1821 Grzegorz V został powieszony przez Turków Eugeniusz zajął jego miejsce pozostając jednak nadal w więzieniu.

</doc>
<doc id="3833513" url="https://pl.wikipedia.org/wiki?curid=3833513" title="2. Bundesliga niemiecka w piłce nożnej">
2. Bundesliga niemiecka w piłce nożnej



</doc>
<doc id="3833515" url="https://pl.wikipedia.org/wiki?curid=3833515" title="3. liga niemiecka w piłce nożnej">
3. liga niemiecka w piłce nożnej



</doc>
<doc id="3833517" url="https://pl.wikipedia.org/wiki?curid=3833517" title="Regionalliga niemiecka w piłce nożnej">
Regionalliga niemiecka w piłce nożnej



</doc>
<doc id="3833518" url="https://pl.wikipedia.org/wiki?curid=3833518" title="Oberliga niemiecka w piłce nożnej">
Oberliga niemiecka w piłce nożnej



</doc>
<doc id="3833520" url="https://pl.wikipedia.org/wiki?curid=3833520" title="Kosy (obwód winnicki)">
Kosy (obwód winnicki)

Kosy (ukr. Коси) – wieś na Ukrainie, w obwodzie winnickim, w rejonie czerniweckim, w radzie wiejskiej Łozowe.
Geografia.
Miejscowość leży na lewym brzegu rzeki Łozowa.
Historia.
Joanna Barbara, córka Tomasza Zamoyskiego, kanclerza wielkiego koronnego i właściciela dóbr czerniejowskich, wniosła Kosy w posagu Aleksandrowi Koniecpolskiemu.
W 1728 Jerzy Aleksander Lubomirski nadał wieś kościołowi w Czerniejowcach. Proboszcz wnosił z Kos pobór w wysokości 51 dymów.
W XIX w. Kosy były wsią rządową w gminie Babczyńce w powiecie jampolskim guberni podolskiej Imperium Rosyjskiego. Miejscowość liczyła 660 mieszkańców. Znajdowała się tu drewniana cerkiew św. Michała.

</doc>
<doc id="3833521" url="https://pl.wikipedia.org/wiki?curid=3833521" title="Basalijja">
Basalijja



</doc>
<doc id="3833522" url="https://pl.wikipedia.org/wiki?curid=3833522" title="Profesor Tutka i inne opowiadania">
Profesor Tutka i inne opowiadania

Profesor Tutka i inne opowiadania – zbiór krótkich aforystycznych opowiadań Jerzego Szaniawskiego opublikowany w 1954 roku.
Opowiadania ze zbioru nawiązujących do staropolskich facecji i gawęd. Niektóre były drukowane wcześniej na łamach prasy. Tytułowy bohater, profesor Tutka, przesiaduje w kawiarni (rzadziej w parku lub prywatnym mieszkaniu), wraz z przyjaciółmi - sędzią, radcą, rejentem, mecenasem i doktorem.
Zwykle jeden z rozmówców porusza jakiś temat - wtedy Tutka opowiada historie ze swojego życia, bardziej lub mniej luźno związaną z owym tematem. Jego opowieści nadają z pozoru banalnym historyjkom nieoczekiwane sensy.

</doc>
<doc id="3833524" url="https://pl.wikipedia.org/wiki?curid=3833524" title="Talamar">
Talamar



</doc>
<doc id="3833525" url="https://pl.wikipedia.org/wiki?curid=3833525" title="Lazër Shantoja">
Lazër Shantoja

Lazër Shantoja ps. Athanas Ziller, Liljan (ur. 2 września 1892 w Szkodrze, zm. 5 marca 1945 w Tiranie) – albański ksiądz katolicki i poeta, ofiara prześladowań komunistycznych, błogosławiony Kościoła katolickiego.
Życiorys.
Syn Mikela i Luçije. Uczył się w szkole prowadzonej przez jezuitów w Szkodrze. Studia teologiczne odbywał na uniwersytecie w Innsbrucku. 29 maja 1915 został wyświęcony na księdza. Po powrocie do Albanii w 1917 pracował jako proboszcz w parafii Pulaj, a następnie w Beltojë, Velipojë, Rrjoll, i Sheldî. W czerwcu 1919, kiedy pracował w parafii Beltojë został uwięziony przez Włochów.
W latach 1922–1924 pracował jako sekretarz arcybiskupa Lazëra Mjedy. W latach 1923–1924 współpracował z Antonem Harapim, wydając pismo "Ora e Maleve". W tym czasie zaangażował się w działalność polityczną. Jako jeden z organizatorów przewrotu w czerwcu 1924 (tzw. rewolucji czerwcowej) został aresztowany w styczniu 1925 i spędził kilka miesięcy w więzieniu.
Po uwolnieniu wyjechał do Wiednia, gdzie współpracował z pismem "Ora e Shqipnisë", finansowanym przez Hasana Prishtinę. Kolejne dziesięć lat spędził w Szwajcarii, gdzie pracował jako proboszcz parafii katolickiej we wsi Bienne. Tam też doskonalił znajomość języka niemieckiego i tłumaczył dzieła literatury niemieckiej na język albański.
Powrócił do Albanii po agresji włoskiej w 1939. Przyjęty chłodno w Szkodrze, przeniósł się do parafii katolickiej w Tiranie. W 1941 wspólnie z Ernestem Koliqim i Mustafą Krują zakładał Instytut Studiów Albańskich (Institut të Studimeve Shqiptare). W maju 1943 wziął udział w pogrzebie Ndoka Gjeloshiego, który zginął z rąk partyzantów komunistycznych. Po kapitulacji Włoch w 1943 wycofał się z działalności politycznej. Pod koniec 1944 przeniósł się do wsi Sheldi, gdzie ukrywał go ks. Ndre Zadeja.
W styczniu 1945 Shantoja został aresztowany przez funkcjonariuszy Departamentu Obrony Ludu i poddany torturom. W czasie śledztwa złamano mu ręce i nogi. 31 stycznia 1945 stanął przed sądem wojskowym (przew. Esat Ndreu) i został oskarżony o współpracę z okupantem i z Gjonem Markagjonim, a także o zbrodnie przeciwko władzy ludowej. 2 lutego 1945 został skazany na karę śmierci przez rozstrzelanie. Wyrok wykonano 5 marca 1945. Został pochowany w bezimiennej mogile.
Twórczość.
Pierwsze utwory poetyckie Shantoi ukazały się w 1920 w piśmie "Zani i Shna Ndout" (cykl pt. "Duhia"). Był pierwszym tłumaczem Fausta na język albański. W jego dorobku artystycznym oprócz utworów poetyckich i tłumaczeń z języka niemieckiego znajduje się także zbiór opowiadań "Kodra mbas bregut", które publikował początkowo w czasopiśmie "Cirka". Dzieła zebrane Shantoi ukazały się drukiem w 2005, nakładem wydawnictwa franciszkańskiego w Szkodrze.
Beatyfikacja.
Shantoja znajduje się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli „"in odium fidei"” została zaaprobowana przez papieża Franciszka 26 kwietnia 2016. Imię błogosławionego nosi jedna z ulic w tirańskiej dzielnicy Paskuqan.

</doc>
<doc id="3833526" url="https://pl.wikipedia.org/wiki?curid=3833526" title="Chirbat Hazur">
Chirbat Hazur



</doc>
<doc id="3833527" url="https://pl.wikipedia.org/wiki?curid=3833527" title="Lekkoatletyka na Letnich Igrzyskach Olimpijskich 2016 – rzut oszczepem mężczyzn">
Lekkoatletyka na Letnich Igrzyskach Olimpijskich 2016 – rzut oszczepem mężczyzn

Rzut oszczepem mężczyzn – jedna z konkurencji technicznych rozgrywanych podczas XXXI Igrzysk Olimpijskich w Rio de Janeiro. Zmagania odbyły się pomiędzy 17–20 sierpnia na Stadionie Olimpisjkim.
Tytułu mistrzowskiego z poprzednich igrzysk nie obronił Keshorn Walcott, zdobywając brązowy medal.
W zawodach wzięło udział 37 zawodników z 23 państw.
Terminarz.
Opracowano na podstawie materiału źródłowego.
Statystyka.
Rekordy.
W poniższej tabeli przedstawiono rekord świata i olimpijski, rekordy poszczególnych kontynentów oraz najlepszy rezultat na świecie w 2016 roku.
Najlepsze wyniki na świecie.
Poniższa tabela przedstawia 10 najlepszych rezultatów na świecie w sezonie 2016 tuż przed rozpoczęciem zawodów.
Wyniki.
Eliminacje.
Opracowano na podstawie materiału źródłowego.
Finał.
Opracowano na podstawie materiału źródłowego.

</doc>
<doc id="3833528" url="https://pl.wikipedia.org/wiki?curid=3833528" title="Likwidacja kułactwa jako klasy">
Likwidacja kułactwa jako klasy



</doc>
<doc id="3833529" url="https://pl.wikipedia.org/wiki?curid=3833529" title="Doliocarpus dentatus">
Doliocarpus dentatus

Doliocarpus dentatus (Aubl.) Standl. – gatunek rośliny z rodziny ukęślowatych ("Dilleniaceae" Salisb.). Występuje naturalnie na Kubie oraz na obszarze od środkowego Meksyku przez Panamę i Kolumbię aż po Boliwię, Brazylię i Paragwaj. W Brazylii został zaobserwowany we wszystkich stanach oprócz dwóch najbardziej wysuniętych na południe Rio Grande do Sul i Santa Catarina. 
Biologia i ekologia.
Rośnie w lasach, na terenach nizinnych. Kwitnie od marca do kwietnia. 
Zmienność.
W obrębie tego gatunku oprócz podgatunku nominatywnego wyróżniono cztery podgatunki:

</doc>
<doc id="3833533" url="https://pl.wikipedia.org/wiki?curid=3833533" title="Antym III">
Antym III

Antym III, gr. Άνθιμος Γ΄ (ur. 1762 na wyspie Naksos, zm. 1842 w Smyrnie) – ekumeniczny patriarcha Konstantynopola w latach 1822–1824.
Życiorys.
W 1797 został wybrany metropolitą Smyrny w 1797, w 1821 metropolitą Chalcedonu. W okresie wojny o niepodległość Grecji został wraz z innymi biskupami uwięziony. Patriarchą był w okresie od 28 lipca 1822 do 9 lipca 1824 r. Został zdetronizowany ponieważ nie chciał współpracować z Turkami w zwalczaniu rewolucji greckiej.

</doc>
<doc id="3833536" url="https://pl.wikipedia.org/wiki?curid=3833536" title="At-Tuba">
At-Tuba

At-Tuba (arab. الطوبة) – wieś w Syrii, w muhafazie Hama. W 2004 roku liczyła 262 mieszkańców.

</doc>
<doc id="3833537" url="https://pl.wikipedia.org/wiki?curid=3833537" title="Litsea yunnanensis">
Litsea yunnanensis

Litsea yunnanensis Yen C. Yang &amp; P.H. Huang – gatunek rośliny z rodziny wawrzynowatych ("Lauraceae" Juss.). Występuje naturalnie w Wietnamie i południowych Chinach (w południowo-wschodniej części prowincji Junnan oraz w regionie autonomicznym Kuangsi). 
Biologia i ekologia.
Roślina dwupienna. Rośnie w widnych lasach. Występuje na wysokości od 800 do 1900 m n.p.m. Kwitnie w maju, natomiast owoce dojrzewają od października do listopada.

</doc>
<doc id="3833538" url="https://pl.wikipedia.org/wiki?curid=3833538" title="Pierszaja liha">
Pierszaja liha



</doc>
<doc id="3833539" url="https://pl.wikipedia.org/wiki?curid=3833539" title="Druhaja liha">
Druhaja liha



</doc>
<doc id="3833541" url="https://pl.wikipedia.org/wiki?curid=3833541" title="Litsea iteodaphne">
Litsea iteodaphne

Litsea iteodaphne (Nees) Hook. f. – gatunek rośliny z rodziny wawrzynowatych ("Lauraceae" Juss.). Występuje endemicznie na Sri Lance. 
Biologia i ekologia.
Roślina dwupienna. Rośnie w lasach.

</doc>
<doc id="3833543" url="https://pl.wikipedia.org/wiki?curid=3833543" title="Chryzant I (patriarcha Konstantynopola)">
Chryzant I (patriarcha Konstantynopola)

Chryzant I, gr. Χρύσανθος (ur. 25 lutego 1768, zm. 10 września 1834) – ekumeniczny patriarcha Konstantynopola w latach 1824–1826.
Życiorys.
Był zeslawizowanym Grekiem. Sprawował urząd patriarchy Konstantynopola od 9 lipca 1824 do 26 września 1826. Był członkiem Filiki Eteria.

</doc>
<doc id="3833544" url="https://pl.wikipedia.org/wiki?curid=3833544" title="Tall Kumbatri">
Tall Kumbatri



</doc>
<doc id="3833545" url="https://pl.wikipedia.org/wiki?curid=3833545" title="II liga bułgarska w piłce nożnej">
II liga bułgarska w piłce nożnej



</doc>
<doc id="3833546" url="https://pl.wikipedia.org/wiki?curid=3833546" title="Naur Dżurin">
Naur Dżurin



</doc>
<doc id="3833547" url="https://pl.wikipedia.org/wiki?curid=3833547" title="Ajn Warida">
Ajn Warida



</doc>
<doc id="3833550" url="https://pl.wikipedia.org/wiki?curid=3833550" title="Divizia „A” mołdawska">
Divizia „A” mołdawska



</doc>
<doc id="3833551" url="https://pl.wikipedia.org/wiki?curid=3833551" title="I lyga">
I lyga



</doc>
<doc id="3833552" url="https://pl.wikipedia.org/wiki?curid=3833552" title="1. līga">
1. līga



</doc>
<doc id="3833553" url="https://pl.wikipedia.org/wiki?curid=3833553" title="Konstancjusz I (patriarcha Konstantynopola)">
Konstancjusz I (patriarcha Konstantynopola)

Konstancjusz I, gr. Κωνστάντιος Α΄ (ur. 1770 w Konstantynopolu, zm. 5 stycznia 1859) – ekumeniczny patriarcha Konstantynopola w latach 1830–1834.
Życiorys.
Urodził się w 1770 r. w Konstantynopolu. Studiował w szkole patriarchalnej w Jassach oraz w Kijowie. W 1805 r. został wybrany arcybiskupem Synaju (przełożonym Klasztoru Świętej Katarzyny), stanowisko piastował aż do momentu kiedy został wybrany na patriarchę Konstantynopola w 1830 r. Zrezygnował z tej funkcji w 1834 r. Poświęcił się wtedy wyłącznie studiowaniu i pisaniu. Zmarł 5 stycznia 1859.

</doc>
<doc id="3833554" url="https://pl.wikipedia.org/wiki?curid=3833554" title="Virgilijus Poderys">
Virgilijus Poderys

Virgilijus Poderys (ur. 18 marca 1961 w Kownie) – litewski menedżer, urzędnik państwowy i polityk, poseł na Sejm Republiki Litewskiej.
Życiorys.
Absolwent fizyki na Uniwersytecie Wileńskim (1984) oraz zarządzania przedsiębiorstwem na Uniwersytecie Witolda Wielkiego (2000).
Od 1984 był badaczem w instytucie naukowym sektora chemicznego. W 1992 przeszedł do administracji rządowej na stanowisko specjalisty w ministerstwie finansów. W tym samym roku podjął pracę w Litewskiej Komisji Papierów Wartościowych. W 1993 został dyrektorem departamentu regulacji, w 1994 zastępcą przewodniczącego, a od 1997 do 2006 pełnił funkcję przewodniczącego tej instytucji. W latach 2006–2007 był doradcą ministra finansów. W latach 2007–2009 był przewodniczącym Państwowej Komisji Kontroli Cen i Energii, następnie został dyrektorem ekonomicznym w przedsiębiorstwie zajmującym się projektem elektrowni atomowej w Wisaginii. W 2010 powołany na dyrektora generalnego Litgridu, litewskiego operatora systemu przesyłowego energii elektrycznej. Pełnił tę funkcję do 2013, później był m.in. dyrektorem generalnym spółki prawa handlowego EPSO-G.
W wyborach w 2016 z ramienia Litewskiego Związku Zielonych i Rolników uzyskał mandat posła na Sejm Republiki Litewskiej. W 2020 opuścił frakcję poselską tej partii.

</doc>
<doc id="3833555" url="https://pl.wikipedia.org/wiki?curid=3833555" title="Rudat at-Tar">
Rudat at-Tar



</doc>
<doc id="3833556" url="https://pl.wikipedia.org/wiki?curid=3833556" title="Duńska 1. division w piłce nożnej">
Duńska 1. division w piłce nożnej



</doc>
<doc id="3833557" url="https://pl.wikipedia.org/wiki?curid=3833557" title="João Soares de Paiva">
João Soares de Paiva

João Soares de Paiva (XII wiek) – portugalski poeta.
João Soares de Paiva był portugalskim trubadurem. Urodził się prawdopodobnie w 1141 roku. Jest najdawniejszym autorem, piszącym w języku galicyjskim, którego dzieła zachowały się do naszych czasów. Utwór "Ora faz host'o senhor de Navarra", powstały około roku 1200, uchodzi za najstarszy zabytek liryki trubadurów w języku galicyjskim. Składa się on z trzech strof rymowanych ababbaba.

</doc>
<doc id="3833558" url="https://pl.wikipedia.org/wiki?curid=3833558" title="Prva liga Federacji Bośni i Hercegowiny w piłce nożnej">
Prva liga Federacji Bośni i Hercegowiny w piłce nożnej



</doc>
<doc id="3833560" url="https://pl.wikipedia.org/wiki?curid=3833560" title="Prva liga Republiki Serbskiej w piłce nożnej">
Prva liga Republiki Serbskiej w piłce nożnej



</doc>
<doc id="3833562" url="https://pl.wikipedia.org/wiki?curid=3833562" title="Konstancjusz II (patriarcha Konstantynopola)">
Konstancjusz II (patriarcha Konstantynopola)

Konstancjusz II, gr. Κωνστάντιος Β΄ (zm. 1859) – ekumeniczny patriarcha Konstantynopola w latach 1834–1835.
Życiorys.
Przed jego wyborem na patriarchę był metropolitą Wielkiego Tyrnowa. Nie był szczególnie wykształcony ani nie miał zdolności administracyjnych. Po roku rządów ustąpił z urzędu. Zmarł w 1859 r.

</doc>
<doc id="3833563" url="https://pl.wikipedia.org/wiki?curid=3833563" title="Dżusijja al-Amar">
Dżusijja al-Amar



</doc>
<doc id="3833565" url="https://pl.wikipedia.org/wiki?curid=3833565" title="Samakijja Szarkijja">
Samakijja Szarkijja



</doc>
<doc id="3833566" url="https://pl.wikipedia.org/wiki?curid=3833566" title="Dywizjon A mołdawski w piłce nożnej mężczyzn">
Dywizjon A mołdawski w piłce nożnej mężczyzn



</doc>
<doc id="3833568" url="https://pl.wikipedia.org/wiki?curid=3833568" title="Al-Hawi">
Al-Hawi



</doc>
<doc id="3833570" url="https://pl.wikipedia.org/wiki?curid=3833570" title="Kosy (obwód odeski)">
Kosy (obwód odeski)

Kosy (ukr. Коси) – wieś na Ukrainie, w obwodzie odeskim, w rejonie podolskim, centrum administracyjne miejscowej rady wiejskiej.
Geografia.
Miejscowość leży nad rzeką Jahorłyk.
Historia.
Miejscowość utworzona w 1787. W XIX w. Kosy leżały w gminie (włości) Nestoita w powiecie bałckim guberni podolskiej Imperium Rosyjskiego. Wieś liczyła 85 domów, 444 mieszkańców. Należała do Jabłońskich, a potem do Sobańskiego. Była tu cerkiew Matki Bożej.

</doc>
<doc id="3833571" url="https://pl.wikipedia.org/wiki?curid=3833571" title="Persza liha">
Persza liha



</doc>
<doc id="3833572" url="https://pl.wikipedia.org/wiki?curid=3833572" title="Tall al-Aghar">
Tall al-Aghar



</doc>
<doc id="3833574" url="https://pl.wikipedia.org/wiki?curid=3833574" title="II liga czeska w piłce nożnej">
II liga czeska w piłce nożnej



</doc>
<doc id="3833575" url="https://pl.wikipedia.org/wiki?curid=3833575" title="Wtora liga macedońska">
Wtora liga macedońska



</doc>
<doc id="3833578" url="https://pl.wikipedia.org/wiki?curid=3833578" title="2. liga słowacka w piłce nożnej">
2. liga słowacka w piłce nożnej



</doc>
<doc id="3833579" url="https://pl.wikipedia.org/wiki?curid=3833579" title="Druga slovenska nogometna liga">
Druga slovenska nogometna liga



</doc>
<doc id="3833580" url="https://pl.wikipedia.org/wiki?curid=3833580" title="James Comey">
James Comey

James Brien Comey Jr. (ur. 14 grudnia 1960 w Yonkers) – amerykański polityk i urzędnik państwowy, z wykształcenia prawnik. Dyrektor FBI w latach 2013–2017.
Życiorys.
Urodził się 14 grudnia 1960 roku w Yonkers, jako syn przedsiębiorcy branży nieruchomości Jamesa Briena Comeya. Uczęszczał do Northern Highlands Regional High School w Allendale (ukończył ją w 1978 roku), w tej miejscowości również dorastał. W następnych latach uczył się w College of William and Mary (do 1982 roku) i skończył prawo na University of Chicago Law School.
W latach 1985–1987 pracował dla sędziego okręgowego Johna M. Walkera, po czym trafił do biura prokuratora południowego dystryktu Nowego Jorku, Rudy’ego Giulianiego jako zastępca kierownika działu kryminalnego i pozostał na tym stanowisku do 1993 roku. W latach 1996–2001 pracował jako asystent prokuratora wschodniego dystryktu Wirginii ds. rejonu Richmond. Kolejny rok piastował urząd prokuratora południowego dystryktu Nowego Jorku, w tym czasie doprowadził do skazania Marthy Stewart. Za rządów prezydenta George’a W. Busha pełnił, w latach 2003–2005, funkcję zastępcy prokuratora generalnego.
W marcu 2004 roku popadł w konflikt z administracją prezydenta, gdy w związku z hospitalizacją prokuratora generalnego Johna Ashcrofta tymczasowo go zastępował. Dzień po nieplanowanej hospitalizacji Ashcrofta wygasała jego tymczasowa zgoda na nieograniczoną inwigilację osób podejrzewanych o terroryzm. Comey stanowczo odmówił administracji prezydenta przedłużenia zgody na inwigilację, uważając że narusza ona wolności obywatelskie. Po bezowocnych naciskach prezydenccy urzędnicy udali się do niedysponowanego prokuratora generalnego w nadziei, że udzieli on zgody na inwigilację. Aby temu zapobiec, Comey w pośpiechu udał się do szpitala i pilnował, by półprzytomnego przełożonego nie nakłoniono do podpisania stosownych dokumentów. Następnego dnia prezydent Bush osobiście obiecał Comeyowi ponowne opracowanie procedur w sposób zgodny z prawem.
Następnie do 2010 roku był konsultantem i wiceprezesem firmy Lockheed Martin. Trzy lata później, w maju, prezydent Barack Obama mianował go dyrektorem Federal Bureau of Investigation. Mocno krytykowany był jego wpływ na kampanię prezydencką w 2016 roku. W lipcu zakończył śledztwo ws. maili Hillary Clinton i ogłosił, że nie będzie wnioskować o postawienie jej zarzutów, co ściągnęło na niego krytykę Donalda Trumpa oraz Partii Republikańskiej. Natomiast 28 października Comey ogłosił wznowienie śledztwa ws. Clinton, w efekcie czego spotkał się z krytyką ze strony ustępującego prezydenta i Partii Demokratycznej, a 6 listopada poinformował o ponownym zakończeniu śledztwa z powodu braku podstaw do postawienia zarzutów.
13 stycznia 2017 r. inspektor generalny w Departamencie Sprawiedliwości Michael Horowitz ogłosił wszczęcie w sprawie działań Comeya i FBI wewnętrznego śledztwa. 9 maja tego samego roku Comey został zdymisjonowany przez prezydenta Donalda Trumpa ze stanowiska dyrektora FBI przed upływem kadencji, jako drugi dyrektor w historii, co media porównały do tzw. „masakry sobotniej nocy” z 1973 roku. Oficjalnie jako powód odwołania Biały Dom wskazał nieodpowiednie potraktowanie kwestii służbowych maili Hillary Clinton, jednak Trump szybko przyznał, że powodem było śledztwo ws. rosyjskiej ingerencji. Sam Comey stwierdził, że prezydent naciskał na niego, aby zaprzestał śledztwa w sprawie kontaktów Michaela Flynna z Rosjanami i domagał się od niego deklaracji lojalności, a w razie braku spełnienia tych żądań zagroził mu dymisją. Według Comeya do zwolnienia go doszło, gdy oświadczył prezydentowi, że śledztwo ws. domniemanej współpracy członków otoczenia Trumpa z Rosją w kompromitowaniu Hillary Clinton będzie prowadził uczciwie. Podczas przesłuchania przed komisją Senatu Comey powtórzył swoją wersję wydarzeń w zeznaniu pod przysięgą.
Życie prywatne.
Żonaty z Patrice, mają pięcioro dzieci.

</doc>
<doc id="3833581" url="https://pl.wikipedia.org/wiki?curid=3833581" title="II liga czechosłowacka w piłce nożnej">
II liga czechosłowacka w piłce nożnej



</doc>
<doc id="3833582" url="https://pl.wikipedia.org/wiki?curid=3833582" title="DDR-Liga w piłce nożnej">
DDR-Liga w piłce nożnej



</doc>
<doc id="3833584" url="https://pl.wikipedia.org/wiki?curid=3833584" title="Pierwaja liga ZSRR w piłce nożnej">
Pierwaja liga ZSRR w piłce nożnej



</doc>
<doc id="3833585" url="https://pl.wikipedia.org/wiki?curid=3833585" title="Mindaugas Sinkevičius">
Mindaugas Sinkevičius

Mindaugas Sinkevičius (ur. 20 czerwca 1984 w Janowie) – litewski polityk i samorządowiec, wiceprzewodniczący Litewskiej Partii Socjaldemokratycznej, mer rejonu janowskiego, a od 2016 do 2017 minister gospodarki.
Życiorys.
Syn polityka Rimantasa Sinkevičiusa. Ukończył zarządzanie przedsiębiorstwem na Uniwersytecie Wileńskim (2007) oraz prawo na Uniwersytecie Michała Römera (2008). Doktoryzował się w 2015 na prywatnej uczelni ISM Vadybos ir ekonomikos universitetas.
Członek Litewskiej Partii Socjaldemokratycznej, pełnił różne funkcje w jej strukturach, a w 2015 został jednym z wiceprzewodniczących tego ugrupowania. W 2007 po raz pierwszy wybrany do rady rejonu janowskiego. W latach 2008–2009 zajmował stanowisko zastępcy mera. Po wyborach samorządowych w 2011 został przez radnych powołany na urząd mera rejonu janowskiego. W 2015 uzyskał reelekcję, wygrywając nowo wprowadzone wybory bezpośrednie na to stanowisko.
13 grudnia 2016 w nowo utworzonym gabinecie Sauliusa Skvernelisa objął stanowisko ministra gospodarki. Podał się do dymisji, gdy socjaldemokraci wystąpili z koalicji rządowej. Zakończył urzędowanie 12 października 2017. W 2019 i 2023 ponownie był wybierany na mera rejonu janowskiego.
W 2021 przez kilka miesięcy był pełniącym obowiązki przewodniczącego LSDP (w związku z rezygnacją złożoną przez Gintautasa Paluckasa).

</doc>
<doc id="3833586" url="https://pl.wikipedia.org/wiki?curid=3833586" title="Reduta Bank Polski">
Reduta Bank Polski



</doc>
<doc id="3833588" url="https://pl.wikipedia.org/wiki?curid=3833588" title="Karl-Heinz Günther">
Karl-Heinz Günther

Karl-Heinz Günther (ur. 13 lutego 1926 w Eisenach, zm. 1 października 2010) – niemiecki pedagog i historyk wychowania.
Życiorys.
Od 1943 roku brał udział w II wojnie światowej (na froncie wschodnim) jako członek personelu pomocniczego niemieckiej Luftwaffe, trafił do niewoli i do 1949 był jeńcem wojennym w ZSRR. W latach 1949–1952 studiował pedagogikę na Uniwersytecie Marcina Lutra w Halle i Wittenberdze. Od 1951 do 1955 roku był asystentem na wydziale pedagogicznym uczelni. W 1955 roku otrzymał stopień doktora. Od 1955 roku pracował w Niemieckim Centralnym Instytucie Pedagogicznym (Niemieckiej Republiki Demokratycznej), a w latach 1961–1970 pełnił w nim funkcję zastępcy dyrektora i był kierownikiem studiów podyplomowych oraz kształcenia ustawicznego. Habilitował się w 1963 roku na Uniwersytecie Humboldtów w Berlinie. W latach 1970–1990 był członkiem, a następnie wiceprzewodniczącym Akademii Nauk Pedagogicznych NRD. Od 1978 roku był członkiem korespondentem Akademii Nauk NRD oraz przewodniczącym Komisji do spraw edukacji i historii szkolnictwa. W 1991 roku przeszedł na emeryturę.
Zainteresowania naukowe Günthera koncentrowały się wokół historii pedagogiki niemieckiej oraz podstaw teoretycznych pedagogiki. Ponadto zajmował się teorią wychowania, planowania oświaty oraz organizacją badań naukowych.
Wybrane publikacje książkowe.
Źródło.

</doc>
<doc id="3833589" url="https://pl.wikipedia.org/wiki?curid=3833589" title="Al-Hubarijja">
Al-Hubarijja



</doc>
<doc id="3833593" url="https://pl.wikipedia.org/wiki?curid=3833593" title="Ixalerpeton">
Ixalerpeton

Ixalerpeton – rodzaj wczesnego dinozauromorfa należący do kladu Lagerpetidae. Żył w późnym triasie, ok. 230 mln lat temu, na terenach dzisiejszej Ameryki Południowej. Był stosunkowo niewielkim zwierzęciem, mierzącym ok. 1 m długości. "Ixalerpeton" wykazywał mozaikę cech pierwotnych dla archozaurów, jak występowanie dwóch kręgów krzyżowych czy zamknięta panewka stawu biodrowego, oraz zaawansowanych, jak obecność przedniego zagłębienia bębenkowego mózgoczaszki, które wśród dinozauromorfów występuje u przedstawicieli bardziej zaawansowanego kladu Dinosauriformes.
Skamieniałości "Ixalerpeton" odnaleziono w górnotriasowych (karnickich) osadach formacji Santa Maria w Brazylii, w pobliżu miasta São João do Polêsine. Holotyp (ULBRA-PVT059) to niekompletny szkielet obejmujący puszkę mózgową, dach czaszki, 23 kręgi przedkrzyżowe, dwa krzyżowe i dziewięć ogonowych, kości obręczy miednicznej oraz kości: ramienną, udową, piszczelową i strzałkową. Gatunek typowy rodzaju, "I. polesinensis" został opisany w 2016 roku przez Sergia Cabreirę i współpracowników. Nazwa rodzajowa pochodzi od greckich słów "ixalos" („skaczący”) i "erpeton" („gad”), zaś epitet gatunkowy "polesinensis" odnosi się do miejsca znalezienia szczątków.

</doc>
<doc id="3833594" url="https://pl.wikipedia.org/wiki?curid=3833594" title="Antym IV">
Antym IV

Antym IV, gr. Ἄνθιμος Δ' (ur. 1785 w Stambule, zm. 1878 tamże) – ekumeniczny patriarcha Konstantynopola w latach 1840–1841 i 1848–1852.
Życiorys.
Urodził się w Stambule. Pełnił funkcję kanclerza Patriarchatu. Następnie był metropolitą Ikonium (1825–1835), Laryssy (1835–1837) i Nikomedii (1837–1840). Został wybrany na patriarchę Konstantynopola w 1840 r. Szybko został jednak złożony z urzędu i zesłany na Wyspy Książęce. Ponownie został wybrany w 1848 r. W czasie swojej drugiej kadencji prowadził tajne negocjacje z Prawosławnym Kościołem Grecji, który ogłosił w 1833 r. autokefalię. W 1850 r. została ona uznana przez Konstantynopol. W 1852 roku został ponownie złożony z urzędu i wysłany na Wyspy Książęce, gdzie pozostał aż do śmierci w 1878 r.

</doc>
<doc id="3833595" url="https://pl.wikipedia.org/wiki?curid=3833595" title="Trzęsienie ziemi w Kebin w 1911">
Trzęsienie ziemi w Kebin w 1911



</doc>
<doc id="3833596" url="https://pl.wikipedia.org/wiki?curid=3833596" title="Sarkis Martyrosjan">
Sarkis Martyrosjan



</doc>
<doc id="3833597" url="https://pl.wikipedia.org/wiki?curid=3833597" title="Witalij Dogużijew">
Witalij Dogużijew



</doc>
<doc id="3833598" url="https://pl.wikipedia.org/wiki?curid=3833598" title="U-2 (1962)">
U-2 (1962)

U-2 (S181) – niemiecki okręt podwodny z okresu zimnej wojny. Zbudowany jako druga jednostka typu "201", wszedł do służby w Deutsche Marine 3 maja 1962 roku. Po przebudowie na jednostkę typu "205", ponownie wszedł do służby 11 października 1966 roku. 
Historia.
Zamówienie na nowe okręty podwodne przystosowane do działania głównie na płytkich wodach Morza Bałtyckiego typu "201", zostało złożone w stoczni HDW w Kilonii 16 marca 1959 roku. Rozpoczęcie budowy drugiej jednostki serii, która otrzymała oznaczenie U-2 i znak taktyczny S181, miało miejsce 1 września 1960 roku. Wodowanie nastąpiło 25 stycznia 1962 roku, wejście do służby 3 maja 1962 roku. Do budowy okrętów typu "201" wykorzystano stal niemagnetyczną w celu ochrony przed działaniem min magnetycznych i zmniejszeniem podatności na wykrycie przez siły ZOP. Technologia budowy kadłubów z tego materiału okazała się niedopracowana, pojawiły się mikropęknięcia i korozja. Podjęto decyzję o wymianie struktury kadłuba na zbudowaną ze zwykłej stali. W konstrukcji okrętów wprowadzono liczne zmiany techniczne, zwiększeniu uległa m.in. długość i wyporność okrętów, którym nadano oznaczenie typ "205". Budowa tak zmienionego U-2 (S181) rozpoczęła się 1 września 1964 roku. Wodowanie nastąpiło 15 lipca 1966 roku, wejście do służby 11 października 1966 roku. 
Okręt wycofano ze służby 19 marca 1993 roku i złomowano.

</doc>
<doc id="3833599" url="https://pl.wikipedia.org/wiki?curid=3833599" title="Order Gwiazdy Anjouan">
Order Gwiazdy Anjouan

Order Gwiazdy Anjouan, daw. Order Gwiazdy Anżuanu (fr. "Ordre de l’Étoile d’Anjouan") – odznaczenie ustanowione w 1874 na wyspie-państwie Anjouan, znajdującej się od 1886 pod protektoratem francuskim, w latach 1896–1963 nadawany jako francuski order kolonialny. Obecnie jest jednym z odznaczeń Związku Komorów.
Historia.
Order ustanowiony został w 1874 przez sułtana Saida Alego bin Saida Omara, władcę Anjouanu, jednej z wysp w archipelagu Komorów, który znalazł się pod protektoratem Francji w 1886. Order Gwiazdy Anjouan został wcielony w szereg francuskich odznaczeń kolonialnych dekretem z 12 września 1896, nadawany zarówno Francuzom, jak i obcokrajowcom. Administracją orderu zajmowała się Kancelaria Legii Honorowej, a każdy prezydent Francji był uprawniony do noszenia jego najwyższej klasy – Wielkiego Krzyża.
Dekretem prezydenckim Charles’a de Gaulle’a (6 grudnia 1963) order został wycofany wraz z piętnastoma innymi francuskimi odznaczeniami resortowymi i kolonialnymi. Zostały one zastąpione nadawanym za wybitne zasługi Orderem Narodowym Zasługi. Odznaczeni utrzymali prawo do noszenia orderu.
Podczas secesji wyspy order występował w „Konstytucji Państwa Anjouan” z 25 lutego 1998. Obecnie jest jednym z odznaczeń Związku Komorów, wraz z Orderem Gwiazdy Wielkiego Komora ("Ordre de l’étoile de la Grande Comore"), Orderem Odwróconego Półksiężyca Wielkiego Komora ("Ordre de Croissant vert de la Grande Comore"), Orderem Gwiazdy Mohéli ("Ordre de l’étoile de Mohéli") i innymi odznaczeniami nadawanymi przez prezydenta federacji.
Wygląd.
Odznaka orderowa miała kształt złotej ośmioramiennej gwiazdy. Wewnątrz znajdował się okrągły, emaliowany na biało medalion ze złotymi: otwartą dłonią skierowaną do góry stojącą na półksiężycu, z arabską inskrypcją nad dłonią (symbole islamu), które otoczone były złotym pierścieniem z czarnym napisem w języku francuskim: "ORDRE ROYAL DE ÉTOILE D’ANJOUAN COMORES". Odznaka mocowana była do wstęgi za pomocą kółeczka. Gwiazda orderowa miała wygląd identyczny z odznaką. Wstęga orderowa była jasnoniebieska, z podwójnymi, wąskimi, pomarańczowymi paskami wzdłuż obu krawędzi.

</doc>
<doc id="3833601" url="https://pl.wikipedia.org/wiki?curid=3833601" title="Święta Makryna">
Święta Makryna



</doc>
<doc id="3833602" url="https://pl.wikipedia.org/wiki?curid=3833602" title="Marija Oktiabrskaja">
Marija Oktiabrskaja



</doc>
<doc id="3833604" url="https://pl.wikipedia.org/wiki?curid=3833604" title="Wladimír Zaimow">
Wladimír Zaimow



</doc>
<doc id="3833610" url="https://pl.wikipedia.org/wiki?curid=3833610" title="Iwan Pribłudnyj">
Iwan Pribłudnyj



</doc>
<doc id="3833613" url="https://pl.wikipedia.org/wiki?curid=3833613" title="Ixalerpeton polesinensis">
Ixalerpeton polesinensis



</doc>
<doc id="3833614" url="https://pl.wikipedia.org/wiki?curid=3833614" title="Zarzeczne (obwód chersoński)">
Zarzeczne (obwód chersoński)



</doc>
<doc id="3833617" url="https://pl.wikipedia.org/wiki?curid=3833617" title="The Poets and Poetry of Europe (antologia)">
The Poets and Poetry of Europe (antologia)

The Poets and Poetry of Europe – antologia poezji europejskiej, zestawiona przez amerykańskiego romantycznego poetę Henry'ego Wadswortha Longfellowa. Została ona wydana w 1845 roku. Później była kilkukrotnie wznawiana, między innymi w 1855, 1887 i 1893 roku. 
Charakterystyka ogólna.
Książka jest obszernym, liczący w zależności od edycji 800-950 stron, wyborem wierszy poetów europejskich od średniowiecza do XIX wieku. Jest jedną z dwóch, obok wydawnictwa "Poems of Places", antologią poezji firmowaną przez Longfellowa. Teksty w niej zawarte są dziełem wielu tłumaczy, co amerykański poeta zawarł we wstępie. Przekłady pochodzą między innymi z brytyjskiej antologii poezji portugalskiej "Lusitania Illustrata" Johna Adamsona (1842). Poetka Margaret Fuller pisała w liście do Jamesa Nathana z 24 czerwca 1845: "We have had one interesting book, Longfellow’s "Poets and Poetry of Europe". Look over it if you have a chance any time; it contains a good course in these charming studies, and there are some things, I wish I could read with you." ["Przeczytaliśmy interesującą książkę, "The Poets and Poetry of Europe" Longfellowa. Zerknij do niej, jeśli będziesz miał czas; zawiera dobry kurs tych czarujących studiów i są tam rzeczy, które chciałbym przeczytać razem z tobą".]
Zawartość.
Książka dzieli się na kilka sekcji, odpowiadających zasadniczo literaturom narodowym. Zaprezentowane zostały literatury: anglosaska/staroangielska (Anglo-Saxon), islandzka (Icelandic), duńska (Danish), szwedzka (Swedish), niemiecka (German), holenderska (Dutch), francuska (French), włoska (Italian), hiszpańska (Spanish) i portugalska (Portuguese). Przedstawiono utwory około trzystu autorów.

</doc>
<doc id="3833618" url="https://pl.wikipedia.org/wiki?curid=3833618" title="Daniel des Pommerayes">
Daniel des Pommerayes



</doc>
<doc id="3833619" url="https://pl.wikipedia.org/wiki?curid=3833619" title="Filastriusz">
Filastriusz

Filastriusz (zm. przed 397; "Philastrius", "Philaster") – pisarz chrześcijański okresu późnego cesarstwa, święty Kościoła katolickiego, biskup Brescii. 
Istnieje bardzo niewiele wiadomości o życiu Filastriusza, brak informacji o jego dacie urodzenia, rodzinie i pochodzeniu. Głównym źródłem informacji biograficznych jest mowa pochwalna napisana przez jego ucznia i następcę, Gaudencjusza ("Sermo de vita et obitu beati Filastri", XXI spośród "Kazań" Gaudencjusza), po śmierci Filastriusza. Filastriusz miał odbyć w swoim życiu wiele wędrówek, w czasie których zwalczał pogan oraz arian. Biskupem Brescii ("Brixia") został przed 381. Nieznana jest także data śmierci, choć jest pewne, że zmarł przed 397 rokiem. (Autentyczność zachowanej osobno od innych kazań "Sermo de vita et obitu beati Filastri" jest zresztą kwestionowana; z pewnością nieautentyczny jest natomiast przypisywany Gaudencjuszowi utwór poetycki w strofie safickiej, także stanowiący pochwałę Filastriusza, który pochodzi z VIII wieku).
Zachowanym dziełem Filastriusza jest "Diversorum haereseon liber" (tj. "Księga o różnych herezjach"), dzieło datowane na 385-391. Tytuł utworu funkcjonuje w kilku wersjach (np. w Patrologia Latina "Liber de haeresibus"), przekazanych przez różne rękopisy. Stanowi ono katalog i omówienie rozmaitych herezji: 128 chrześcijańskich i 28 żydowskich. Jego wspomnienie liturgiczne przypada na 18 lipca.

</doc>
<doc id="3833620" url="https://pl.wikipedia.org/wiki?curid=3833620" title="WWE Unified Tag Team Championship">
WWE Unified Tag Team Championship



</doc>
<doc id="3833623" url="https://pl.wikipedia.org/wiki?curid=3833623" title="Lerchenborn">
Lerchenborn



</doc>
<doc id="3833625" url="https://pl.wikipedia.org/wiki?curid=3833625" title="Lachnellula subtilissima">
Lachnellula subtilissima

Lachnellula subtilissima (Cooke) Dennis – gatunek grzybów z klasy patyczniaków ("Helotiales").
Systematyka i nazewnictwo.
Pozycja w klasyfikacji według Index Fungorum: "Lachnellula, Lachnaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1785 r. Mordecai Cubitt Cooke nadając mu nazwę "Peziza subtilissima". Obecną, uznaną przez Index Fungorum nazwę nadał mu w 1962 r. Richard William George Dennis.
Synonimy nazwy naukowej:
Morfologia.
Mają średnicę 1–4 mm, są siedzące, lub na krótkich trzonkach. Mają postać miseczki, w stanie suchym zwijają się, w stanie wilgotnym są szeroko otwarte. Wewnętrzna, pokryta hymenium powierzchnia ma barwę żółtą lub pomarańczowo-żółtą, zewnętrzna jest biaława. Brzeżki owocników (ekscypulum) porośnięte wyraźnymi, białymi włoskami. W starszych owocnikach stają się one lekko żółtawe, lub szarawe.
Konidiom łatwy do przeoczenia. W sezonie wegetacyjnym rozwija się przed teleomorfą. Jest mniej więcej kulisty, jasny. Konidiofory bezbarwne, cienkościenne, gładkie. Komórki konidiotwórcze typu fialida, bezbarwne, cienkościenne, gładkie, szydłowate, o długości 10–15 μm i szerokości 1–5 μm. Wytwarzanie zarodników odbywa się na szczycie fialid. Konidia bezbarwne, bez przegród, cienkościenne, elipsoidalne lub wrzecionowate, gładkie, o rozmiarach 2–4 × 1–5 μm. Strzępki w środkowej części apotecjum tworzą pryzmatyczną teksturę, w ekscypulum są luźno utkane. Włoski o powierzchni drobno granulowanej, septowane, cylindryczne, o szerokości 4–5 μm. Worki unitunikowe, z askosporami w jednym rzędzie, cienkościenne, cylindryczne, z zaokrąglonymi wierzchołkami i zwężające się ku podstawie. Mają rozmiar 45–65 × 4–7 μm. Zarodniki wydostają się przez mały otwór na szczycie worków. Są bezbarwne, gładkie, bez przegród, zgrubiałe, o wrzecionowatym kształcie i rozmiarach 6–11 × 2–5 μm. Pomiędzy workami bezbarwne, gładkie wstawki o cylindrycznym kształcie, nierozgałęzione, nieco rozszerzające się ku wierzchołkowi. Są trochę dłuższe od worków – mają długość 45–65 μm i szerokość 4–7 μm. Zawierają żółto-pomarańczowe granulki.
Makroskopowo wszystkie gatunki "Lachellula" są podobne i wiele z nich występuje na drzewach iglastych. Pewnej identyfikacji gatunku można dokonać tylko mikroskopowo. Dla "Lachnellula subtilissima" charakterystyczne są białe włoski i wrzecionowate askospory o rozmiarach 6–11 × 2–5 μm.
Występowanie i siedlisko.
Występuje w Ameryce Północnej (Kanada, USA), Ameryce Środkowej (Dominikana), Ameryce Południowej (Chile), Azji (Gruzja, Indie, Pakistan, Rosja, Japonia, Korea Południowa), Australazji (Nowa Zelandia) i w Europie (Austria, Czechy, Niemcy, Estonia, Finlandia, Francja, Anglia, Włochy, Irlandia, Włochy, Holandia, Norwegia, Polska, Rumunia, Rosja (okręg petersburski), Słowacja, Hiszpania, Szwecja, Szwajcaria). W górach Europy dochodzi do wysokości 1800 m n.p.m.
W Polsce rozwija się na gałązkach świerków, jodeł i sosen. Owocniki wyrastają pojedynczo lub w niewielkich grupkach na martwych małych gałązkach i gałęziach leżących na ziemi, przeważnie na ich górnej powierzchni. Czasami także na szyszkach i igliwiu, a nawet na zrakowaceniach żywych drzew. Owocniki pojawiają się na ogół późną wiosną lub wczesnym latem, ale przy wilgotnej pogodzie przez cały rok.
Znaczenie.
Czasami gatunek ten powodował na plantacjach w Finlandii drobne uszkodzenia sosen. W Himalajach u drzew rosnących na dużych wysokościach powoduje zrakowacenia. Kilka razy obserwowano go także na żywych jeszcze, ale już zamierających gałązkach drzew. Na ogół jednak jest saprotrofem.

</doc>
<doc id="3833626" url="https://pl.wikipedia.org/wiki?curid=3833626" title="Lachnellula">
Lachnellula

Lachnellula P. Karst. – rodzaj grzybów z rodziny "Lachnaceae".
Systematyka i nazewnictwo.
Pozycja w klasyfikacji według Index Fungorum: "Lachnaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonimy: "Trichoscypha "Boud., "Trichoscyphella "Nannf.
Charakterystyka.
"Lachnellula" to saprotrofy lub pasożyty drzew i krzewów iglastych. Apotecja beztrzonowe, lub bardzo krótkotrzonowe, przerastające przez zewnętrzna korę żywiciela. Ekscypulum białe, płowożółte, kremowe, brązowe lub oliwkowozielone z białymi lub żółtawo brązowymi, ciemnobrązowymi włoskami o ziarnistej powierzchni. Zewnętrzna warstwa ekscypulum zbudowana z komórek o budowie od kulistej do wielokątnej, warstwa wewnętrzna typu „textura intricata”, zbudowana z luźno splecionych, cienkościennych strzępek. Worki cylindryczne do cylindrycznie maczugowatych, o krótkich szypułkach, ośmiozarodnikowe. Otwory worka amyloidalne, z wyjątkiem nielicznych gatunków. Askospory szkliste, jednokomórkowe, z gutulami lub bez gutul. Parafizy wyraźnie cylindryczne lub nitkowate z tępymi końcami, z wyjątkiem kilku gatunków, u których są niemal lancetowate lub łopatkowate. Tworzą też anamorfy w postaci białej, lekko płowej lub pomarańczowej, watowatej grzybni. Anamorfy te można hodować na podłożach hodowlanych, spotyka się je czasami także w naturze. Wytwarzane przez anamorfy konidia są szkliste, jednokomórkowe, sferoidalne, elipsoidalne, podłużnie elipsoidalne lub kiełbaskowate i powstają na pionowo rozgałęzionych, szydłowatych sporoforach.

</doc>
<doc id="3833627" url="https://pl.wikipedia.org/wiki?curid=3833627" title="Muchtar na tropie">
Muchtar na tropie

Muchtar na tropie (org. "Ко мне, Мухтар!") – film przygodowo-sensacyjny produkcji radzieckiej z 1964 roku w reż. Siemiona Tumanowa. Adaptacja opowiadania Izraila Mettera z 1960 roku pt. "Murat". 
Opis fabuły.
ZSRR połowy lat 60. XX w. Tytułowy "Muchtar" to owczarek alzacki znaleziony przez obsługę pociągu w jednym z wagonów. Ponieważ pies nikogo do siebie nie dopuszcza, na miejsce zostaje wezwany milicyjny specjalista – porucznik Głazyczew – który szybko i sprawnie obezwładnia czworonoga. Wkrótce odnajduje się również właścicielka "Muchtara". Jednak wytworna dama ku zdziwieniu milicjantów wcale nie jest zainteresowana odzyskaniem zguby – przeciwnie, oferuje sprzedaż psa. Po krótkich testach sprawdzających, milicja decyduje się zapłacić za Muchtara przewidzianą przepisami sumę jako za pełnowartościowego psa zdolnego do służby w jej szeregach. Muchtar zostaje oddany pod opiekę Głazyczewa i pomiędzy milicjantem a psem szybko nawiązuje się silna więź autentycznej przyjaźni. 
Początkowe zadania Muchtara są dość banalne – wykrycie sprawcy kradzieży przydomowych królików, wytropienie i ujęcie włamywaczy do sklepu spożywczego. Jednak wkrótce przychodzi mu zmierzyć się z prawdziwym przestępcą – zbiegłym z kolonii karnej, uzbrojonym zabójcą. "Muchtar" wytrapia go i obezwładnia, zostaje jednak ciężko ranny. Natychmiastowa operacja wprawdzie ratuje życie psa, jednak postrzał w głowę czyni go, pomimo udanej rehabilitacji, niezdolnym do dalszej służby. Jego opiekun, świadomy co to oznacza, pragnie uniknąć najgorszego – formalnego "wybrakowania" psa i w konsekwencji jego uśpienia lub oddania do schroniska. Za zgodą przełożonych pragnie załatwić dla czworonożnego przyjaciela coś w rodzaju emerytury – możliwości pozostania w jednostce i utrzymania na koszt państwa. Jest to pomysł zupełnie nowy i dla większości milicyjnych decydentów zupełnie niezrozumiały. Jednak dzięki uporowi udaje mu się w końcu uzyskać właściwy podpis jednego z wyższych dowódców, który doskonale zna przebieg służby dzielnego Muchtara i okazuje zrozumienie dla starań Głazyczewa. "Muchtar" pozostaje w szeregach milicji jako inwalida-weteran. 
Obsada aktorska.
i inni.
O filmie.
Historia powstania.
Pierwowzorem filmowego Muchtara był autentyczny pies milicyjny imieniem "Sułtan", który służył w leningradzkiej milicji w latach 40. XX wieku. Przez trzynaście lat swojej służby brał udział w blisko tysiącu milicyjnych akcji i przyczynił się do ujęcia ponad setki przestępców, przetrwał blokadę Leningradu. Gdy padł na początku lat 50., z rozkazu szefa wydziału śledczego, jego truchło poddano taksydermii i wyeksponowano w muzeum kryminalistyki w Leningradzie. Tam, w 1959 roku, wypatrzył go pisarz Izrail Metter. 
Postać filmowego przewodnika "Muchtara" porucznika Głazyczewa również jest autentyczna – był nim major Piotr Buszmin, przewodnik "Sułtana". Po śmierci psa regularnie odwiedzał on swojego czworonożnego przyjaciela w muzeum kryminalistyki, nawet będąc już na emeryturze. To właśnie od niego Metter usłyszał historię psa, która zainspirowała go do napisania opowiadania, na podstawie którego powstał później scenariusz do filmu. 
Milicyjna "emerytura" "Muchtara" oraz jego wcześniejsze zranienie podczas akcji ukazane w filmie, w rzeczywistości nie miały miejsca. Pies odszedł ze służby na skutek starości i związanej z nią ślepoty. Wprawdzie gwarantowano mu godziwe warunki w schronisku, jednak za zgodą przełożonych, "dożywocie" zapewnił mu jego milicyjny opiekun (Buszmin) na swój własny koszt. Pies padł w mieszkaniu Buszmina kilka miesięcy po wycofaniu ze służby. 
Realizacja.
Filmowego "Muchtara" zagrały cztery, podobne do siebie psy. Spowodowane to było kilkoma czynnikami – rozciągłością akcji filmu (scenariusz przewidywał pokazanie służby Muchtara w ciągu kilku lat) oraz potrzebą posiadania dublera. Dwaj z psich aktorów o imionach "Ural" i "Bajkał" ("Muchtar" właściwy i dubler) dostarczone zostały na plan przez MSW ZSRR. Trzeci, bezimienny, kilkumiesięczny pies ("Muchtar" w początkowym okresie służby) został pozyskany przez Mosfilm z ogłoszenia i otrzymał na planie imię swojego filmowego bohatera. Czwarty owczarek, obdarzony imieniem słynnego flamandzkiego malarza – "Dyck" – trafił na plan filmowy zupełnie przypadkowo. Podczas kręcenia scen zimowych (pościg za groźnym przestępcą Frołowem) okazało się, że psy odgrywające rolę "Muchtara" płoszą się na skutek użycia na planie głośnej dmuchawy skonstruowanej w oparciu o silnik samolotowy mającej wytwarzać efekt wietrznej śnieżycy. Twórcy filmu przypomnieli sobie wtedy list od pewnego inżyniera miłośnika psów z Kijowa, który na wieść o ekranizacji dopiero co przeczytanego opowiadania Mettera, przesłał do Mosfilmu własną propozycję scenariusza oraz, jako właściciel psa rasy owczarek niemiecki, ofertę wykorzystania jego pupila w filmie. Inżyniera wraz z psem szybko ściągnięto na plan i okazało się, że jego "Dyck" nie tylko nie boi się hałasu olbrzymiej dmuchawy, ale na tyle sprawnie wykonuje komendy swojego opiekuna, że w rezultacie okazał się najbardziej uzdolnionym psim aktorem z całej czwórki swoich czworonożnych pobratymców. 
Odtwórca głównej roli męskiej Jurij Nikulin (por. Głazyczew), jak później wspominał w swojej autobiografii, zanim przystąpił do udziału w zdjęciach wielokrotnie uczestniczył w milicyjnych akcjach z wykorzystaniem psów. Specyfiki pracy milicyjnego przewodnika uczył go doświadczony specjalista kpt. Siergiej Poduszkin – konsultant filmu. Pod jego nadzorem Nikulin przebrany w milicyjny mundur (aby psy zachowywały się tak jak w realnych warunkach) kilka godzin dziennie spędzał w ośrodku tresury, karmiąc je, opiekując się nimi i tresując.
Zdjęcia do filmu rozpoczęto zimą 1964 i jako pierwsze zaczęto kręcić ostatnie sceny, które rozgrywają się w śnieżnej scenerii. Za plenery posłużyły okolice podmoskiewskiego miasta Kaszyra. Sceny letnie kręcono pod Rostowem, głównie w Rostowskiej Szkole Kryminalno-Śledczej Tresury Psów.
Odbiór widzów.
Film miał swoją premierę w marcu 1965 roku i szybko zyskał szeroką popularność (obejrzało go w kinach radzieckich prawie 30 milionów widzów). Imię "Muchtar" stało się powszechnie nadawanym przezwiskiem psom w całym ZSRR, otrzymał je m.in. pies piosenkarki Edyty Piechy oraz wiele psów milicyjnych. 
W 2002 roku film otrzymał nagrodę na MFF "Złoty Kieł" – jedynym na świecie festiwalu filmowym przyznającym nagrody zwierzętom i występującym z nimi aktorom, zwanym "Oskarem dla zwierząt". 
Kontynuacja.
Czterdzieści lat po premierze film doczekał się swojej kontynuacji. Jest nim emitowany od 2004 roku na kanale NTV serial TV pt. "Возвращение Мухтара" ("Powrót Muchtara"), który obecnie (listopad 2016) liczy już 894 odcinków. W telewizyjnym serialu można odnaleźć wiele nawiązań do kinowego pierwowzoru.

</doc>
<doc id="3833651" url="https://pl.wikipedia.org/wiki?curid=3833651" title="Antym V">
Antym V

Antym V, gr. Ἄνθιμος Ε' (ur. 1779 w Redestos, zm. 1842) – ekumeniczny patriarcha Konstantynopola w latach 1841–1842.
Życiorys.
Urodził się w Redestos (Tekirdağ). Był metropolitą Anchíalos (1821–1831), Kyzikos (1831–1841). Został wybrany patriarchą 6 maja 1841 r. Swój urząd sprawował do 12 czerwca 1842 r.

</doc>
<doc id="3833656" url="https://pl.wikipedia.org/wiki?curid=3833656" title="Shin’ya shokudō">
Shin’ya shokudō

 – manga autorstwa Yarō Abe. Zdobyła Nagrodę Shōgakukan Manga w kategorii ogólnej i w 2009 roku była nominowana do nagrody Manga Taishō.
Na podstawie mangi powstał serial aktorski. W latach 2009-2014 produkowany był na zlecenie regionalnej telewizji MBS TV z Osaki, a w innych częściach Japonii emitowany przez TBS, pierwszy sezon miał swoją premierę w 2009 roku, drugi – w 2011 roku, a trzeci – w 2014 roku. W 2016 jego czwarty sezon, wydany pod tytułem "Midnight Diner: Tokyo Stories", został zrealizowany na zlecenie platformy internetowej Netflix, która zdecydowała się na jego udostępnienie na całym świecie. W 2019 na zlecenie Netflixa powstała kolejna seria. Łącznie zrealizowano 50 odcinków. W roli głównej występuje Kaoru Kobayashi.
31 stycznia 2015 roku miał swoją premierę film aktorski w reżyserii Jōjiego Matsuoki, a 5 listopada 2016 roku miała swoją premierę kontynuacja filmu – .
Na podstawie serii powstał także koreański serial "Sim-yasikdang", który miał swoją premierę w 2015 roku, a także chiński serial "Shenye shitang" (chn. 深夜食堂), który miał swoją premierę w 2017 roku.
Opis fabuły serialu.
Serial stanowi luźny zbiór historii różnych ludzi, w których wspólnym mianownikiem jest mały bar w tradycyjnym, japońskim stylu, otwarty wyłącznie od północy do siódmej rano. Takie godziny pracy lokalu sprawiają, iż pojawia się w nim bardzo eklektyczna klientela. Jedynym bohaterem odgrywającym istotną rolę w każdym odcinku jest właściciel i zarazem jedyny pracownik baru. 
Tytuły odcinków pochodzą od nazw dań, zwykle kuchni japońskiej, które są w jakiś sposób istotne dla opowiadanych historii. Każdy odcinek kończy się uwagami na temat przygotowywania danej potrawy, przypominającymi nieco programy kulinarne, a następnie postacie występujące gościnnie w danym epizodzie łamią czwartą ścianę i życzą dobrej nocy bezpośrednio widzom.

</doc>
<doc id="3833658" url="https://pl.wikipedia.org/wiki?curid=3833658" title="Podstęp swatki">
Podstęp swatki

Podstęp swatki (ros. Кето и Котэ; gruz. ქეთო და კოტე) – radziecki czarno-biały, pełnometrażowy film komediowy z 1948 roku wyprodukowany przez Tbiliskie Studio Filmowe w reżyserii Wachtanga Tabliaszwili i Szałwy Giediewaniszwili na motywach gruzińskiej sztuki Awksentija Cagareli "Chanuma".

</doc>
<doc id="3833660" url="https://pl.wikipedia.org/wiki?curid=3833660" title="Dom Księży Pallotynów w Sucharach">
Dom Księży Pallotynów w Sucharach



</doc>
<doc id="3833662" url="https://pl.wikipedia.org/wiki?curid=3833662" title="German IV (patriarcha Konstantynopola)">
German IV (patriarcha Konstantynopola)

German IV, gr. Γερμανός Δ' (ur. 1790, zm. 1853) – ekumeniczny patriarcha Konstantynopola w latach
1842–1845 i 1852–1853.
Życiorys.
W latach 1826–1830 był biskupem Widynia. Po raz pierwszy wybrany patriarchą w 1842 r. Pełnił tę funkcję do 1845 r. Przywrócony na tron w 1852 r. pełnił funkcję aż do śmierci. Założył wiele kościołów, szkół, bibliotek i domów dziecka. Był założycielem seminarium duchownego na Chalki.

</doc>
<doc id="3833663" url="https://pl.wikipedia.org/wiki?curid=3833663" title="Dysk CD">
Dysk CD



</doc>
<doc id="3833664" url="https://pl.wikipedia.org/wiki?curid=3833664" title="FC Sion w europejskich pucharach">
FC Sion w europejskich pucharach

Występy w europejskich pucharach szwajcarskiego klubu piłkarskiego FC Sion.

</doc>
<doc id="3833665" url="https://pl.wikipedia.org/wiki?curid=3833665" title="Melecjusz III (patriarcha Konstantynopola)">
Melecjusz III (patriarcha Konstantynopola)

Melecjusz III, gr. Μελέτιος Γ΄ (ur. 1772, zm. 28 listopada 1845) – ekumeniczny patriarcha Konstantynopola w 1845 r.
Życiorys.
Został wybrany patriarchą 18 kwietnia 1845. Zmarł siedem miesięcy po jego wyborze 28 listopada 1845 r.

</doc>
<doc id="3833666" url="https://pl.wikipedia.org/wiki?curid=3833666" title="Cyryl VII (patriarcha Konstantynopola)">
Cyryl VII (patriarcha Konstantynopola)

Cyryl VII, gr. Κύριλλος Ζ (ur. 1775 w Adrianopolu, zm. 1872 na Chalki) – ekumeniczny patriarcha Konstantynopola w latach 1855–1860.
Życiorys.
Był patriarchą Konstantynopola od 3 października 1855 do 13 lipca 1860 r. Zmarł w 1872 na Chalki (Wyspy Książęce).

</doc>
<doc id="3833667" url="https://pl.wikipedia.org/wiki?curid=3833667" title="Jeńcy polscy w niewoli sowieckiej (1919-1922)">
Jeńcy polscy w niewoli sowieckiej (1919-1922)



</doc>
<doc id="3833670" url="https://pl.wikipedia.org/wiki?curid=3833670" title="Konstantyn V (patriarcha Konstantynopola)">
Konstantyn V (patriarcha Konstantynopola)

Konstantyn V, gr. Κωνσταντίνος Ε΄, imię świeckie Konstantinos Valiadis (ur. 1833 na Chios, zm. 27 lutego 1914) – ekumeniczny patriarcha Konstantynopola w latach 1897–1901.
Życiorys.
Był patriarchą Konstantynopola od 14 kwietnia 1897 do 9 kwietnia 1901 r.

</doc>
<doc id="3833673" url="https://pl.wikipedia.org/wiki?curid=3833673" title="Chusien Andruchajew">
Chusien Andruchajew

Chusien Borieżewicz Andruchajew (ros. Хусен Борежевич Андрухаев, ur. 2 marca 1920 w aule Chakurinochabl w Adygei, zm. 8 listopada 1941 na Ukrainie) – radziecki wojskowy, dziennikarz i poeta narodowości adygejskiej, Bohater Związku Radzieckiego (1942).
Życiorys.
Od 1935 uczył się w adygejskim technikum pedagogicznym, w tym samym roku wziął udział w spotkaniu młodych pisarzy w Rostowie nad Donem i został korespondentem obwodowej gazety „Socialističeskè Adygej”, w której publikował swoje wiersze i artykuły. Od 1940 służył w Armii Czerwonej i należał do WKP(b), po kursie zdał egzaminy w Stalingradzkiej Szkole Wojskowo-Politycznej, w 1941 otrzymał stopień młodszego politruka i stanowisko politruka kompanii 733 pułku piechoty 136 Dywizji Piechoty 18 Armii, gdzie był inicjatorem ruchu snajperskiego. Uczestniczył w wojnie ZSRR z Niemcami na Froncie Południowym, podczas jednej z walk na Ukrainie zginął. Uchwałą Prezydium Rady Najwyższej ZSRR z 27 marca 1942 pośmiertnie został uhonorowany Złotą Gwiazdą Bohatera Związku Radzieckiego i Orderem Lenina. W 1946 został wydany zbiór jego wierszy „Moja piesń”, w 1971 zbiór wierszy „Ja budu piet”, a w 1976 zbiór „Sczitajtie mienia żywym”.

</doc>
<doc id="3833674" url="https://pl.wikipedia.org/wiki?curid=3833674" title="Cemat">
Cemat



</doc>
<doc id="3833676" url="https://pl.wikipedia.org/wiki?curid=3833676" title="U-2 (S181)">
U-2 (S181)



</doc>
<doc id="3833678" url="https://pl.wikipedia.org/wiki?curid=3833678" title="Barycz (Dąbie)">
Barycz (Dąbie)

Barycz – przysiółek wsi Dąbie w Polsce, położony w województwie świętokrzyskim, w powiecie włoszczowskim, w gminie Włoszczowa.
W latach 1975–1998 przysiółek administracyjnie należał do województwa kieleckiego.
W wieku XIX Barycz to samodzielna wieś, także attynencja folwarku Dąbie, posiadała 6 osad i 128 mórg gruntu .

</doc>
<doc id="3833679" url="https://pl.wikipedia.org/wiki?curid=3833679" title="Diplocarpon rosae">
Diplocarpon rosae

Diplocarpon rosae F.A. Wolf – gatunek grzybów z rodziny "Drepanopezizaceae". Na różach wywołuje chorobę o nazwie czarna plamistość róży.
Systematyka i nazewnictwo.
Pozycja w klasyfikacji według Index Fungorum: "Diplocarpon, Drepanopezizaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonimy:
Cykl rozwojowy.
Grzyb mikroskopijny, saprotrof i pasożyt obligatoryjny. Infekcji pierwotnej dokonują zarodniki konidialne wytworzone wiosną na opadłych liściach. Infekują roślinę zarówno przez górną, jak i dolną stronę liści, częściej jednak górną. Strzępki grzyba wnikają w naskórek i rozprzestrzeniają się podskórnie w tkankach liścia. W sprzyjających warunkach już 4 dni po inokulacji pojawiają się objawy chorobowe. Rozwijająca się na liściach grzybnia patogenu wytwarza nowe zarodniki konidialne, które rozprzestrzeniają chorobę.
Na opadłych liściach rozwija się postać płciowa patogenu, zwana teleomorfą. Wytwarza apotecja, w których powstają askospory. Nie odgrywają one jednak większej roli w rozprzestrzenianiu choroby.
Morfologia.
Na obumarłych liściach powstają apotecja. Są kuliste, lub w kształcie dysku i zanurzone w skórce rośliny. Mają średnicę do 300 μm. Ściana zbudowana z ciemnobrązowych strzępek pseudoparenchymy. Worki podłużne, cylindryczne, 8-zarodnikowe, o rozmiarach 70–80 × 12–18 μm. Powstają w nich podłużne, eliptyczne i bezbarwne askospory o rozmiarach 20–25 × 5–6 μm. Mają 1 przegrodę, na której są zwężone. Między workami liczne, nitkowate i rozszerzone na końcach wstawki. 
W miejsca rozwoju grzybni i zarodników tworzą się na obydwu stronach liści ciemnobrązowe plamy. W ich obrębie podskórna tkanka liści przerośnięta jest strzępkami patogenu. Wyrastają z niej bulwiaste ssawki.
Zarodniki konidialne powstają w podskórnych, czarnych acerwulusach, które pojawiają się latem na liściach i młodych pędach róż. Komórki konidiotwórcze w postaci cylindrycznych lub jajowatych fialid. Konidia powstają w nich enteroblastycznie. Są bezbarwne, o kształcie od owalnego do eliptycznego. Mają rozmiar 18–25 × 5–6 μm i jedną przegrodę, na której są zwężone. Podskórne spermogonia pojawiają się w obrębie ciemnych plam na obydwu stronach opadłych liści. Powstają w nich bezbarwne spermacja o kształcie pręta długości 2–3 μm. Czasami w spermogoniach powstają normalne konidia z 1 przegrodą. Czasami konidia mogą powstawać także w apotecjach – dzieje się tak, gdy opadłe liście z apotecjami znajdują się w silnie wilgotnych siedliskach.

</doc>
<doc id="3833680" url="https://pl.wikipedia.org/wiki?curid=3833680" title="Ajdamir Aczimizow">
Ajdamir Aczimizow

Ajdamir Achmiedowicz Aczimizow (ros. Айдамир Ахмедович Ачмизов, ur. 1912 w aule Bolszoj Kiczmaj k. Soczi, zm. 2 grudnia 1942 pod aulem Nowkus-Artezian w rejonie nieftiekumskim w Kraju Stawropolskim) – radziecki wojskowy narodowości adygejskiej, czerwonoarmista, Bohater Związku Radzieckiego (1943).
Życiorys.
Ukończył Krasnodarski Instytut Pedagogiczny, pracował jako nauczyciel i dyrektor szkoły w rejonie tuapsińskim, w 1942 wstąpił do Armii Czerwonej. Był ładowaczem działa 2 samodzielnego konnego dywizjonu artylerii 10 Kubańskiej Kozackiej Kawaleryjskiej Dywizji Gwardii 4 Kubańskiego Kozackiego Kawaleryjskiego Korpusu Gwardii Frontu Zakaukaskiego, od sierpnia 1942 brał udział w walkach z Niemcami w Kraju Stawropolskim, 2 grudnia 1942 w walkach w rejonie nieftiekumskim zniszczył 5 niemieckich czołgów (2 ciężkie i 3 średnie), jednak sam zginął. W jego rodzinnej wsi jego imieniem nazwano szkołę, a przed szkołą, w której był nauczycielem i dyrektorem, ustawiono obelisk pamiątkowy.

</doc>
<doc id="3833681" url="https://pl.wikipedia.org/wiki?curid=3833681" title="Dopijów">
Dopijów

Dopijów – przysiółek wsi Dąbie w Polsce, położony w województwie świętokrzyskim, w powiecie włoszczowskim, w gminie Włoszczowa.
W latach 1975–1998 przysiółek administracyjnie należał do województwa kieleckiego.

</doc>
<doc id="3833685" url="https://pl.wikipedia.org/wiki?curid=3833685" title="Kolonia (Dąbie)">
Kolonia (Dąbie)

Kolonia – część wsi Dąbie w Polsce, położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 Kolonia administracyjnie należała do województwa kieleckiego.

</doc>
<doc id="3833687" url="https://pl.wikipedia.org/wiki?curid=3833687" title="2 Pułk Strzelców">
2 Pułk Strzelców



</doc>
<doc id="3833689" url="https://pl.wikipedia.org/wiki?curid=3833689" title="Alim Bajsułtanow">
Alim Bajsułtanow

Alim Jusufowicz Bajsułtanow (; ur. 15 maja 1919 we wsi Janikoj w rejonie czegiemskim w Kabardo-Bałkarii, zm. 28 września 1943 w Zatoce Fińskiej) – radziecki lotnik wojskowy, Bohater Związku Radzieckiego (1942).
Życiorys.
Urodził się w bałkarskiej rodzinie chłopskiej. W 1933 skończył szkołę, a w 1937 uczelnię pedagogiczną i aeroklub w Nalczyku, od 1937 służył w Armii Czerwonej jako pilot lotnictwa Marynarki Wojennej. W 1939 ukończył szkołę wojskowo-morską w Jejsku, był pilotem Sił Powietrznych Floty Bałtyckiej, w 1940 uczestniczył w wojnie z Finlandią.
Od czerwca 1941 brał udział w wojnie z Niemcami. Walczył nad Tallinnem i na Półwyspie Hanko, w 1942 został członkiem WKP(b), był zastępcą dowódcy eskadry 4. gwardyjskiego myśliwskiego pułku lotniczego 61. Gwardyjskiej Myśliwskiej Dywizji Lotniczej w składzie Sił Powietrznych Floty Bałtyckiej, do czerwca 1942 wykonał 277 lotów bojowych, w 45 walkach powietrznych strącił osobiście 7 samolotów wroga, a 2 samoloty zniszczył na ziemi. Latem 1943 został skierowany na kursy dowódców eskadry, po ukończeniu których został lotnikiem-inspektorem, następnie zastępcą dowódcy 3. eskadry lotniczej. W walce z fińskim myśliwcem został zestrzelony nad Zatoką Fińską i zginął. Był pierwszym Bałkarem, który został Bohaterem Związku Radzieckiego.
Odznaczenia.
I medale.

</doc>
<doc id="3833690" url="https://pl.wikipedia.org/wiki?curid=3833690" title="Czarna plamistość róży">
Czarna plamistość róży

Czarna plamistość liści róży ()– grzybowa choroba roślin atakująca róże. Wywołuje ją "Diplocarpon rosae".
Występowanie i szkodliwość.
Choroba rozprzestrzeniona jest na całym świecie. Jest uważana za najgroźniejszą chorobę róż uprawianych w gruncie. Jej szkodliwość polega na tym, że powoduje przedwczesne opadanie porażonych liści. Opanowane przez chorobę krzewy łatwiej przemarzają, a w następnym sezonie wegetacyjnym słabiej kwitną. Ponadto choroba powoduje oszpecenie krzewów, co ma znaczenie, róże bowiem uprawia się w celach dekoracyjnych.
Objawy.
Pojawiają się głównie na liściach, ale czasami także na ogonkach liściowych, przylistkach, działkach kielicha, pąkach, owocach i niezdrewniałych pędach. Najwcześniej objawy pojawiają się na liściach. Mają postać okrągłych i drobnych plamek o brunatnej barwie. Plamy te stopniowo rozrastają się, ciemnieją i często zlewają z sobą. Stają się ciemnobrunatne, a w końcu niemal czarne. Podobne, ale drobniejsze plamki mogą występować na innych częściach rośliny. Na wszystkich tych plamach z czasem tworzą się bardzo drobne, czarne wypukłości (plamki). To acerwulusy, w których powstają zarodniki konidialne. Silnie porażone liście żółkną i przedwcześnie opadają – już w drugiej połowie lata.
Ochrona.
Zasadnicze znaczenie ma zapobieganie chorobie przez wygrabianie i niszczenie liści i pędów, na których zimuje patogen. Porażone pędy należy jesienią wyciąć i spalić. Ważne jest także unikanie zagęszczenia plantacji, a więc przestrzeganie przy sadzeniu właściwego odstępu między rzędami oraz sadzonkami w rzędzie. Umożliwia to szybsze wysychanie liści, a przez to zmniejsza skuteczność infekcji.
Najlepszym rozwiązaniem jest uprawa odmian odpornych na tę chorobę. Jeśli jednak uprawiamy odmiany podatne, należy stosować ochronę chemiczną. Opryskiwania fungicydami rozpoczyna się od momentu pojawienia się pierwszych objawów. Zaleca się wykonanie co najmniej 3 opryskiwań w odstępie 7–14 dni. Używa się do tego celu fungicydów ditiokarbaminianowych, tiokarbamylowych (mankozeb, metiram), chloronitrylowych (chlorotalonil) i beznimidazlowych (tiofanat metylowy).

</doc>
<doc id="3833691" url="https://pl.wikipedia.org/wiki?curid=3833691" title="Czarna plamistość róż">
Czarna plamistość róż



</doc>
<doc id="3833692" url="https://pl.wikipedia.org/wiki?curid=3833692" title="Murowaniec (Dąbie)">
Murowaniec (Dąbie)

Murowaniec – część wsi Dąbie w Polsce, położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 Murowaniec administracyjnie należał do województwa kieleckiego.

</doc>
<doc id="3833694" url="https://pl.wikipedia.org/wiki?curid=3833694" title="Chasan Iwanow">
Chasan Iwanow

Chasan Talibowicz Iwanow (ros. Хасан Талибович Иванов, ur. w lipcu 1918 we wsi Staryj Czeriek w Kabardo-Bałkarii, zm. 26 lutego 1972 w Nalczyku) – radziecki żołnierz, starszy porucznik, Bohater Związku Radzieckiego (1945).
Życiorys.
Urodził się w kabardyjskiej rodzinie chłopskiej. Uczył się w szkole rolniczej i w Instytucie Metali Kolorowych we Władykaukazie, który ukończył zaocznie w 1939.
W październiku 1939 został powołany do Armii Czerwonej, służył w Leningradzkim Okręgu Wojskowym, po ataku Niemiec na ZSRR walczył na froncie. W lipcu 1941 został ranny, po wyleczeniu skierowany na szkolenie, skończył kursy młodszych lejtnantów Frontu Leningradzkiego i został dowódcą plutonu szkolnego, od stycznia 1944 należał do partii komunistycznej. W lipcu 1944 został dowódcą kompanii 133 leningradzkiego pułku 72 Dywizji Strzeleckiej, we wrześniu 1944 brał udział w walkach w Estonii, od grudnia 1944 walczył na 1 Froncie Ukraińskim, w styczniu 1945 uczestniczył w operacji sandomiersko-śląskiej (część ofensywy wiślańsko-odrzańskiej). 24 stycznia 1945 dowodzona przez niego kompania 133 pułku strzelców z 72 Dywizji Strzeleckiej w składzie 21 Armii i 1 Frontu Ukraińskiego jako jedna z pierwszych jednostek Armii Czerwonej przekroczyła Odrę w rejonie Opola, zajmując przyczółek i zabijając niemal stu Niemców; starszy lejtnant Iwanow został wówczas ciężko ranny.
W grudniu 1946 został zwolniony z armii z powodu kalectwa, później był m.in. dyrektorem kabardyjskiego muzeum i deputowanym do Rady Najwyższej Kabardyno-Bałkarskiej ASRR i do rady miasta Nalczyk. Jego imieniem nazwano ulicę w Nalczyku i Starym Czereku.
Odznaczenia.
I medale.

</doc>
<doc id="3833695" url="https://pl.wikipedia.org/wiki?curid=3833695" title="Podlas (Dąbie)">
Podlas (Dąbie)

Podlas – przysiółek wsi Dąbie w Polsce, położony w województwie świętokrzyskim, w powiecie włoszczowskim, w gminie Włoszczowa.
W latach 1975–1998 przysiółek administracyjnie należał do województwa kieleckiego.

</doc>
<doc id="3833696" url="https://pl.wikipedia.org/wiki?curid=3833696" title="Koło Nowa Demokracja">
Koło Nowa Demokracja



</doc>
<doc id="3833698" url="https://pl.wikipedia.org/wiki?curid=3833698" title="Ulf Merbold">
Ulf Merbold

Ulf Merbold (ur. 20 czerwca 1941 w Greizu) – niemiecki astronauta.
Życiorys.
Studiował fizykę w Stuttgarcie, w 1976 uzyskał doktorat, po czym pracował w Instytucie Badań Metali Maksa Plancka. 18 maja 1978 został zakwalifikowany do odbycia lotu kosmicznego, po przejściu przygotowań odbył swój pierwszy lot w dniach od 28 listopada do 8 grudnia 1983 jako członek załogi misji STS-9, stając się pierwszym nie-Amerykaninem, który wziął udział w programie lotów STS oraz drugim Niemcem w kosmosie (pierwszym był Sigmund Jähn z NRD w 1978). Spędził wówczas w kosmosie 10 dni, 7 godzin i 47 minut.Od 22 do 30 stycznia 1992 wykonywał swój drugi lot w ramach misji STS-42; spędził w kosmosie 8 dni, 1 godzinę i 14 minut. Od 3 października do 4 listopada 1994 w ramach misji Sojuz TM-20/Sojuz TM-19 odbył swój trzeci lot, spędzając w kosmosie 31 dni, 12 godzin i 35 minut.

</doc>
<doc id="3833700" url="https://pl.wikipedia.org/wiki?curid=3833700" title="Nowa Demokracja (koło poselskie)">
Nowa Demokracja (koło poselskie)



</doc>
<doc id="3833701" url="https://pl.wikipedia.org/wiki?curid=3833701" title="Interwencjonizm państwowy">
Interwencjonizm państwowy



</doc>
<doc id="3833702" url="https://pl.wikipedia.org/wiki?curid=3833702" title="Ashburton (Anglia)">
Ashburton (Anglia)



</doc>
<doc id="3833704" url="https://pl.wikipedia.org/wiki?curid=3833704" title="Stronnictwo Polityki Realnej (powojenne)">
Stronnictwo Polityki Realnej (powojenne)



</doc>
<doc id="3833705" url="https://pl.wikipedia.org/wiki?curid=3833705" title="Stronnictwo Narodowo-Demokratyczne (po 1989)">
Stronnictwo Narodowo-Demokratyczne (po 1989)



</doc>
<doc id="3833706" url="https://pl.wikipedia.org/wiki?curid=3833706" title="Mistrzostwa Polski w Kombinacji Norweskiej 1925">
Mistrzostwa Polski w Kombinacji Norweskiej 1925

Mistrzostwa Polski w Kombinacji Norweskiej 1925 – 6. w historii zawody o mistrzostwo Polski w kombinacji norweskiej, które odbyły się 31 stycznia i 1 lutego 1925 roku w Krynicy.
Rywalizacja składała się z biegu na 15 kilometrów i 1 skoku na krynickiej skoczni na Górze Krzyżowej. Na podium zawodów stanęło 3 zawodników reprezentujących kluby z Zakopanego – SNPTT Zakopane (1. i 3. miejsce) oraz Sokół Zakopane (2. pozycja), a najlepszy zawodnik spoza tego miasta zajął 5. miejsce (Szczepan Witkowski z Czarnych Lwów). Złoty medal zdobył Henryk Mückenbrunn, srebrny Aleksander Rozmus, a brązowy Władysław Gąsienica. W sumie wystartowało 15 sportowców
Wyniki konkursu.
Źródła:

</doc>
<doc id="3833709" url="https://pl.wikipedia.org/wiki?curid=3833709" title="Muhammad Faris">
Muhammad Faris

Muhammad Ahmad Faris (ur. 26 maja 1951 w Aleppo) – syryjski lotnik wojskowy, podpułkownik, pierwszy syryjski kosmonauta.
Życiorys.
W latach 1969-1973 uczył się w Wojskowej Akademii Powietrznej Syrii w bazie An-Najrab koło Aleppo, później służył jako lotnik i instruktor. W końcu września 1985 został wybrany jako jeden z dwóch syryjskich kandydatów do odbycia lotu kosmicznego i od października 1985 do grudnia 1986 przechodził szkolenie w Centrum Wyszkolenia Kosmonautów im. J. Gagarina, następnie został włączony w skład głównej załogi lotu. Od 22 do 30 lipca 1987 wykonywał lot kosmiczny jako kosmonauta badacz na statku kosmicznym Sojuz TM-3 wraz z Aleksandrem Wiktorienką i Aleksandrem Aleksandrowem na stację kosmiczną Mir. 30 lipca 1987 wraz z Wiktorienką i Ławiejkinem wrócił na Ziemię; spędził w kosmosie 7 dni, 23 godziny i 4 minuty. Uchwałą Prezydium Rady Najwyższej ZSRR z 30 lipca 1987 otrzymał Złotą Gwiazdę Bohatera Związku Radzieckiego i Order Lenina. 12 kwietnia 2001 został odznaczony Medalem „Za zasługi w podboju kosmosu”.

</doc>
<doc id="3833716" url="https://pl.wikipedia.org/wiki?curid=3833716" title="Sultan ibn Salman Al Su’ud">
Sultan ibn Salman Al Su’ud

Sultan ibn Salman ibn Abd al-Aziz Al Su’ud (arab. سلطان بن سلمان بن عبد العزيز آل سعود, ur. 27 czerwca 1956 w Rijadzie) – saudyjski książę, astronauta.
Jest synem saudyjskiego króla Salmana. Początkowo kształcił się w Rijadzie, później studiował nauki polityczno-społeczne w Syracuse University w USA. W 1982 został pracownikiem naukowym Departamentu Komunikacji Międzynarodowej Ministerstwa Komunikacji Arabii Saudyjskiej, w 1984 był zastępcą dyrektora saudyjskiego Komitetu Informacji Olimpijskiej na olimpiadzie w Los Angeles. W 1985 został pułkownikiem saudyjskich królewskich sił powietrznych. Od 17 do 24 czerwca 1985 jako specjalista ładunku odbywał lot kosmiczny w ramach misji STS-51-G na pokładzie promu kosmicznego Discovery, spędzając w kosmosie 7 dni, 1 godzinę i 38 minut. W 1989 i ponownie w 1992 został wybrany przewodniczącym Stowarzyszenia Dobroczynnego na Rzecz Niepełnosprawnych Dzieci, a także przewodniczącym Komisji Powierniczej dla Centrum Badań nad Niepełnosprawnością nazwanego jego imieniem. Jest też honorowym prezesem Saudyjskiego Stowarzyszenia Al-Umran (specjalizującego się w budownictwie). Jest żonaty, ma trójkę dzieci.

</doc>
<doc id="3833724" url="https://pl.wikipedia.org/wiki?curid=3833724" title="Hugh Shearer">
Hugh Shearer

Hugh Lawson Shearer (ur. 18 maja 1923 w Martha Brae, zm. 5 lipca 2004 w Kingston) – jamajski polityk, premier Jamajki (1967-1972).
Życiorys.
Od 1941 działał w Przemysłowym Związku Zawodowym Alexandra Bustamante (Bustamante Industrial Trade Union) - głównym jamajskim związku zawodowym, i stał się protegowanym Alexandra Bustamante, założyciela Jamajskiej Partii Pracy. W miarę zdobywania coraz wyższych rang w związku zawodowym uzyskiwał coraz wyższą pozycję w polityce państwowej, a po śmierci premiera Donalda Sangstera 11 kwietnia 1967 został jego następcą; kierował rządem do 2 marca 1972. W okresie jego premierostwa na Jamajce następował silny wzrost gospodarczy i rozwój szkolnictwa. W 1977 został przewodniczącym Bustamante Industrial Trade Union, 1980-1989 sprawował urząd ministra spraw zagranicznych Jamajki, a w 1994 stanął na czele Jamajskiej Konfederacji Związków Zawodowych (Jamaica Confederation of Trade Unions).

</doc>
<doc id="3833726" url="https://pl.wikipedia.org/wiki?curid=3833726" title="Maurice Ndour">
Maurice Ndour

Maurice Daly Ndour (ur. 18 czerwca 1992 w Sindii) – senegalski koszykarz występujący na pozycji silnego skrzydłowego, obecnie zawodnik Walencji Basket.
Mówi płynnie w pięciu językach: angielskim, francuskim, japońskim, wolof i serer.
30 czerwca 2017 został zwolniony przez New York Knicks.
6 sierpnia 2018 przedłużył umowę z Uniksem Kazań na kolejny sezon.
16 lipca 2019 dołączył do Walencji Basket.

</doc>
<doc id="3833728" url="https://pl.wikipedia.org/wiki?curid=3833728" title="Sultan bin Salman bin Abdulaziz Al Saud">
Sultan bin Salman bin Abdulaziz Al Saud



</doc>
<doc id="3833731" url="https://pl.wikipedia.org/wiki?curid=3833731" title="Lista odcinków serialu Narcos">
Lista odcinków serialu Narcos

Poniżej znajduje się lista wszystkich odcinków serialu telewizyjnego Narcos, dostępnego na platformie Netflix. 

</doc>
<doc id="3833732" url="https://pl.wikipedia.org/wiki?curid=3833732" title="Alexandre Maria Pinheiro Torres">
Alexandre Maria Pinheiro Torres

Alexandre Maria Pinheiro Torres (ur. 1923, zm. 1999) – portugalski prozaik i poeta, przedstawiciel neorealizmu.
Życiorys.
Alexandre Maria Pinheiro Torres urodził się w Amarante 27 grudnia 1923 roku. Był synem João Marii Pinheiro Torres i Margaridy Francisco da Silva Pinheiro Torres. Początkowo studiował na wydziale fizyko-chemicznym Uniwersytetu w Porto, potem jednak ukończył studia na wydziale historyczno-filozoficznym uniwersytetu w Coimbrze. Zmarł w Cardiff, gdzie był wykładowcą w katedrze studiów portugalskich i brazylijskich, po długiej chorobie, 3 sierpnia 1999 roku.
Twórczość.
Alexandre Maria Pinheiro Torres był pisarzem, poetą i tłumaczem. Przekładał na portugalski między innymi dzieła Ernesta Hemingwaya i D.H. Lawrence’a.

</doc>
<doc id="3833735" url="https://pl.wikipedia.org/wiki?curid=3833735" title="Dominik Marcinkiewicz">
Dominik Marcinkiewicz

 
Dominik Marcinkiewicz vel Dominik Dunin-Marcinkiewicz, ros. Доминик Аполлинарьевич Дунин-Марцинкевич (ur. w Nowogródku, zm. 17 maja 1934 w Równem) – generał brygady Wojska Polskiego.
Życiorys.
Dominik Marcinkiewicz urodził się 24 września 1868 w Nowogródku, w ówczesnej guberni mińskiej, jako syn Feliksa Apolinarego i Antoniny z Kowalewskich. Pochodził z rodziny uczestników powstania styczniowego z 1863, zesłanych na wschód Imperium Rosyjskiego. Ukończył szkołę realną w Saratowie lub w Petersburgu. W 1891 roku rozpoczął zawodową służbę wojskową w Armii Imperium Rosyjskiego, jako oficer piechoty. Ukończył szkołę wojenną. W latach 1904–1905 na wojnie rosyjsko-japońskiej dowodził kompanią. 1 stycznia 1909 roku, w stopniu kapitana, pełnił służbę w 226 Bobrujskim rezerwowym pułku piechoty, który stacjonował w Carycynie i wchodził w skład 57 Rezerwowej Brygady Piechoty. W czasie I wojny światowej na froncie niemieckim dowodził kompanią, batalionem i pułkiem. Latem 1915 roku w stopniu podpułkownika dowodził I batalionem 187 Awarskiego pułku piechoty. Walczył w rejonie Twierdzy Dęblin. Był ciężko ranny. W 1916 roku został odznaczony Orderem św. Anny 2 klasy z Mieczami. W tym samym roku awansował na pułkownika.
W 1917 wstąpił do formowanego I Korpusu Polskiego w Rosji. W Zubcowie był organizatorem, a następnie dowódcą 7 pułku strzelców polskich w okresie od sierpnia 1917 roku do 25 lutego 1918. W lutym 1918 brał udział w zdobyciu Twierdzy w Bobrujsku. Następnie przedostał się do Symbirska. W czasie zajęcia tego miasta przez Czechów objął dowództwo ochotniczego pułku piechoty i wziął udział w walkach z bolszewikami. 10 listopada 1918 roku został organizatorem i pierwszym dowódcą 2 pułku strzelców polskich na Syberii w Nowonikołajewsku (obecnie Nowosybirsk). 10 stycznia 1919 roku został mianowany pomocnikiem dowódcy Wojsk Polskich we wschodniej Rosji i na Syberii, będących częścią Armii Polskiej we Francji. Po kapitulacji Wojsk Polskich, od 10 stycznia 1920 roku na stacji kolejowej Klukwiennaja dostał się do sowieckiej niewoli. Był internowany w obozie koncentracyjnym do 7 października 1921 roku.
Po powrocie do Polski w 1921 był przydzielony do 13 Dywizji Piechoty w Równem. 5 sierpnia 1922 roku został przyjęty do rezerwy, w korpusie oficerów piechoty, z równoczesnym wcieleniem do 44 pułku piechoty Strzelców Kresowych w Równem, jako oddziału macierzystego. Następnie był odkomenderowany do Departamentu X Ministerstwa Spraw Wojskowych, w charakterze słuchacza kursu komendantów powiatowych komend uzupełnień. Z dniem 1 września 1922 roku został przeniesiony w stan spoczynku z prawem noszenia munduru. Na emeryturze mieszkał w Równem. 26 października 1923 roku Prezydent RP Stanisław Wojciechowski zatwierdził go w stopniu generała brygady. Później został zweryfikowany w stopniu generała brygady ze starszeństwem z dniem 1 czerwca 1919 roku w korpusie generałów stanu spoczynku. 
1 lipca 1928 został wybrany członkiem komisji rewizyjnej założonego wówczas Związku Sybiraków. Był prezesem okręgu wołyńskiego ZS z siedzibą w Równem. Zmarł 17 maja 1934 roku w Równem.

</doc>
<doc id="3833736" url="https://pl.wikipedia.org/wiki?curid=3833736" title="Partia Republikańska, Radykalna i Radykalno-Socjalistyczna">
Partia Republikańska, Radykalna i Radykalno-Socjalistyczna



</doc>
<doc id="3833745" url="https://pl.wikipedia.org/wiki?curid=3833745" title="Amazonka mała">
Amazonka mała

Amazonka mała ("Amazona agilis") – gatunek ptaka z podrodziny papug neotropikalnych (Arinae) w rodzinie papugowatych (Psittacidae). Ptak ten występuje na Jamajce, według IUCN jest zagrożony wyginięciem.
Zasięg występowania.
Amazonka mała występuje endemicznie na Jamajce, na obszarze pomiędzy Cockpit Country w środkowo-zachodniej części wyspy po Mount Diablo na środkowym wschodzie, jak również na wschodnich stokach gór John Crow.
Taksonomia.
Gatunek po raz pierwszy naukowo opisał w 1758 szwedzki przyrodnik Karol Linneusz na podstawie tekstu „The Little Green Parrot” George’a Edwardsa z 1750 roku, w swoim dziele "Systema Naturae", nadając mu nazwę "Psittacus agilis". Jako miejsce typowe Linneusz wskazał Amerykę (), ograniczone do Jamajki.
Takson ten tworzy część grupy siostrzanej z Wielkich Antyli, do której oprócz "A. agilis" należą amazonka białoczelna ("A. albifrons"), amazonka jamajska ("A. collaria"), amazonka kubańska ("A. leucocephala"), amazonka czarnoucha ("A. ventralis") i amazonka niebieskoskrzydła ("A. vittata"). Gatunek monotypowy.
Etymologia.
Nazwa rodzajowa: francuska nazwa „Amazone” nadana różnym tropikalnym, amerykańskim papugom pochodzącym z lasów Amazonii przez francuskiego przyrodnika Georges’a-Louisa Leclerca w latach 1770–1783. Epitet gatunkowy: – zwinny, ruchliwy, od "agere" – być w ruchu.
Morfologia.
Długość ciała 28 cm; masa ciała 178 g. Upierzenie koloru zielonego, nieco bledsze na spodzie ciała i żółtozielone na pokrywach nadogonowych. Na czole często występują czerwone plamki, krawędzie piór na karku ciemne, nadając im lekki łuskowaty wygląd. Pokrywy I rzędu czerwone, lotki I rzędu stonowano niebieskawe, ciemniejsze na końcach, lotki II rzędu zielone, na obwodzie ciemnoniebieskie. Ogon zielony, zewnętrzne pióra czerwone u podstawy, z błękitnym odcieniem. U samicy lotki I rzędu są bardziej zielone. U młodych ptaków wszystkie lotki i pokrywy I rzędu są zielone.
Ekologia.
Amazonka mała odzywa się różnorodnym połączeniem pisków i krzyków, w większości z bardzo nosowymi tonami.
Amazonka mała jest raczej ptakiem osiadłym, migracje występują tylko w razie niedostępności pożywienia. Papuga ta zamieszkuje przede wszystkim wilgotne lasy wapienne i skraje tych lasów, głównie na wysokości od 100 do 1600 m n.p.m. Widywana podczas żerowania także na terenach uprawnych i na plantacjach przylegających do lasu.
W skład diety amazonki małej wchodzą owoce, nasiona, orzechy, jagody, kwiaty i pąki liści, roślin takich jak "Cecropia", figowiec ("Ficus"), flaszowiec ("Annona"), "Nectandra", kalanchoe ("Kalanchoe"), "Pithecellobium", "Melia" i bligia ("Blighia"); spożywają także owoce papai, mango, ogórków melonów i kukurydzy. Pożywienie zdobywają w parach, wysoko w koronach drzew.
Lęgi przypadają na okres od marca do maja. Gniazdo co najmniej 18 m nad ziemią w wydrążonych konarach lub dziurach w drzewie; czasami korzystają ze starych dziupli dzięciura białolicego ("Melanerpes radiolatus"). Samica składa 2–4 jaja, z których zwykle tylko wychowują się dwa młode. Zaobserwowano, że w niewoli samica wysiadywała jaja przez okres 28 dni. Pisklę przebywa w gnieździe przez okres około 8 tygodni.
Status zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody (IUCN) amazonka mała od 2020 roku jest zaliczana do kategorii EN ( – gatunek zagrożony). Wcześniej, od 1994 roku uznawana była za gatunek narażony – VU (). Ptak o ograniczonym zasięgu, globalną populację szacuje się na 10 000–19 999 osobników (w zaokrągleniu daje to liczbę 6000–15 000 dorosłych osobników). Potrzebne są dalsze badania, aby uzyskać dokładną liczbę. Dane sugerują spadek o co najmniej 50%, który może nastąpić w ciągu najbliższych 40–50 lat w wyniku zniszczenia siedlisk ptaków z powodu przyznania trzech koncesji dla przedsiębiorstw górniczych, z których dwie zostały niedawno przyznane. Jednak nie jest pewne, czy trzecia z koncesji zostanie przyznana, i w takim razie przewiduje się spadek o 30–49% w ciągu najbliższych 37 lat (trzy pokolenia). Drapieżnictwo ze strony boa jamajskiego ("Epicrates subflavus") jest istotnym czynnikiem ograniczającym sukces lęgowy. Nie ma dowodów, że kłusownictwo ma duży wpływ ma populację tego ptaka. Istnieje ryzyko hybrydyzacji z innymi gatunkami z rodzaju "Amazona" importowanymi na wyspę.

</doc>
<doc id="3833746" url="https://pl.wikipedia.org/wiki?curid=3833746" title="Amazona agilis">
Amazona agilis



</doc>
<doc id="3833747" url="https://pl.wikipedia.org/wiki?curid=3833747" title="Maida Vale (Londyn)">
Maida Vale (Londyn)



</doc>
<doc id="3833749" url="https://pl.wikipedia.org/wiki?curid=3833749" title="Karel Höger">
Karel Höger

Karel Höger (ur. 17 czerwca 1909 w Brnie, zm. 4 maja 1977 w Pradze) – czeski aktor. Zagrał w blisko 100 filmach w latach 1939–1977.

</doc>
<doc id="3833753" url="https://pl.wikipedia.org/wiki?curid=3833753" title="Rynica (jezioro)">
Rynica (jezioro)

Rynica – jezioro polodowcowe typu rynnowego, leżące na południowy wschód od wsi Rynica, w południowo-zachodniej części województwa zachodniopomorskiego. Wchodzi w skład Pojezierza Myśliborskiego.
Jezioro o wydłużonym kształcie przypominającym gruszkę. Oś jeziora biegnie z północnego wschodu na południowy zachód. Jezioro posiada słabo rozwiniętą linię brzegową. 

</doc>
<doc id="3833756" url="https://pl.wikipedia.org/wiki?curid=3833756" title="Diplocarpon">
Diplocarpon

Diplocarpon F.A. Wolf – rodzaj workowców. Należące do niego gatunki rozprzestrzenione są na wszystkich kontynentach, w strefie klimatu umiarkowanego, subtropikalnego i tropikalnego. Są pasożytami i saprotrofami, głównie drzew i krzewów z rodziny różowatych.
Morfologia.
Ich zarodniki są podzielone przegrodą na dwie nierównej wielkości komórki. Czasami są one zwężone przy przegrodzie, wówczas w workach tworzą dwa rzędy.
Systematyka i nazewnictwo.
Pozycja w klasyfikacji według Index Fungorum: "Drepanopezizaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonim: "Entomopeziza "Kleb.

</doc>
<doc id="3833759" url="https://pl.wikipedia.org/wiki?curid=3833759" title="Order Smoka Annamu">
Order Smoka Annamu

Order Smoka Annamu (fr. "Ordre du Dragon d'Annam") – odznaczenie ustanowione w 1886 w Cesarstwie Wietnamu, znajdującym się od 1848 pod protektoratem francuskim. W latach 1896–1950 nadawany jako francuski order kolonialny oraz odznaczenie przyznawane przez cesarza.
Historia.
Order ustanowił 14 marca 1886 cesarz Đồng Khánh, władca Wietnamu, jednej z części Indochin Francuskich pod protektoratem Francji. Order został wcielony w szereg francuskich odznaczeń kolonialnych dekretem z 12 września 1896. Administracją orderu zajmowała się Kancelaria Legii Honorowej, a każdy prezydent Francji był z urzędu uprawniony do noszenia jego najwyższej klasy – Wielkiego Krzyża, podobnie jak od 1917 każdy cesarz wietnamski. Dekretem prezydenta Vincenta Auriola z 1 września 1950 order został zniesiony, a w Państwie Wietnamskim zastąpił go Order Narodowy Wietnamu.
Wygląd.
Odznaka orderowa miała kształt złotej ośmioramiennej gwiazdy. Wewnątrz znajdował się owalny medalion z błękitnym godłem z napisami w języku wietnamskim, które otoczone były czerwonym pierścieniem ze złotymi krawędziami. Odznaka mocowana była do wstęgi za pomocą zawieszki w kształcie korony zwieńczonej emaliowanym na zielono smokiem. Gwiazda orderowa miała medalion identyczny z tym znajdującym się na odznace, położony na emaliowanego na zielono smoka, a całość umieszczoną na wierzchu 16-promiennej gwiazdy. Wstęga orderowa była zielona z szerokimi pomarańczowymi paskami wzdłuż obu krawędzi w wersji nadawanej przez Francuzów, a czerwona z szerokimi żółtymi paskami wzdłuż obu brzegów w wersji wietnamskiej nadawanej przez cesarza.

</doc>
<doc id="3833760" url="https://pl.wikipedia.org/wiki?curid=3833760" title="Wzór Eulera (ujednoznacznienie)">
Wzór Eulera (ujednoznacznienie)



</doc>
<doc id="3833761" url="https://pl.wikipedia.org/wiki?curid=3833761" title="Abu Kawuk">
Abu Kawuk

Abu Kawuk (ar. أبو قاووق) – wieś w Syrii, w muhafazie Damaszek. W 2004 roku liczyła 645 mieszkańców.

</doc>
<doc id="3833766" url="https://pl.wikipedia.org/wiki?curid=3833766" title="Oscar Eduardo Miñarro">
Oscar Eduardo Miñarro



</doc>
<doc id="3833768" url="https://pl.wikipedia.org/wiki?curid=3833768" title="Madar (Syria)">
Madar (Syria)

Madar (arab. معدر) – wieś w Syrii, w muhafazie Damaszek. W 2004 roku liczyła 66 mieszkańców.

</doc>
<doc id="3833770" url="https://pl.wikipedia.org/wiki?curid=3833770" title="Saulo Cavalari">
Saulo Cavalari

Saulo Cavalari (ur. 23 maja 1989 w Kurytybie) – brazylijski kick-bokser, mistrz świata GLORY w wadze półciężkiej w latach 2015-2016.
Kariera sportowa.
Przez większą część kariery rywalizował w rodzinnej Brazylii, wygrywając kilka krajowych tytułów. W czerwcu 2012 wyjechał do Rosji na turniej Tatneft Cup gdzie odpadł w ćwierćfinale przegrywając z Polakiem Tomaszem Sararą jednogłośnie na punkty. Mimo porażki w Rosji, otrzymał angaż w K-1, debiutując jeszcze w tym samym roku, 14 października w starciu z Ukraińcem Pawłem Żurawlowem z którym ostatecznie przegrał na punkty.
W 2013 związał się z GLORY, pokonując w debiucie 12 października czołowego Belgijskiego zawodnika Filipa Verlindena jednogłośnie na punkty. Pod koniec listopada stoczył jeszcze jeden pojedynek, nokautując Marokańczyka Mourada Bouzidiego prawym sierpowym. Dobre występy w 2013 zaowocowały włączeniem Cavalariego w 2014 do turnieju pretendentów do pasa mistrzowskiego GLORY wagi półciężkiej. 12 kwietnia 2014 na GLORY 15, odpadł już w pierwszej walce z faworytem turnieju Tyronem Spongiem.
7 listopada 2014 wziął udział w kolejnym turnieju, tym razem wygrywając go, najpierw wypunktowując Danyo Ilungę w półfinale, następnie nokautując wysokim kopnięciem Zacka Mwekassę w finałowym starciu. 3 kwietnia 2015 wygrał w oficjalnym eliminatorze do walki o pas z Rosjaninem Artiomem Wachitowem, po czym 19 września tego samego roku, na wspólnie organizowanej gali przez Bellator MMA i GLORY, Dynamite 1, zdobył mistrzostwo, pokonując w rewanżu Mwekassę przez większościową decyzję sędziów. Tytuł stracił w pierwszej obronie, 12 marca 2016 na rzecz Wachitowa, który wypunktował Brazylijczyka na przestrzeni pięciu rund.
24 lutego 2017 zmierzył się po raz trzeci z Wachitowem o mistrzostwo GLORY, ostatecznie przegrywając z nim przed czasem w drugiej rundzie. 14 lipca 2017 na GLORY 43 przegrał pojedynek o tymczasowe mistrzostwo z Ukraińcem Pawło Żurawlowem jednogłośnie na punkty.
7 stycznia 2022 polska federacja Gromda, promująca walki bokserskie na ogłosiła, że Brazylijczyk został zakontraktowany. Podczas gali Gromda 8 został ciężko znokautowany w 6 sekund przez Patryka „Glebę” Tołkaczewskiego, który wyprowadził celny prawy sierpowy na szczękę Brazylijczyka. 

</doc>
<doc id="3833771" url="https://pl.wikipedia.org/wiki?curid=3833771" title="Jezioro Leśne (województwo zachodniopomorskie)">
Jezioro Leśne (województwo zachodniopomorskie)

Jezioro Leśne – jezioro polodowcowe typu rynnowego, leżące na północ od osady leśnej Trzeszcze, w południowo-zachodniej części województwa zachodniopomorskiego. Wchodzi w skład Pojezierza Myśliborskiego.
Jezioro z racji znajdowania się w rynnie polodowcowej jest długie i wąskie, o dość dobrze rozwiniętej linii brzegowej. Oś jeziora biegnie z południowego zachodu na północny wschód, łamiąc się i zmieniając kierunek na wschód i dalej na południowy zachód.
Jezioro obfituje w ryby. W typologii rybackiej jest to jezioro sielawowe, ale występują tam również leszcz, szczupak i płoć.

</doc>
<doc id="3833774" url="https://pl.wikipedia.org/wiki?curid=3833774" title="Alfred Lion">
Alfred Lion

Alfred Lion, właśc. Alfred Löw (ur. 21 kwietnia 1908 w Berlinie, zm. 2 lutego 1987 w San Diego) – wywodzący się z Niemiec amerykański przedsiębiorca i producent muzyczny pochodzenia żydowskiego, w 1939 roku współzałożyciel wytwórni płytowej Blue Note.
W ciągu kariery wyprodukował około 900 nagrań autorstwa wielu wybitnych jazzmanów, w tym m.in. Arta Blakeya, Clifforda Browna, Kenny’ego Burrella, Donalda Byrda, Dona Cherry’ego, Kenny’ego Clarke’a, Johna Coltrane’a, Milesa Davisa, Erica Dolphy’ego, Lou Donaldsona, Kenny’ego Dorhama, Dextera Gordona, Granta Greena, Joego Hendersona, Andrew Hilla, Freddiego Hubbarda, Bobby’ego Hutchersona, Jackiego McLeana, Hanka Mobleya, Grachana Moncura III, Theloniousa Monka, Lee Morgana, Horace’a Parlana, Buda Powella, Sonny’ego Rollinsa, Wayne’a Shortera, Jimmy’ego Smitha, Cecila Taylora, McCoya Tynera, Tony’ego Williamsa, Larry’ego Younga.
W roku 2005 został pośmiertnie uhonorowany Grammy Trustees Award.

</doc>
<doc id="3833775" url="https://pl.wikipedia.org/wiki?curid=3833775" title="José dos Santos Ferreira">
José dos Santos Ferreira

José dos Santos Ferreira (ur. 1919, zm. 1993) – poeta portugalski, znany jako Adé, piszący w patuá, lokalnym języku Makau.
Życiorys.
José dos Santos Ferreira urodził się 28 lipca 1919 roku w Makau. Jego rodzicami byli Portugalczyk Francisco dos Santos Ferreira i rodowita mieszkanka Makau Florentina Maria dos Passos. Poeta większą część życia spędził w Makau. Zmarł 24 marca 1993 roku w Hongkongu.
Twórczość.
José dos Santos Ferreira był poetą, dramaturgiem, reżyserem i aktorem. Tworzył w języku kreolskim, będącym mieszaniną portugalskiego i dialektu kantońskiego języka chińskiego. Pisał sztuki teatralne, libretta i wiersze. Był i jest nadal ceniony w Makau. Stoi tam jego pomnik, a w głównym muzeum można usłyszeć nagrania jego deklamacji własnych utworów.

</doc>
<doc id="3833784" url="https://pl.wikipedia.org/wiki?curid=3833784" title="Al-Fajjadijja">
Al-Fajjadijja

Al-Fajjadijja (arab. الفياضية) – wieś w Syrii, w muhafazie Damaszek. W 2004 roku liczyła 785 mieszkańców.

</doc>
<doc id="3833797" url="https://pl.wikipedia.org/wiki?curid=3833797" title="Maximalism">
Maximalism

Maximalism – czwarty album studyjny zespołu muzycznego Amaranthe. Wydawnictwo ukazało się 21 października 2016 roku nakładem wytwórni muzycznej Spinefarm Records. Materiał uplasował się na 169. miejscu listy Billboard 200 w Stanach Zjednoczonych znalazłszy niespełna 4 tys. nabywców w przeciągu tygodnia od dnia premiery.
Lista utworów.
Opracowano na podstawie materiału źródłowego.

</doc>
<doc id="3833798" url="https://pl.wikipedia.org/wiki?curid=3833798" title="Ambajja">
Ambajja

Ambajja (arab. أمبيا) – wieś w Syrii, w muhafazie Damaszek. W 2004 roku liczyła 412 mieszkańców.

</doc>
<doc id="3833800" url="https://pl.wikipedia.org/wiki?curid=3833800" title="Mistrzostwa Świata w Hokeju na Lodzie Kobiet 2017">
Mistrzostwa Świata w Hokeju na Lodzie Kobiet 2017

19. Mistrzostwa Świata w Hokeju na Lodzie 2017 organizowane przez IIHF odbędą się w Stanach Zjednoczonych. Miastem goszczącym najlepsze żeńskie reprezentacje świata będzie Plymouth. Turniej elity rozegrany zostanie w dniach 31 marca – 7 kwietnia 2017 roku. Zawody będą jednocześnie kwalifikacją do następnego turnieju, który z uwagi na ZIO 2018 odbędzie się w 2019 roku.
Elita.
W tej części mistrzostw uczestniczyło 8 najlepszych reprezentacji na świecie. System rozgrywania meczów był inny niż w niższych dywizjach. Najpierw wszystkie drużyny uczestniczyły w fazie grupowej, podzielone na dwie 4-zespołowe grupy. Dwa czołowe drużyny z każdej grupy automatycznie zakwalifikowały się do fazy pucharowej ukierunkowanej na wyłonienie mistrza świata. Ostatnie zespoły z obu grup zagrały mecz o utrzymanie. Przegrany spadł do Dywizji I Grupy A. Mecze zostały rozegrane w dniach od 31 marca do 7 kwietnia 2017 roku w Plymouth.
Pierwsza dywizja.
Grupa A
Grupa B
Grupa A Dywizji I jest drugą klasą mistrzowską, z której pierwsza drużyna uzyska awans do Elity, a ostatni zespół jest degradowany do Grupy B Dywizji I. Grupa B Dywizji I stanowi trzecią klasę mistrzowską. Jej zwycięzca awansuje do Dywizji I Grupy A, zaś ostatnia drużyny spada do Dywizji II Grupy A.
Turnieje I Dywizji zostaną rozegrane:
Grupa A – od 15 do 21 kwietnia 2017 roku w Grazu, Austria
Grupa B – od 8 do 14 kwietnia 2017 roku w Katowicach, Polska.
Druga dywizja.
Grupa A
Grupa B
Kwalifikacje do Grupy B
Grupa A Dywizji II jest czwartą klasą mistrzowską, z której pierwsza drużyna uzyskują awans do Dywizji I Grupy B, a ostatni zespół jest degradowany do Grupy B Dywizji II. Grupa B Dywizji II stanowi piątą klasę mistrzowską. Jej zwycięzca awansuje do Dywizji II Grupy A, zaś ostatnia drużyny spada do Kwalifikacji o II dywizję. Zwycięzca kwalifikacji zastąpi najsłabszą drużynę grupy B.
Drużyna Chińskiego Tajpej zadebiutowała na mistrzostwach świata, zaś po roku przerwy do rywalizacji wróciła Belgia.
Turnieje II Dywizji zostaną rozegrane:
Grupa A – od 2 do 8 kwietnia 2017 roku w Gangneung, Korea Południowa
Grupa B – od 27 lutego do 5 marca 2017 roku w Akureyri, Islandia
Kwalifikacje do II dywizji grupy B – 12-17 grudnia 2016 roku w Tajpej, Chińskie Tajpej.

</doc>
<doc id="3833801" url="https://pl.wikipedia.org/wiki?curid=3833801" title="Sander Dekker">
Sander Dekker

Sander Dekker (ur. 9 lutego 1975 w Hadze) – holenderski polityk, nauczyciel akademicki i samorządowiec, w latach 2012–2017 sekretarz stanu ds. edukacji, kultury i nauki, od 2017 do 2022 minister bez teki.
Życiorys.
W latach 1993–1999 studiował administrację publiczną na Uniwersytecie w Lejdzie. Przez rok kształcił się również na studiach prawniczych. Od 1999 pracował jako nauczyciel akademicki na macierzystej uczelni. Zaangażował się w działalność polityczną w ramach Partii Ludowej na rzecz Wolności i Demokracji (VVD). W 2003 po raz pierwszy został wybrany do rady miejskiej w Hadze, w latach 2004–2006 przewodniczył frakcji radnych swojego ugrupowania. W latach 2006–2012 był członkiem zarządu miasta, odpowiadał najpierw za edukację, sprawy młodzieży i sport, a od 2010 za finanse i urbanizację.
W listopadzie 2012 z rekomendacji VVD został sekretarzem stanu ds. edukacji, kultury i nauki w drugim rządzie Marka Rutte. W wyborach w 2017 uzyskał mandat deputowanego do Tweede Kamer. W październiku 2017 trzecim gabinecie dotychczasowego premiera objął stanowisko ministra bez teki do spraw bezpieczeństwa publicznego. Zakończył urzędowanie w styczniu 2022.

</doc>
<doc id="3833811" url="https://pl.wikipedia.org/wiki?curid=3833811" title="Michał IV Autorejan">
Michał IV Autorejan

Michał IV Autorejan, gr. Μιχαήλ Ἀυτωρειανός (zm. 26 sierpnia 1212) – ekumeniczny patriarcha Konstantynopola rezydujący w Nicei w latach 1206–1212.
Życiorys.
Był uczonym bizantyńskim bliskim Eustacjuszowi z Tesaloniki. Został mianowany patriarchą przez Teodora I Laskarysa po śmierci patriarchy Jana X (1206). W dniu 20 marca 1206 Michał dokonał aktu koronacji Teodora I Laskarysa na cesarza.

</doc>
<doc id="3833812" url="https://pl.wikipedia.org/wiki?curid=3833812" title="Jak Bushati">
Jak Bushati

Jak Bushati (ur. 8 sierpnia 1890 w Szkodrze, zm. 12 września 1949 w Lezhy) – albański duchowny katolicki, więzień sumienia, błogosławiony Kościoła katolickiego.
Życiorys.
Był synem Kolë Bushatiego i Tone z d. Nikolić. Po ukończeniu seminarium papieskiego w Szkodrze kształcił się w Trieście, w zakresie filozofii i teologii. Po powrocie kontynuował naukę w seminarium w Szkodrze. 4 września 1906 wstąpił do zakonu franciszkanów. 30 maja 1915 przyjął święcenia kapłańskie. Przez 26 lat pracował w różnych parafiach okręgu Mirdita (Ndërfana, Gëziq). W Gëziq z inicjatywy Bushatiego zbudowano kościół. W 1946 trafił do parafii Kelmeti k. Zadrimy.
Aresztowany w kwietniu 1949 przez funkcjonariuszy Sigurimi pod zarzutem, że w jego parafii działa organizacja antykomunistyczna. Poddany torturom na posterunku policji w Lezhy. Był oskarżany o udzielanie pomocy oddziałom antykomunistycznym, które miały szukać schronienia w kościele. Zmarł w więzieniu, w wyniku tortur, kilka dni przed planowanym procesem. Jego ciało pochowano w bezimiennym grobie na bagnach w pobliżu Lezhy.
Bushati znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.

</doc>
<doc id="3833815" url="https://pl.wikipedia.org/wiki?curid=3833815" title="Laura Battiferri">
Laura Battiferri

Laura Battiferri (ur. 1523, zm. 1589) – poetka włoska okresu renesansu.
Życiorys.
Urodziła się w 1523 roku w Urbino. Była nieślubnym dzieckiem Giovanniego Antonia Battiferriego i jego konkubiny Maddeleny Coccapani of Capri. Najpierw poślubiła Vittoria Sereniego, a gdy ten umarł, wyszła za mąż za florentyńskiego rzeźbiarza Bartolomea Ammannatiego. Obracała się w tych samych kręgach, co Tullia d’Aragona i zyskała przewodnika w świecie literackim w osobie Benedetta Varchiego, przyjaciela d’Aragony.
Twórczość.
W 1564 Laura Battiferri opublikował przekład psalmów pokutnych, dołączając do nich swoje sonety religijne. Poetka jest autorką prawie pięciuset pięćdziesięciu utworów. Swoje utwory drukowała bądź wysyłała w listach, między innymi do Agnola Bronzina, który namalował jej portret.

</doc>
<doc id="3833816" url="https://pl.wikipedia.org/wiki?curid=3833816" title="Halbe Zijlstra">
Halbe Zijlstra

Halbe Zijlstra (ur. 21 stycznia 1969 w Oosterwolde we Fryzji) – holenderski polityk i samorządowiec, poseł do Tweede Kamer, w latach 2010–2012 sekretarz stanu ds. edukacji, kultury i nauki, od 2017 do 2018 minister spraw zagranicznych.
Życiorys.
Kształcił się w zakresie marketingu w Hanzehogeschool Groningen, a także studiował socjologię na Rijksuniversiteit Groningen. Pracował w prywatnych przedsiębiorstwach, prowadził również własną działalność gospodarczą. W 1994 wstąpił do Partii Ludowej na rzecz Wolności i Demokracji (VVD). W latach 1998–2001 i 2003–2006 był radnym Utrechtu, od 2004 przewodniczył frakcji radnych swojego ugrupowania.
W 2006 po raz pierwszy został wybrany w skład Tweede Kamer. Reelekcję do niższej izby Stanów Generalnych uzyskiwał w wyborach w 2010, 2012 i 2017. Od października 2010 do listopada 2012 był sekretarzem stanu ds. edukacji, kultury i nauki w pierwszym rządzie Marka Rutte. Następnie objął funkcję przewodniczącego frakcji parlamentarnej VVD.
26 października 2017 został ministrem spraw zagranicznych w trzecim rządzie dotychczasowego premiera. Ustąpił z tej funkcji w lutym 2018, gdy przyznał, że publicznie kłamał na temat swojego rzekomego spotkania z Władimirem Putinem w 2006.

</doc>
<doc id="3833817" url="https://pl.wikipedia.org/wiki?curid=3833817" title="Si’in al-Ghazal">
Si’in al-Ghazal

Si’in al-Ghazal (arab. سعن الغزال) – miejscowość w Syrii, w muhafazie Aleppo. W 2004 roku liczyła 2002 mieszkańców.

</doc>
<doc id="3833821" url="https://pl.wikipedia.org/wiki?curid=3833821" title="Teodor II Irenik">
Teodor II Irenik

Teodor II Irenik, gr. Θεόδωρος Β' Εἰρηνικός (zm. 31 stycznia 1216) – ekumeniczny patriarcha Konstantynopola rezydujący w Nicei od 28 września 1214 do 31 stycznia 1216.
Życiorys.
Jego kadencję na stanowisku patriarchy cechowała otwarta konfrontacja z Kościołem katolickim na terenach zajętych przez łaciński patriarchat Konstantynopola.

</doc>
<doc id="3833833" url="https://pl.wikipedia.org/wiki?curid=3833833" title="Maksym II (patriarcha Konstantynopola)">
Maksym II (patriarcha Konstantynopola)

Maksym II, gr. Μάξιμος Β΄ (zm. w grudniu 1216) – ekumeniczny patriarcha Konstantynopola rezydujący w Nicei w 1216 r.
Życiorys.
Patriarchą był od 3 czerwca do grudnia 1216 r.

</doc>
<doc id="3833835" url="https://pl.wikipedia.org/wiki?curid=3833835" title="Árabe Unido">
Árabe Unido



</doc>
<doc id="3833842" url="https://pl.wikipedia.org/wiki?curid=3833842" title="Manuel I Charitopul">
Manuel I Charitopul

Manuel I Sarantenos albo Charitopul, gr. Μανουήλ Α΄ Χαριτόπουλος Σαραντηνός (zm. w maju lub czerwcu 1222) – ekumeniczny patriarcha Konstantynopola rezydujący w Nicei w latach 1217–1222.
Życiorys.
Był filozofem. Funkcję patriarchy sprawował od stycznia 1217 r. aż do śmierci. Odegrał ważną rolę w traktacie pokojowym pomiędzy Robertem de Courtenay a Teodorem I Laskarysem.

</doc>
<doc id="3833853" url="https://pl.wikipedia.org/wiki?curid=3833853" title="German II (patriarcha Konstantynopola)">
German II (patriarcha Konstantynopola)

German II, gr. Γερμανός Β΄ Ναύπλιος (zm. w czerwcu 1240) – ekumeniczny patriarcha Konstantynopola rezydujący w Nicei w latach 1223–1240.
Życiorys.
Patriarchą został 4 stycznia 1223. Szybko stał się cennym sojusznikiem cesarza Jana III Dukasa Watatzesa. Zdołał uzyskać zwierzchnictwo nad kościołem w Epirze. Z powodów politycznych uznał patriarchat w Bułgarii (1235).

</doc>
<doc id="3833856" url="https://pl.wikipedia.org/wiki?curid=3833856" title="Ienăchiță Văcărescu">
Ienăchiță Văcărescu

Ienăchiță Văcărescu (ur. 1740, zm. 1797) – poeta i kronikarz rumuński. Otrzymał gruntowne wykształcenie. Znał kilka języków obcych, włoski, francuski, grecki i turecki. Za panowania Grigorego Ghiki sprawował wysokie funkcje publiczne. Następny władca zesłał go na Rodos, jednak kolejny hospodar uczynił go wielkim banem. W 1787 roku Vacarescu wydał gramatykę rumuńską.
 Ienăchiță Văcărescu był ojcem poety Alecu Văcărescu i dziadkiem poety Iancu Văcărescu. Wnuczką tego ostatniego była z kolei Elena Văcărescu. Do twórczości Ienăchițy Văcărescu nadal nawiązują poeci rumuńscy.
Wiersze Ienăchițy Văcărescu tłumaczył na język polski Włodzimierz Trąmpczyński.

</doc>
<doc id="3833857" url="https://pl.wikipedia.org/wiki?curid=3833857" title="Ron Baker">
Ron Baker

Ronald Delaine „Ron” Baker (ur. 30 marca 1993 w Hays) – amerykański koszykarz występujący na pozycjach rozgrywającego oraz rzucającego obrońcy, obecnie zawodnik CSKA Moskwa.
13 grudnia 2018 został zwolniony przez New York Knicks. 20 grudnia podpisał umowę do końca sezonu z Washington Wizards. 7 stycznia 2019, po rozegraniu czterech spotkań, został zwolniony.
1 sierpnia 2019 dołączył do rosyjskiego CSKA Moskwa.

</doc>
<doc id="3833858" url="https://pl.wikipedia.org/wiki?curid=3833858" title="Metody II (patriarcha Konstantynopola)">
Metody II (patriarcha Konstantynopola)

Metody II, gr. Μεθόδιος Β΄ (zm. 1240) – ekumeniczny patriarcha Konstantynopola rezydujący w Nicei w 1240 r.
Życiorys.
Był patriarchą przez zaledwie 3 miesiące w 1240 r.

</doc>
<doc id="3833872" url="https://pl.wikipedia.org/wiki?curid=3833872" title="Manuel II (patriarcha Konstantynopola)">
Manuel II (patriarcha Konstantynopola)

Manuel II, gr. Μανουήλ Β΄ (zm. 1255) – ekumeniczny patriarcha Konstantynopola rezydujący w Nicei w latach 1244–1255.
Życiorys.
Został wybrany patriarchą po 4 latach wakatu (1240–1244).

</doc>
<doc id="3833881" url="https://pl.wikipedia.org/wiki?curid=3833881" title="Catarina Martins">
Catarina Martins

Catarina Soares Martins (ur. 7 września 1973 w Porto) – portugalska polityk i aktorka teatralna, deputowana do Zgromadzenia Republiki, liderka Bloku Lewicy.
Życiorys.
Absolwentka studiów humanistycznych na Universidade Aberta, magisterium z zakresu lingwistyki uzyskała na Uniwersytecie w Porto. Pracowała jako aktorka teatralna, zaczynając od występów w teatrze w Coimbrze. W 1994 współtworzyła grupę teatralną Visões Úteis, do 2009 była jej dyrektorem artystycznym. Pełniła też funkcję przewodniczącej Plateia, organizacji zawodowej zrzeszającej artystów.
Zaangażowała się w działalność polityczną w ramach Bloku Lewicy. W 2009 uzyskała mandat posłanki do Zgromadzenia Republiki. Z powodzeniem ubiegała się o reelekcję w wyborach w 2011, 2015, 2019 i 2022.
Od 2012 była jednym z dwóch koordynatorów partii w ramach sześcioosobowego komitetu kierującego Blokiem Lewicy. W 2014 została jedyną koordynatorką tego ugrupowania, a w 2016 – po reorganizacji struktury partyjnej – samodzielną liderką Bloku Lewicy.

</doc>
<doc id="3833882" url="https://pl.wikipedia.org/wiki?curid=3833882" title="Trzonek konidialny">
Trzonek konidialny



</doc>
<doc id="3833883" url="https://pl.wikipedia.org/wiki?curid=3833883" title="Depresja inbredowa">
Depresja inbredowa



</doc>
<doc id="3833887" url="https://pl.wikipedia.org/wiki?curid=3833887" title="Victor René Mendieta">
Victor René Mendieta



</doc>
<doc id="3833895" url="https://pl.wikipedia.org/wiki?curid=3833895" title="Dirlewanger">
Dirlewanger



</doc>
<doc id="3833905" url="https://pl.wikipedia.org/wiki?curid=3833905" title="Sebastian Suchowicz">
Sebastian Suchowicz

Sebastian Suchowicz (ur. 20 stycznia 1976 w Gdańsku) – polski piłkarz ręczny, bramkarz.
W polskiej ekstraklasie zadebiutował w 1995, będąc zawodnikiem Spójni Gdańsk (w spotkaniu z Pogonią Zabrze). W latach 1999–2002 grał w Wybrzeżu Gdańsk, z którym dwukrotnie wywalczył mistrzostwo Polski. W sezonach 2000/2001 i 2001/2002 występował w barwach gdańskiego klubu w Lidze Mistrzów, m.in. w meczach z Barceloną i Montpellier Handball. Następnie był zawodnikiem Warszawianki i MMTS-u Kiwdzyn (2004–2013; zdobył wicemistrzostwo Polski w sezonie 2009/2010). W marcu 2011 był tymczasowym trenerem kwidzyńskiej drużyny w wygranym meczu z Azotami-Puławy (32:28).
W latach 2013–2015 grał w Górniku Zabrze. W 2015 przeszedł do Gwardii Opole, lecz ze względu na kontuzję kręgosłupa rozwiązał swój kontrakt z opolskim klubem bez rozegrania żadnego meczu. W latach 2016–2019 był zawodnikiem Wybrzeża Gdańsk. Następnie został kierownikiem gdańskiej drużyny.
Rozegrał 34 mecze w reprezentacji Polski. W 2002 uczestniczył w zgrupowaniu kadry przed mistrzostwami Europy w Szwecji; w turnieju ostatecznie nie wystąpił.

</doc>
<doc id="3833912" url="https://pl.wikipedia.org/wiki?curid=3833912" title="Masyw Aiguilles Rouges">
Masyw Aiguilles Rouges



</doc>
<doc id="3833914" url="https://pl.wikipedia.org/wiki?curid=3833914" title="Piotr Lichota">
Piotr Lichota

Piotr Lichota (ur. 9 września 1964 w Lipsku, woj. mazowieckie) – polski przedsiębiorca, twórca i właściciel największych parków turystycznych w Polsce, m.in. Bałtowskiego Kompleksu Turystycznego, Parku Nauki i Rozrywki w Krasiejowie, Juraparku Solec. Prezes Stowarzyszenia Delta, zdobywca nagrody „Człowiek 25-lecia” w województwie świętokrzyskim, działacz na rzecz polskich badań z zakresu paleontologii.
Życiorys.
Piotr Lichota dorastał w Sadkowicach (gmina Solec nad Wisłą). Tam też ukończył liceum, by kontynuować edukację w lubelskiej Akademii Rolniczej na kierunku mechanizacja rolnictwa. W 1998 roku Piotr Lichota został prezesem Stowarzyszenia Delta, w ramach którego, w 2004 roku stworzył i rozwinął największe w Polsce obiekty turystyczne o charakterze edukacyjno-rozrywkowym, takie jak m.in.  Bałtowski Park Rozrywki.
Parki rozrywki.
Misja.
Piotr Lichota postanowił zainwestować w turystykę. Celem było stworzenie interesującego miejsca, które mogłoby wpłynąć na rozwój regionu i zainspirować do współpracy. Pierwszy tego typu obiekt, dedykowany początkowo dzieciom, miał zapewnić im dobrą zabawę dostarczając jednocześnie ciekawych walorów edukacyjnych. Motywem przewodnim parku stały się dinozaury ponieważ na terenie Bałtowa, gdzie obiekt był zlokalizowany, odnaleziono tropy tych prehistorycznych gadów.
Parki rozrywki.
Piotr Lichota jest pomysłodawcą, właścicielem i twórcą czterech tematycznych parków rozrywki.

</doc>
<doc id="3833929" url="https://pl.wikipedia.org/wiki?curid=3833929" title="Park Narodowy Gran Paradiso">
Park Narodowy Gran Paradiso



</doc>
<doc id="3833931" url="https://pl.wikipedia.org/wiki?curid=3833931" title="Antonio Marzano">
Antonio Marzano

Antonio Marzano (ur. 18 lutego 1935 w Rzymie) – włoski ekonomista, nauczyciel akademicki i polityk, parlamentarzysta, od 2001 do 2005 minister ds. działalności produkcyjnej.
Życiorys.
Z wykształcenia prawnik, przez wiele lat pracował jako nauczyciel akademicki, wykładając ekonomię i finanse. W latach 1968–1971 był dziekanem wydziału ekonomicznego na Università degli Studi „Gabriele d’Annunzio”. W 1974 został profesorem na Uniwersytecie Rzymskim – La Sapienza, a w 1978 na Uniwersytecie LUISS w Rzymie. Na pierwszej z tych uczelni w latach 1974–1980 kierował instytutem studiów ekonomicznych. Opublikował około 150 prac naukowych (głównie z zakresu ekonomii). Był również prezesem przedsiębiorstwa Cofiri, a także członkiem organów zarządzających i nadzorczych przedsiębiorstw m.in. sektora bankowego.
W 1995 był kandydatem premiera Lamberta Diniego na ministra transportu, jednak odmówił objęcia tej funkcji. Zaangażował się w działalność polityczną w ramach Forza Italia. W 1996 i 2001 z ramienia tego ugrupowania uzyskiwał mandat posła do Izby Deputowanych XIII i XIV kadencji. Od czerwca 2001 do kwietnia 2005 sprawował urząd ministra ds. działalności produkcyjnej w drugim rządzie Silvia Berlusconiego.
Od 2005 do 2015 pełnił funkcję przewodniczącego Krajowej Rady Gospodarki i Pracy (CNEL), konstytucyjnego organu pełniącego funkcje doradcze.
Odznaczony m.in. Orderu Zasługi Republiki Włoskiej II klasy.

</doc>
<doc id="3833932" url="https://pl.wikipedia.org/wiki?curid=3833932" title="Plac Narutowicza w Warszawie">
Plac Narutowicza w Warszawie



</doc>
<doc id="3833941" url="https://pl.wikipedia.org/wiki?curid=3833941" title="Masyw Gran Paradiso">
Masyw Gran Paradiso



</doc>
<doc id="3833948" url="https://pl.wikipedia.org/wiki?curid=3833948" title="Kompostowalność">
Kompostowalność



</doc>
<doc id="3833949" url="https://pl.wikipedia.org/wiki?curid=3833949" title="Adam Przyjemski">
Adam Przyjemski



</doc>
<doc id="3833950" url="https://pl.wikipedia.org/wiki?curid=3833950" title="Girolamo Sirchia">
Girolamo Sirchia

Girolamo Sirchia (ur. 14 września 1933 w Mediolanie) – włoski lekarz i polityk, parlamentarzysta, od 2001 do 2005 minister zdrowia.
Życiorys.
Absolwent studiów medycznych na Uniwersytecie w Mediolanie, specjalizował się w chorobach wewnętrznych i immunohematologii. Pracował jako lekarz w Mediolanie, zajmował się m.in. kwestią przeszczepów. Był założycielem i przewodniczącym Nord Italia Transplant, międzyregionalnego centrum transplantologicznego.
Zaangażował się w działalność polityczną w ramach Forza Italia. W 1999 został asesorem w administracji miejskiej Mediolanu, gdzie odpowiadał za służby społeczne. W 2001 z ramienia FI uzyskał mandat posła do Izby Deputowanych XIV kadencji, który wykonywał do 2006. Od czerwca 2001 do kwietnia 2005 sprawował urząd ministra zdrowia w drugim rządzie Silvia Berlusconiego.
Był później oskarżony w postępowaniu karnym o malwersacje finansowe i łapówkarstwo, za co w pierwszej instancji został skazany na karę 3 lat pozbawienia wolności. W wyniku apelacji w 2010 uniewinniono go od zarzutu korupcji, a karę pozbawienia wolności obniżono do 5 miesięcy.

</doc>
<doc id="3833959" url="https://pl.wikipedia.org/wiki?curid=3833959" title="Model budowy cząsteczek">
Model budowy cząsteczek



</doc>
<doc id="3833961" url="https://pl.wikipedia.org/wiki?curid=3833961" title="Elipsoida Johna">
Elipsoida Johna

Elipsoida Johna lub Löwnera-Johna – pojęcie z zakresu geometrii wypukłej i teorii przestrzeni Banacha wprowadzone przez Fritza Johna w 1948 roku.
Definicja.
Niech "X" będzie "n"-wymiarową przestrzenią unormowaną oraz niech "B""X" oznacza kulę jednostkową w przestrzeni "X". "Elipsoidą Johna" przestrzeni "X" nazywa się kulę względem metryki zadanej przez pewien iloczyn skalarny w "X" (hiperkula) zawartą w "B""X" o największej "n"-wymiarowej objętości
Istnienie elipsoidy Johna wynika z twierdzenia Heinego-Borela. Jest ona ponadto wyznaczona jednoznacznie.
Lemat Dvoretzky’ego-Rogersa.
Niech "X" będzie "n"-wymiarową przestrzenią unormowaną. Niech "ρ""E" oznacza normę euklidesową wprowadzoną przez elipsoidę Johna w "X" (tj. funkcjonał Minkowskiego elipsoidy Johna przestrzeni "X"). Istnieje wówczas taka baza ortonormalna ("e""j")"j" ≤ "n" w ("X", "ρ""E"), że
W szczególności,
dla "j" ≤ "n" / 2 + 1.

</doc>
<doc id="3833962" url="https://pl.wikipedia.org/wiki?curid=3833962" title="Johannes Carsten Hauch">
Johannes Carsten Hauch

Johannes Carsten Hauch (ur. 1790, zm. 1872) – duński poeta romantyczny.
Życiorys.
Johannes Carsten Hauch urodził się w 1790 roku w miejscowości Frederikshald w Norwegii. Był synem Frederika Haucha i Karen Tank. Po śmierci matki wrócił z ojcem do Dania. Walczył jako ochotnik podczas interwencji brytyjskiej w 1807 roku. W 1808 zapisał się na Uniwersytet w Kopenhadze. W 1821 roku uzyskał doktorat. Poznał między innymi Adama Gottloba Oehlenschlägera. Szybko uznał za swoje założenia romantyzmu. Po opublikowaniu pierwszych poematów dramatycznych zniechęcił się do literatury z powodu niewielkiego odzewu, jaki wzbudziły jego prace i poszedł na studia przyrodnicze. W 1821 roku uzyskał doktorat z zoologii i udał się na studia za granicę. W Nicei stał się ofiarą wypadku, po którym amptowano mu jedna stopę. Wkrótce potem poeta podjął nieudaną próbę samobójczą. Otrząsnąwszy się z chwilowej depresji, z tym większą siłą powrócił do pracy literackiej. Po powrocie do ojczyzny poeta był wykładowcą nauk przyrodniczych w Sorø, profesorem literatury skandynawskiej w Kilonii (1846–48) i estetyki w Kopenhadze. Zmarł w Rzymie w 1782.
Twórczość.
Johannes Carsten Hauch był powieściopisarzem, poetą i dramaturgiem. Pisał wiersze i tragedie o tematyce historycznej. Wydał między innymi tomiki "Lyriske digte" ("Wiersze liryczne", 1842), "Lyriske digte og romancer" ("Wiersze i romanse liryczne", 1861) i "Nye digtninger" ("Nowa poezja", 1869). Sztuki Haucha są mroczne i pełne cierpienia, a ich pesymistyczny wydźwięk jest złagodzony jedynie przez mocną wiarę w zasady moralne i ogólną sprawiedliwość. Bohaterami są wielkie postacie historyczne, sułtan turecki Bajazet, cesarz rzymski Tyberiusz, papież Grzegorz VII, król Svend Grathe i Marsk Stig, duński Robin Hood. Hauch pisał także powieści w stylu Waltera Scotta. Jedną z nich jest "En polsk familie" ("Polska rodzina", 1839), której akcja rozgrywa się w czasie Powstania listopadowego.

</doc>
<doc id="3833965" url="https://pl.wikipedia.org/wiki?curid=3833965" title="Rémy Victor Vancottem">
Rémy Victor Vancottem



</doc>
<doc id="3833966" url="https://pl.wikipedia.org/wiki?curid=3833966" title="Masyw Bauges">
Masyw Bauges



</doc>
<doc id="3833967" url="https://pl.wikipedia.org/wiki?curid=3833967" title="Constance Towers">
Constance Towers

Constance Mary Towers (ur. 20 maja 1933 w Whitefish) – amerykańska aktorka sceniczna, filmowa i telewizyjna oraz piosenkarka.

</doc>
<doc id="3833971" url="https://pl.wikipedia.org/wiki?curid=3833971" title="12 (film)">
12 (film)



</doc>
<doc id="3833973" url="https://pl.wikipedia.org/wiki?curid=3833973" title="Maciej Szklarz">
Maciej Szklarz

Maciej Szklarz (ur. 1965) – polski dziennikarz, lektor, aktor i reżyser dubbingowy. Choć najbardziej znany jest z "Teleexpressu", usłyszeć go można również w filmach dokumentalnych oraz w 9 serii serialu "Z archiwum X".

</doc>
<doc id="3833975" url="https://pl.wikipedia.org/wiki?curid=3833975" title="Karl Culmann">
Karl Culmann

Karl Culmann (ur. 1821, zm. 1881) – niemiecki inżynier, profesor Politechniki Federalnej w Zurychu. Podał on graficzną metodę wyznaczania sił w konstrukcjach kratowych, od jego nazwiska zwaną "metodą Culmanna".

</doc>
<doc id="3833976" url="https://pl.wikipedia.org/wiki?curid=3833976" title="Rate-monotonic scheduling">
Rate-monotonic scheduling

Rate-monotonic scheduling (RMS) – optymalny algorytm planowania ze stałymi priorytetami używany w systemach operacyjnych czasu rzeczywistego. Może być stosowany tylko w celu szeregowania zadań, które pojawiają się periodycznie i nie występuje synchronizacja pomiędzy tymi zadaniami w celu komunikacji oraz dostępu do wspólnych zasobów. Priorytety są przypisywane przed rozpoczęciem wykonywania zadań i nie są zmieniane w trakcie działania algorytmu. Są określane na podstawie okresów powtarzania zadań – zadanie z najkrótszym okresem będzie miało najwyższy priorytet. Ponadto algorytm jest wywłaszczający – wykonywane jest zawsze zadanie z najwyższym priorytetem. W 1973 roku Chung Laung Liu i James Layland odkryli warunek dostateczny algorytmu:
gdzie:
Udowodnili także, że zbiór tych zadań okresowych zawsze będzie wykonywany przed terminem, jeżeli współczynnik wykorzystania procesora będzie nie większy niż:

</doc>
<doc id="3833982" url="https://pl.wikipedia.org/wiki?curid=3833982" title="Sara Noxx">
Sara Noxx

Sara Noxx (właśc. Britt Rommel) – niemiecka piosenkarka, wielokrotnie nagradzana gwiazda muzyki alternatywnej.
Życiorys.
Sara Noxx była członkinią zespołu Essexx, który w roku 1997 wygrał festiwal organizowany przez magazyn Zillo. Tego samego roku zadebiutowała solo wydając mini album "Society" pod flagą Nightshade Productions, a w ślad za nim pełny album "Noxxious". Wydawnictwa te odniosły sukces zwłaszcza na parkietach alternatywnych klubów muzycznych. Rok później ukazuje się jej kolejny album "Paradoxx".
Po trzech latach, w roku 2001 artystka nagrała kolejną pozycję, dwupłytowy album "Exxtasy", pochodzące z niego utwory "Winter Again" i "Last Desire" uzyskały status klasyków, a sam album osiąga pozycję dziewiątą na Deutsche Alternative Charts. W roku 2003 Sara publikuje swój instrumentalny album "Nonvoxx". Jesienią 2003 roku jej kolejny album "Equinoxx" wraz z singlem "Colder &amp; Colder" utrzymywały przez kilka tygodni pierwszą pozycję wszystkich europejskich rankingów alternatywnych.
W roku 2008 Sara Noxx wydała 3-płytową kompilację "XX-ray" zawierającą liczne nowe interpretacje, remiksy czy duety, jak również wielojęzyczne interpretacje jej utworów, m.in. po rosyjsku, niemiecku, francusku, bułgarsku czy japońsku. Rok później jej singiel "Superior Love" z nowego albumu "Intoxxication" osiągnął pozycję nr 4 na Deutsche Alternative Charts. Jak dotąd, Sara Noxx wydała trzy pełne albumy oraz liczne single i wydawnictwa specjalne.
Współpraca i powiązane projekty.
Sara Noxx jest członkiem zespołu Essexx. Prócz tego ma swój udział w remiksie utworu "Navigator" dla zespołu Blutengel. Użyczyła głosu w utworze "Reap the Whirlwind", zespołu X-Fusion zremiksowanym przez The Eternal Afflict. Jej singiel z 2008, "Earth Song" zawierał gościnne wokale zespołu Project Pitchfork, i osiągnął #9 na Deutsche Alternative Charts. Sara śpiewała także w duecie z zespołem ASP w utworze "Imbecile Anthem" z albumu "Die Zusammenkunft". Współpraca w 2008 z zespołem Project Pitchfork zaowocowała wydaniem maxi CD "Earth Song" zawierającego remiksy takich artystów jak Tanzwut, Subway to Sally, Cat Rapes Dog i Joachim Witt.
Podczas festiwalu Wave-Gotik-Treffen w maju 2010 wraz z Markiem Benecke wykonała cover utworu "Where the Wild Roses Grow," oraz remiksy utworów takich zespołów jak Feindflug, Kontrast czy SITD. Z kolei na Wave-Gotik-Treffen 2016 także z Markiem Benecke zaśpiewała własną adaptację przeboju "Jeanny" z repertuaru Falco. Utwór ten w kwietniu 2016 osiągnął numer 1 na Deutschen Alternative Charts.
Styl muzyczny.
Styl muzyczny Sary Noxx opiera się na muzyce elektronicznej połączonej z melorecytacją. Utwory mają klasyczną konstrukcję. W początkach kariery wzorowała się na brytyjskiej artystce Anne Clark, która z kolei obecnie jest z nią porównywana, ze względu na bardzo podobny głos.

</doc>
<doc id="3833983" url="https://pl.wikipedia.org/wiki?curid=3833983" title="Unia Europejskich Demokratów">
Unia Europejskich Demokratów

Unia Europejskich Demokratów (UED) – polska centrowa partia polityczna, powstała 12 listopada 2016 w wyniku połączenia Partii Demokratycznej – demokraci.pl ze strukturami stowarzyszenia Europejscy Demokraci. Odwołuje się do tradycji Unii Demokratycznej i Unii Wolności, których jest spadkobierczynią. UED silnie akcentuje przywiązanie do wartości Unii Europejskiej.
Ugrupowanie podjęło bliską współpracę ze Stronnictwem Demokratycznym i z Polskim Stronnictwem Ludowym (z którym współtworzy Koalicję Polską). Partia stała się znaczącym podmiotem koalicji Wolność Równość Demokracja, skupionej wokół Komitetu Obrony Demokracji (szefowa partii Elżbieta Bińczycka początkowo była przewodniczącą komitetu koordynacyjnego WRD, a zastąpił ją szef rady politycznej UED Janusz Onyszkiewicz).
Historia.
12 listopada 2016, podczas kongresu nadzwyczajnego pozaparlamentarnej Partii Demokratycznej, doszło do połączenia jej struktur ze strukturami powstającego stowarzyszenia Europejscy Demokraci, skupionego wokół czteroosobowego koła poselskiego o tej nazwie (zrzeszającego byłych posłów Platformy Obywatelskiej), do czego doszło formalnie poprzez zmianę nazwy PD, do której przystąpili działacze ED (na czele z Jackiem Protasiewiczem). Na czele UED stanęła dotychczasowa przewodnicząca PD Elżbieta Bińczycka, a Jacek Protasiewicz został jej I wiceprzewodniczącym. Pozostałymi wiceprzewodniczącymi zostali będący nimi do tej pory w PD Włodzimierz Magdziarz, Anna Sporyszkiewicz i Kazimierz Wóycicki. Szefem rady politycznej został Janusz Onyszkiewicz (także pełniący tę funkcję uprzednio w PD). Na kongresie spośród gości przemawiali były prezydent Lech Wałęsa i ówczesny przewodniczący KOD Mateusz Kijowski (ponadto odczytano listy od byłych prezydentów Bronisława Komorowskiego i Aleksandra Kwaśniewskiego). 9 grudnia 2017 odbył się kolejny kongres UED, na którym Elżbieta Bińczycka utrzymała przewodnictwo w partii. Włodzimierz Magdziarz i Kazimierz Wóycicki przestali pełnić funkcje wiceprzewodniczących.
22 stycznia 2018 poseł Michał Kamiński przystąpił do klubu Polskiego Stronnictwa Ludowego, by mógł on posiadać potrzebną do istnienia liczbę parlamentarzystów. Liderzy PSL i UED zadeklarowali jednocześnie chęć powołania wspólnego klubu federacyjnego. Pięć dni później rada krajowa UED potwierdziła chęć współtworzenia przez partię tegoż klubu poselskiego. Klub PSL-UED powstał 8 lutego. Jacek Protasiewicz został jego I wiceprzewodniczącym, a w prezydium zasiadł także Michał Kamiński. 13 grudnia tego samego roku Jacek Protasiewicz na mocy porozumienia pomiędzy trzema partiami opuścił klub PSL-UED, dołączając do posłów Nowoczesnej, by mogła ona reaktywować klub poselski.
W wyborach samorządowych w 2018 kandydaci UED wystartowali z różnych list. Do sejmików w województwie śląskim z ramienia SLD Lewica Razem, w świętokrzyskim z list Koalicji Obywatelskiej, a w dolnośląskim z ramienia komitetu Z Dutkiewiczem dla Dolnego Śląska (z listy tej mandat uzyskał dotychczasowy poseł Stanisław Huskowski). Na niższym szczeblu przedstawiciele UED startowali z list KO, PSL, SLD LR bądź komitetów lokalnych; komitet UED wystawił jedynie kandydata na radnego gminnego. W 2019 Stanisław Huskowski współtworzył w sejmiku dolnośląskim (wraz z radnymi Nowoczesnej i drugim radnym z listy ZDdDŚ) klub radnych Nowoczesna Plus (w 2022 przekształcony w klub stowarzyszenia Nowa Nadzieja).
Przed wyborami do Parlamentu Europejskiego w 2019 UED przystąpiła do Koalicji Europejskiej, którą powołały PO, PSL, Nowoczesna, Sojusz Lewicy Demokratycznej i Partia Zieloni. Przewodnicząca UED Elżbieta Bińczycka znalazła się na 9. miejscu listy KE w okręgu małopolsko-świętokrzyskim, jako kandydatka wskazana przez PSL. Otrzymała 6540 głosów, nie uzyskując mandatu.
12 czerwca 2019 mandat poselski objął wybrany z listy PO Michał Mazowiecki (który już po wyborach przystąpił do PD), zastępując wybraną do Europarlamentu Ewę Kopacz. Tego samego dnia Jacek Protasiewicz powrócił do klubu PSL-UED, w wyniku decyzji o rozwiązaniu klubu Nowoczesnej.
Na przełomie czerwca i lipca 2019 zarząd UED opowiedział się za uczestnictwem w budowanym wokół PSL projekcie Koalicja Polska; 4 lipca nazwę PSL-Koalicja Polska przyjął dotychczasowy klub parlamentarny PSL-UED, poszerzony o nowych posłów. W wyborach parlamentarnych w tym samym roku, do których Koalicja Polska (poszerzona m.in. o Kukiz’15 i SD) przystąpiła jako komitet wyborczy PSL, liderzy UED zostali liderami list do Sejmu w dwóch okręgach – Elżbieta Bińczycka w łódzkim, a Jacek Protasiewicz we wrocławskim. Kandydatem do Senatu został Michał Kamiński. Wszyscy kandydaci UED uzyskali w wyborach do Sejmu łącznie 29 832 głosy (0,16% w skali kraju). Jacek Protasiewicz uzyskał mandat poselski, a Michał Kamiński mandat senatorski. W Sejmie IX i Senacie X kadencji, Jacek Protasiewicz został jednym z wiceprzewodniczących klubu parlamentarnego Koalicja Polska – PSL-Kukiz15. Michał Kamiński objął zaś stanowisko wicemarszałka Senatu. Elżbieta Bińczycka została natomiast wiceprzewodniczącą nowo powołanej Rady Koalicji Polskiej.
W wyborach prezydenckich w 2020 UED wspólnie z resztą Koalicji Polskiej (już bez udziału SD) popierała kandydaturę szefa jej klubu parlamentarnego, prezesa PSL Władysława Kosiniaka-Kamysza, który zajął 5. miejsce. W II turze UED udzieliła poparcia Rafałowi Trzaskowskiemu z PO i KO. W listopadzie tego samego roku Kukiz’15 został wykluczony z KP, w związku z czym klub poselski przyjął nazwę KP – PSL, UED, Konserwatyści (ostatnie z wymienionych w nazwie środowisk w 2022 powołało partię Centrum dla Polski).
Program.
W deklaracji programowej UED deklaruje obronę instytucji kontroli demokratycznej (m.in. TK) i jakości demokracji, zagrożonymi jej zdaniem poprzez działania rządu Prawa i Sprawiedliwości. Za wielce istotne uważa zakorzenienie Polski w strukturach UE (w szczególności) i NATO. Wiąże z nimi bezpieczeństwo kraju, a zagrożenie widzi w polityce prowadzonej przez Rosję. Opowiada się też za stopniowym przekształcaniem UE w federację. Partia docenia dorobek gospodarczy III RP, przy czym chce „poprawić polski kapitalizm” – opowiada się za gospodarką rynkową, dbając o efektywną politykę społeczną. Kładzie też nacisk na sprawność służby cywilnej i służby zdrowia (i podwyższeniem nakładów na nią) oraz na rozdział Kościoła od państwa. Opowiada się za wprowadzeniem rejestrowanych związków partnerskich. W dziedzinie edukacji nie zgadza się z podwyższeniem wieku szkolnego oraz likwidacją gimnazjów wprowadzonej reformą systemu oświaty z 2017 roku. Ugrupowanie postuluje naprawę szkolnictwa wyższego oraz wsparcie rozwoju kultury i jej upowszechnianie. Sprzeciwia się centralizacji rozdziału funduszy europejskich. Opowiada się za wspieraniem samorządu rolniczego i inwestycjami na wsi. Docenia rolę trzeciego sektora.
Struktura i działacze.
Władze krajowe partii składają się z Zarządu Krajowego, Rady Politycznej oraz Rady Krajowej. Lokalnymi jednostkami organizacyjnymi, które grupują członków i umożliwiają im działanie w ramach partii, są koła, wchodzące następnie w skład regionów. Zarządy wszystkich ciał są wybierane w sposób demokratyczny przez wszystkich członków (w przypadku kół), bądź też ich delegatów (w przypadku regionów bądź stopnia krajowego). Władze krajowe partii wybierane są na kongresie krajowym.
Zarząd Krajowy.
Przewodnicząca:
I wiceprzewodniczący:
Wiceprzewodnicząca:
Skarbnik:
Pozostali członkowie:
Posłowie na Sejm VIII kadencji.
Wszyscy posłowie UED zostali wybrani z list Platformy Obywatelskiej i pod koniec kadencji zasiadali w klubie PSL – Koalicja Polska (Stanisław Huskowski pod koniec pełnienia mandatu był członkiem klubu PSL-UED).
Organizacja młodzieżowa.
W 2016 powołano młodzieżówkę UED pod nazwą EuroMłodzi, na czele której stała Klaudia Klimek (sekretarz stowarzyszenia ED). W 2017 jej działalność zamarła, a w 2020 powołano nową organizację Młoda Unia, której szefem został Marcin Kruszewski (w przeszłości działacz młodzieżówki KNP). 3 listopada 2021 ogłosiła ona jednak zakończenie współpracy z UED. W lutym 2022 powołano nową młodzieżówkę partii, pod nazwą Europa Młodych.

</doc>
<doc id="3833987" url="https://pl.wikipedia.org/wiki?curid=3833987" title="Friedrich Cramer">
Friedrich Cramer

Friedrich Cramer (ur. 1923, zm. 2003) – niemiecki chemik oraz biochemik, profesor Instytutu Maxa Plancka w Getyndze. Prowadził badania nad związkami fosforoorganicznymi oraz strukturami i funkcjami transferowych kwasów nukleinowych. 
W 1980 r. został członkiem zagranicznym PAN.

</doc>
<doc id="3833993" url="https://pl.wikipedia.org/wiki?curid=3833993" title="Gary Barrett">
Gary Barrett

Gary Wayne Barrett (ur. 1942, zm. 10 kwietnia 2022) – amerykański ekolog, uczeń, współpracownik i następca Eugene Oduma, współautor rozszerzonej wersji książki E. Oduma pt. „Fundamentals of Ecology”, która miała istotny wpływ na rozwój współczesnej ekologii (wyd. 5), profesor ekologii w Miami University i University of Georgia, członek m.in. American Association for the Advancement of Science, British Ecological Society, Ecological Society of America, Sigma Xi.
Życiorys.
Edukacja.
Wykształcenie zdobywał w latach 60. XX w.:
Przebieg pracy zawodowej.
Działalność naukowo-dydaktyczną prowadził zajmując stnowiska:
Tematyka badań.
 
Zespół "Odum School of Ecology" od chwili powstania reprezentuje w ekologii stanowisko holistyczne, co wyrażono m.in. w pracy „Holistic Science: The Evolution of the Georgia Institute of Ecology (1940-2000)”. Zakres badań obejmuje zarówno mechanizmy oddziaływań międzygatunkowych i problemy zakłóceń równowagi ekologicznej w pojedynczych biocenozach (mechanizmy procesów i metody ochrony systemów), jak procesy o charakterze globalnym, np. zaburzenia cyklu hydrologicznego i biogeochemicznego, biogeografia, ekologia ewolucyjna, zmiany klimatu, zrównoważony rozwój. 
Gary Barrett interesuje się głównie ekologią stosowaną, w tym agroekologią, ekologią krajobrazu. Prowadzi m.in. badania struktur ekosystemów i ich przekształceń w warunkach stresu ekologicznego. Kieruje realizacją programu dotyczącego dynamiki zmian liczebności populacji małych ssaków w krajobrazach ekologicznych, w tym mechanizmy koegzystemcji, tj. konkurencja "Perromyscus leucopus" i "Ochrotomys nuttalli".
Analizuje kierunki dalszego rozwoju badań ekologicznych i kształcenia specjalistów.
Publikacje.
Jest autorem lub współautorem ponad dziesięciu książek oraz ok. 190 artykułów w czasopismach naukowych i 150 wystąpień na konferencjach krajowych i międzynarodowych. 
Wyróżniane są pozycje:
G.W. Barrett redagował też książkową biografię swojego mistrza ("Eugene Odum: Ecosystem Ecologist and Environmentalist"), napisaną przez Betty Jean Craige (prof. em. "Willson Center for Humanities and Arts" w UGA). 
Nagrody i wyróżnienia.
Lista nagród i wyróżnień, które otrzymał Gary Barrett, jest bardzo długa. Kończąc studia biologiczne otrzymał honorowe wyróżnienie „Phi Sigma” (ΦΣ). Wśród kolejnych wyróżnień znajdują się „Sigma Xi Researcher of the Year” (Miami University, 1986), „Honorary Doctor of Science Degree” (Oakland City University, 1987), 
nagroda za całokształt twórczości od Institute of Environmental Sciences w Miami University (IES, 2007), członkostwo "American Association for the Advancement of Science" (1990, z wyboru), EPA Board of Scientific Counselors (BOSC, 2006), "Council of Scientific Society Presidents" (1998), komitetów redakcyjnych kilku znaczących czasopism naukowych i wiele innych.

</doc>
<doc id="3833997" url="https://pl.wikipedia.org/wiki?curid=3833997" title="Jules Crevaux">
Jules Crevaux

Jules Nicolas Crevaux (ur. 1847, zm. 1882) – francuski podróżnik i lekarz, w latach 1876-1879 badał rzeki Gujany Francuskiej oraz liczne dopływy Amazonki. W 1881 r. dotarł od zachodu, poprzez Andy, do rzeki Orinoko.

</doc>
<doc id="3833998" url="https://pl.wikipedia.org/wiki?curid=3833998" title="Benjamin Henrichs">
Benjamin Henrichs

Benjamin Henrichs (ur. 23 lutego 1997 w Bocholt) – niemiecki piłkarz pochodzenia ghańskiego występujący na pozycji obrońcy w niemieckim klubie RB Leipzig oraz w reprezentacji Niemiec.
Kariera klubowa.
Treningi piłki nożnej rozpoczął w SpVgg Porz-Gremberghoven, z którego w 2004 roku trafił do Bayeru 04 Leverkusen. W kwietniu 2015 został włączony do pierwszej drużyny tego klubu, w której zadebiutował 20 września 2015 w przegranym 0:3 meczu z Borussią Dortmund. W maju 2017 przedłużył kontrakt z klubem do 2022 roku.
W 2016 został laureatem Medalu Fritza Waltera.
W sierpniu 2018 roku podpisał pięcioletni kontrakt z AS Monaco.
W lipcu 2020 został wypożyczony na rok do RB Leipzig.
Kariera reprezentacyjna.
Młodzieżowy reprezentant Niemiec w kadrach U-15, U-16, U-17, U-18, U-19 i U-21. W dorosłej reprezentacji zadebiutował 11 listopada 2016 w wygranym 8:0 meczu z San Marino. W 2017 roku znalazł się w kadrze Niemiec na Puchar Konfederacji. Na turnieju wystąpił w dwóch wygranych spotkaniach: 3:1 z Kamerunem i 4:1 z Meksykiem. W pierwszym wszedł na boisko w 74. minucie, a 7 minut później zdobył asystę przy golu Timo Wernera na 3:1, natomiast drugi rozegrał w całości i w 6. minucie zaliczył asystę przy golu Leona Goretzki na 1:0. Ostatecznie Niemcy wygrali zawody po pokonaniu w finale Chile 1:0.
Życie osobiste.
Jego ojciec jest Niemcem, a matka pochodzi z Ghany.

</doc>
<doc id="3834005" url="https://pl.wikipedia.org/wiki?curid=3834005" title="Cancha Luis Ernesto Tapia">
Cancha Luis Ernesto Tapia



</doc>
<doc id="3834008" url="https://pl.wikipedia.org/wiki?curid=3834008" title="Toco Castillo">
Toco Castillo



</doc>
<doc id="3834009" url="https://pl.wikipedia.org/wiki?curid=3834009" title="Thomas Chippendale">
Thomas Chippendale

Thomas Chippendale (ur. w czerwcu 1718, zm. w listopadzie 1779) – brytyjski projektant mebli (ebenista). 
Życiorys.
Pochodził z rodziny zajmującej się handlem drewnem. Prawdopodobnie nauczył się wytwarzania mebli od swojego ojca, Johna Chippendale (1690–1768). Początkowo pracował jako wędrowny wytwórca kabinetów. W 1754 opublikował pierwszą w historii książkę o projektowaniu mebli " The Gentleman and Cabinet Maker's Director". Publikacja ta stała się wzorcem dla innych wytwórców kabinetów a jej francuskie tłumaczenie posiadali Katarzyna II i Ludwik XVI. Meble wzorowane na pracach Chippendale`a produkowano w Lizbonie, Kopenhadze, Hamburgu, Dublinie. Jego dzieło kontynuował syn Thomas junior (1749-1822).
Styl i główne dzieła.
Chippendale łączył w swej twórczości różne style: angielski z głębokim rzeźbieniem w drewnie, francuskie rokoko w stylu Ludwika XV, meble stylu chińskim oraz gotyk z ostrymi łukami. Od jego nazwiska pochodzi nazwa stylu w meblarstwie - chippendale.
Najważniejsze dzieła, umeblowanie rezydencji:

</doc>
<doc id="3834010" url="https://pl.wikipedia.org/wiki?curid=3834010" title="Charles Andrew Cotton">
Charles Andrew Cotton

Charles Andrew Cotton (ur. 1885, zm. 1970) – nowozelandzki geograf i geolog, profesor uniwersytetu w Wellington. Prowadził badania geologiczne i geomorfologiczne Australii, Nowej Zelandii i Oceanii.

</doc>
<doc id="3834011" url="https://pl.wikipedia.org/wiki?curid=3834011" title="Albert Ulrik Bååth">
Albert Ulrik Bååth

Albert Ulrik Bååth (ur. 1853, zm. 1912) – poeta szwedzki. Był starszym wykładowcą literatury staroskandynawskiej w Göteborgu. Uważany jest za twórcę, który jako pierwszy przyjął naturalistyczną metodę pisania. Debiutował w 1879. Nie wykazywał większego zainteresowania kunsztownymi formami wersyfikacyjnymi i sięgał po dawne, rodzime rodzaje wiersza. Koncentrował się na problematyce egzystencjalnej, zwłaszcza na trudnych warunkach życia. Był również tłumaczem. Jako pierwszy przełożył na szwedzki staroislandzką "Sagę o Njalu". Prywatnie był bratem pisarki Cecilii Bååth-Holmberg.

</doc>
<doc id="3834013" url="https://pl.wikipedia.org/wiki?curid=3834013" title="4 (film)">
4 (film)

4 – rosyjsko-holenderski, pełnometrażowy film fabularny z 2005 w reżyserii Ilji Chrżanowskiego; dramat.
Fabuła.
Nocny bar i sylwetki głównych bohaterów zaplątanych w mniej lub bardziej realistyczne sytuacje.

</doc>
<doc id="3834016" url="https://pl.wikipedia.org/wiki?curid=3834016" title="Metaloenzym">
Metaloenzym



</doc>
<doc id="3834034" url="https://pl.wikipedia.org/wiki?curid=3834034" title="Grupa Grande Sassière i Rutor">
Grupa Grande Sassière i Rutor



</doc>
<doc id="3834037" url="https://pl.wikipedia.org/wiki?curid=3834037" title="Maciej Jabłonowski (1757-1844)">
Maciej Jabłonowski (1757-1844)



</doc>
<doc id="3834038" url="https://pl.wikipedia.org/wiki?curid=3834038" title="Maciej Jabłonowski (1569-1619)">
Maciej Jabłonowski (1569-1619)



</doc>
<doc id="3834039" url="https://pl.wikipedia.org/wiki?curid=3834039" title="Antoni Jabłonowski (1793-1855)">
Antoni Jabłonowski (1793-1855)



</doc>
<doc id="3834042" url="https://pl.wikipedia.org/wiki?curid=3834042" title="Makarowo (rejon kamieniecki)">
Makarowo (rejon kamieniecki)



</doc>
<doc id="3834046" url="https://pl.wikipedia.org/wiki?curid=3834046" title="Sam Magri">
Sam Magri

Samuel John Magri (ur. 30 marca 1994 w Portsmouth) – angielsko-maltański piłkarz grający na pozycji obrońcy w Ebbsfleet United F.C.
Kariera klubowa.
Jest wychowankiem Portsmouth F.C., z którego w sierpniu 2012 trafił do Queens Park Rangers F.C. W marcu 2014 został wypożyczony do końca sezonu do Nuneaton Town F.C. Latem 2014 trafił do Crystal Palace F.C. W lipcu 2015 przeszedł do Dover Athletic F.C. W czerwcu 2017 trafił do Ebbsfleet United F.C.
Kariera reprezentacyjna.
Młodzieżowy reprezentant Anglii w kadrach od U-16 do U-19. W sierpniu 2015 otrzymał maltańskie obywatelstwo, do którego był uprawniony dzięki dziadkowi, po czym zaczął występować w reprezentacji Malty do lat 21. W dorosłej reprezentacji tego kraju zadebiutował 11 listopada 2016 w przegranym 0:1 meczu eliminacji do MŚ 2018 ze Słowenią.

</doc>
<doc id="3834051" url="https://pl.wikipedia.org/wiki?curid=3834051" title="Antoni Bobrowski">
Antoni Bobrowski

Antoni Bobrowski (ur. 1962) – polski filolog klasyczny, nauczyciel akademicki.
Życiorys.
Absolwent filologii klasycznej Instytutu Filologii Klasycznej Uniwersytetu Jagiellońskiego. Doktorat w 1996 ("Mitologia w rzymskiej elegii i liryce miłosnej okresu augustowskiego"; promotor: Stanisław Stabryła) i habilitacja w 2010 tamże (""Dziennik wojny trojańskiej" Diktysa z Krety. Studium historycznoliterackie"). Adiunkt w Katedrze Filologii Łacińskiej w Instytucie Filologii Klasycznej Uniwersytetu Jagiellońskiego. Przebywał na stypendia i stażach we Włoszech, Austrii, Norwegii, Niemczech. Jest członkiem m.in. Polskiego Towarzystwa Filologicznego, Komisji Filologii Klasycznej Wydziału Filologicznego Polskiej Akademii Umiejętności w Krakowie. Jego zainteresowania naukowe skupiają się na literaturze rzymskiej okresu późnorepublikańskiego i augustowskiego, rzymskiej elegii czasów Augusta. Obejmują też wątki mitologiczne w literaturze antycznej oraz recepcję kultury antycznej w literaturze polskiej i europejskiej. 

</doc>
<doc id="3834054" url="https://pl.wikipedia.org/wiki?curid=3834054" title="Pograniczna (obwód brzeski)">
Pograniczna (obwód brzeski)



</doc>
<doc id="3834070" url="https://pl.wikipedia.org/wiki?curid=3834070" title="Grupa Maurienne i Lanzo">
Grupa Maurienne i Lanzo



</doc>
<doc id="3834071" url="https://pl.wikipedia.org/wiki?curid=3834071" title="977 (film)">
977 (film)

977 () – rosyjski pełnometrażowy film fabularny z 2006, dramat.
Opis fabuły.
Eksperyment na żywych ludziach przynosi zaskakujące rezultaty.

</doc>
<doc id="3834077" url="https://pl.wikipedia.org/wiki?curid=3834077" title="Lista amerykańskich senatorów ze stanu Iowa">
Lista amerykańskich senatorów ze stanu Iowa

Lista amerykańskich senatorów ze stanu Iowa – senatorzy wybrani ze stanu Iowa.
Stan Iowa został włączony do Unii 28 grudnia 1846 roku. Posiada prawo do mandatów senatorskich 2. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="3834085" url="https://pl.wikipedia.org/wiki?curid=3834085" title="Michał Kamiński (ujednoznacznienie)">
Michał Kamiński (ujednoznacznienie)



</doc>
<doc id="3834086" url="https://pl.wikipedia.org/wiki?curid=3834086" title="Tymur Tajmazow">
Tymur Tajmazow



</doc>
<doc id="3834087" url="https://pl.wikipedia.org/wiki?curid=3834087" title="Cesare Salvi">
Cesare Salvi

Cesare Salvi (ur. 9 czerwca 1948 w Lecce) – włoski polityk, prawnik i nauczyciel akademicki, parlamentarzysta, od 1999 do 2001 minister pracy i ochrony socjalnej.
Życiorys.
Z wykształcenia prawnik, praktykował jako adwokat. Został także nauczycielem akademickim, prowadząc wykłady z zakresu prawa cywilnego.
Był działaczem Włoskiej Partii Komunistycznej, na początku lat 90. wchodził w skład jej sekretariatu krajowego. W 1991 poparł Achille Occhetto i brał udział w powołaniu postkomunistycznej Demokratycznej Partii Lewicy, z którą później współtworzył Demokratów Lewicy. W 1992 po raz pierwszy został wybrany w skład Senatu. Z powodzeniem ubiegał się o reelekcję w wyborach w 1994, 1996, 2001 i 2006, zasiadając w wyższej izbie włoskiego parlamentu do 2008. W latach 1994–1999 przewodniczył senackiej frakcji swojego ugrupowania.
Od czerwca 1999 do czerwca 2001 sprawował urząd ministra pracy i ochrony socjalnej w rządach, którymi kierowali Massimo D’Alema i Giuliano Amato.
W 2007 nie poparł powstania Partii Demokratycznej, dołączając do rozłamowej Demokratycznej Lewicy. Po odejściu z parlamentu brał udział w różnych inicjatywach lewicowych wraz ze swoim ruchem politycznym Socialismo 2000. Powrócił także do pracy naukowej jako profesor Uniwersytetu w Perugii.

</doc>
<doc id="3834089" url="https://pl.wikipedia.org/wiki?curid=3834089" title="Christopher Cain">
Christopher Cain

Christopher Cain, właściwie Bruce Doggett (ur. 29 października 1943 w Sioux Falls) – amerykański reżyser, producent, scenarzysta, aktor filmowy i telewizyjny.
Życie prywatne.
22 marca 1971 poślubił aktorkę Sharon Sarah Thomas, z którą miał córką Krisindę (ur. 21 czerwca 1973 w Los Angeles). Został ojcem zastępczym Rogera (ur. 16 sierpnia 1964) i Deana (ur. 31 lipca 1966 w Mount Clemens).

</doc>
<doc id="3834097" url="https://pl.wikipedia.org/wiki?curid=3834097" title="Pływanie na Letnich Igrzyskach Olimpijskich 1948 – 200 m stylem klasycznym mężczyzn">
Pływanie na Letnich Igrzyskach Olimpijskich 1948 – 200 m stylem klasycznym mężczyzn

200 m stylem klasycznym mężczyzn – jedna z konkurencji pływackich rozgrywanych podczas XIV Igrzysk Olimpijskich w Londynie. Eliminacje odbyły się 5 sierpnia, półfinały 6 sierpnia, a finał 7 sierpnia 1948 roku.
Amerykanin Joe Verdeur jechał na igrzyska w Londynie jako faworyt, który w ciągu ostatnich dwóch lat sześciokrotnie ustanawiał rekord świata. Verdeur już w eliminacjach pobił rekord olimpijski, a w finale poprawił go o 0,7 s, uzyskując czas 2:39,3. Pozostałe miejsca na podium także zajęli reprezentanci Stanów Zjednoczonych. Keith Carter z czasem 2:40,2 zdobył srebrny medal, a Bob Sohl wywalczył brązowy medal (2:43,9).
Podczas wyścigów wyraźnie widać było przewagę rozwijającego się stylu motylkowego nad tradycyjnym stylem klasycznym. Tylko jeden z finalistów, Holender Bob Bonte, który zajął ósme miejsce, płynął żabką. Łącznie spośród 32 uczestników tej konkurencji, 20 używało stylu motylkowego (w tym 12 półfinalistów).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do półfinałów zakwalifikowało się dwóch najlepszych pływaków z każdego wyścigu oraz pozostałych sześciu zawodników z najlepszymi czasami.
Półfinały.
Do finału zakwalifikowało się trzech najlepszych pływaków z każdego wyścigu oraz pozostałych dwóch zawodników z najlepszymi czasami.

</doc>
<doc id="3834105" url="https://pl.wikipedia.org/wiki?curid=3834105" title="Jezioro Krzywe (powiat gryfiński)">
Jezioro Krzywe (powiat gryfiński)

Jezioro Krzywe – jezioro polodowcowe położone w południowo-zachodniej części województwa zachodniopomorskiego, w powiecie gryfińskim, w gminie Chojna. Leży na wschód od wsi Strzeszewko. Wchodzi w skład Pojezierza Myśliborskiego.
Jezioro jest typowym jeziorem rynnowym o wydłużonym kształcie. Oś jeziora biegnie ze wschodu na zachód. Jezioro posiada dość dobrze rozwiniętą linię brzegową. 

</doc>
<doc id="3834111" url="https://pl.wikipedia.org/wiki?curid=3834111" title="Franciszka od Pauli od Jezusa">
Franciszka od Pauli od Jezusa



</doc>
<doc id="3834114" url="https://pl.wikipedia.org/wiki?curid=3834114" title="Boski (film)">
Boski (film)



</doc>
<doc id="3834119" url="https://pl.wikipedia.org/wiki?curid=3834119" title="Tomasz Konina">
Tomasz Konina

Tomasz Konina (ur. 23 czerwca 1972 w Warszawie, zm. 26 sierpnia 2017) – polski reżyser teatralny i operowy, scenograf.
Życiorys.
W roku 1996 ukończył studia na Wydziale Wiedzy o Teatrze Akademii Teatralnej im. Aleksandra Zelwerowicza w Warszawie.
W roku 1998 zadebiutował jako reżyser teatralny ("Wujaszek Wania" Antoniego Czechowa w warszawskim Teatrze Ateneum) oraz reżyser operowy ("Wesele Figara" Wolfganga Amadeusza Mozarta w Operze Wrocławskiej).
W roku 2002 był stypendystą Vilar Young Artists Programme (obecnie Jette Parker Young Artists Programme) w Royal Opera House Covent Garden w Londynie.
W roku 2013 ukończył Menadżerskie Studia Podyplomowe (Zarządzanie firmą. Instrumentarium współczesnego menadżera) na Wydziale Zarządzania, Informatyki i Finansów Uniwersytetu Ekonomicznego we Wrocławiu.
W latach 2007–2015 był dyrektorem naczelnym i artystycznym Teatru Dramatycznego im. Jana Kochanowskiego w Opolu.
Wybrane realizacje operowe, operetkowe i muzyczne.
Tomasz Konina wyreżyserował wiele polskich prapremier operowych:
Odznaczenia.
W dniu 18 marca 2018 odznaczony pośmiertnie Krzyżem Kawalerskim Orderu Odrodzenia Polski. Uroczysta ceremonia wręczenia odznaczenia państwowego rodzinie miała miejsce w Operze Śląskiej w Bytomiu, poprzedzona otwarciem wystawy dokumentującej pracę artysty, spektaklem "Moc przeznaczenia" Giuseppe Verdiego w jego reżyserii oraz krótkim filmem na temat twórcy. Order odebrała matka reżysera, Barbara Konina.
Inne.
Jako dyrektor sceny opolskiej, zaprosił do współpracy wielu znanych artystów, takich jak m.in. Agnieszka Holland, Maja Kleczewska, Aleksandra Konieczna, Monika Strzępka, Michał Borczuch, Mikołaj Grabowski, Mikołaj Mikołajczyk, Paweł Passini, Jacek Poniedziałek, Anna Smolar, Cezary Tomaszewski i wielu innych. Umożliwił także debiut reżyserski Krzysztofowi Garbaczewskiemu czy Pawłowi Świątkowi.
Podczas jego dyrekcji (2007–2015) teatr opolski współpracował także z wieloma festiwalami teatralnymi, m.in.:

</doc>
<doc id="3834136" url="https://pl.wikipedia.org/wiki?curid=3834136" title="Katedra Bibliotekoznawstwa i Informacji Naukowej Uniwersytetu Łódzkiego">
Katedra Bibliotekoznawstwa i Informacji Naukowej Uniwersytetu Łódzkiego



</doc>
<doc id="3834141" url="https://pl.wikipedia.org/wiki?curid=3834141" title="Ben 10 Alien Force The Game">
Ben 10 Alien Force The Game



</doc>
<doc id="3834148" url="https://pl.wikipedia.org/wiki?curid=3834148" title="Admirał Uszakow">
Admirał Uszakow

Admirał Uszakow () – radziecki pełnometrażowy film fabularny z 1953 roku w reżyserii Michaiła Romma. Historyczno-biograficzny film poświęcony życiu admirała Fiodora Uszakowa (1745-1817). Jego kontynuacją jest film "Okręty szturmują bastiony".
Opis fabuły.
Kapitan carskiego okrętu rezygnuje z dworskiej kariery i buduje flotę na Morzu Czarnym.

</doc>
<doc id="3834150" url="https://pl.wikipedia.org/wiki?curid=3834150" title="Bruno Saulītis">
Bruno Saulītis

Bruno Saulītis (ur. 1922, zm. 1970) – łotewski pisarz i poeta. W 1949 roku wydał tomik "Świetlne lata". Oprócz tego wydał poemat "Niezapomniani" (1953), zbiorki "Zamieć skowronków" (1956), "Tchnienie Dźwiny" (1959), "Dobry dzień" (1960), "Brzozy" (1964), "Księga epok"(1967) i "Czas skowronków i płomieni" (1968). Był też autorem opowiadań, powieści "Ostatnia sprawiedliwa" (1963) i książek dla dzieci.
Na język polski wiersze Bruna Saulītisa tłumaczyli Tadeusz Chróścielewski, Leopold Lewin i Włodzimierz Słobodnik. Zostały one zamieszczone w antologii "Zorze nad Dźwiną" z 1972.

</doc>
<doc id="3834156" url="https://pl.wikipedia.org/wiki?curid=3834156" title="Deklaracja berlińska (1909)">
Deklaracja berlińska (1909)

Deklaracja berlińska (niem. "Berliner Erklärung") – deklaracja teologiczna z 1909 roku, podpisana przez 56 niemieckich pastorów i teologów pietystycznego "Gemeinschaftsbewegung", skierowana przeciwko ruchowi zielonoświątkowemu.
Treść.
Według deklaracji ogłoszonej 15 września 1909 roku w Berlinie, w ruchu zielonoświątkowym manifestuje się duch, ale jest to duch fałszywy, "pochodzący nie z góry lecz z dołu; ma wiele cech wspólnych ze spirytyzmem. Działają w nim demony, które prowadzone przez szatana w przebiegły sposób mieszają prawdę z kłamstwem w celu zwiedzenia dzieci Bożych".
Skutek.
Miesiąc później niemieccy zielonoświątkowcy wydali w odpowiedzi Deklarację Mülheimerską. Pastor luterański Jonathan Paul, który był organizatorem ruchu zielonoświątkowego w Niemczech, w Kassel, zdecydował się na popieranie tworzenia pierwszej denominacji zielonoświątkowej w tym państwie, stając się czołowym niemieckim działaczem pentekostalnym.
Deklaracja berlińska miała pewien wpływ na niechętny stosunek europejskich środowisk pentekostalnych do ekumenizmu.
Odwołania.
W XX wieku dokonano kilku prób naprawy rozdźwięków pomiędzy niemieckimi zielonoświątkowcami a luteranami oraz innymi ewangelikalnymi ugrupowaniami powstałymi w wyniku berlińskiej deklaracji. W 1991 roku w Norymberdze, na spotkaniu tradycyjnych protestantów niemieckich z charyzmatykami, teolog luterański Klaus Eickhoff, w imieniu tych pierwszych oświadczył, że "Deklaracja Berlińska jest nieważna". W 1996 roku przedstawiciele wiodącej zielonoświątkowej denominacji BFP oraz Niemieckiego Aliansu Ewangelikalnego wydali, dystansującą się od niej, "Kasseler Erklärung", podpisaną następnie przez Federację Wolnych Kościołów Zielonoświątkowych. W styczniu 2009 roku, w setną rocznicę deklaracji berlińskiej, przedstawiciele Gnadauer Gemeinschaftsverbandes wydali oświadczenie, w którym odwołano zarzuty wobec zielonoświątkowców. Carl Simpson, historyk niemieckiego pentekostalizmu uznał, że po powstaniu ruchu charyzmatycznego oraz trzeciej fali deklaracje te są anachroniczne.
Zobacz też.
Cesacjonizm

</doc>
<doc id="3834164" url="https://pl.wikipedia.org/wiki?curid=3834164" title="Mistrzostwa Polski w Kombinacji Norweskiej 1926">
Mistrzostwa Polski w Kombinacji Norweskiej 1926

Mistrzostwa Polski w Kombinacji Norweskiej 1926 – 7. w historii zawody o mistrzostwo Polski w kombinacji norweskiej, które odbyły się 6 i 7 marca 1926 roku w Zakopanem.
W zawodach, oprócz Polaków, wystartowali również obcokrajowcy. W międzynarodowej rywalizacji najlepszy okazał się František Wende z Czechosłowacji, drugi był Austriak Hans Rattay, a trzeci Polak Andrzej Krzeptowski I. W mistrzostwach Polski komplet medali zdobywali zawodnicy z zakopiańskich klubów – Sokoła (złoto i srebro) i SNPTT (brąz). Pierwszy był Andrzej Krzeptowski I, drugi Józef Bujak, a trzeci Henryk Mückenbrunn.
Wyniki konkursu.
Źródła:

</doc>
<doc id="3834167" url="https://pl.wikipedia.org/wiki?curid=3834167" title="Mike Zunino">
Mike Zunino

Michael Accorsi Zunino (ur. 25 marca 1991) – amerykański baseballista występujący na pozycji łapacza w Tampa Bay Rays.
Przebieg kariery.
College.
W 2009 został wybrany w 29. rundzie draftu przez Oakland Athletics, jednak nie podpisał kontraktu z organizacją tego klubu, gdyż zdecydował się podjąć studia na University of Florida, gdzie w latach 2010–2012 grał w drużynie uczelnianej Florida Gators. W 2011 został drugim zawodnikiem w historii uczelni, który został wybrany najlepszym baseballistą sezonu Southeastern Conference. Rok później otrzymał Dick Howser Trophy, dla najlepszego baseballisty w NCAA, Johnny Bench Award, dla najlepszego łapacza w NCAA, a także został wybrany do Baseball America All-American Team. Jako zawodnik Gators trzykrotnie wystąpił w turnieju College World Series. W sumie w barwach Gators zagrał w 193 meczach, w których uzyskał średnią 0,327.
Seattle Mariners.
W czerwcu 2012 został wybrany w pierwszej rundzie draftu przez Seattle Mariners. Zawodową karierę rozpoczął w Everett AquaSox (poziom Class A-Short Season), następnie grał Jackson Generals (Double-A). Sezon 2013 rozpoczął od występów w Tacoma Rainiers.
11 czerwca 2013 otrzymał powołanie do 40-osobowego składu Seattle Mariners i następnego dnia zadebiutował w Major League Baseball w meczu przeciwko Houston Astros, w którym zaliczył single'a. 14 czerwca 2013 w meczu z Oakland Athletics zdobył swojego pierwszego home runa w MLB. 25 lipca 2013 w spotkaniu z Minnesota Twins doznał złamania kości lewego nadgarstka. W okresie rehabilitacji rozegrał pięć meczów w zespole Triple-A Tacoma Rainiers, a do występów w MLB powrócił na początku września 2013.
Sezon 2016 rozpoczął od występów w Tacoma Rainiers. W kwietniu uzyskał między innymi drugą w lidze średnią 0,397, najlepszy wskaźnik slugging percentage (0,767), zdobył najwięcej home runów (7) oraz wszystkich baz ogółem (56) i został wybrany najlepszym zawodnikiem miesiąca w Pacific Coast League. Do gry w MLB powrócił 2 lipca, zdobywając dwa home runy w wygranym przez Mariners 12–6 meczu z Baltimore Orioles.
Tampa Bay Rays.
8 listopada 2018 w ramach wymiany zawodników przeszedł do Tampa Bay Rays.

</doc>
<doc id="3834169" url="https://pl.wikipedia.org/wiki?curid=3834169" title="Petycja Oregońska">
Petycja Oregońska



</doc>
<doc id="3834180" url="https://pl.wikipedia.org/wiki?curid=3834180" title="Sofija Borisowa">
Sofija Borisowa

Sofija Borisowa, bułg. София Борисова – bułgarska projektantka mody, założycielka (1993) i właścicielka Romantika Fashion (bułg. Романтика Фешън) – największego bułgarskiego domu mody, którego produkty są sprzedawane także w Niemczech, Szwajcarii, Włoszech, Grecji i Izraelu. Jest jedyną w Bułgarii projektantką, która zorganizowała pokaz (zaprojektowanych przez jej dom mody) sukien ślubnych w Mediolanie – mieście uznawanym za jedną z czterech (obok Paryża, Londynu i Nowego Jorku) światowych stolic mody.
W początkowym okresie zajmowała się przede wszystkim importem sukien ślubnych i wieczorowych z Włoch, Grecji i Francji. Później postanowiła samodzielnie projektować oraz stworzyć własną markę. Pomysł zrealizowała. W 2006 roku udało jej się zorganizować pierwszy pokaz mody, w którym zaprezentowała ubrania z zaprojektowanej przez siebie kolekcji „Extravaganza”. Stosunkowo szybko osiągnęła dominującą pozycję na bułgarskim rynku. Należący do niej dom mody jest oficjalnym projektantem konkursu Miss Bułgarii. Projektowała suknie dla Rumiany Marinowej – laureatki konkursu Mrs World 2014 oraz piosenkarki Neli Petkowej. W sesji fotograficznej prezentującej suknie ślubne z kolekcji Romantika Fashion wystąpiła m.in. bułgarska top modelka Ewa Łałowa (bułg. Ева Лалова). Kostiumy i ubrania zaprojektowane przez jej dom mody były wykorzystane na planie filmu Misja Londyn (bułg. Мисия Лондон) w reżyserii Dymityra Mitowskiego (2010) – jednego z największych hitów bułgarskiej kinematografii. Ubrana w suknię zaprojektowaną przez Sofiję Borisową bułgarska aktorka Irena Milankowa, nominowana do nagrody Złota Nimfa w kategorii „Najlepsza Aktorka” (główna rola kobieca w serialu Agent pod przykryciem), chodziła po czerwonym dywanie w Monte Carlo. Sofija Borisowa jest projektantką ubiorów wykorzystywanych w popularnych bułgarskich programach telewizyjnych – Szouto na Sławi (bułg. Шоуто на Слави), VIP Dance (odpowiednik brytyjskiego Strictly Come Dancing), Głasit na Bułgaria (bułg. Гласът на България; odpowiednik holenderskiego The voice of Holland), Farmer tyrsi sypuga (bułg. Фермер търси съпруга; odpowiednik brytyjskiego Farmer Wants a Wife), Grasz czy nie grasz (bułg. Сделка или не). Prowadziła własne sekcje w bułgarskich programach telewizyjnych. Dwukrotnie została uhonorowana „Złotą Igłą” (bułg. „Златна Игла”) – najbardziej prestiżową nagrodą w dziedzinie mody i stylu w Bułgarii – w 2013 i 2015 roku (w kategorii „Najlepszy Projektant Roku”). W 2013 roku w tym samym konkursie jej dom mody zwyciężył w kategorii „Dom Mody Roku”.
Od około 2000 roku Sofija Borisowa utrzymuje przyjacielskie kontakty z cieszącym się dużą popularnością (posiada ponad 880 sklepów firmowych na całym świecie) włoskim projektantem Eddym K., który jest jej pierwszym nauczycielem. W maju 2015 roku była gościem specjalnym na pokazie jego nowej kolekcji w Mediolanie, a jej dom mody jest wyłącznym przedstawicielem marki Eddy K. w Bułgarii.

</doc>
<doc id="3834188" url="https://pl.wikipedia.org/wiki?curid=3834188" title="Paul Hwang Chul-soo">
Paul Hwang Chul-soo

Paul Hwang Chul-soo (kor. 황철수 바오로, ur. 15 kwietnia 1953 w Inczonie) – koreański duchowny katolicki, biskup Pusan w latach 2007–2018.
Życiorys.
Prezbiterat.
Święcenia kapłańskie otrzymał 5 lutego 1983 i został inkardynowany do diecezji pusańskiej. Pracował głównie jako duszpasterz pusańskich parafii, był także m.in. wykładowcą katolickiej uczelni w Pusanie, dyrektorem kurialnego wydziału ds. misji oraz kanclerzem kurii biskupiej.
Episkopat.
17 stycznia 2006 został mianowany biskupem pomocniczym diecezji Pusan ze stolicą tytularną "Vicus Pacati". Sakry biskupiej udzielił mu 24 lutego 2006 ówczesny ordynariusz - biskup Augustine Cheong Myong-jo. Po jego śmierci w czerwcu 2007 został wybrany tymczasowym administratorem diecezji.
21 listopada 2007 papież Benedykt XVI minował go biskupem ordynariuszem diecezji Pusan. 18 sierpnia 2018 papież przyjął jego rezygnację z pełnionego urzędu.

</doc>
<doc id="3834189" url="https://pl.wikipedia.org/wiki?curid=3834189" title="Α-Eliminacja">
Α-Eliminacja

α-Eliminacja – reakcja chemiczna z grupy reakcji eliminacji, podczas której dochodzi do oderwania dwóch atomów lub grup znajdujących się przy tym samym atomie węgla (atom ten określa się lokantem „α”, stąd nazwa reakcji). Ulegają jej niektóre halogenopochodne metanu w silnie alkalicznym środowisku. W jej wyniku powstaje karben, który jako związek wysoce reaktywny niemal natychmiast wchodzi w dalsze reakcje. α-Eliminacja zachodzi najszybciej w przypadku , jednak ulegają jej też i .
α-Eliminacja bywa wykorzystywana do wytwarzania karbenów "in situ" w środowisku reakcji, m.in. w reakcji Reimera-Tiemanna (gdzie powstający dichlorokarben atakuje pierścień) oraz w addycji do alkenów (w wyniku której powstają pochodne cyklopropanu).
Przebieg reakcji.
Pierwszym etapem α-eliminacji jest atak mocnej zasady na cząsteczkę np. chloroformu. Możliwe jest zarówno zastosowanie wodnego roztworu wodorotlenku, kiedy rolę zasady pełnią jony , jak i "tert"-butanolanu potasu, kiedy rolę zasady pełnią jony "tert"-butanolanowe :
Następnie nietrwały jon rozpada się na anion chlorkowy i dichlorokarben:
Powstający dichlorokarben jest bardzo nietrwały i bardzo szybko ulega kolejnym reakcjom.
Dowody za mechanizmem reakcji.
Opisany powyżej mechanizm α-eliminacji został opracowany m.in. przez Jacka Hine’a z Ohio State University.
Przemawiają za nim następujące doświadczalnie stwierdzone fakty:

</doc>
<doc id="3834199" url="https://pl.wikipedia.org/wiki?curid=3834199" title="CH2CO">
CH2CO



</doc>
<doc id="3834201" url="https://pl.wikipedia.org/wiki?curid=3834201" title="Czachów (jezioro)">
Czachów (jezioro)

Czachów – jezioro polodowcowe leżące pomiędzy wsiami Orzechów a Czachów, w południowo-zachodniej części województwa zachodniopomorskiego. Wchodzi w skład Pojezierza Myśliborskiego. Jezioro jest drugim jeziorem pod względem powierzchni w gminie Cedynia. Jezioro posiada słabo rozwiniętą linię brzegową.

</doc>
<doc id="3834205" url="https://pl.wikipedia.org/wiki?curid=3834205" title="Albert Seweryn Hartman">
Albert Seweryn Hartman



</doc>
<doc id="3834206" url="https://pl.wikipedia.org/wiki?curid=3834206" title="Basil Cho Kyu-man">
Basil Cho Kyu-man

Basil Cho Kyu-man (ur. 8 czerwca 1955 w Poch'ŏn) – koreański duchowny katolicki, biskup Wonju od 2016.
Życiorys.
Prezbiterat.
Święcenia kapłańskie otrzymał 26 sierpnia 1982 i został inkardynowany do archidiecezji seulskiej. Przez kilka lat pracował jako proboszcz w Yeonhidong, zaś w 1986 wyjechał na studia doktoranckie do Rzymu. W 1990 uzyskał tytuł doktora teologii dogmatycznej na Papieskim Uniwersytecie Urbaniana. Po powrocie do kraju rozpoczął pracę w seulskim seminarium, w którym pełnił funkcje m.in. wykładowcy, dyrektora biblioteki oraz dziekana studiów. W 2004 został sekretarzem wykonawczym koreańskiej Konferencji Episkopatu.
Episkopat.
3 stycznia 2006 został mianowany biskupem pomocniczym archidiecezji seulskiej ze stolicą tytularną "Elephantaris in Proconsulari". Sakry biskupiej udzielił mu 25 stycznia 2006 arcybiskup metropolita Seulu - kardynał Nicholas Cheong Jin-suk.
31 marca 2016 papież Franciszek minował go biskupem ordynariuszem diecezji Wonju.

</doc>
<doc id="3834214" url="https://pl.wikipedia.org/wiki?curid=3834214" title="Ariel Miranda">
Ariel Miranda

Ariel Gil Miranda (ur. 10 stycznia 1989) – kubański baseballista występujący na pozycji miotacza w Fukuoka SoftBank Hawks.
Przebieg kariery.
Karierę rozpoczął 2007 roku w Vaqueros de La Habana, w którym występował przez cztery sezony. W sezonie 2011 grał w Huracanes de Mayabeque, zaś w 2012 ponownie w Vaqueros oraz Huracanes. W 2013 był zawodnikiem Toronjeros de Isla de la Juventud i Huracanes. W ciągu siedmiu lat występów w Serie Nacional de Béisbol rozegrał 80 meczów, w tym w 64 wystąpił jako starter, notując bilans W-L 22–25 przy wskaźniku ERA 3,78.
W maju 2015 podpisał kontrakt jako wolny agent z Baltimore Orioles. Występy w organizacji rozpoczął na poziomie Rookie w zespole GCL Orioles, w którym rozegrał jeden mecz. 28 czerwca został przydzielony do Frederick Keys (Class A-Advanced), zaś 23 lipca do Bowie Baysox (Double-A). Sezon 2016 rozpoczął od występów w Norfolk Tides (Triple-A). 3 lipca 2016 został powołany do 40-osobowego składu Orioles i tego samego dnia zadebiutował w Major League Baseball w meczu przeciwko Seattle Mariners jako reliever.
31 lipca 2016 przeszedł do Seattle Mariners za Wade'a Mileya. W barwach nowego zespołu zadebiutował 4 sierpnia w meczu z Boston Red Sox. Pięć dni później w meczu przeciwko Detroit Tigers odniósł swoje pierwsze zwycięstwo w MLB, rozgrywając 15 zmianę.
17 lipca 2018 podpisał kontrakt z Fukuoka SoftBank Hawks.

</doc>
<doc id="3834223" url="https://pl.wikipedia.org/wiki?curid=3834223" title="Joseph Son Sam-seok">
Joseph Son Sam-seok

Joseph Son Sam-seok (ur. 3 listopada 1955 w Pusan) – koreański duchowny katolicki, biskup Pusan od 2019.
Życiorys.
Prezbiterat.
Święcenia kapłańskie otrzymał 6 lutego 1982 i został inkardynowany do diecezji Pusan. Przez kilka lat pracował jako duszpasterz parafialny, zaś w latach 1987-1992 odbywał studia w Manili i Rzymie. Po powrocie do kraju rozpoczął pracę w pusańskim uniwersytecie katolickim. W latach 2001-2006 był rektorem tej uczelni, zaś w latach 2009-2010 – dziekanem wydziału teologicznego.
Episkopat.
4 czerwca 2010 papież Benedykt XVI mianował go biskupem pomocniczym diecezji Pusan ze stolicą tytularną "Fesseë". Sakry biskupiej udzielił mu 9 lipca 2010 ordynariusz – biskup Paul Hwang Chul-soo.
10 kwietnia 2019 papież Franciszek mianował go ordynariuszem diecezji Pusan.

</doc>
<doc id="3834229" url="https://pl.wikipedia.org/wiki?curid=3834229" title="Jezioro Racze (gmina Cedynia)">
Jezioro Racze (gmina Cedynia)

Jezioro Racze lub Orzechów – jezioro polodowcowe leżące na południowy zachód od wsi Orzechów, w południowo-zachodniej części województwa zachodniopomorskiego. Wchodzi w skład Pojezierza Myśliborskiego. Jezioro jest pierwszym jeziorem pod względem powierzchni w gminie Cedynia. Jezioro posiada słabo rozwiniętą linię brzegową.
Nazwa "Jezioro Racze" jest kalką z języka niemieckiego, gdyż to w tym języku jezioro nosiło nazwę "Krebssee".

</doc>
<doc id="3834249" url="https://pl.wikipedia.org/wiki?curid=3834249" title="You Want It Darker">
You Want It Darker

You Want It Darker – czternasty album studyjny kanadyjskiego muzyka i barda Leonarda Cohena. Wydawnictwo ukazało się 21 października 2016 roku nakładem wytwórni muzycznej Columbia Records.
W Polsce nagrania dotarły do 1. miejsca OLiS i osiągnęły status potrójnej platynowej płyty.
Linki zewnętrzne.
Okładka

</doc>
<doc id="3834260" url="https://pl.wikipedia.org/wiki?curid=3834260" title="The Pierces">
The Pierces

The Pierces – amerykański, założony w Los Angeles zespół, składający się z sióstr Alison i Catherine Pierce. Są one znane głównie ze swojej piosenki „Secret”, która znajduje się w intro popularnego serialu Słodkie kłamstewka (Pretty Little Liars).
Wczesne życie.
Allison Margaret Pierce (urodzona 22 lipca 1975) i Catherine Eleanor Pierce (urodzona 12 września 1977) pochodzą z Birmingham, w stanie Alabama. Jako małe dziewczynki często podróżowały i otrzymywały edukację domową od rodziców-hipisów. Ich ojciec grał na gitarze w różnych zespołach, podczas gdy ich matka była artystką. Wystawione na działanie muzyki i sztuki w tak młodym wieku, siostry Pierce dorastały, słuchając grup Joni Mitchell i Simon &amp; Garfunkel. Jako dzieci, były zachęcane by odkrywać swoją kreatywność, w wyniku czego występowały na imprezach, weselach i w kościołach. Alison zaczęła tańczyć w wieku trzech lat i nadal obie są tancerkami baletu.
Kariera muzyczna.
2000 – 2005: "The Pierces" i "Light of the Moon".
Gdy uczęszczały do Uniwersytetu Auburn ,ich przyjaciel wysłał nagranie z muzyką sióstr do firmy nagraniowej w Nashville. Z czasem to przełożyło się na ich debiutancki album "The Pierces" (2000). Zawierał nuty muzyki folk i alternatywnej. W wywiadzie w 2004 roku Allison Pierce przyznała, że album nie zyskał popularności. Allmusic stwierdziło iż jest to wina „słabego wsparcia ze strony wytwórni”.
10 sierpnia 2005 roku został wydany ich drugi album "Light of the Moon" przez wytwórnię Universal. Album został wyprodukowany przez Briana Sperbera i zawierał 11 utworów, które siostry Pierce napisały same albo były współautorkami.
2007 – 2010: "Thirteen Tales of Love and Revenge".
20 marca 2007 roku ich trzeci album "Thirteen Tales of Love and Revenge" został wydany w Stanach Zjednoczonych przez Rogera Greenawalt. Album został bardzo dobrze oceniony, szczególnie za singiel „Boring”, który parodiuje świat celebrytów. Nagranie ma bardziej mroczny, ostry styl, czasami wykorzystując nietypowe instrumenty takie jak akordeon, fagoty, sitary, skrzypce, harfy, czy gitarę hawajską. To zdefiniowało ogromne zmiany w kierunku rozwoju zespołu, dotychczas znanego jako folk-rockowa grupa.
W wywiadzie dla "„Rolling Stone”", po tym, jak zostały one przedstawione jako Rolling Stone Breaking Artist, powiedziały, że ten album „był ich ostatnią szansą”. W rezultacie, „po prostu poszły na to, bawiąc się dobrze”.
W październiku 2007 roku, The Pierces wystąpiły na stacji CW w serialu "Plotkara", w odcinku „The Handmaiden's Tale”, grając swoje utwory „Secret” i „Three Wishes”. Pojawiły się ponownie w odcinku „Hi, Society”, grając te same dwie piosenki.
21 sierpnia 2008, piosenka „Secret” pojawiła się w zwiastunie serialu "Dexter". W maju 2009 roku holenderski kanał telewizyjny NET 5 wykorzystał „Secret” w zwiastunie do swoich seriali fantasy Czarodziejki i Zaklinacz Dusz. Utwór został również zagrany w końcowych napisach w filmie ExTerminators.
2010 – 2012: "You &amp; I".
Dnia 30 maja 2011 roku, został wydany czwarty album sióstr, "You &amp; I", zawierając cztery nowe single: „Love You More”, „You'll Be Mine”, „Glorious” i „It will not be Forgotten”, wypuszczonych przez firmę Polydor Records. Jednakże, posiadając wytwórnię w Wielkiej Brytanii i w konsekwencji skupiając się na zwiększeniu tam swojej popularności, dopiero na drugim stopniu stawiają karierę w USA.
Wyruszyły w swoją pierwszą oficjalną trasę koncertową w czerwcu 2011 roku, z zespołem Delta Maid i Alice Gold jako support. Koncerty miały miejsce:  7 czerwca – The Pleasance (Edynburg (Szkocja), 8 czerwca – Rescue Rooms (Nottingham), 9 czerwca – The Cockpit (Leeds), 11 czerwca – The Ruby Lounge (Manchester), 12 czerwca – HMV Institute (Birmingham), 13 czerwca – Thekla (Bristol), 14 czerwca – Bush Hall (Londyn).
Siostry The Pierces zagrały także na festiwalu Glastonbury w czerwcu 2011 roku.
The Pierce grały jako support zespołu Coldplay na festiwalu iTunes w lipcu 2011 roku, który miał miejsce w czasie 36 urodzin Alison. Druga, znacznie większa trasa koncertowa po Wielkiej Brytanii odbyła się w październiku 2011 roku, z Marcusem Foster jako support. 11 września 2011 roku duet ogłosił za pośrednictwem Twittera , że ich następnym singlem w UK z albumu "You &amp; I" będzie „Kissing You Goodbye”, który został wydany 23 października. The Pierces ponownie było supportem dla Coldplay podczas ich trasy po Ameryce Północnej w kwietniu i maju 2012 roku. Pojawiły się one w Edmonton, Calgary, Vancouver, Portland, Seattle, San Jose i Los Angeles.
2012 – 2015: "Creation".
Catherine Pierce odkryła w sierpniu 2013 roku na Twitterze, że ich nowy album ukaże się na początku 2014. Piosenka „We Are Stars” została zagrana w serialu stacji CW "Piękna i Bestia" w odcinku „Any Means Possible”.
31 stycznia 2014 roku, zespół potwierdził na Twiterze, że ich nowy album będzie nazywał się "Creation" i opublikował wideo z pierwszym singlem, „Kings”. Piosenka „Believe in Me” została wydany późnego marca jako drugi promujący utwór. 12 kwietnia 2014 roku, uzyskała ona 66 miejsce w rankingu UK Top 100. Premiera oficjalnego teledysku dla „Kings” miała miejsce 22 maja na Vevo. Album został wydany 1 września 2014 roku.
2015 – obecnie.
19 sierpnia 2015 roku The Pierces poinformowała na oficjalnym Facebooku zespołu, że postanawiają na jakiś czas przerwać działalność, by zając się solowymi projektami.

</doc>
<doc id="3834263" url="https://pl.wikipedia.org/wiki?curid=3834263" title="John Bosco Chang Shin-ho">
John Bosco Chang Shin-ho

John Bosco Chang Shin-ho (ur. 25 maja 1966 w Daegu) – koreański duchowny katolicki, biskup pomocniczy Daegu od 2016.
Życiorys.
Prezbiterat.
Święcenia kapłańskie otrzymał 25 sierpnia 1998 i został inkardynowany do archidiecezji Daegu. Przez rok pracował jako wikariusz, a następnie odbył w Rzymie studia doktoranckie z liturgiki. Po powrocie do kraju został wykładowcą archidiecezjalnego seminarium, a w 2009 objął funkcję sekretarza komisji liturgicznej przy koreańskiej Konferencji Episkopatu.
Episkopat.
31 maja 2016 papież Franciszek mianował go biskupem pomocniczym diecezji Daegu ze stolicą tytularną "Vescera". Sakry biskupiej udzielił mu 12 lipca 2016 ordynariusz - arcybiskup Thaddeus Cho Hwan-kil.

</doc>
<doc id="3834264" url="https://pl.wikipedia.org/wiki?curid=3834264" title="Johannes Aavik">
Johannes Aavik

Johannes Aavik (ur. 1880, zm. 1973) – estoński filolog i poeta. Z wykształcenia był historykiem i romanistą. Był członkiem organizacji "Noor-Eesti" ("Młoda Estonia"). Odegrał ważną rolę w modernizacji języka estońskiego. W celu dostosowania estońskiego do potrzeb nowoczesnego świata zapożyczał słowa z pokrewnego fińskiego, a nawet wymyślał neologizmy. W zakresie kultury opowiadał się za orientacją zachodnioeuropejską.

</doc>
<doc id="3834268" url="https://pl.wikipedia.org/wiki?curid=3834268" title="Griselda (opera)">
Griselda (opera)



</doc>
<doc id="3834272" url="https://pl.wikipedia.org/wiki?curid=3834272" title="Przystawka do gwintowania">
Przystawka do gwintowania

Przystawka do gwintowania – urządzenie mechaniczne przeznaczone do nacinania i wygniatania gwintów. Gwintowniki montowane są w uchwycie mocującym w dolnej części urządzenia, które może być montowane na obrabiarkach do metalu (np. wiertarkach lub frezarkach konwencjonalnych. Przystawką można nacinać gwinty wewnętrzne. Urządzenie posiada wbudowane regulowane sprzęgło przeciążeniowe, które zabezpiecza gwint oraz gwintownik przed uszkodzeniem, kompensację osiową oraz automatyczną zmianę kierunków obrotów. Ta ostatnia pozwala na gwintowanie na wiertarkach i frezarkach, które nie posiadają funkcji gwintowania. W momencie gdy operator cofa dźwignię posuwu następuje automatyczna i łagodna zmiana kierunków obrotu gwintownika, co pozwala na wyprowadzenie go z otworu. Głowice stosuje się zazwyczaj przy masowej produkcji gwintów przelotowych i nieprzelotowych. Głowice do gwintowania posiadają wymienne tulejki zaciskowe, które pozwalają na montowanie gwintowników o różnych średnicach roboczych. Przystawki pozwalają wykonywanie gwintów metrycznych oraz calowych odpowiadających im rozmiarowi metrycznemu średnicy narzędzia. Posuw przenoszony jest za pomocą dźwigni obrabiarki a wbudowana kompensacja osiowa zapewnia prawidłowe nacięcie gwintu (tj. o zadanym skoku). 
Podział.
Ze względu na zakres pracy przystawki dzielimy na:
Ze względu na stożki mocujące:

</doc>
<doc id="3834277" url="https://pl.wikipedia.org/wiki?curid=3834277" title="Wilhelm August (książę Saksonii-Eisenach)">
Wilhelm August (książę Saksonii-Eisenach)

Wilhelm August (ur. 30 listopada 1668 w Eisenach, zm. 23 lutego 1671 tamże) – książę Saksonii-Eisenach. Jego władztwo było częścią Świętego Cesarstwa Rzymskiego Narodu Niemieckiego. Pochodził z rodu Wettynów.
Był synem księcia Saksonii-Eisenach Adolfa Wilhelma i jego żony księżnej Marii Elżbiety (czterej starsi synowie tej pary zmarli w niemowlęctwie). Urodził się 9 dni po śmierci ojca. Pozostawał monarchą od urodzenia do śmierci. Regencję w imieniu małoletniego księcia sprawował stryj – książę Saksonii-Marksuhl Jan Jerzy I, został on również jego następcą.
Książę Wilhelm August został pochowany w kościele św. Jerzego w Eisenach.

</doc>
<doc id="3834278" url="https://pl.wikipedia.org/wiki?curid=3834278" title="Simon Ok Hyun-jjn">
Simon Ok Hyun-jjn

Simon Ok Hyun-jjn (ur. 5 marca 1968 w Gwangju) – koreański duchowny katolicki, arcybiskup metropolita Gwangju od 2022.
Życiorys.
Święcenia kapłańskie otrzymał 26 stycznia 1994 i został inkardynowany do archidiecezji Gwangju. Po kilkuletnim stażu duszpasterskim i studiach w Rzymie został pracownikiem, a następnie wykładowcą katolickiego uniwersytetu w rodzinnym mieście.
12 maja 2011 papież Benedykt XVI mianował go biskupem pomocniczym diecezji Gwangju ze stolicą tytularną "Pederodiana". Sakry biskupiej udzielił mu 6 lipca 2011 ordynariusz - arcybiskup Hyginus Kim Hee-joong.
19 listopada 2022 papież Franciszek mianował go arcybiskupem metropolitą Gwangju. 

</doc>
<doc id="3834300" url="https://pl.wikipedia.org/wiki?curid=3834300" title="Telewizja WP">
Telewizja WP



</doc>
<doc id="3834301" url="https://pl.wikipedia.org/wiki?curid=3834301" title="Stadion MOSiR w Bytowie">
Stadion MOSiR w Bytowie

Stadion MOSiR w Bytowie – stadion piłkarski, na którym swoje mecze rozgrywają piłkarze Bytovii Bytów. Obecnie stadion posiada 2043 miejsc siedzących i sztuczne oświetlenie (1600 luksów)
Położenie stadionu.
Stadion Bytovii znajduje się przy ulicy Mickiewicza 13.
Przebudowa stadionu.
W 2012 roku powstały nowe trybuny wzdłuż boiska, z których ta główna otrzymała jednocześnie zadaszenie.
5 września 2015 w meczu Bytovia Bytów z Dolcan Ząbki nastąpiła inauguracja sztucznego oświetlenia.
Rekord frekwencji.
Rekord frekwencji na stadionie w Bytowie nastąpił 27 października 2009 roku w meczu 1/8 Pucharze Polski pomiędzy Bytovią II Bytów, a Wisłą Kraków z wynikiem 0-2 dla gości. Specjalnie na ten mecz zostały zamontowane przenośne trybuny. Stadion pomieścił 5000 widzów.

</doc>
<doc id="3834302" url="https://pl.wikipedia.org/wiki?curid=3834302" title="Bojan Šrot">
Bojan Šrot

Bojan Šrot (ur. 9 lutego 1960 w Celje) – słoweński polityk, prawnik i samorządowiec, wiceminister sprawiedliwości, długoletni burmistrz Celje, w latach 2007–2009 przewodniczący Słoweńskiej Partii Ludowej.
Życiorys.
Ukończył szkołę średnią w swojej rodzinnej miejscowości, a w 1985 studia prawnicze na Uniwersytecie Lublańskim. W 1989 zdał egzamin zawodowy, po czym do 1991 orzekał jako sędzia w Šmarje pri Jelšah. W 1991 założył własną firmę prawniczą.
W 1997 został sekretarzem stanu w ministerstwie sprawiedliwości. W 1998 objął urząd burmistrza Celje, uzyskiwał reelekcję w wyniku kolejnych wyborów samorządowych. Funkcję tę pełnił do czasu swojej wyborczej porażki w 2022. Zaangażował się w działalność polityczną w ramach Słoweńskiej Partii Ludowej; od listopada 2007 do marca 2009 pełnił funkcję przewodniczącego tego ugrupowania.

</doc>
<doc id="3834305" url="https://pl.wikipedia.org/wiki?curid=3834305" title="Pływanie na Letnich Igrzyskach Olimpijskich 1948 – 200 m stylem klasycznym kobiet">
Pływanie na Letnich Igrzyskach Olimpijskich 1948 – 200 m stylem klasycznym kobiet

200 m stylem klasycznym kobiet – jedna z konkurencji pływackich rozgrywanych podczas XIV Igrzysk Olimpijskich w Londynie. Eliminacje odbyły się 30 lipca, półfinały 31 lipca, a finał 3 sierpnia 1948 roku.
Zawody kobiet w stylu klasycznym, w przeciwieństwie do zawodów mężczyzn nie zostały zdominowane przez styl motylkowy, który był wówczas dozwolony. W finale, płynąca delfinem reprezentantka Węgier Éva Székely narzuciła swoim rywalkom szybkie tempo, ale wkrótce osłabła i na prowadzenie wysunęły się rekordzistka świata na tym dystansie, Holenderka Nel van Vliet i Węgierka Éva Novák-Gerard. Wydawały się one toczyć pojedynek tylko między sobą, ale na ostatnim nawrocie Australijka Nancy Lyons, która dotychczas była piąta awansowała na trzecie miejsce. Lyons świetnie finiszowała i wyprzedziła Novák-Gerard. Nie udało jej się jednak pokonać Nel van Vliet, która z czasem 2:57,2 została mistrzynią olimpijską. Srebrny medal, ze stratą 0,5 s, zdobyła Nancy Lyons. Brąz wywalczyła Éva Novák-Gerard (3:00,2).
Wcześniej, w eliminacjach nowy rekord olimpijski (3:01,2) ustanowiła Éva Székely. Kilka minut później, jej rekord poprawiła Nel van Vliet, uzyskując czas 2:57,4. Podczas półfinałów Holenderka pobiła swój rekord czasem 2:57,0.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do półfinałów zakwalifikowały się cztery najlepsze pływaczki z każdego wyścigu oraz pozostałe cztery zawodniczki z najlepszymi czasami.
Półfinały.
Do finału zakwalifikowały się trzy najlepsze pływaczki z każdego wyścigu oraz pozostałe dwie zawodniczki z najlepszymi czasami.

</doc>
<doc id="3834327" url="https://pl.wikipedia.org/wiki?curid=3834327" title="Salvator merianae">
Salvator merianae



</doc>
<doc id="3834328" url="https://pl.wikipedia.org/wiki?curid=3834328" title="Harriet Bates">
Harriet Bates

Harriet Bates (Harriet Leonora Vose Bates, ur. 1856, zm. 1886) – poetka amerykańska, znana pod pseudonimem Eleanor Putnam. Jest autorką między innymi tomu opowiadań "Old Salem", który opublikował jej mąż, Arlo Bates.

</doc>
<doc id="3834330" url="https://pl.wikipedia.org/wiki?curid=3834330" title="Benedictus Son Hee-song">
Benedictus Son Hee-song

Benedictus Son Hee-song (ur. 28 stycznia 1957 w Kyenki Yeonchenun Chadari) – koreański duchowny katolicki, biskup pomocniczy Seulu od 2015.
Życiorys.
Prezbiterat.
Święcenia kapłańskie otrzymał 4 lipca 1986 i został inkardynowany do archidiecezji seulskiej. Po święceniach studiował w Austrii, zaś po powrocie do kraju przez dwa lata pracował jako proboszcz. W latach 1994–2012 był wykładowcą seulskiego seminarium, a w kolejnych latach kierował kurialnym wydziałem duszpasterskim.
Episkopat.
14 lipca 2015 papież Franciszek mianował go biskupem pomocniczym archidiecezji seulskiej ze stolicą tytularną "Camplum". Sakry biskupiej udzielił mu 28 sierpnia 2015 ordynariusz Seulu - arcybiskup Andrew Yeom Soo-jung.

</doc>
<doc id="3834333" url="https://pl.wikipedia.org/wiki?curid=3834333" title="Podstawy fizyki">
Podstawy fizyki

Podstawy fizyki – oparty na rachunku różniczkowym i całkowym podręcznik fizyki dla studentów. Pierwotnymi głównymi autorami byli amerykańscy fizycy Robert Resnick i David Halliday, którzy w 1960 opublikowali dwutomowy skrypt "Physics for students of science and engineering" (od wydania z 1966 pt. "Physics", a od 1970 w wersji skróconej, w jednym tomie jako "Fundamentals of physics", od czwartego wydania z 1993 jako współautor Jearl Walker). Publikacja została przetłumaczona na ponad 47 języków.
Podręcznik jest obecnie szeroko stosowany jako uzupełnienie kursów realizowanych na uczelniach wyższych, również w Polsce. Jest bardzo dobrze znany wśród studentów nauk przyrodniczych i inżynieryjnych – jako podręcznik przygotowujący do realizacji dalszych kursów. W 2002 roku Amerykańskie Towarzystwo Fizyczne uhonorowało publikację tytułem najwybitniejszego akademickiego podręcznika fizyki XX wieku.
Autorami pierwszej edycji są David Halliday i Robert Resnick. Nowsze wydania zostały wzbogacone przez Jearla Walkera o dodatkowe, pomocnicze pytania na końcu każdego rozdziału.
Publikacje omawiają większość podstawowych zagadnień fizyki.
Struktura podręczników.
Każda część składa się rozdziałów dotyczących różnych zagadnień fizyki od fizyki klasycznej (kinematyka, dynamika, mechanika, termodynamika, elektromagnetyzm) po zagadnienia fizyki współczesnej, takie jak szczególna teoria względności, fizyka atomowa czy energetyka jądrowa.
Każdy rozdział poprzedza zagadka lub ciekawostka dotycząca określonych zagadnień, która ma zachęcić czytelnika do dalszej lektury. W najnowszej wersji zrezygnowano z tego rodzaju wprowadzenia na rzecz krótkiego streszczenia poprzedzającego treści każdego z rozdziałów. 
Najważniejsze definicje różnych zjawisk lub zasad fizyki ujęte są w ramki. Większość zagadnień poprzedzona jest opisem doświadczenia prowadzącego do dalszych wniosków. W podręczniku znajduje się wiele ilustracji mających za zadanie ułatwić zrozumienie zjawisk fizycznych.
Istotnym elementem podręcznika są liczne, krótkie sprawdziany weryfikujące zrozumienie treści oraz przykłady zadań obliczeniowych wraz ze szczegółowymi rozwiązaniami. Na końcu każdego rozdziału znajduje się zbiór zadań. Część rozwiązań można znaleźć na końcu każdego tomu, a część na stronie internetowej podręcznika (www.wiley.com/college/hrw) lub w postaci interaktywnej, wykorzystującej oprogramowanie Interactive Learning Ware na tej samej stronie internetowej. 
Zawartość poszczególnych tomów (wydanie polskie):

</doc>
<doc id="3834339" url="https://pl.wikipedia.org/wiki?curid=3834339" title="Kapitan Nemo (ujednoznacznienie)">
Kapitan Nemo (ujednoznacznienie)



</doc>
<doc id="3834340" url="https://pl.wikipedia.org/wiki?curid=3834340" title="Timothy Yu Gyoung-chon">
Timothy Yu Gyoung-chon

Timothy Yu Gyoung-chon (ur. 4 września 1962 w Jung-gu) – koreański duchowny katolicki, biskup pomocniczy Seulu od 2014.
Życiorys.
Prezbiterat.
Święcenia kapłańskie otrzymał 30 stycznia 1992 i został inkardynowany do archidiecezji seulskiej. Po święceniach i studiach w Niemczech przez parę miesięcy pracował jako wikariusz, a następnie został wykładowcą seulskiego uniwersytetu katolickiego. W 2008 został kierownikiem Instytutu Posług Duszpasterskich.
Episkopat.
30 grudnia 2013 papież Franciszek mianował go biskupem pomocniczym archidiecezji seulskiej ze stolicą tytularną "Puppi". Sakry biskupiej udzielił mu 5 lutego 2014 ordynariusz - arcybiskup Andrew Yeom Soo-jung.

</doc>
<doc id="3834344" url="https://pl.wikipedia.org/wiki?curid=3834344" title="Park and ride">
Park and ride



</doc>
<doc id="3834345" url="https://pl.wikipedia.org/wiki?curid=3834345" title="Peter Chung Soon-taek">
Peter Chung Soon-taek

Peter Chung Soon-taek OCD (ur. 5 sierpnia 1961 w Daegu) – koreański duchowny katolicki, arcybiskup metropolita Seulu od 2021.
Życiorys.
Prezbiterat.
Święcenia kapłańskie otrzymał 16 lipca 1992 w zakonie karmelitów bosych. Był m.in. mistrzem zakonnego nowicjatu, definitorem koreańskiej prowincji oraz definitorem generalnym zakonu dla Dalekiego Wschodu i Oceanii.
Episkopat.
30 grudnia 2013 papież Franciszek mianował go biskupem pomocniczym archidiecezji seulskiej ze stolicą tytularną "Tamazuca". Sakry biskupiej udzielił mu 5 lutego 2014 ówczesny ordynariusz – arcybiskup Andrew Yeom Soo-jung.
28 października 2021 został mianowany arcybiskupem metropolitą Seulu. 

</doc>
<doc id="3834352" url="https://pl.wikipedia.org/wiki?curid=3834352" title="Mary E. Kail">
Mary E. Kail

Mary E. Kail (ur. 1828, zm. 1890) – amerykańska poetka. Była córką Andrew Harpera i Mary McDermott-Roe. Ojciec poetki zmarł przedwcześnie, prawdopodobnie na malarię, kiedy Mary i jej siostra Virginia były jeszcze dziećmi. Siostry przeprowadziły się do Carroll County. W 1843 roku Mary poślubiła Gabriela Kaila (1814-88). W 1878 roku poetka pracowała jako edytorka "Connotton Valley Times". Później była urzędniczką w Departamencie Skarbu, ale utraciła tę pracę w związku z reorganizacją administracji. Pisała hymny religijne. Wydała tomik "Crown our Heroes and Other Poems". Napisała między innymi "Odę pogrzebową generała Granta" ("General Grant Funeral Ode").

</doc>
<doc id="3834354" url="https://pl.wikipedia.org/wiki?curid=3834354" title="Lista amerykańskich senatorów ze stanu Teksas">
Lista amerykańskich senatorów ze stanu Teksas

Lista amerykańskich senatorów ze stanu Teksas – senatorzy wybrani ze stanu Teksas.
Stan Teksas został włączony do Unii 29 grudnia 1845 roku. Posiada prawo do mandatów senatorskich 1. i 2. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="3834355" url="https://pl.wikipedia.org/wiki?curid=3834355" title="Hipoteza glutaminianowa schizofrenii">
Hipoteza glutaminianowa schizofrenii

Hipoteza glutaminianowa schizofrenii – teoria tłumacząca objawy schizofrenii nieprawidłowym neuroprzekaźnictwem glutaminianergicznym w mózgu. Dla patofizjologii schizofrenii mają szczególne znaczenie szlaki glutaminianergiczne korowo-pniowy, korowo-prążkowiowe wzgórzowo-korowe, korowo-wzgórzowe i korowo-korowe. Hipoteza zakłada niedostateczne funkcjonowanie receptorów NMDA w każdym z tych szlaków i przedstawia potencjalne mechanizmy powstawania objawów pozytywnych, negatywnych, poznawczych i afektywnych schizofrenii. Potwierdzają ją obserwacje kliniczne psychoz po antagonistach receptora NMDA, a także związek niektórych genów podatności na schizofrenię z układem glutaminanergicznym. W trakcie badań są leki wpływające na układ glutaminanergiczny. Hipoteza glutaminianowa nie wyklucza hipotezy dopaminowej, obie teorie uzupełniają się.
Do hipotezy glutaminianowej doprowadziły obserwacje stanów psychotycznych przypominających schizofrenię u zdrowych osób które przyjęły fencyklidynę (PCP), antagonistę receptorów NMDA. Podobne objawy wywołują dizocylpina i ketamina, które również są antagonistami NMDA. W przeciwieństwie do psychoz indukowanych agonistami receptorów dopaminergicznych, psychozy po fencyklidynie i innych antagonistach NMDA charakteryzują się zarówno pozytywnymi, jak i negatywnymi objawami. Uważa się, że PCP i ketamina wiążą receptory NMDA na neuronach GABA-ergicznych we wzgórzu, podstawnym kresomózgowiu i hipokampie. U zdrowych osób funkcją szlaku glutaminianergicznego korowo-pniowego jest hamowanie aktywności dopaminergicznej mezolimbicznego szlaku dopaminergicznego. Zablokowanie receptorów NMDA w tym szlaku przez PCP lub potencjalne niedostateczne działanie receptorów NMDA u osób ze schizofrenią prowadziłoby do nadmiernej aktywności dopaminergicznej szlaku mezolimbicznego, a w konsekwencji do objawów pozytywnych (wytwórczych).
Hipofunkcja receptorów NMDA w zstępujących szlakach korowo-pniowych może też, w bardziej pośredni sposób, przyczyniać się do objawów afektywnych i poznawczych. Uważa się, że w powstawaniu tych objawów kluczowy jest mezokortykalny szlak dopaminergiczny. W normalnych warunkach korowo-pniowe neurony glutaminianergiczne tonicznie pobudzają neurony dopaminergiczne w brzusznym polu nakrywki, wysyłające projekcje do kory przedczołowej (PFC). Niedostateczne działanie receptorów NMDA powoduje niedostateczną aktywność szlaku mezokortykalnego i objawy negatywne oraz poznawcze.
Nieprawidłowe funkcjonowanie szlaków korowo-prążkowiowych i wzgórzowo-korowych (tworzących dwie odnogi tzw. obwodu korowo-prążkowiowo-wzgórzowo-korowego, CSTC) może prowadzić do nieprawidłowego działania hipotetycznego mechanizmu, określanego jako sensoryczny filtr wzgórzowy. Gdy hamowanie wzgórzowe nie działa prawidłowo, do kory mózgowej dochodzi nadmierna informacja sensoryczna, co przeciąża i zakłóca jej pracę. Filtr wzgórzowy regulowany jest także przez szlak mezolimbiczny. Nadmierna aktywność dopaminergiczna osłabia działanie filtra. Szlak korowo-prążkowiowy kończy się na neuronach GABA-ergicznych prążkowia, wysyłających projekcje do wzgórza i hamujące jego aktywność. Niedostateczne działanie receptorów NMDA w szlaku korowo-prążkowiowym prowadzi do niewystarczającego pobudzenia neuronów GABA-ergicznych stanowiących filtr wzgórzowy, czego wynikiem jest nieskuteczne filtrowanie informacji sensorycznej. Gdy jednocześnie nadaktywny jest szlak mezolimbiczny, działanie filtra jest jeszcze bardziej osłabione, a nadmiar informacji dochodzącej do kory może spowodować objawy psychotyczne.
Glutaminianergiczne projekcje korowo-korowe i pętle korowo-korowe między różnymi obszarami kory przedczołowej pośredniczą w procesach przetwarzania informacji. Przy niedostatecznym działaniu receptorów NMDA proces przetwarzania informacji zachodzi nieprawidłowo i chaotycznie. Może to prowadzić np. do nadmiernej aktywacji pętli łączącej brzuszno-przyśrodkową korę przedczołową (VMPFC) z korę oczodołowo-czołową (OFC) oraz niedostatecznej aktywacji pętli łączącej grzbietowo-boczną korę przedczołową (DLPFC) i brzuszno-przyśrodkową korę przedczołową (VMPFC) i przyczyniać się do objawów schizofrenii.
W psychozie w przebiegu tocznia rumieniowatego i innych chorób autoimmunologicznych produkowane są przeciwciała przeciwko receptorom NMDA, co może tłumaczyć objawy psychotyczne. Opisano też paraneoplastyczne, autoimmunologiczne zapalenie mózgu spowodowane produkcją przeciwciał skierowanych przeciwko receptorom NMDA, klinicznie objawiające się psychozą.
Dodatkowym aspektem hipotezy jest domniemana nadmierna aktywność glutaminianergiczna we wczesnym stadium schizofrenii, mogąca prowadzić do ekscytotoksyczności i zakłócenia procesów neurorozwojowych. Badania z użyciem protonowej spektroskopii rezonansu magnetycznego (1H-MRS) wykazują zwiększony poziom metabolitów glutaminianu w korze czołowej u osób z wczesną schizofrenią, a nawet u osób z objawami prodromalnymi, co sugeruje aktywny proces neurotoksyczny i uszkodzenie neuronów przez glutaminian. Zbyt duży poziom glutaminianu powoduje nadmierną stymulację receptorów NMDA, zwiększony przepływ jonów wapnia do wnętrza neuronów i w konsekwencji śmierć komórek. Tłumaczyłoby to objawy poznawcze i negatywne już na wczesnych etapach choroby.
Poparciem hipotezy glutaminianergicznej są zidentyfikowane geny podatności na schizofrenię, z których część związana jest z synaptogenezą, funkcją receptora NMDA i neuroprzekaźnictwem w układzie glutaminianergicznym. Należą tu gen "DAOA" kodujący białko aktywatora oksydazy d-aminokwasów, gen dysbindyny regulującej aktywność pęcherzykowego transportera dla glutaminianu (vGluT), gen "DISC1" kodujący białko wpływające na transport pęcherzyków synaptycznych w neuronach glutaminianergicznych. Na funkcjonowanie receptora NMDA wpływają dysbindyna, neuregulina i DISC-1. Rzadki polimorfizm genu "GRIN3A" kodującego podjednostkę receptora NMDA również jest związany ze schizofrenią.
Konsekwencją hipotezy są eksperymentalne strategie psychofarmakologiczne mające na celu poprawę przekaźnictwa glutaminianergicznego. Jako leki przeciwpsychotyczne badano, między innymi, agonisty glicyny (która jest niezbędna do pełnego działania receptora NMDA), w tym d-cykloserynę. Badano też inhibitory transporterów glicyny na komórkach glejowych GlyT1, agonisty presynaptycznych receptorów glutaminianowych mGluR2/3, na przykład LY-404,039, modulatory receptorów AMPA, agonisty i antagonisty receptorów sigma-1. Badana jest też skuteczność połączenia farmakoterapii neuroleptykami i memantyną. Memantyna jest niekompetycyjnym, nieselektywnym, napięciozależnym antagonistą receptorów NMDA. Łączy się z receptorem NMDA w innym miejscu niż PCP i nie wywołuje objawów psychotycznych. Uważa się, że redukuje nadmierną stymulację receptorów NMDA i może przywracać równowagę w układzie glutaminianergicznym. Badania kliniczne przyniosły jednak niejednoznaczne wyniki.
Hipotezę glutaminianową schizofrenii wysunęli Kim i wsp. w 1980 roku. Od tego czasu uległa znacznym modyfikacjom i uzupełnieniom.

</doc>
<doc id="3834356" url="https://pl.wikipedia.org/wiki?curid=3834356" title="Szlak nakrywkowo-mezolimbiczny">
Szlak nakrywkowo-mezolimbiczny



</doc>
<doc id="3834359" url="https://pl.wikipedia.org/wiki?curid=3834359" title="Erdal Yıldız">
Erdal Yıldız

Erdal Yıldız (ur. 1 stycznia 1966 w Tunceli) – turecko-niemiecki aktor teatralny, filmowy i telewizyjny.
Życiorys.
Wczesne lata.
Urodził się w Tunceli w Turcji. Kiedy miał siedem lat, raz z rodziną przeprowadził się do Dettingen w Niemczech. W wieku 18 lat przeniósł się z prowincji Badenii-Wirtembergii do Berlina, aby zostać aktorem. W latach 1991–1993 uczył się aktorstwa w prestiżowym Lee Strasberg Theatre and Film Institute w Nowym Jorku.
Kariera.
Wystąpił na scenie w dwóch sztukach Tennessee Williamsa "Tramwaj zwany pożądaniem" i "Kotka na gorącym blaszanym dachu". W 1999 roku zadebiutował w kinowym filmie "Lola i Billy Kid" ("Lola &amp; Bilidikid") jako kochanek zamordowanego z zemsty transwestyty. Następnie w dramacie "Aprilkinder" (1999) jako pracownik w fabryce mięsa do hamburgerów zakochuje się w niemieckiej prostytutce Kim. W thrillerze "Przyjaciele" ("Freunde", 1999) u boku Benno Fürmanna był drobnym przestępcą. W "Leila i Nick" ("Barfuss", 2005) z Tilem Schweigerem zagrał policjanta, w "Jeden dzień w Europie" ("One day in Europe", 2005) pojawił się jako Celal. Pojawiał się także w serialach i filmach niemieckich, między innymi: "Tatort", "Finlandia" ("Finnlandia", 2001) i "Tata do pary II" ("Kokowääh 2", 2013).

</doc>
<doc id="3834362" url="https://pl.wikipedia.org/wiki?curid=3834362" title="Paschal Grousset">
Paschal Grousset

Jean-François Paschal Grousset (ur. 7 kwietnia 1844 w Corte na Korsyce; zm. 9 kwietnia 1909 w Paryżu) – francuski polityk (m.in. jeden z przywódców Komuny Paryskiej i deputowany do francuskiego parlamentu), dziennikarz, tłumacz i pisarz science-fiction. 
Jako pisarz Grousset publikował pod pseudonimami Docteur Flavius, André Laurie, Philippe Daryl, Tiburce Moray i Léopold Virey.
Ważniejsze prace literackie.
Wydane pod nazwiskiem Paschal Grousset:
Wydane pod ps. Philippe Daryl:
Wydane pod ps. André Laurie:
Współpraca autorska z Juliuszem Vernem.
W 1884 Grousset napisał powieść "Rozbitek z Cynthii" (I wyd. 1885). Używał pseudonimu "André Laurie" i współpracował, tak jak Verne, z wydawcą Pierre-Julesem Hetzelem. Verne dokonał jedynie redakcji tekstu, a jego nazwisko pojawiło się na okładce w celach marketingowych. Tytuł nie wszedł do cyklu Niezwykłe podróże.
Para autorska Verne – Grousset stworzyła jeszcze dwie inne powieści: "Pięćset milionów hinduskiej władczyni" (I wyd. 1879) i "Gwiazdę Południa" (I wyd. 1884).
Część znawców twierdzi jednak, że są to także powieści napisane przez Grousseta i jedynie skorygowane przez Verne'a, nie jest jednak znana dokładnie wielkość owych korekt. Działo się to w czasach po Komunie Paryskiej (1871), której Grousset był jednym z przywódców, a po jej upadku i aresztowaniu został w 1872 deportowany do Nowej Kaledonii, skąd zbiegł i mieszkał m.in. w Sydney, San Francisco, Nowym Jorku i Londynie (utrzymując się z nauki języka francuskiego), by powrócić do Francji po amnestii w 1880. Po czym zajął się w literaturą i kulturą fizyczną, aby w końcu wrócić do polityki, a w 1893, zostać deputowanym socjalistycznym 12. dzielnicy Paryża. Nie miał więc czasu zajmować się poprawkami swoich rękopisów, które powierzył Hetzelowi, a ten zwrócił się o to do Verne'a.

</doc>
<doc id="3834364" url="https://pl.wikipedia.org/wiki?curid=3834364" title="André Laurie">
André Laurie



</doc>
<doc id="3834365" url="https://pl.wikipedia.org/wiki?curid=3834365" title="Jean-François Paschal Grousset">
Jean-François Paschal Grousset



</doc>
<doc id="3834367" url="https://pl.wikipedia.org/wiki?curid=3834367" title="Philippe Daryl">
Philippe Daryl



</doc>
<doc id="3834368" url="https://pl.wikipedia.org/wiki?curid=3834368" title="Tiburce Moray">
Tiburce Moray



</doc>
<doc id="3834369" url="https://pl.wikipedia.org/wiki?curid=3834369" title="Léopold Virey">
Léopold Virey



</doc>
<doc id="3834370" url="https://pl.wikipedia.org/wiki?curid=3834370" title="Czongkemin">
Czongkemin

Czongkemin () – rzeka w północnym Kirgistanie.
Powierzchnia basenu 1890 km², średni roczny przepływ 21,7 m³/s. Wpada do rzeki Czu.
W 1911 r. w dolinie rzeki znajdowało się epicentrum bardzo silnego trzęsienia ziemi.

</doc>
<doc id="3834375" url="https://pl.wikipedia.org/wiki?curid=3834375" title="Andrzej Kątny">
Andrzej Kątny

Andrzej Kątny (ur. 4 lutego 1949 w Gorzycach Wielkich) – polski językoznawca, filolog germański, nauczyciel akademicki, profesor doktor habilitowany.
Życiorys.
Uczęszczał do Technikum Kolejowego Ministerstwa Edukacji w Ostrowie Wielkopolskim, zgłębiając tajniki dziedzin takich jak maszynoznawstwo czy elektrotechnika. Szkołę ukończył zdając maturę w roku 1968. W tym samym roku rozpoczął studia filologii germańskiej na Uniwersytecie im. Adama Mickiewicza w Poznaniu. Uczęszczał na zajęcia znamienitych wykładowców, m.in. Huberta Orłowskiego czy Stefana H. Kaszyńskiego. Przygotowanie techniczne ze szkoły średniej znacznie wpłynęło na zainteresowania prof. Kątnego, bowiem szybko zajął się językoznawstwem. Studia ukończył w 1973 roku z wynikiem bardzo dobrym, składając pracę magisterską "Die Modalverben des Deutschen und Polnischen" ("Czasowniki modalne w języku niemieckim i polskim") napisaną pod kierownictwem prof. Andrzeja Z. Bzdęgi. Profesor Bzdęga odegrał istotną rolę w życiu Kątnego, motywując go do kolejnych badań nad językoznawstwem, w szczególności modalnością w języku niemieckim i polskim.
Po ukończeniu studiów Kątny został zatrudniony na stanowisku nauczyciela j. niemieckiego w III Liceum Ogólnokształcącym w Ostrowie Wielkopolskim. Pracę w szkole łączył z pisaniem swojego doktoratu. W 1975 roku przeniósł się do Rzeszowa, gdzie otrzymał stanowisko w nowo otwartej Katedrze Filologii Germańskiej w Wyższej Szkole Pedagogicznej. Pracę rozpoczął na stanowisku asystenta, awansując z czasem na stanowisko adiunkta. Jednocześnie nadal pracował nad swoją dysertacją. Stopień doktora w dziedzinie językoznawstwa uzyskał na UAM w 1980 roku, broniąc rozprawę "Die Modalverben und Modalwörter im Deutschen und Polnischen," ponownie pod kierownictwem prof. dr hab. A. Bzdęgi. Była to pierwsza z licznych jego prac, traktująca o gramatyce kontrastywnej polsko-niemieckiej oraz jedna z pierwszych książek germanistycznych z tego zakresu. Rozprawa została nagrodzona nagrodą Rektora WSP w Rzeszowie. W 1994 roku, również na UAM, habilitował się (monografia "Zu ausgewählten Aktionsarten im Polnischen und deren Entsprechungen im Deutschen") oraz objął stanowisko kierownika Zakładu Dydaktyki Języka Niemieckiego w Rzeszowie.
W ciągu swojej pracy w Rzeszowie znacznie przyczynił się do rozwoju tejże uczelni, a także polskiej germanistyki w ogóle. Ze względu na panujący w Polsce ustrój komunistyczny wszelkie kontakty naukowe z badaczami zachodnimi były znacznie utrudnione, panował zakaz publikacji w zachodnich wydawnictwach, wyjeżdżać można było jedynie do NRD. Mimo to Kątny zdołał zorganizować dwie międzynarodowe konferencje "Theorie und Praxis der deutsch-polnischen Konfrontation und Translation" w roku 1985 i 1988. Na ich podstawie wydał dwa dzieła. Pierwszą książkę, z okazji 60. urodzin prof. Bzdęgi, jako tom jubileuszowy. Drugą w 1989, zatytułowaną "Studien zur kontrastiven Linguistik und literarischen Übersetzung". Publikacja ta była jedną z pierwszych z dziedziny translatoryki, wydanej po transformacji ustrojowej w Polsce. Była też przyczynkiem do rozpoczęcia – trwającej do dziś – współpracy między Kątnym a Wydawnictwem Naukowym Peter Lang we Frankfurcie nad Menem. Książka została pozytywnie przyjęta również w Niemczech i do dziś uznaje się ją za jedną z najważniejszych publikacji w dziedzinie.
Kolejnym ważnym krokiem w naukowym rozwoju prof. Kątnego była współpraca z profesorem Ulrichem Engelem z Instytutu Języka Niemieckiego w Mannheim. Kątny dołączył do jego zespołu ok. roku 1988, pracując nad "Polsko-niemiecką gramatyką kontrastywną". W projekcie wzięło udział wielu znamienitych badaczy j. polskiego i niemieckiego, m.in. Czesława i Christoph Schatte, Jan Czochralski, Andrzej de Vinzenz i Lesław Cirko. Badania prowadzone m.in. w czasie zjazdów w Mannheim i Karpaczu (w latach 1990-1999) doprowadziły do wydania dwutomowej publikacji "Deutsch-polnische kontrastive Grammatik". Dzieło opublikowane w 1999 w Heidelbergu i Warszawie (1999 i 2000) stanowi jeden z filarów dziedziny językoznawstwa kontrastywnego polsko-niemieckiego. Kątny opracował rozdział "Das Verb" w I tomie, który wraz z innymi jego publikacjami doprowadziła do nadania mu tytułu profesorskiego.
W 1996 Kątny przeniósł się do Gdańska, otrzymując tytuł profesora nadzwyczajnego w Katedrze (obecnie Instytucie) Filologii Germańskiej Uniwersytetu Gdańskiego. W tym samym roku objął też stanowisko kierownika Zakładu Językoznawstwa i Stosowanego. Z IFG na Uniwersytecie Gdańskim związany jest do dziś. W latach 1997-2002 pełnił funkcję zastępcy dyrektora ds. naukowych, w 2002 roku został dyrektorem IFG. Stanowisko to pełnił do 2012 roku. W latach 2002-2012 był redaktorem naczelnym czasopisma "Studia Germanica Gedanensia," będącego jednym z ważniejszych czasopism naukowych polskiej germanistyki (obecnie 20 punktów na liście ministerialnej). Po reorganizacji Wydziału Filologicznego UG został kierownikiem Katedry Językoznawstwa i Teorii Przekładu (2011-2019).
W 2001 roku otrzymał z rąk Prezydenta RP Aleksandra Kwaśniewskiego tytuł naukowy profesora nauk humanistycznych. W tym samym roku w wydawnictwie Peter Lang założył serię "Danziger Beiträge zur Germanistik," która była pierwszą serią w tej oficynie redagowaną przez germanistę polskiego. Publikacje zawierają artykuły z dziedziny językoznawstwa, językoznawstwa stosowanego i literaturoznawstwa. W 2022 roku wydano jej 61. tom.
Pracę na UG łączył z działalnością naukową w WSP, we Wszechnicy Pomorskiej w Olecku, Akademii Pomorskiej w Słupsku i Instytucie Lingwistyki Stosowanej UAM (jako profesor wizytujący). Zajmował się organizacją wielu istotnych wydarzeń naukowych: m.in. pięciu konferencji w Olecku i wielu konferencji międzynarodowych (we współpracy z Instytutem Goethego w Warszawie i Uniwersytetem w Bremie). Sam brał udział w wydarzeniach naukowych w Polsce, Niemczech, Austrii, Szwajcarii, Słowenii, Czechach, Francji, na Węgrzech czy w Kanadzie.
Kątny do dziś prowadzi działalność naukową i dydaktyczną na Uniwersytecie Gdańskim, organizując konferencje czy prowadząc wykłady i ćwiczenia m.in. z gramatyki kontrastywnej i gramatyki opisowej, wyposażając studentów w wartościową wiedzę praktyczną i teoretyczną. W 2021 roku wydał "Das Polnische im Spiegel des Deutschen. Studien zur kontrastiven Linguistik." Pod jego kierunkiem napisano liczne prace licencjackie, magisterskie i doktorskie. Za swoją wieloletnią pracę dydaktyczną i naukową został odznaczony wieloma nagrodami, w tym Medalem Komisji Edukacji Narodowej w 2005.
Osiągnięcia i nagrody
Członkostwo w organizacjach, towarzystwach naukowych i radach czasopism i serii wydawniczych

</doc>
<doc id="3834376" url="https://pl.wikipedia.org/wiki?curid=3834376" title="Szlak nakrywkowo-mezokortykalny">
Szlak nakrywkowo-mezokortykalny



</doc>
<doc id="3834378" url="https://pl.wikipedia.org/wiki?curid=3834378" title="Kątny">
Kątny

Osoby o nazwisku Kątny:
Zobacz także:

</doc>
<doc id="3834381" url="https://pl.wikipedia.org/wiki?curid=3834381" title="Alessandra Scala">
Alessandra Scala

Alessandra Scala (ur. 1475, zm. 1506) – włoska humanistka i poetka. Była córką Bartolomea Scali, kanclerza Florencji. Razem z ojcem obracała się w kręgach naukowych i artystycznych tego miasta, skupionych wokół Wawrzyńca Wspaniałego. Przebywała w towarzystwie Marsilia Ficina, Angela Poliziana i Giovanniego Pici della Mirandola. Uczyła się języka greckiego od przebywających we Florencji Greków, profesorów tamtejszego Uniwersytetu, Janusa Lascarisa i Demetriusa Chalcondylasa. Kiedy obaj uczeni opuścili Florencję, kontynuowała naukę pod kierunkiem wspomnianego Poliziana, biegłego w klasycznej grece. Dała się poznać również jako utalentowana aktorka, grając tytułową rolę w "Elektrze" Sofoklesa. W 1494 Scala wyszła za mąż za greckiego żołnierza i poetę Michelego Marulla. Kiedy sześć lat później Marullo utonął przy przekraczaniu rzeki, Scala schroniła się w klasztorze, porzucając pracę naukową i literacką. Z jej poezji niemal nic się nie zachowało.

</doc>
<doc id="3834383" url="https://pl.wikipedia.org/wiki?curid=3834383" title="Arvid August Afzelius">
Arvid August Afzelius

Arvid August Afzelius (ur. 1785, zm. 1871) – szwedzki duchowny ewangelicki, historyk, badacz mitologii skandynawskiej, poeta i tłumacz. Od 1828 roku aż do śmierci był proboszczem w Enköping. Razem z historykiem Erikiem Gustafem Geijerem opracował trzytomową antologię tekstów ludowych "Svenske folkirsor från forntiden" (1814–17). Przetłumaczył też Eddę i "Herwara-Saga". Wydał również historię Szwecji do Karola XII, która została przetłumaczona na język niemiecki i wydana w 1842 roku.

</doc>
<doc id="3834384" url="https://pl.wikipedia.org/wiki?curid=3834384" title="Édouard Goursat">
Édouard Goursat

Édouard Jean-Baptiste Goursat (ur. 21 maja 1858 w Lanzac, zm. 25 listopada 1936 w Paryżu) – francuski matematyk znany przede wszystkim z wkładu w analizę matematyczną i teorię grup.
Kariera naukowa.
Goursat otrzymał doktorat w 1881 roku z l’École Normale Supérieure za pracę "Sur l'equation differentialle lineaire qui admet integrale la serie hypergeometrique" („O równaniach różniczkowych liniowych, które wyrażają się całką szeregu hipergeometrycznego”). Tam duży wpływ wywarli na niego Jean Darboux, Charles Hermite i Émile Picard. Nauczał na Uniwersytecie Paryskim, Uniwersytecie w Tuluzie i École Normale Supérieure; jego wykłady z ostatniej z uczelni stały się podstawą sławnej trzytomowej pozycji "Cours d'analyse mathématique" („Kurs analizy matematycznej”).
„Jest niemal pewne, że «reguła de l’Hôpitala» znajdowania granicy funkcji wymiernej w punkcie, w którym licznik i mianownik zbiegają do zera, nazywa się tak, ponieważ Goursat nadał tej regule nazwisko de l’Hôpitala w swoim "Cours d’analyse mathématique". Z pewnością reguła ta pojawia się we wcześniejszych tekstach (np. pracach Eulera), ale Goursat był pierwszym, który połączył ją z nazwiskiem de l’Hôpitala”.
Obecna postać twierdzenia całkowego Cauchy’ego zawiera ulepszenia jego autorstwa, dlatego nazywa się je czasami twierdzeniem lub lematem Cauchy’ego–Goursata. Choć Élie Cartan zdawał sobie sprawę, że twierdzenie Greena, twierdzenie Stokesa i twierdzenie Ostrogradskiego–Gaussa mogą być wyrażone za pomocą form różniczkowych, to jednak Goursat w 1917 roku pierwszy zauważył, że uogólnienie Vita Volterry (nazywane dziś uogólnionym twierdzeniem Stokesa) może być zapisane za pomocą form różniczkowych jako formula_1.
Lemat Goursata dla grup (w przedstawionej w artykule postaci, choć dla grup skończonych i bez kryterium normalności) pojawił się po raz pierwszy w pracy "Sur les substitutions orthogonales et les divisions régulières de l’espace" („O podstawieniach ortogonalnych i podziałach regularnych przestrzeni”) z 1889 roku.

</doc>
<doc id="3834388" url="https://pl.wikipedia.org/wiki?curid=3834388" title="Werbel">
Werbel



</doc>
<doc id="3834393" url="https://pl.wikipedia.org/wiki?curid=3834393" title="Dermateaceae">
Dermateaceae

Dermateaceae Fr. – rodzina grzybów z rzędu tocznikowców ("Helotiales").
Charakterystyka.
Saprotrofy i pasożyty drzew, krzewów i roślin zielnych. Owocniki typu apotecjum, zazwyczaj w grupach wyrastające na obumarłej korze, drewnie i tkankach roślinnych, najczęściej wiosną. Apotecja są mięsiste, siedzące lub zagłębione w tkankach żywiciela, o barwie od brunatnej do czarnej. Mają ściany zbudowane z kulistych lub wielościennych komórek. Worki o kształcie maczugowatym, posiadające amyloidalny pierścień u szczytu. Worki dojrzewają stopniowo, w tym samym apotecjum występują worki w różnych stadiach rozwoju. Pomiędzy workami nitkowate wstawki, u niektórych gatunków w górnej części napęczniałe, złączone z sobą i tworzące epitecjum. Czasami w apotecjach obok askogamii występuje także konidiogeneza i tworzone są również zarodniki konidialne.
Anamorfy są niepozorne, u wielu gatunków nieznane. W tradycyjnych ujęciach taksonomicznych zaliczane były do klas "Hyphomyces" i "Coleomyces".
Systematyka.
"Helotiales, Leotiomycetidae, Leotiomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="3834395" url="https://pl.wikipedia.org/wiki?curid=3834395" title="Epitecjum">
Epitecjum

Epitecjum lub epihymenium – występująca w owocnikach niektórych grzybów warstewka pokrywająca od góry hymenium. Tworzona jest przez niektóre elementy hamatecjum, np. przez wstawki. W owocnikach niektórych gatunków elementy te są dłuższe od worków, wyrastając ponad nie rozszerzają się, plątają lub łączą się z sobą tworząc epitecjum.
Epitecjum może być drobnoziarniste, gładkie, czasami o nierównej powierzchni. Ma barwę od jasnej do ciemnej, nawet czarnej.

</doc>
<doc id="3834396" url="https://pl.wikipedia.org/wiki?curid=3834396" title="Epihymenium">
Epihymenium



</doc>
<doc id="3834399" url="https://pl.wikipedia.org/wiki?curid=3834399" title="Wybory parlamentarne we Francji w 1906 roku">
Wybory parlamentarne we Francji w 1906 roku

Wybory parlamentarne we Francji w 1906 roku odbyły się 6 i 20 maja. W wyborach zwyciężyła Partia Republikańska, Radykalna i Radykalno-Socjalistyczna ("Parti républicain, radical et radical-socialiste"; PRRRS), która stworzyła następnie koalicję wraz z innymi partiami centrowymi i centrolewicowymi. Na drugiej pozycji pod względem poparcia znalazła się konserwatywno-liberalna Federacja Republikańska ("Fédération républicaine"; FR), trzecią zaś pozycję zajęła chadecko-konserwatywna Akcja Liberalno-Ludowa ("Action libérale populaire", ALP).

</doc>
<doc id="3834400" url="https://pl.wikipedia.org/wiki?curid=3834400" title="Klaster przemysłowy">
Klaster przemysłowy



</doc>
<doc id="3834403" url="https://pl.wikipedia.org/wiki?curid=3834403" title="Afonia (film)">
Afonia (film)

Afonia () – radziecki film komediowy z 1975 roku w reżyserii Gieorgija Danelii.
Opis fabuły.
Historia hydraulika, którego miłość ratuje od życiowego upadku.

</doc>
<doc id="3834407" url="https://pl.wikipedia.org/wiki?curid=3834407" title="Wybory parlamentarne we Francji w 1902 roku">
Wybory parlamentarne we Francji w 1902 roku

Wybory parlamentarne we Francji w 1902 roku odbyły się 27 kwietnia i 11 maja. W wyborach zwyciężyli prawicowi Postępowi Republikanie, jednak ugrupowania centrowe i centrolewicowe skupione w bloku wyborczym pod nazwą "Blok Lewicy" ("Bloc des gauches") utworzyły rząd większościowy. Oprócz partii lewicowych, które znalazły się "Bloku Lewicy", silne poparcie uzyskały również partie centroprawicowe – Postępowi Republikanie, którzy osiągnęli największe poparcie (19,3%) oraz trzecia siła w Izbie Deputowanych – chadecka Akcja Liberalno-Ludowa, która osiągnęła 16-procentowe poparcie.

</doc>
<doc id="3834412" url="https://pl.wikipedia.org/wiki?curid=3834412" title="Arizona State Sun Devils">
Arizona State Sun Devils

Arizona State Sun Devils – nazwa drużyn sportowych Arizona State University w Tempe, biorących udział w akademickich rozgrywkach w Pacific-12 Conference, organizowanych przez National Collegiate Athletic Association. 
Sekcje sportowe uczelni.
"W nawiasie podano liczbę tytułów mistrzowskich NCAA (stan na 13 listopada 2016)"

</doc>
<doc id="3834418" url="https://pl.wikipedia.org/wiki?curid=3834418" title="Golovinomyces biocellatus">
Golovinomyces biocellatus

Golovinomyces biocellatus (Ehrenb.) V.P. Heluta – gatunek grzybów należący do rodziny mączniakowatych ("Erysiphaceae"). Pasożyt roślin, wywołujący chorobę zwaną mączniakiem prawdziwym.
Systematyka i nazewnictwo.
Pozycja w klasyfikacji według Index Fungorum: "Golovinomyces, Erysiphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi". 
Po raz pierwszy takson ten zdiagnozował w 1821 roku Christian Gottfried Ehrenberg nadając mu nazwę "Erysiphe biocellata". Obecną, uznaną przez Index Fungorum nazwę nadał mu w 1988 roku V.P. Heluta, przenosząc go do rodzaju "Golovinomyces". 
Synonimy nazwy naukowej:
Lektotyp: na karbieńcu pospolitym ("Lycopus europaeus").
Morfologia.
Grzyb mikroskopijny. Grzybnia występuje zazwyczaj na obydwu powierzchniach liścia. Wygląda jak biały, mączysty nalot, jest trwała lub zanikająca, rozproszona lub tworzy cienkie warstewki. Strzępki o szerokości 4–9 μm. Przycistki brodawkowate lub lekko faliste, czasami słabo rozwinięte. Konidiofory wyprostowane, niemal cylindryczne, do kolanek mają długość (30) 40–75 (80) μm i szerokość 10–15 μm. Następne 1–3 człony konidioforów są krótsze, mają szerokość 5-10 μm. Konidia w łańcuszkach. Mają elipsoidalno-jajowaty kształt i rozmiar 25–42 × 14–24 μm. Strzępki rostkowe wyrastają z pory rostkowej na wierzchołku zarodnika, są umiarkowanie długie i kończą się appressorium.
Klejstotecja rozproszone. Mają szerokość 85–150 μm i zbudowane są z komórek o nieregularnym kształcie i różnej wielkości. Przyczepki liczne, strzępkowate, splecione z sobą i z grzybnią. Mają długość 0,5-2,5 razy większą od szerokości klejstotecjum, gładką powierzchnię, posiadają przegrody, są cienkościenne, proste, rzadko nieregularnie rozgałęzione, w stanie dojrzałym brązowe. Mają szerokość 4–9,5 μm. W jednym owocniku jest 5–15 worków, rzadko więcej. Mają rozmiar 45–95 × 25–50 μm. W jednym worku powstaje zazwyczaj 2, rzadziej 3 lub 4 elipsoidalno-jajowate askospory o rozmiarach 20-30 × 12-18,5 μm. Zazwyczaj wypełnione są kroplami oleju.
Występowanie.
Jest szeroko rozprzestrzeniony w całej Europie i Azji (Azja Mniejsza, Azja Środkowa, Syberia, daleki wschód ZSRR, Japonia, Chiny, Indie), Afryce Północnej, Ameryce Północnej (USA, Kanada), zawleczony w Ameryce Południowej. W Polsce jest pospolity, w polskim piśmiennictwie naukowym pod nazwą "Erysiphe biocellata" podano liczne jego stanowiska na: "Ajuga chamepitys", "Ajuga reptans", "Lycopus europaeus", "Mentha aquatica"," Mentha arvensis", "Mentha × citrata", "Mentha × verticillata", "Mentha" sp., "Monarda didyma", "Monarda fistulosa", "Salvia glutinosa", "Salvia nemorosa", "Salvia pratensis", "Salvia verticillata", "Salvia" sp., "Thymus kosteleckyanus", "Thymus pulegioides", "Thymus serpyllum".

</doc>
<doc id="3834425" url="https://pl.wikipedia.org/wiki?curid=3834425" title="Dibezwodnik kwasu peryleno-3,4,9,10-tetrakarboksylowego">
Dibezwodnik kwasu peryleno-3,4,9,10-tetrakarboksylowego

Dibezwodnik kwasu peryleno-3,4,9,10-tetrakarboksylowego, PTCDA – heterocykliczny, organiczny związek chemiczny z grupy bezwodników kwasowych, pochodna perylenu.
Można go otrzymać z niezbyt wysoką wydajnością z diimidu kwasu perylenotetrakarboksylowego w wyniku działania stężonym kwasem siarkowym w temperaturze powyżej 200 °C. Wykorzystywany jest jako barwnik o silnej, lśniącej barwie, wykazujący dużą stabilność i odporność termiczną. W warunkach zasadowych hydrolizuje i nie nadaje się do stosowania w układach wodnych.

</doc>
<doc id="3834426" url="https://pl.wikipedia.org/wiki?curid=3834426" title="STASI">
STASI



</doc>
<doc id="3834428" url="https://pl.wikipedia.org/wiki?curid=3834428" title="Ekspedycja 51">
Ekspedycja 51

Ekspedycja 51 – stała załoga Międzynarodowej Stacji Kosmicznej, która sprawowała swoją misję od 10 kwietnia do 2 czerwca 2017 roku. Ekspedycja 51 rozpoczęła się wraz z odłączeniem od stacji statku Sojuz MS-02 i trwała do odcumowania od ISS statku Sojuz MS-03.
Załoga.
W skład załogi Ekspedycji 51 weszło 5 astronautów z trzech państw i agencji kosmicznych. Dowódcą ekspedycji była Amerykanka Peggy Whitson, dla której był to trzeci lot w kosmos. Wcześniej uczestniczyła ona w misjach wahadłowca Endeavour STS-111 i STS-113 oraz misji Sojuz TMA-11, a także w Ekspedycji 5 i 16 (jako dowódca). Whitson przybyła na stację na pokładzie Sojuza MS-03 razem z Rosjaninem Olegiem Nowickim i Francuzem Thomasem Pesquetem. Dla Nowickiego to drugi lot kosmiczny, gdyż wcześniej uczestniczył w misji Sojuz TMA-06M oraz 33. i 34. stałej załodze ISS. Natomiast astronauta Europejskiej Agencji Kosmicznej Thomas Pesquet odbył swój pierwszy lot kosmiczny. Whitson, Nowicki i Pesquet przybyli na ISS 19 listopada 2016 roku i weszli w skład Ekspedycji 50. Gdy 10 kwietnia 2017 roku Sojuz MS-02 odłączył się od stacji, zostali oni członkami Ekspedycji 51 i do 20 kwietnia 2017 roku byli na ISS jedynie w trójkę.
Skład załogi zwiększył się do 5 osób wraz z przybyciem na stację Sojuza MS-04, na pokładzie którego znajdowali się: Fiodor Jurczichin i Jack Fischer. Dla Rosjanina Jurczichina jest to piąty lot kosmiczny, gdyż wcześniej uczestniczył on w misjach: STS-112 promu kosmicznego Atlantis, Sojuz TMA-10, TMA-19 i TMA-09M oraz ekspedycjach: 15. (jako dowódca), 24., 25., 36. i 37. (jako dowódca). Z kolei Amerykanin Jack Fischer odbywa swój pierwszy lot kosmiczny.
Jurczichin i Fischer zostali początkowo mianowani do załogi misji Sojuz MS-05, jednak 13 września 2016 roku Roskosmos podjął decyzję o reorganizacji lotów załogowych na ISS. Począwszy od misji Sojuz MS-04 składy części załóg statków Sojuz zostały zmniejszone do dwóch astronautów w celu usprawnienia funkcjonowania rosyjskiej części stacji. Zmiana ma obowiązywać do uruchomienia modułu Nauka, co ma nastąpić pod koniec 2017 roku. Do tego czasu zmniejszona zostanie także liczba lotów statku transportowego Progress z 4 do 3 w ciągu roku. Takie ograniczenie w lotach zaopatrzeniowych na ISS zmniejszyło z kolei zdolność do utrzymania na stacji kosmicznej 6-osobowej załogi.
W związku z poczynioną reorganizacją dokonano również zmian w składach załóg i w efekcie Fiodor Jurczichin i Jack Fischer zostali przeniesieni do podstawowej załogi Sojuza MS-04. Według początkowych planów drugą część załogi Ekspedycji 51 mieli stanowić Rosjanie Aleksandr Misurkin i Nikołaj Tichonow oraz Amerykanin Mark Vande Hei. Misurkin i Vande Hei zostali następnie przeniesieni do składu misji Sojuz MS-06, która dostarczy 53. i 54. stałą załogę ISS.
Załoga rezerwowa.
Załogę rezerwową stanowiły odpowiednie załogi rezerwowe Sojuza MS-03 i MS-04. Jako dublerzy pierwszej trójki załogi mianowani zostali:
Rezerwową załogę drugiej części składu Ekspedycji 51 stanowili:

</doc>
<doc id="3834435" url="https://pl.wikipedia.org/wiki?curid=3834435" title="Lek Sirdani">
Lek Sirdani

Lek (Aleksander) Sirdani (ur. 1 marca 1891 we wsi Gurëz k. Szkodry, zm. 26 grudnia 1948 w Kopliku) – albański duchowny katolicki, więzień sumienia, błogosławiony Kościoła katolickiego.
Życiorys.
Syn Dakë Sirdaniego, brat franciszkanina Marina Sirdaniego. W dzieciństwie stracił oboje rodziców. Po ukończeniu Seminarium Papieskiego w Szkodrze odbywał studia teologiczne w Innsbrucku. 24 kwietnia 1916 został wyświęcony na kapłana, a dwa dni później odprawił mszę prymicyjną. W 1918 powrócił do Albanii i podjął pracę w górskich parafiach archidiecezji szkoderskiej. Oprócz działalności duszpasterskiej zajmował się zbieraniem pieśni ludowych. Pisał także do lokalnej prasy używając pseudonimu D.A.S. 
Aresztowany w lipcu 1948 przez funkcjonariuszy Sigurimi wraz z ks. Pjetërem Çunim i poddany torturom w więzieniu w Kopliku. Zginął utopiony przez śledczych w studni kanalizacyjnej.
Sirdani znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli „"in odium fidei"” została zaaprobowana przez papieża Franciszka 26 kwietnia 2016.
Brat Sirdaniego, Marin (1885–1962) był bratem w zakonie franciszkanów. Imię Sirdaniego nosi jedna z ulic w szkoderskiej dzielnicy Arra e Madhe.

</doc>
<doc id="3834440" url="https://pl.wikipedia.org/wiki?curid=3834440" title="A-eliminacja">
A-eliminacja



</doc>
<doc id="3834441" url="https://pl.wikipedia.org/wiki?curid=3834441" title="Mrocznicowate">
Mrocznicowate

Mrocznicowate (Erebidae) – rodzina motyli z podrzędu Glossata i nadrodziny Noctuoidea.
Motyle zróżnicowane morfologicznie. Przedstawicieli rodziny można rozróżnić po charakterystyce skrzydeł dorosłych osobników. Żyłka łokciowa skrzydła przedniego rozgałęzia się na dwie, trzy lub cztery żyłki (przeważnie). Osiągają od 8 do 300 mm (u "Thysania agrippina") rozpiętości skrzydeł. Mają głowę o czułkach od szczeciniastych, przez piłkowane i grzebykowate po pierzaste, czasem o zredukowanej ssawce, a tułów i odwłok o dość tęgiej budowie, zwykle owłosione. Wśród imagines znaleźć można gatunki żywiące się sokami wysysanymi z owoców czy łzami (lachyrofagia). Dorosłe z rodzaju "Calyptra" potrafią nacinać skórę i ssać krew (hematofagia).
Takson kosmopolityczny. W Polsce reprezentowany przez 111 gatunków.
Taksonomia.
Rodzina różnie definiowana w przeszłości. Szereg molekularnych analiz filogenetycznych dotyczących Noctuoidea pozwolił rozpoznać w mrocznicowatych grupę siostrzaną Nolidae i zaliczyć doń liczne taksony klasyfikowane wcześniej jako osobne rodziny (brudnicowate, niedźwiedziówkowate) lub podrodziny sówek (np. wstęgówki czy Rivulinae). Według współczesnej definicji należy tu około 25 tysięcy opisanych gatunków. Reza Zahiri wyróżnia na podstawie wspomnianych analiz 18 podrodzin mrocznicowatych o silnie do umiarkowanie wspartym monofiletyzmie:
Podrodzina wstęgówek (Catocalinae) okazała się polifiletyczna. Trzon tej grupy zaklasyfikowany został do podrodziny Erebinae.

</doc>
<doc id="3834442" url="https://pl.wikipedia.org/wiki?curid=3834442" title="Erebidae">
Erebidae



</doc>
<doc id="3834444" url="https://pl.wikipedia.org/wiki?curid=3834444" title="Delko">
Delko

DELKO () – francuska (w sezonie 2011 łotewska) grupa kolarska funkcjonująca na szczeblu zawodowym od 2011 (wcześniej jako grupa amatorska) do 2021. W latach 2011–2015 znajdowała się w dywizji UCI Continental Teams, a od 2016 do 2021 należała do UCI Professional Continental Teams.
Zespół wpadł w problemy finansowe w 2020, przed kolejnym sezonem tracąc wsparcie dwóch sponsorów tytularnych (Nippo oraz One Provence). Ostatecznie w październiku 2021 ze względów finansowych zakończył swoją działalność.
Nazwa grupy w poszczególnych latach.
Nazwy grupy na szczeblu zawodowym. Opracowano na podstawie:

</doc>
<doc id="3834472" url="https://pl.wikipedia.org/wiki?curid=3834472" title="Bandai Namco Games">
Bandai Namco Games



</doc>
<doc id="3834476" url="https://pl.wikipedia.org/wiki?curid=3834476" title="Lista odcinków serialu Between">
Lista odcinków serialu Between

Poniżej znajduje się lista odcinków serialu telewizyjnego Between – który jest emitowany przez kanadyjska stację kablową City oraz Netflix od 21 maja 2015 roku. W Polsce serial nie był emitowany.

</doc>
<doc id="3834480" url="https://pl.wikipedia.org/wiki?curid=3834480" title="Change mode">
Change mode



</doc>
<doc id="3834490" url="https://pl.wikipedia.org/wiki?curid=3834490" title="Stowarzyszenie Delta">
Stowarzyszenie Delta

Stowarzyszenie Delta – organizacja działająca od 2004 roku na terenie Gminy Bałtów, która posiada i rozwija obiekty turystyczne o charakterze edukacyjno-rozrywkowym, takie jak Bałtowski Kompleks Turystyczny, Park Nauki i Rozrywki w Krasiejowie, Jurapark Solec, a także PaleoSafari Moab Giant w USA. Prezesem stowarzyszenia jest Piotr Lichota.
Historia stowarzyszenia.
Stowarzyszenie Delta zostało założone w 1998 roku w Ostrowcu Świętokrzyskim. Początkowo głównym jego celem było organizowanie szkoleń zawodowych i wspieranie szkolnictwa na terenie Ostrowca i okolic. Wkrótce Stowarzyszenie Delta zaczęło włączać się w program działań wspierających rozwój gospodarki w Ostrowcu i przyległych gminach. W tym celu podjęto inwestycje związane z wykorzystaniem naturalnych zasobów regionu dla celów turystycznych. W 2001 roku Delta rozpoczęło współpracę ze Stowarzyszeniem Na Rzecz Rozwoju Gminy Bałtów „Bałt”. Pomysłem na promocję regionu stały się odnalezione na tym terenie ślady obecności dinozaurów. W 2004 roku powstał Bałtowski Park Jurajski, w którym główną atrakcją były zrekonstruowane modele dinozaurów naturalnej wielkości. Park rozrywki szybko zdobył popularność i stał się wizytówką rejonu świętokrzyskiego, a wkrótce rozrósł się do największego w Polsce parku rozrywki, znanego jako Bałtowski Kompleks Turystyczny. Kolejne parki  tworzone przez Stowarzyszenie Delta powstały w Krasiejowie pod Opolem, w Solcu Kujawskim i w stanie Utah w USA. Motywem przewodnim wszystkich obiektów są prehistoryczne gady. Parki są stale rozwijane o kolejne atrakcje związane z edukacją poprzez zabawę. 
Parki rozrywki i działalność naukowa.
Stowarzyszenie Delta jest właścicielem czterech obiektów turystycznych, które realizują projekt nauki poprzez zabawę.
Bałtowski Kompleks Turystyczny – pierwotnie JuraPark Bałtów – pierwszy park rozrywki z oryginalnej wielkości modelami dinozaurów, otwarty 7 sierpnia 2004 roku. W ciągu kolejnych lat rozrósł się, zajmując ponad 100ha i tym samym zyskując miano największego obiektu turystyczno-rekreacyjnego w Polsce. Obecnie w jego skład oprócz JuraParku wchodzi Prehistoryczne Oceanarium, Muzeum Jurajskie, Zwierzyniec Bałtowski, ośrodek narciarski Szwajcaria Bałtowska i wiele innych miejsc rozrywkowo-turystycznych. Park stale jest rozbudowywany i jest powiększany o nowe atrakcje.
Park Nauki i Rozrywki w Krasiejowie- powstały w  2010 roku na Opolszczyźnie park rozrywki z oryginalnej wielkości dinozaurami, jest w tym momencie największym parkiem tego typu w Europie.  W 2014 roku zdobył tytuł najciekawszej atrakcji turystycznej Polski.
JuraPark w Solcu Kujawskim- zlokalizowany pomiędzy Bydgoszczą a Toruniem Park zajmuje ponad 12 ha. Oprócz JuraParku znajduje się tu m.in. Muzeum Ziemi, Park Owadów, Kino Emocji Cinema 5D i wiele innych atrakcji.
PaleoSafari Moab Giant – pierwszy zagraniczny park rozrywki z dinozaurami , otwarty w 2016 roku w stanie Utah, USA.
Oprócz rozwoju parków o charakterze edukacyjno-rozrywkowym, Stowarzyszenie Delta od 2003 roku angażuje się w badania naukowe dotyczące odkryć paleontologicznych na terenie Polski i USA. Do akcji przeprowadzonych przez organizację należą, między innymi: ochrona znalezisk paleontologicznych w rejonie Bałtowa i Szydłówka, badania nad śladami dinozaurów w Stanach, na terenie m.in. Mongolii, Grecji, a także Chińskiej Republiki Ludowej. Osiągnięcia naukowe Stowarzyszenia Delta sprawiły, że Juraparki i Paleosafari zyskały miano nowych placówek badawczych, które na arenie międzynarodowej mogą się poszczycić  dużymi zasługami w zakresie ochrony zabytków paleontologicznych. 
Nagrody.
Stowarzyszenie Delta jest zdobywcą wielu nagród i wyróżnień

</doc>
<doc id="3834497" url="https://pl.wikipedia.org/wiki?curid=3834497" title="Rubin Kazań w europejskich pucharach">
Rubin Kazań w europejskich pucharach



</doc>
<doc id="3834499" url="https://pl.wikipedia.org/wiki?curid=3834499" title="Marshall Plumlee">
Marshall Plumlee

Marshall Harrison Plumlee (ur. 14 lipca 1992 w West Lafayette) – amerykański koszykarz występujący na pozycji środkowego, obecnie zawodnik Milwaukee Bucks oraz zespołu G-League – Wisconsin Herd.
Jego dwaj bracia starsi bracia Miles i Mason także występują w NBA. Ich siostra Madeleine występuje w drużynie siatkarskiej uczelni Notre Dame.
W 2011 wystąpił w meczu gwiazd amerykańskich szkół średnich - McDonald’s All-American.
Pięcioletnie studia rozpoczął w 2011, jednak w drużynie akademickiej można występować tylko cztery lata. W związku z powyższym pauzował przez sezon 2011/12, a zadebiutował oficjalnie dopiero podczas kolejnych rozgrywek. Trenował wtedy z zespołem, ale nie występował w oficjalnych spotkaniach ligowych. Właśnie wtedy w drużynie uczelni Duke występowali jego starsi bracia. Wszyscy trzej bracia mają na swoim koncie tytuły mistrza NCAA.
7 lipca 2017 został zwolniony przez New York Knicks. 27 września dołączył do Los Angeles Clippers. 14 października został zwolniony.
15 stycznia 2018 podpisał umowę z Milwaukee Bucks na występy zarówno w NBA, jak i zespole G-League – Wisconsin Herd.

</doc>
<doc id="3834503" url="https://pl.wikipedia.org/wiki?curid=3834503" title="Józef Miłobędzki">
Józef Miłobędzki

Józef Miłobędzki (ur. w 1877 w Turku, zm. 20 lutego 1938 w Warszawie) – polski leśnik i urzędnik.
Życiorys.
Studiował na Wydziale Leśnym w Instytucie Gospodarstwa Wiejskiego i Leśnictwa w Puławach, który ukończył w 1899 roku.
Do wybuchu I wojny światowej pracował w zarządzie lasów b. Księstwa Warszawskiego. W marcu 1918 roku, w okresie Rady Regencyjnej, został naczelnikiem świeżo powołanego Wydziału Leśnego Ministerstwa Rolnictwa i Dóbr Koronnych. 16 października 1918 roku wydział został przekształcony w Sekcję Leśnictwa. Utworzono Wydział Ochrony Lasów, którego kierownictwo powierzono Józefowi Miłobędzkiemu. Stanowisko to później przejął Jan Miklaszewski, a Józef Miłobędzki utworzył prywatne biuro leśne.
11 listopada 1918 r. kierował przejęciem w asyście wojskowej przez polskich leśników siedziby resortu rolnictwa przy ul. Krakowskie Przedmieście 69 oraz biur głównego zarządu lasów, które mieściły się w Galerii Luxenburga w Warszawie.
W 1925 roku Adam Loret powołał Józefa Miłobędzkiego na stanowisko inspektora lasów w Dyrekcji Warszawskiej Lasów Państwowych. Po utworzeniu Dyrekcji Naczelnej Lasów Państwowych Józef Miłobędzki został przeniesiony na stanowisko kierownika inspekcji głównej. Przejściowo, w maju 1928 roku, pełnił on czasowo obowiązki dyrektora Lasów Państwowych w Białowieży w miejsce zwolnionego na własną prośbę Stanisława Zaniewskiego. Następnie powrócił do Warszawy. Od 1 lutego 1934 roku powierzono mu obowiązki kierownika działu produkcji. Na tym stanowisku pozostawał do czasu swojej śmierci w dniu 20 lutego 1938 roku.
Brat chemika Tadeusza Miłobędzkiego. Pochowany na cmentarzu Powązkowskim w Warszawie.

</doc>
<doc id="3834508" url="https://pl.wikipedia.org/wiki?curid=3834508" title="C2H2O">
C2H2O



</doc>
<doc id="3834511" url="https://pl.wikipedia.org/wiki?curid=3834511" title="Fuego (album)">
Fuego (album)

Fuego – album studyjny amerykańskiego trębacza jazzowego Donalda Byrda, wydany z numerem katalogowym BLP 4026 w 1960 roku przez Blue Note Records.
Powstanie.
Materiał na płytę został zarejestrowany 4 października 1959 roku przez Rudy’ego Van Geldera w należącym do niego studiu (Van Gelder Studio) w Englewood Cliffs w stanie New Jersey. Produkcją albumu zajął się Alfred Lion.
Lista utworów.
Opracowano na podstawie materiału źródłowego:
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3834513" url="https://pl.wikipedia.org/wiki?curid=3834513" title="Julia Rządzińska">
Julia Rządzińska

Julia Rządzińska (ur. 30 maja 1992) – polska lekkoatletka, płotkarka.
Kariera.
Zawodniczka AZS Łódź. Halowa mistrzyni Polski w biegu na 60 metrów przez płotki (2018). Wicemistrzyni Polski (2014) oraz młodzieżowa wicemistrzyni Polski (2014) w biegu na 100 metrów przez płotki.
Rekord życiowy w biegu na 100 metrów przez płotki: 13,31 (2018) oraz w biegu na 60 metrów przez płotki: 8,31 (2018).

</doc>
<doc id="3834514" url="https://pl.wikipedia.org/wiki?curid=3834514" title="Melanija Knavs">
Melanija Knavs



</doc>
<doc id="3834520" url="https://pl.wikipedia.org/wiki?curid=3834520" title="Vasco da Gama Rodrigues">
Vasco da Gama Rodrigues

Vasco da Gama Rodrigues (ur. 1909, zm. 1991) – poeta portugalski. Urodził się w Paul do Mar na Maderze. Był synem Francisca Hilária Rodriguesa i Marii Amélii d'Andrade. Tam też ukończył liceum. Potem wyjechał do Mozambiku, będącego wtedy portugalską kolonią. Kiedy powrócił do Portugalii, został urzędnikiem państwowym i zajął się pracą literacką. W 1961 roku opublikował tomik "Os Atlantes" ("Atlantydzi"), w którym podobnie jak w innych dziełach, eksplorował tajemnice mitów, symboli i proroctw. Zbiór ten dzieli się na rozdziały "Lusitânia", "Portugal" i "Atlântida".

</doc>
<doc id="3834521" url="https://pl.wikipedia.org/wiki?curid=3834521" title="Antikiller">
Antikiller



</doc>
<doc id="3834525" url="https://pl.wikipedia.org/wiki?curid=3834525" title="Pseudopeziza">
Pseudopeziza

Pseudopeziza Fuckel – rodzaj workowców.
Morfologia.
Pasożyty obligatoryjne, głównie roślin. Tworzą apotecja w obumarłej tkance żywiciela, widoczne są one dopiero po zerwaniu jego skórki. Ekscypulum brak, lub jest słabo rozwinięte. Hymenium otoczone dobrze rozwiniętą podkładką o szarobrunatnej barwie. Maczugowate worki na dole zwężają się w trzonek, na szczycie zakończone są zgrubiałym, zaokrąglonym aparatem apikalnym. Powstają w nich w dwóch rzędach jajowate lub elipsoidalne askospory.
Systematyka i nazewnictwo.
Pozycja w klasyfikacji według Index Fungorum: "Drepanopezizaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonim: "Spilopezis" Clem..

</doc>
<doc id="3834530" url="https://pl.wikipedia.org/wiki?curid=3834530" title="Sojuz MS-06">
Sojuz MS-06

Sojuz MS-06 – misja statku Sojuz do Międzynarodowej Stacji Kosmicznej, która dostarczyła jej 53. i 54. stałą załogę. Statek wystartował 12 września 2017 r., a lądowanie odbyło się 28 lutego 2018 r. Był to 89. lot załogowy na MSK i 135. lot kapsuły załogowej z serii Sojuz.

</doc>
<doc id="3834532" url="https://pl.wikipedia.org/wiki?curid=3834532" title="Sojuz MS-07">
Sojuz MS-07

Sojuz MS-07 – misja statku Sojuz do Międzynarodowej Stacji Kosmicznej, która dostarczyła połowę jej 54. i 55. stałej załogi. Był to 90. lot załogowy na MSK i 136. lot kapsuły załogowej z serii Sojuz. 
Start z kosmodromu Bajkonur odbył się 17 grudnia 2017 r. o godzinie 7:21 UTC (13:21 czasu lokalnego) przy użyciu wycofywanej rakiety Sojuz-FG (był to 62. lot tej wersji rakiety). Statek połączył się ze stacją 19 grudnia o godzinie 8:39 UTC, a otwarcie śluzy celem przejścia załogi na pokład stacji nastąpiło po dwóch godzinach, o 10:55 UTC. Długie, dwudniowe podejście w miejsce sześciogodzinnego spowodowane było przełożeniem startu na wcześniejszy termin na prośbę NASA, która chciała uniknąć wzmożonej pracy centrum kontroli lotu w czasie świątecznym.
Dowódcą statku był odbywający swój trzeci lot na stację i posiadający w sumie roczne wcześniejsze doświadczenie w kosmosie pilot-inżynier i instruktor Anton Nikołajewicz Szkaplerow. Towarzyszyli mu debiutanci w podróżach pozaziemskich: lekarz z japońskiej marynarki wojennej Norishige Kanai oraz pilot oblatywacz z marynarki wojennej USA Scott Tingle. Wg materiałów NASA załoga miała przeprowadzić ok. 250 badań naukowych z dziedziny biologii, nauk o Ziemi, nauk o człowieku, fizycznych i rozwoju techniki.
Lądowanie odbyło się 3 czerwca 2018 w Kazachstanie, 147 km na południowy wschód od Żezkazganu.

</doc>
<doc id="3834537" url="https://pl.wikipedia.org/wiki?curid=3834537" title="Beautiful World (album)">
Beautiful World (album)



</doc>
<doc id="3834540" url="https://pl.wikipedia.org/wiki?curid=3834540" title="Aleksander Potrykowski">
Aleksander Potrykowski

Aleksander Bronisław Potrykowski (ur. 17 sierpnia 1874, zm. ?) – pułkownik piechoty Wojska Polskiego.
Życiorys.
19 lutego 1919 roku został przyjęty do Wojska Polskiego z byłych Korpusów wschodnich i byłej armii rosyjskiej z zatwierdzeniem posiadanego stopnia majora ze starszeństwem z 7 listopada 1918 roku, i zaliczony z dniem 16 stycznia 1919 roku do Rezerwy Oficerów Wojska Polskiego.
Do kwietnia 1921 roku był dowódcą 4 Baonu Celnego. 1 czerwca 1921 roku pełnił służbę na stanowisku dowódcy 6 Baonu Celnego, a jego oddziałem macierzystym był 20 Pułk Piechoty w Krakowie. 3 maja 1922 roku został zweryfikowany w stopniu podpułkownika ze starszeństwem z 1 czerwca 1919 roku i 3. lokatą w korpusie oficerów piechoty, a jego oddziałem macierzystym był nadal 20 Pułk Piechoty. 22 lipca 1922 roku został przeniesiony z 6 Baonu Celnego do 44 Pułku Piechoty Strzelców Kresowych w Równem z jednoczesnym zatwierdzeniem na stanowisku zastępcy dowódcy pułku. 12 kwietnia 1924 roku otrzymał przeniesienie do 54 Pułku Piechoty Strzelców Kresowych w Tarnopolu na stanowisko dowódcy pułku. 31 marca 1924 roku został awansowany na pułkownika ze starszeństwem z 1 lipca 1923 roku i 1. lokatą w korpusie oficerów piechoty. Z dniem 1 marca 1927 roku został mu udzielony dwumiesięczny urlop z zachowaniem uposażenia, a z dniem 30 kwietnia 1927 roku został przeniesiony w stan spoczynku. Na jego zwolnienie ze stanowiska dowódcy pułku i przeniesienie w stan spoczynku niewątpliwie miała wpływ negatywna opinia ówczesnego dowódcy Okręgu Korpusu Nr VI, generała dywizji Władysława Sikorskiego sporządzona jesienią 1926 roku. Na emeryturze mieszkał w Wilnie. W 1934 roku pozostawał w ewidencji Powiatowej Komendy Uzupełnień Wilno Miasto. Posiadał przydział do Oficerskiej Kadry Okręgowej Nr III. Był wówczas „przewidziany do użycia w czasie wojny”.
Na przełomie 1921/1922 zamieszkiwał w dzielnicy Błonie w Sanoku wraz z córką Ireną (ur. 1910), która uczęszczała wówczas do miejscowego Gimnazjum im. Królowej Zofii.

</doc>
<doc id="3834542" url="https://pl.wikipedia.org/wiki?curid=3834542" title="Wieża Blat Mogħża">
Wieża Blat Mogħża

Wieża Blat Mogħża (, ), znana też jako Wieża Ta' Capra (, ) – była to mała wieża strażnicza w Fomm ir-Riħ, w granicach Mġarr na Malcie. Była jedną z wież Lascarisa.
Wieża Blat Mogħża zbudowana została w czasie rządów Wielkiego Mistrza Juana de Lascaris-Castellar na miejscu średniowiecznego posterunku strażniczego. Jej wygląd był przypuszczalnie podobny do wyglądu wieży Lippija i wieży Għajn Tuffieħa, które zostały zbudowane w roku 1637. Mogła ona mieć wieżę Lippija oraz wieżę Nadur w swoim polu widzenia.
Wieża została zbudowana na krawędzi klifu, który zaczynał osiadać. Według słów inżyniera Zakonu Charles François de Mondiona, wieża była już zrujnowana po roku 1730. Nie została nigdy odbudowana.

</doc>
<doc id="3834550" url="https://pl.wikipedia.org/wiki?curid=3834550" title="Lokomotiw Moskwa w europejskich pucharach">
Lokomotiw Moskwa w europejskich pucharach

Występy w europejskich pucharach rosyjskiego klubu piłkarskiego Lokomotiw Moskwa.

</doc>
<doc id="3834552" url="https://pl.wikipedia.org/wiki?curid=3834552" title="Arboretum w Bydgoszczy">
Arboretum w Bydgoszczy



</doc>
<doc id="3834554" url="https://pl.wikipedia.org/wiki?curid=3834554" title="Ogród Botaniczny w Krakowie">
Ogród Botaniczny w Krakowie



</doc>
<doc id="3834559" url="https://pl.wikipedia.org/wiki?curid=3834559" title="Baryton (instrument muzyczny)">
Baryton (instrument muzyczny)

Baryton (wł. "viola di bordone") – nisko brzmiący smyczkowy instrument strunowy z rodziny viol wielkości wiolonczeli.
Nomenklatura.
Nazwa "baryton" jest zapożyczeniem francuskiego słowa "baryton" czy włoskiego "baritono" i ostatecznie pochodzi z połączenia greckich słów "bary" i "tonos" – nisko brzmiący.
Istnieje wiele alternatywnych nazw i sposobów zapisu, jak: bariton, barydon, paradon, paridon, pariton, viola paradon, viola di bordoni, viola di bardone, viola di bordone. Czasem – jakkolwiek niepoprawnie – używana jest też nazwa lyra bastarda.
Budowa instrumentu.
Instrument był zaopatrzony w sześć lub siedem strun jelitowych, strojonych na dźwięki (A), D, G, c, e, a, d¹, podobnie jak viola da gamba tenorowo-basowa, znajdujących się nad podstrunnicą zaopatrzoną w progi ze strun. Pod nimi znajdowała się 9–10 metalowych strun rezonansowych, podobnie jak w violi d’amore, strojonych zazwyczaj na dźwięki A, d, e, fis, g, a, h, cis¹, d¹. Pełniły one dwojaką rolę: współbrzmiały w czasie gry z pocieranymi smyczkiem strunami nad podstrunnicą, wzbogacając brzmienie instrumentu, mogły być też szarpane lewym kciukiem grającego, tworząc w ten sposób nową jakość brzmieniową. Liczba tych strun mogła się jednak znacznie różnić w poszczególnych instrumentach. Istniały też instrumenty zupełnie nietypowe, np. Andreas Lidl (1769–1774), wiolonczelista z kapeli Esterházych, miał instrument z 27 strunami rezonansowymi.
Baryton historyczny.
Istnieje dziś zaledwie około 50 barytonów historycznych – w formie dokumentacji lub zachowanych instrumentów. Wiele z nich zostało jednak przerobionych, więc śledzenie historii barytonu nie jest łatwe.
Jeśli chodzi o pochodzenie instrumentu, powstał on prawdopodobnie w Anglii na początku XVII wieku, kiedy to cechy dwóch instrumentów – violi da gamba i pandory – zostały połączone w jednym instrumencie hybrydowym. Wczesne dowody istnienia barytonu znajdujemy w dziele Marina Mersenne’a "Cogitata Physico-Mathematica" (1644). Mersenne stwierdził, że Anglicy zbudowali violę lub lirę podziwianą przez króla Jakuba. Instrument miał sześć strun pocieranych smyczkiem oraz struny metalowe pod gryfem. Kciuk lewej ręki zarywał struny metalowe, które brzmiały równocześnie z dźwiękami wydobywanymi za pomocą smyczka. Jeśli ta informacja jest ścisła, baryton musiał być znany w Anglii przed rokiem 1625, kiedy skończyło się panowanie króla Jakuba".
Najstarszy baryton, który przetrwał do dziś, pochodzi z roku 1647. Został wykonany przez Magnusa Feldlena w Wiedniu i znajduje się obecnie w kolekcji instrumentów muzycznych "Royal College of Music" w Londynie.
W 1744 roku w Londynie został ogłoszony występ w "Marylebone Gardens", gdzie Mr Ferrand grał na "paritonie, instrumencie, który nigdy wcześniej nie brzmiał publicznie".
Instrument nigdy nie było szczególnie popularny, ale "uzyskał pewne poważanie w kręgach dworskich, zwłaszcza w południowych Niemczech i Austrii". Baryton ery Haydna (który pozostawił 175 kompozycji na baryton) w istotny sposób różnił się od wersji wcześniejszych: struny rezonansowe zostały nastrojone o oktawę wyżej niż poprzednio. To pomogło barytonowi wyróżniać się w triach barytonowych Haydna na tle pozostałych instrumentów (altówka, wiolonczela). Ponieważ twórczość Haydna zdominowała dzisiejszą praktykę wykonawczą, strojenie tego typu stało się standardem.
Zastosowanie instrumentu.
Baryton był powszechnie używany w Europie od końca XVII w. W okresie baroku był w niewielkim stopniu wykorzystywany w operach Attilio Ariostiego (1666–1729).
W XVIII w. instrument osiągnął szczyt swej popularności, do czego przyczynł się w znacznym stopniu książę Mikołaj Esterházy (1714–90) – najbardziej znany barytonista, który bardzo lubił grać na tym instrumencie. Książę w umowie o pracę z Josephem Haydnem, zatrudnionym u niego od roku 1761, wymagał regularnego pisania kompozycji "na gambę". Książę intensywnie grał na barytonie w latach 1765–1775, potem jednak jego zainteresowania zwróciły się w kierunku teatru marionetek. Jednak to dzięki jego pasji baryton nie został zapomniany. Na długo przed początkiem jego panowania (1762–90), w roku 1750 w Wiedniu został wykonany przez Johanna Joachima Stadlmanna szczególnie cenny instrument, ozdobiony skomplikowanymi rzeźbami oraz podstrunnicą wykonaną z kości słoniowej i hebanu, który trafił do rąk księcia. Miał on siedem strun nad podstrunnicą i dziesięć strun rezonansowych. Taki luksusowy, mistrzowski instrument był nie tylko narzędziem pracy artystycznej, ale też przedmiotem reprezentacyjnym i inwestycją kapitałową.
Z repertuaru z tego okresu najlepiej znanych jest 175 kompozycji Josepha Haydna, napisanych dla księcia Mikołaja Esterházyego. Wśród nich są następujące kompozycje:
Książę Mikołaj Esterházy zamawiał utwory na bryton również u innych kompozytorów. Wśród nich są 24 tria, które napisał Luigi Tomasini, koncertmistrz w orkiestrze dworskiej prowadzonej przez Haydna. Tylko trzy z nich są z altówką, pozostałe są ze skrzypcami. Alfred Lessing znalazł dwudzieste piąte trio barytonowe w klasztorze Heiligenkreuz pod Wiedniem.
Odnaleziono również 24 tria Josepha Burgksteinera (?) i Antona Neumanna (1740–1776).
Andreas Lidl (ok. 1740–1789; błędnie zwany Antonem) w latach 1769–74 wiolonczelista w orkiestrze dworskiej Esterházych, swoją grą pozyskał w Paryżu, Londynie i Niemczech uwagę i uznanie dla barytonu. Opublikował sześć triów jako opus 1 w Londynie w roku 1776, następnych sześć – w Paryżu, i kolejnych sześć – w Londynie. Chociaż zostały one opublikowane ze skrzypcami lub fletem jako głosem wiodącym, można założyć, że Lidl grał je na barytonie, ponieważ już Haydn wybrał taką formę publikacji swoich triów barytonowych.
Utwory na baryton, które skomponował Sebastian Ludwig Friedel, nie zostały opublikowane i dlatego wydają się niedostępne, jeśli nie zaginione.
Ostatnim wybitnym solistą XVIII wieku, grającym na barytonie, był Karl Friedrich Abel (1723–87), uczeń Jana Sebastiana Bacha, kompozytor oraz muzyk na dworach królewskich w Dreźnie i Londynie.
Kompozycje na baryton Haydna, jego uczniów i współpracowników stanowiły zasadniczo ostatni łabędzi śpiew barytonu. Od początku XIX wieku baryton wyszedł z mody, przestał przyciągać uwagę kompozytorów i został wkrótce zupełnie zapomniany – zarówno z powodu zmiany upodobań muzycznych i estetyki dźwiękowej, jak i z powodu znacznych trudności technicznych gry. W pierwszej połowie XIX w. działali już nieliczni wykonawcy.
W Berlinie działał wiolonczelista króla pruskiego, Sebastian Ludwig Friedel (1768–1830), rodem z Mannheimu, uznawany też za nadzwyczajnego barytonistę.
Vincenc Houška (Vincent Hauschka; 1766–1840), wiolonczelista, kompozytor i dyrygent pochodzący z Czech, który od roku 1792 działał w Wiedniu, był jednym z najbardziej podziwianych wirtuozów pierwszej połowy XIX w. Jego ulubionym instrumentem był baryton. Grając na nim odnosił znaczące sukcesy, też na dworze cesarskim. Komponował m.in. na baryton i na koncertach wykonywał własne utwory. Napisał m.in. pięć kwintetów na baryton i kwartet smyczkowy oraz pięć duetów na baryton i wiolonczelę, które uznaje się za zaginione. Na początku lat 60. XX w. odkryto w Wiedniu włoskie "Canzonetti" na różne głosy z towarzyszeniem barytonu, podpisane jego nazwiskiem
Współczesny renesans barytonu.
Instrument ten przeżywa swój renesans od lat 30. XX w. dzięki ruchowi historycznego wykonawstwa muzyki dawnej. Pionierami odrodzenia barytonu byli Christian Döbereiner, Karl Maria Schwamberger, János Liebner, August Wenzinger i Johannes Koch. Zaczęto budować nowe barytony. Początkowo instrumenty te, w tym czasie zostały nazywane "cellitonem," konstruowano bardziej na wzór masywniejszych od viol wiolonczel, lecz – podobnie jak w przypadku równoległej historii odrodzenia klawesynu – w końcu zaczęto konstruować instrumenty lżejsze, bardziej podobne do swych historycznych poprzedników.
Prawdopodobnie pierwszą osobą, która zainicjowała odrodzenie barytonu, był Christian Döbereiner z Monachium. W roku 1934 zamówił u znanego monachijskiego lutnika, Ferdinanda Wilhelma Jaura, kopię instrumentu Simona Schödlera (1782). Podczas pierwszego występu na tym barytonie, który odbył się w Monachium w 1936 roku, wykonano trio Haydna. Instrument ten stanowi własność Muzeum Historycznych Instrumentów Smyczkowych Fundacji Orfeon i jest często wykorzystywany do wykonań.
Wśród współczesnych aktywnych wykonawców grających na barytonie można wymienić takich artystów, jak Kazimierz Gruszczyński, Jeremy Brooker, Balázs Kakuk ("Haydn Baryton Trio" Budapeszt), José Manuel Hernandez, John Hsu, Roland Hutchinson, Jose Vazquez czy Kenneth Slowik.
Wraz z odnowieniem wykonawstwa muzyki na baryton, stopniowo pojawiły się i nagrania. Kilka zespołów dokonało nagrań poszczególnych utworów, zaś zespół "Esterházy Ensemble" z Michaelem Brüssingiem (baryton) wydał kolekcję, która prezentuje całą twórczość Haydna na ten instrument.
Barytonem zaczęli się interesować także kompozytorzy współcześni. Wśród nich są np.
Utwory na ten instrument napisało też wielu innych kompozytorów współczesnych.

</doc>
<doc id="3834565" url="https://pl.wikipedia.org/wiki?curid=3834565" title="FIRST (organizacja)">
FIRST (organizacja)

FIRST (skrót od ) – międzynarodowa organizacja non profit organizująca zawody FIRST Robotics Competition, FIRST LEGO League, FIRST LEGO League Jr. oraz FIRST Tech Challenge, której celem jest rozwijanie i inspirowanie uczniów w dziedzinie inżynierii i technologii. Została założona w 1989 roku przez Dean Kamena i Woody'ego Flowersa.
Działalność.
FRC.
Pierwszym i najbardziej zaawansowanym programem opracowanym przez organizację jest FIRST Robotics Competition (FRC), którego celem jest zachęcanie młodych ludzi, aby rozwijać się pod względem technicznym, dając im doświadczenie w pracy z inżynierami podczas budowania robota. Pierwszy konkurs odbył się w 1992 roku. Od tego czasu, ponad 3128 drużyn łączących ponad uczniów z 24 krajów takich jak: Australii, Brazylii, Kanady, Turcji, Izraela, Meksyku, Holandii, Stanów Zjednoczonych, Anglii, Polski, Chin.
Tematyka konkurencji zmienia się co roku, a zespoły mogą użyć ponownie tylko niektórych komponentów z poprzednich lat. Roboty mają ograniczenia wymiarowe i wagowe. Każda drużyna na początku sezonu dostaje podstawowy zestaw części. Rejestracja i zestaw kosztują około 6000 dolarów amerykańskich. Poza tym drużyny mogą wydać na swojego robota jeszcze 3500 dolarów amerykańskich, co ma na celu zmniejszenie wpływu pieniędzy na konkurencyjność drużyn. Szczegóły odnośnie do konkurencji w danym sezonie zostają zwykle ogłaszane w pierwszą sobotę stycznia (z wyjątkiem kiedy sobota wypada 1 lub 2 stycznia) po czym drużyny mają 6 tygodni na zaprojektowanie, skonstruowanie i zaprogramowanie robota.
W 2016 roku drużyny rozegrały 13 320 meczów w 126 zawodach kwalifikacyjnych, a najlepsze z nich zakwalifikowały się do zawodów finałowych, które odbywają się w St. Louis. W 2017 został dodany system dzielnic tworząc więcej rozgrywek dla lokalnych drużyn w ich okolicy, z których systemem rankingowym zostaną wybrane drużyny które przejdą do kolejnego etapu.
W czasie Zawodów Regionalnych spotyka się około 50 drużyn, które rywalizują ze sobą by zdobyć przepustki na Finały. Mogą to zrobić wygrywając zawody na arenie – dzięki robotowi, oraz dzięki nagrodom: Chairman’s Award oraz Engineering Inspiration Award, które przyznawane są odpowiednio w uznaniu za dane dziedziny pracy drużyny.
W Polsce są tylko trzy drużyny - pierwszą jest FRC 5883 Spice Gears z Kraśnika, woj. Lubelskiego, założona w październiku 2015r, drugą FRC Team 7570 New Tech z Zamościa założona w październiku 2018 r, a trzecią FRC 8127 Team RaByte z Warszawy, założona w październiku 2019r. 
Tech Challenge.
FIRST Tech Challenge (FTC), dawniej "FIRST" Vex Challenge (FVC), jest to konkurencja robotyczna średniego szczebla, która wystartowała 22 marca 2005. Według FIRST, ten konkurs został zaprojektowany, aby oferować bardziej dostępne i niedrogie rozwiązanie dla szkół. Roboty FTC to mniej więcej 1/3 skali robota FRC. Udział w konkursie jest połączeniem między FLL i FRC.
W marcu 2019 odbędzie się pierwszy w Polsce turniej FTC. 
"FIRST" LEGO League.
W 1998 został utworzony program "FIRST" LEGO League (FLL), podobny do "FIRST" Robotics Competition. Skierowany do uczniów w wieku od 9 do 14 używających zestawów klocków LEGO i środowiska programistycznego ROBOLAB bazującego na LabVIEW. Połączenie wymiennych części LEGO, programowalnego układu, czujników i wspomnianego oprogramowania, zapewniają dzieciom i nastolatkom możliwość budowania prostych modeli robotów. Konkurs wykorzystuje również element pewnego rodzaju projektu, który jest każdego roku dotyczy innej tematyki (np. ochrony środowiska), najczęściej problemu w świecie rzeczywistym.
Uproszczony charakter gry i stosunkowo niskie koszty uruchamiania zespołu oraz jego związek z Grupą LEGO powoduje, że jest to najbardziej rozbudowany konkurs ze wszystkich w FIRST, pomimo mniejszego zainteresowania i sponsorów niż FIRST Tech Challenge lub FIRST Robotics Competition. W 2009 roku 14 725 zespołów z 56 krajów wzięły udział w konkursach lokalnych, regionalnych, krajowych oraz międzynarodowych w porównaniu z około 1600 zespołów w około 10 krajach na FRC.
W 2017 w województwie Lubelskim w wyniku współpracy z Europosłem Krzysztofem Hetmanem oraz Marszałkiem Województwa Lubelskiego Sławomirem Sosnowskim powstało 12 takich drużyn, a w styczniu 2018 odbył się pierwszy w Polsce wschodniej turniej dla tych drużyn. 
W 2018 zostało założone kolejne 12 drużyn FLL. 
W styczniu 2019 odbył się drugi turniej, tym razem w Kraśniku. Organizowany przez Fundację Centrum Młodzieżowej Robotyki i Spice Gears FRC 5883. 
"FIRST" LEGO League Jr..
"FIRST" LEGO League Jr. jest odmianą "FIRST" LEGO League skierowany do dzieci w wieku szkolnym od 5 do 8 lat, które budują model robota LEGO do tematyki zawodów FLL. Przynajmniej jedna część modelu musi zawierać ruchomy element. Drużyny uczestniczą w pokazach w swoim kraju, gdzie demonstrują i opowiadają o swoim robocie.
"FIRST" Championship (mistrzostwa).
The "FIRST" Championship jest to coroczne wydarzenie 27-28 kwietnia w którym odbywają się finały wszystkich programów FIRST.
"FIRST" Global Challenge.
Zawody FIRST Global Challenge to olimpiada zorganizowana po raz pierwszy w 2017 roku z zamiarem organizacji jej co roku w stolicy innego kraju. Każdego roku również będzie dotyczyła innego naglącego ogólnoświatowego problemu. Każdy kraj miał swoją reprezentację stworzoną z uczniów i mentorów. Polskę reprezentowali uczniowie z powiatu kraśnickiego z drużyny robotycznej FRC 5883 Spice Gears. Drużyna została wicemistrzem świata pokonując tym samym 162 inne reprezentacje.
Konkurs polegał na skonstruowaniu robota jedynie z dostępnych części, przesłanych po opłacie startowej. Robot miał wymiary podobne do tych, które są konstruowane na zawody FTC (50x50x50).
W 2018 Reprezentacja Polski złożona z członków drużyny Spice Gears wzięła udział w zawodach w Meksyku. Zdobyła tam medal w kategorii Albert Einstein Award for International Excellence. 
Utrzymanie i wsparcie.
"FIRST" jest organizacją samo-utrzymującą z wpłat zespołów. Jednak organizacja i zespoły są wspierane przez różne firmy z zakresu technologii, innowacji i nauki np. Google, NASA, 3M, FANUC, National Instruments itp.
Z drużyny.
Drużyny mogą żądać płacenia opłat np. członkowie mogą płacić wpisowe lub przekazać narzędzia.
Pomiędzy drużynami.
Zespoły często przekazują innymi zespołom wsparcie. Może to oznaczać dostarczanie funduszy, narzędzi lub urządzeń. Bycie pomocnym to podstawowe założenia filozofii FIRST.
Gracious Professionalism (Łaskawy profesjonalizm).
Gracious Professionalism jest główną ideą we wspólnocie FIRST. Na zawodach sędziowie szukają drużyny która jest okazuje szczególne wsparcie innym drużynom. Głównym założeniem łaskawego profesjonalizmu jest "konkurowanie tylko na arenie". System meczowy jest tak skonfigurowany, aby drużynę dopasować co każdy mecz do dwóch innych losowych wybranych. Oznacza to, że potencjalny przeciwnik może być wkrótce sojusznikiem.
Jeśli zespół potrzebuje części lub narzędzi do naprawy robota, oczekuje się, że każdy inny, nawet drużyna przeciwna zrobi wszystko, aby pomóc. Młodzi ludzie uczą się, że sukces osiąga się poprzez naukę i pracę zespołową. Mając to na uwadze, sędziowie przyznają nagrodę Gracious Professionalism na każdym turnieju FIRST Robotics Competition zespołowi, który pokazuje wyjątkową łaskawość.
Termin "Gracious Professionalism" został stworzony przez Dr. Woodie Flowers.
Społeczność.
Najpopularniejszą metodą sponsorowania zespołów jest społeczność z nim związana, często jest to szkoła lub okrąg szkolny. Dostarczają one często infrastrukturę potrzebną do prowadzenia zespołu. Samorządy i indywidualni obywatele mogą zapewniać środki finansowe i inne formy wsparcia. Także lokalne uczelnie nierzadko współpracują z daną drużyną i przekazują jej różnego rodzaju wsparcie.
Korporacje.
Zwykle to korporacje zapewniają fundusze rozwiniętego zespołu. Głównymi wspierającymi są BAE Systems, Google, Raytheon, and National Instruments.
Rząd.
Podczas mistrzostw świata w Atlancie w 2008 roku przemawiał prezydent Stanów Zjednoczonych George Herbert Walker Bush, sekretarz edukacji Stanów Zjednoczonych Arne Duncan w 2010. W roku 2010 Jon Dudas został wybrany jako przewodniczący FIRST.
W latach 2011-2014 podczas mistrzostw w St. Louis, prezydent Stanów Zjednoczonych Barack Obama przemawiał do uczestników zawodów.
NASA poprzez Robotics Alliance Project, jest głównym wspierającym "FIRST".
W Polsce czynny patronat nad polską drużyną obejmuje Starosta Powiatu Kraśnickiego Andrzej Maj(2013-2018).
Filozofia FIRST.
Poprzez udział w konkursach organizowanych przez FIRST członkowie drużyn mają szansę zdobyć doświadczenie z dziedzin mechaniki, elektryki, programowania oraz doskonalić już posiadane umiejętności. Drużyny dzielą się na różne grupy, w których potrzebna jest dobra organizacja i wzajemna komunikacja pomiędzy poszczególnymi członkami drużyny. Ograniczona ilość czasu, fundusze i regulaminy sprawiają, że młodzież próbuje znaleźć rozwiązania nawet najtrudniejszych sytuacji.
FIRST ma na celu promowanie pracy drużynowej i kooperacji między inżynierami oraz zachęcanie do nawiązywania przyjaźni i bycia pomocnym wobec siebie nawzajem. Drużyny współpracują ze sobą jako równi partnerzy do rozmów, niezależnie od tego skąd pochodzą.
FIRST w Polsce.
We wrześniu 2015 roku powstała pierwsza drużyna FRC w Polsce Spice Gears 5883 dzięki współpracy Starosty Powiatu Kraśnickiego Andrzeja Maja, byłego mieszkańca Kraśnika mgr inż. Ryszarda Kuśmierczyka oraz Dariusza Głuchowskiego wiceprezesa Wschodniego Klastra Innowacji. W 2016 roku wzięła udział w zawodach regionalnych w Windsor zdobywając nagrodę Judges' Award. 
W 2017 roku drużyna uczestniczyła w zawodach organizowanych na terenie Calgary. Kapitan Szymon Szostak zdobył nagrodę jednego z założycieli FIRST, Deana Kamena, którego osobiście poznał w czasie finałów w Saint Louis. 
W 2018 członkowie Spice Gears wywalczyli następujące nagrody: 
2018 Shenzhen Regional Winners 
2018 Shenzhen Regional Chairman's Award Winners
2018 Shanghai Regionals Woodie Flowers Finalist Award - Dariusz Głuchowski
2018 Shanghai Regionals Winner 
2018 Shanghai Regionals Entrepreneurship Award 

</doc>
<doc id="3834573" url="https://pl.wikipedia.org/wiki?curid=3834573" title="She Past Away">
She Past Away

She Past Away – turecki gothic rockowy zespół założony w 2006 r. w Bursie.
Historia.
Grupa została założona w roku 2006 w Turcji przez Volkana Canera i Idrisa Akbuluta. Nie był to ich debiut, obaj muzycy byli wcześniej aktywni w innych mało znanych zespołach, które nie odniosły jednak sukcesu. Jak wyjaśnił sam Akbulut, "zależało im na zmianie stylu z death metalu do indie rocka". Wraz z powstaniem She Past Away zapadła też decyzja o prezentowaniu utworów w języku tureckim. Muzycy stwierdzili, że będzie im dużo łatwiej tworzyć i wyrażać siebie w swym rodzimym języku w porównaniu z językiem angielskim jakiego używali w poprzednich projektach.
W roku 2009 zespół wystąpił na żywo w rodzinnym mieście w Bursie, nie odniósł jednak większego sukcesu co tłumaczono niewielką tamtejszą społecznością zainteresowaną tego typu muzyką. Grupa postanowiła więc przenieść się do Stambułu gdzie podpisała kontrakt z wydawnictwem Remoov Records. Współzałożycielem tej firmy był Doruk Öztürkcan, który z czasem stał się pełnoprawnym członkiem zespołu podczas występów na żywo.
W roku 2010 ukazała się pierwsza EP'ka "Kasvetli kutlama," a trzy lata później debiutancki "Belirdi Gece," który został ich pierwszym międzynarodowym wydawnictwem. Album ten, z wyjątkiem Turcji, gdzie ukazała się wydana przez Remoov Records wersja winylowa był rozprowadzany początkowo wyłącznie w postaci cyfrowej. Płyta zyskała przychylne opinie i zyskała dużą popularność co umożliwiło zespołowi występy w większości europejskich krajów oraz w Meksyku. Warto dodać, iż sam Öztürkcan przyznaje, że popularność na koncertach po części przyniosło im ich pochodzenie, traktowani są oni na festiwalach jako swego rodzaju "„egzotyczny bonus”". Jednakże pomimo związku z pochodzeniem a sukcesami, sam zespół nie chce być dłużej pod wpływami tureckimi, i mimo iż z powodu międzynarodowego sukcesu są tolerowani w Turcji nie przekłada się to jednakże na jakiekolwiek ułatwienia w tym kraju. Rok po pierwszej emisji debiutanckiego albumu pojawiła się jego międzynarodowa reedycja emitowana przez grecką firmę Fabrika Records a następnie inne wydania tego coraz bardziej popularnego zespołu.
W roku 2015 Akbulut opuścił grupę. Zespół w tym czasie został zaangażowany przez belgijskiego projektanta mody Krisa Van Assche do stworzenia oprawy muzycznej letniej kolekcji firmy Dior. Również w tym samym roku powstaje drugi album grupy zatytułowany "Narin Yalnızlık."
Zespół jest częstym gościem festiwali takich jak Wave-Gotik-Treffen czy Amphi Festival. W Polsce zespół wystąpił 18 lipca 2014 roku podczas Castle Party w Bolkowie oraz 14 października 2016 roku podczas Return To The Batcave Festival we Wrocławiu.
Styl muzyczny.
Zespół znany jest ze swego brzmienia darkwave o post-punkowych korzeniach i typowo gotyckiego image członków podczas występów na żywo. Akbulut opisuje muzykę She Past Away jako znajdującą się „"pod silnym wpływem muzyki lat '80"”, szczególnie odnoszącą się do zimnej fali i korzystania z automatów perkusyjnych. Jego zdaniem jest to muzyka "zimna i monotonna." Twierdzi jednak, że nie ma jednego zespołu którym inspirował by się She Past Away. Prócz Sisters of Mercy Andrew Eldritcha można za inspirację też uznać DAF czy Grauzone. Według portalu Post-Punk.com twórczość grupy zawiera skojarzenia z takimi zespołami jak The Cure, The Sisters of Mercy i Joy Division, w połączeniu z nowym, świeżym elementem dźwiękowym.
Dyskografia.
Albumy studyjne.
(wg discogs.com) . 

</doc>
<doc id="3834577" url="https://pl.wikipedia.org/wiki?curid=3834577" title="Wiktor Cyhankow">
Wiktor Cyhankow

Wiktor Witalijowycz Cyhankow, ukr. Віктор Віталійович Циганков (ur. 15 listopada 1997 w Naharijji) – ukraiński piłkarz grający na pozycji pomocnika w hiszpańskim klubie Girona FC oraz w reprezentacji Ukrainy. Uczestnik Mistrzostw Europy 2020.
Kariera klubowa.
Po powrocie rodziny z Izraela rozpoczął treningi piłki nożnej w Nywie Winnica. Na początku 2011 roku został zawodnikiem Dynama Kijów. Do 2013 występował w juniorskich mistrzostwach Ukrainy (DJuFL). W pierwszej drużynie kijowskiego klubu zadebiutował 14 sierpnia 2016 w wygranym 2:1 meczu 4. kolejki Premier-lihi 2016/2017 ze Stalą Kamieńskie.
Kariera reprezentacyjna.
Młodzieżowy reprezentant Ukrainy w kadrach od U-16 do U-21.
W dorosłej reprezentacji zadebiutował 12 listopada 2016 w wygranym 1:0 meczu z Finlandią. 25 marca 2019 w wygranym 2:1 spotkaniu z Luksemburgiem strzelił swojego pierwszego gola w kadrze. Kolejne dwie bramki strzelił 7 czerwca 2019 w wygranym 5:0 meczu z Serbią. Następnego gola strzelił 7 października 2020 w przegranym 1:7 spotkaniu z Francją, a kolejnego sześć dni później w wygranym 1:0 meczu z Hiszpanią.
Życie osobiste.
Jego ojciec Witalij również był piłkarzem. Za swoich piłkarskich idoli uważa Lionela Messiego i Mario Götze.

</doc>
<doc id="3834578" url="https://pl.wikipedia.org/wiki?curid=3834578" title="El tío Paquete">
El tío Paquete



</doc>
<doc id="3834581" url="https://pl.wikipedia.org/wiki?curid=3834581" title="Władysław Maliniak">
Władysław Maliniak

Władysław Maliniak (ur. 7 listopada 1885 w Warszawie, zm. w 1941) – polski prawnik, profesor nauk prawnych, specjalista w zakresie prawa konstytucyjnego.
Życiorys.
Był synem Artura i Ewy z domu Maliniak. Ukończył warszawską Szkołę Handlową Zgromadzenia Kupców, następnie studiował na uczelniach zagranicznych, ukończył studia na wydziale prawa uniwersytetu w Zurychu. W młodości należał do Związku Młodzieży Socjalistycznej i PPS.
W latach 1915–1918 był wykładowcą filozofii i encyklopedii prawa na Wydziale Humanistycznym Towarzystwa Kursów Naukowych w Warszawie oraz nauczycielem historii w Gimnazjum Mariana Rychłowskiego w Warszawie. W czasie I wojny światowej był członkiem Centralnego Komitetu Obywatelskiego w Warszawie.
Po podpisaniu Aktu 5 listopada w 1916 roku przez przedstawicieli cesarzy Niemiec i Austro-Węgier został członkiem Komisji Konstytucyjno-Sejmowej utworzonej w styczniu 1917 roku przy Tymczasowej Radzie Stanu; zadaniem tej komisji było opracowanie projektu konstytucji przyszłego Królestwa Polskiego. Po odzyskaniu niepodległości przez Polskę w 1918 roku Maliniak brał udział w pracach nad jej konstytucją, w działającym z inicjatywy premiera Jędrzeja Moraczewskiego Biurze Konstytucyjnym przy Prezydium Rady Ministrów i w powołanej przez premiera Ignacego Paderewskiego komisji eksperckiej „Ankiety dla oceny projektów konstytucji” (tzw. „ankiety Bobrzyńskiego”). Prace te jednak nie miały wpływu na proces uchwalenia konstytucji marcowej w 1921 roku.
W 1920 roku Maliniak ochotniczo wstąpił do Wojska Polskiego i wziął udział w wojnie polsko-bolszewickiej.
Po wojnie rozpoczął pracę w Wolnej Wszechnicy Polskiej. Wykładał historię ustroju Polski, filozofię prawa oraz prawo konstytucyjne. Kilkakrotnie, w tym w latach 1931–1935 pełnił we Wszechnicy funkcję dziekana Wydziału Prawa i Nauk Ekonomiczno-Społecznych. Wśród jego wychowanków był m.in. Tomasz Piskorski.
Był gorliwym piłsudczykiem. W połowie lat 20. związał się ze środowiskiem, które w 1926 roku powołało Partię Pracy, do której również należał.
Wiele jego prac ukazywało się w „Epoce” (dzienniku będącym organem prasowym Partii Pracy), „Głosie Prawdy”, rządowej „Gazecie Polskiej”, „Drodze”, „Gazecie Sądowej” i „Ruchu Prawniczym i Ekonomicznym”.
W 1941 roku został zamordowany przez Niemców.
Ważniejsze prace.
W 2012 roku wydano wybór jego pism pt. "Przeciwko fetyszyzmowi konstytucyjnemu" w serii Biblioteka Klasyki Polskiej Myśli Politycznej (wybór, wstęp i opracowanie Adam Danek, Ośrodek Myśli Politycznej, Wydział Studiów Międzynarodowych i Politycznych UJ, Kraków 2012).

</doc>
<doc id="3834586" url="https://pl.wikipedia.org/wiki?curid=3834586" title="Szeregowanie sporadyczne">
Szeregowanie sporadyczne

Szeregowanie sporadyczne (ang. sporadic scheduling) – strategia szeregowania zadań stosowana głównie w systemach operacyjnych czasu rzeczywistego używana w celu zapewnienia, że żaden wątek nie zmonopolizuje procesora. W strategii szeregowania sporadycznego, priorytet wątku może zmieniać się dynamicznie pomiędzy wysokim, a niskim priorytetem. Dzięki szeregowaniu sporadycznemu wątek w okresie formula_1 zawsze będzie wykonywany co najmniej przez czas formula_2.
W momencie rozpoczęcia strategii szeregowania sporadycznego wybierany jest wątek z najwyższym priorytetem. Wątek ten otrzymuje budżet początkowy formula_3 czyli czas w trakcie, którego ma (aktualny) wysoki priorytet. Po wykorzystaniu budżetu, priorytet wątku obniża się do niskiego priorytetu (wątek może być wykonywany, ale tylko wtedy, gdy procesor nie jest obciążony przez inne zadania). Priorytet wątku ponownie zmieni się na wysoki dopiero po tym, gdy minie okres odnowienia formula_4 Ponadto szeregowanie sporadyczne wymusza także zdefiniowanie maksymalnej liczby oczekujących odnowień, gdyż zapamiętanie każdego takiego odnowienia jest dodatkowym obciążeniem dla systemu. Odnowienia są generowane w momencie, gdy wątek wyczerpie budżet, lub sam się zablokuje w momencie wywołania systemowego.

</doc>
<doc id="3834593" url="https://pl.wikipedia.org/wiki?curid=3834593" title="Jagodziak ciemny">
Jagodziak ciemny

Jagodziak ciemny ("Melanocharis arfakiana") – gatunek małego ptaka z rodziny jagodziaków (Melanocharitidae). Występuje endemicznie we wschodniej i środkowej Nowej Gwinei. Słabo poznany ptak, nie jest zagrożony wyginięciem.
Taksonomia.
Po raz pierwszy gatunek opisał Otto Finsch w 1900 na łamach "Notes from the Leyden Museum". Holotyp pochodził z gór Arfak. Autor nadał nowemu gatunkowi nazwę "Dicaeum arfakianum". Obecnie (2020) Międzynarodowy Komitet Ornitologiczny umieszcza jagodziaka ciemnego w rodzaju "Melanocharis", uznaje go za gatunek monotypowy.
Morfologia.
Wymiary szczegółowe holotypu: całkowita długość ciała 97 mm, długość skrzydła 62 mm, długość ogona 33 mm, długość górnej krawędzi dzioba 9 mm, długość skoku 15 mm. Masa ciała 11,5 g. Jagodziaki ciemne są stosunkowo niewielkie, krępe. Upierzenie ogółem zielonawe, spód ciała szary. Wyróżniają się jaskrawe, pomarańczowe kąciki dzioba i cytrynowe pęczki piór na piersi. Dziób o barwie ciemnego rogu.
Zasięg występowania.
Jagodziaki ciemne zamieszkują plamowo wschodnią i środkową część Nowej Gwinei: okolice Tabubil (Prowincja Zachodnia), Keki (pasmo Adelbert), Boana (okolice Lae), Efogi (okolice Port Moresby) i Varirata. Po odkryciu gatunku nie odnotowano jego przedstawicieli w górach Arfak.
Ekologia.
Współczesnych obserwacji dokonywano na wysokościach od 640–1100 m n.p.m. Środowiskiem życia jagodziaków ciemnych są górskie lasy, prawdopodobnie tolerują lasy wtórne. Żywią się jagodami i, prawdopodobnie, stawonogami. Okres lęgowy trwa najpewniej od maja do października.
Status.
IUCN od 2017 uznaje jagodziaka ciemnego za gatunek najmniejszej troski (LC, "Least Concern"); wcześniej miał on status „niedostateczne dane” (DD, "Data Deficient"). Gatunek znany wyłącznie z dwóch okazów (stan w 2016) i nielicznych obserwacji. Dwa okazy odłowiono kolejno w 1867 (odkrycie) i w 1933 – w okolicach rzeki Angabunga w jej górnym biegu, na wysokości 950 m n.p.m. W 1994 w okolicach miasta Tabubil odłowiono dwa okazy nieco się różniące upierzeniem od tych starszych, ale prawdopodobnie także należące do tego gatunku. Chociaż dotychczasowe stwierdzenia tego ptaka sugerują, że gatunek ten występuje lokalnie i plamowo, mógł zostać przeoczony na wielu obszarach ze względu na jego skryty tryb życia i w rzeczywistości może być szeroko rozpowszechniony. Część lasów, w których występują jagodziaki ciemne, jest niszczona poprzez wycinkę pod tereny rolnicze. Zważywszy na to, że jagodziaki ciemne zdają się tolerować lasy wtórne, prawdopodobnie nie są zagrożone. Odnotowano ten gatunek w Parku Narodowym Varirata.

</doc>
<doc id="3834598" url="https://pl.wikipedia.org/wiki?curid=3834598" title="Josef Ströder">
Josef Ströder

Josef Ströder (ur. 1912, zm. 1993) – niemiecki pediatra, w latach 1942–1944 komisaryczny dyrektor krakowskiego szpitala dla polskich dzieci przy ul. Strzeleckiej 2 oraz szpitala dla dzieci niemieckich przy ul. Kopernika 23, doktor "honoris causa" Uniwersytetu Jagiellońskiego.
Dzieciństwo i młodość.
Wczesne dzieciństwo spędził w niewielkiej miejscowości Mömerzheim, nieopodal Bonn. Jego stryjeczny dziadek był wykładowcą chemii na uniwersytecie. Ojciec zmarł podczas I wojny światowej, a niedługo potem zmarła jego matka. Wraz z trójką rodzeństwa wychowywali się w domu jej siostry, zamężnej z urzędnikiem. Po zakończeniu edukacji w humanistycznym Gimnazjum im. Beethovena w Bonn trafił na Uniwersytet Medyczny we Fryburgu.
Studia i służba wojskowa.
Podczas studiów medycznych należał do katolickiej korporacji odcinającej się od działalności NSDAP. Brał udział m.in. w obronie profesora . Po zakończeniu studiów znalazł się w Luftwaffe, w oddziałach artylerii przeciwlotniczej. Ze względu na wcześniejszą działalność groziła mu kompania karna, ale dzięki podjętym interwencjom przeniesiony został do pracy biurowej w Ministerstwie Lotnictwa. Tam, w 1942 roku, otrzymał rozkaz wyjazdu do Krakowa celem przejęcia szpitali dziecięcych.
Pobyt w Krakowie.
Wraz z żoną Luizą, pochodzącą z Piły, przyjechał do Krakowa w marcu 1942 roku. Dyrektorem komisarycznym został na własną prośbę, na wzór profesora , kierującego kliniką internistyczną. Zaznaczał tym tytułem, że prawowitym dyrektorem szpitala na ul. Strzeleckiej jest profesor Ksawery Lewkowicz, internowany wskutek Sonderaktion Krakau w Sachsenhausen. Na stanowisku zastąpił Johannesa Müllera, funkcjonariusza SS.
Okres urzędowania upłynął w myśl deklaracji z pierwszego zebrania z personelem szpitala:
Za jego wiedzą przyjmowano do leczenia dzieci żydowskie, ukrywano je w sali wykładowej, wyszukiwano rodziny zdolne do podjęcia dalszej nad nimi opieki, przygotowywano fałszywe dokumenty. Akcjami zdobywania żywności kierował dr Kazimierz Gajewski, kierownik laboratorium. Ströder umożliwiał też działanie komórki konspiracyjnej, gromadzenie broni, uruchamianie nadajników i odbiorników radiowych. Organizował spotkania i konferencje szkoleniowe z udziałem uznanych profesorów niemieckich, W. Veila z Jeny, i .
Charakter działalności przysparzał mu licznych wrogów – zarzucano mu wieloletnią niechęć do nazizmu, przyjaźń okazywaną Polakom, leczenie żydowskich dzieci. W tej sytuacji formalnie poprosił o powrót do Luftwaffe i po uzyskaniu zgody dowództwa opuścił Kraków w 1944 roku.
Po roku 1944.
Koniec wojny zastał go w Jenie. Zajmował się dziećmi więzionymi w pobliskim Buchenwaldzie. Następnie pracował w Akademickiej Klinice Dziecięcej w Düsseldorfie, a ostatecznie objął kierownictwo Katedry i Kliniki Dziecięcej Bawarskiego Uniwersytetu w Würzburgu. W Würzburgu utworzył "Casa Polonica" dla kształcących się tam studentów i lekarzy z Polski. 
W roku 1978 został uhonorowany doktoratem "honoris causa" przez władze Uniwersytetu Jagiellońskiego. Otrzymał także honorowe członkostwo w Polskim Towarzystwie Pediatrycznym oraz Złoty Krzyż Zasługi.

</doc>
<doc id="3834600" url="https://pl.wikipedia.org/wiki?curid=3834600" title="Marc Carter">
Marc Carter

Marc Antonio „T.J.” Carter (ur. 22 maja 1985 w Mechanicsville) – amerykański koszykarz występujący na pozycji rzucającego obrońcy, obecnie zawodnik Asociacion Quimsa Santiago del Estero.
11 listopada 2016 podpisał umowę z BM Slam Stalą Ostrów Wielkopolski. 22 lipca 2017 został zawodnikiem litewskiego Lietuvos Rytas Wilno. 6 listopada opuścił klub po rozegraniu 7 spotkań sezonu regularnego. 21 grudnia trafił ponownie do BM Slam Stali Ostrów Wielkopolski.
11 listopada 2018 dołączył do argentyńskiego Asociacion Quimsa Santiago del Estero.

</doc>
<doc id="3834602" url="https://pl.wikipedia.org/wiki?curid=3834602" title="T.J. Carter">
T.J. Carter



</doc>
<doc id="3834604" url="https://pl.wikipedia.org/wiki?curid=3834604" title="Arne Vidar Røed">
Arne Vidar Røed



</doc>
<doc id="3834608" url="https://pl.wikipedia.org/wiki?curid=3834608" title="Arvid Darre Noe">
Arvid Darre Noe



</doc>
<doc id="3834610" url="https://pl.wikipedia.org/wiki?curid=3834610" title="Séran">
Séran

Séran (fr. le Séran) – niewielka rzeka we Francji, we wschodniej części południowego „końca” gór Jura, prawobrzeżny dopływ Rodanu. Długość ok. 50 km. Całość dorzecza leży w departamencie Ain.
Źródła na wysokości ok. 1200 m n.p.m., w miejscu zwanym "Solives" ("Hotonnes"), na płaskowyżu zwanym "Plateau du Retord". Spływa początkowo w kierunku południowym, następnie od Artemare w kierunku południowo-wschodnim. W miejscowości Cressin-Rochefort uchodzi do Rodanu jako jego prawobrzeżny dopływ. Krótko przed ujściem do Rodanu krzyżuje się specjalnym przekopem z kanałem Rodanu (fr. "le Canal du Rhône"). Średni spadek 1,7% (w górnym biegu średnio 2,3% – liczne progi i wodospady, w dolnym od 0,3% do 0,06%). Średni przepływ w stacji la Bavosière (Belmont-Luthésieu, w środkowym biegu rzeki) wynosi 1,20 m³/s. Maksymalna woda pięćdziesięcioletnia (luty 1990) na tej samej stacji: 95,6 m³/s (średnia dzienna 76,5 m³/s). Rzeka posiada reżim hydrologiczny typu niwalno-fluwialnego.
Powierzchnia dorzecza Séran wynosi 308 km². Obszar dorzecza jest znacznie wydłużony w osi północ-południe. Jego długość wynosi ok. 40 km, a szerokość 10-15 km. Dorzecze jest wyraźnie asymetryczne: większość głównych dopływów rzeki to dopływy lewobrzeżne. Najdłuższym z nich jest l’Arvières (13 km). Łączna długość sklasyfikowanych cieków wodnych dorzecza wynosi ok. 270 km. 47% powierzchni dorzecza pokrywają lasy, 40% – użytki rolne, łąki i pastwiska.
Wody Séran napędzały kiedyś szereg młynów i tartaków. Obecnie poruszają generatory czterech niewielkich elektrowni wodnych. Największa z nich (Vieu-Artemare), zbudowana w 2006 roku, produkuje rocznie 11,4 GWh energii elektrycznej.

</doc>
<doc id="3834624" url="https://pl.wikipedia.org/wiki?curid=3834624" title="The Cat Walk">
The Cat Walk

The Cat Walk – album studyjny amerykańskiego trębacza jazzowego Donalda Byrda, wydany z numerami katalogowymi BLP 4075 i BST 84075 w 1962 roku przez Blue Note Records.
Powstanie.
Materiał na płytę został zarejestrowany 2 maja 1961 roku przez Rudy’ego Van Geldera w należącym do niego studiu (Van Gelder Studio) w Englewood Cliffs w stanie New Jersey. Produkcją albumu zajął się Alfred Lion.
Lista utworów.
Opracowano na podstawie materiału źródłowego:
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3834629" url="https://pl.wikipedia.org/wiki?curid=3834629" title="Wiktor Mierieżko">
Wiktor Mierieżko

Wiktor Iwanowicz Mierieżko (ros. Виктор Иванович Мережко; ur. 28 lipca 1937 w obwodzie rostowskim, zm. 30 stycznia 2022 w Moskwie) – radziecki i rosyjski scenarzysta i reżyser filmowy. Ludowy Artysta Federacji Rosyjskiej (2014).
W dzieciństwie często wraz z rodziną zmieniał miejsce zamieszkania, od 1952 mieszkał w miejscowości Russkaja Polana w obwodzie czerkaskim (Ukraińska SRR). W 1961 ukończył Ukraiński Instytut Poligraficzny we Lwowie, a w 1968 WGIK.
Pochowany na Cmentarzu Trojekurowskim w Moskwie.

</doc>
<doc id="3834630" url="https://pl.wikipedia.org/wiki?curid=3834630" title="Libre Office">
Libre Office



</doc>
<doc id="3834637" url="https://pl.wikipedia.org/wiki?curid=3834637" title="Combeynot (jezioro)">
Combeynot (jezioro)

Jezioro Combeynot (fr. "Lac de Combeynot") – jezioro górskie w masywie Pics de Combeynot w grupie górskiej Écrins w Alpach Delfinackich we Francji.
Położenie.
Jezioro leży w cyrku lodowcowym utworzonym w zamknięciu dolinki Fontenil (fr. "Vallon du Fontenil"), ograniczonym od północy przez wschodni (Pic Est de Combeynot, 3145 m n.p.m.) i centralny (Pic Ouest de Combeynot, 3155 m n.p.m.) wierzchołek grani szczytów Combeynot, zaś od południa przez Pic du Lac de Combeynot (3089 m n.p.m.). Leży na terenie gminy Le Monêtier-les-Bains w departamencie Hautes-Alpes w regionie Prowansja-Alpy-Lazurowe Wybrzeże, w granicach Parku Narodowego Écrins.
Charakterystyka.
Jest to typowe jezioro karowe. Ma kształt owalu o wymiarach 270 na 110 m i powierzchni niespełna 2,7 ha. Maksymalna głębokość wynosi 16 m. Lustro wody znajduje się na wysokości 2538 m n.p.m. Otoczone jest stromymi usypiskami i piargami, zsuwającymi się spod okolicznych szczytów. Nie uchodzą do niego żadne stałe cieki wodne. Jest to zbiornik wodny o reżimie polarnym: jego powierzchnię przez większą część roku pokrywają lód i śnieg. Rozmarza jedynie na 3-4 miesiące. Życie w jego wodach jest nadzwyczaj skromne i ogranicza się do kilku gatunków organizmów.
Jezioro wydaje się być bezodpływowym. W rzeczywistości wody przesączają się z niego podziemnymi tokami pod moreną zamykającą kar, a następnie spływają pod warstwami rumoszu skalnego wspomnianą dolinką Fontenil w kierunku wschodnim, by w końcu wypłynąć na powierzchnię w postaci źródeł zwanych „Fontettes”, usytuowanych już w dolinie Guisane, ok. 600 m na południe od przysiółka Boussardes (fr. "Hameau des Boussardes"). 
Poziom wody w jeziorze jest zmienny. Jesienią 1976 roku jezioro straciło całą wodę, w następnych latach powtórzyło się to jeszcze kilkakrotnie.

</doc>
<doc id="3834644" url="https://pl.wikipedia.org/wiki?curid=3834644" title="Ladislav Pešek">
Ladislav Pešek

Ladislav Pešek (ur. 4 października 1906 w Brnie, zm. 13 lipca 1986 w Pradze) – czeski aktor. W latach 1931–1984 zagrał w ponad 90 filmach i serialach telewizyjnych.

</doc>
<doc id="3834646" url="https://pl.wikipedia.org/wiki?curid=3834646" title="Kardynałowie kanadyjscy">
Kardynałowie kanadyjscy

Aktualnie zawiera spis wszystkich kardynałów z Kanady.
Indeks.
A B C Ć D E F G H I J K L Ł M N O P R S Ś T U V W Z Ż Ž
H.
 
L.
   
W.
 

</doc>
<doc id="3834648" url="https://pl.wikipedia.org/wiki?curid=3834648" title="Boulzane">
Boulzane

Boulzane – rzeka we Francji, przepływająca w przez tereny departamentów Pireneje Wschodnie i Aude. Jest prawym dopływem Agly. Ma 33,9 km długości. 
Geografia.
Rzeka ma swoje źródła na wschodnich stokach szczytu Pic Dourmidou (1843 m n.p.m.), w gminie Montfort-sur-Boulzane, w departamencie Aude. Początkowo płynie na północ, lecz w okolicach miejscowości Puilaurens zmienia kierunek na wschodni. Uchodzi do Agly w gminie Saint-Paul-de-Fenouillet. 
Boulzane płynie na terenie 5 gmin w dwóch departamentach: 
Dopływy.
Boulzane ma 13 opisanych dopływów. Są to:

</doc>
<doc id="3834650" url="https://pl.wikipedia.org/wiki?curid=3834650" title="Ministerstwo Spraw Zagranicznych Azerbejdżanu">
Ministerstwo Spraw Zagranicznych Azerbejdżanu

Ministerstwo Spraw Zagranicznych Azerbejdżanu – powstało w 1918 po ogłoszeniu przez Azerbejdżan niepodległości. Obecnym szefem resortu od 2004 roku jest Elmar Məmmədyarov.

</doc>
<doc id="3834651" url="https://pl.wikipedia.org/wiki?curid=3834651" title="Lorand Gaspar">
Lorand Gaspar

Lorand Gaspar (ur. 28 lutego 1925 w Târgu Mureș, zm. 9 października 2019 w Paryżu) – francuski lekarz, poeta i tłumacz pochodzenia węgierskiego.
Pochodził z węgierskiej rodziny z Siedmiogrodu. W 1943 roku podjął studia na Politechnice Budapeszteńskiej, ale przerwało je powołanie do niemieckiego wojska. Przebywał w obozie pracy, skąd uciekł do Paryża. Tam, pracując dorywczo, ukończył studia medyczne. Pracował jako chirurg we francuskich szpitalach w Betlejem, Jerozolimie oraz Tunisie. W 1966 roku opublikowany został jego debiutancki tom poezji, zatytułowany "Le Quatrième État de la matière". W swojej twórczości nawiązywał do wspomnień z pobytu na Bliskim Wschodzie. Wiersze często uzupełniał odautorskimi komentarzami dotyczącymi historii i geografii ziem, na których przebywał. Znajomość wielu języków pozwalała mu także na opracowywanie tłumaczeń z niemieckiego (twórczość Rilkego), greckiego (Jorgosa Seferisa), węgierskiego (Jánosa Pilinszkego) oraz angielskiego (D.H. Lawrence'a, Petera Rileya).

</doc>
<doc id="3834654" url="https://pl.wikipedia.org/wiki?curid=3834654" title="Interfejs procesowy">
Interfejs procesowy

Interfejs procesowy (ang. process interface) – zbiór programowalnych urządzeń, które łączą czujniki i elementy wykonawcze (dołączone do instalacji sterowanej) z komputerem sprawującym kontrolę nad procesem technicznym. Sygnały z czujników i elementów wykonawczych są odbierane przez interfejs procesowy, który ma za zadanie konwertować sygnały analogowe do sygnałów cyfrowych, normalizować poziom napięcia i wprowadzać wartości do komputera. Wprowadzone wartości są dostępne dla operatora procesu poprzez oprogramowanie. System obsługujący instalację sterowaną składa się z komputera, interfejsu procesowego i stacji operatora. Interfejs procesowy i stacja operatora są podłączone do komputera jako specjalne urządzenia peryferyjne.

</doc>
<doc id="3834657" url="https://pl.wikipedia.org/wiki?curid=3834657" title="Anna de Brémont">
Anna de Brémont

Anna de Brémont (ur. 1852?, zm. 1922) – amerykańska dziennikarka, pisarka, poetka i piosenkarka.
Życiorys.
Anna de Brémont urodziła się jako Anna Elizabeth Dunphy w Nowym Jorku, na początku lat pięćdziesiątych XIX wieku. Jej akt małżeństwa podaje datę 1852, jednak sama poetka twierdziła, że przyszła na świat w 1856 roku. Po śmierci ojca przeniosła się z matką do Cincinnati w stanie Ohio. W 1877 poślubiła francuskiego lekarza Émile'a Léona, hrabiego de Brémont, który służył jako chirurg w Wojnie krymskiej i Wojnie francusko-pruskiej. Brak wiadomości o posiadaniu przez małżonków potomstwa. Émile se Brémont zmarł w 1882. Poetka dedykowała mu po latach dwie książki. Anna de Brémont sporą część życia spędziła w Anglii i w Południowej Afryce (obecnie RPA). W 1888 została członkinią tajnego stowarzyszenia Hermetic Order of the Golden Dawn.
Zatarg z W.S. Gilbertem.
Do legendy przeszedł jej spór z Williamem Schwenkiem Gilbertem. Kiedy dziennikarka poprosiła popularnego wtedy poetę i dramaturga o wywiad, pisarz stwierdził, zapewne chcąc się jej pozbyć, że jego honorarium za wywiady wynosi dwadzieścia gwinei. Czupurna reporterka odpowiedziała mu w liście, że chętnie za darmo napisze jego nekrolog. Obruszony autor napisał do gazet, The Timesa i Daily Telegraphu, że jest napastowany przez kobietę, która podaje się za hrabinę. Dla Anny de Brémont był to wystarczający powód do wytoczenia prominentnemu literatowi sprawy sądowej.
Twórczość.
Anna de Brémont wypowiadała się zarówno w prozie, jak i w wierszu. Swoje doświadczenia z Południowej Afryki opisała w książce "The gentleman digger, being studies and pictures of life in Johannesburg". Była autorką wielu biografii. Interesowała się w szczególności muzyką. Jako poetka pisała przede wszystkim sonety.

</doc>
<doc id="3834691" url="https://pl.wikipedia.org/wiki?curid=3834691" title="Roxxx">
Roxxx

Roxxx – pierwszy solowy album poznańskiego wokalisty Bartosza Zawadzkiego. Album ukazał się 6 maja 2016 roku z nakładem wytwórni muzycznej Black Company.
Twórcy.
Gościnnie

</doc>
<doc id="3834696" url="https://pl.wikipedia.org/wiki?curid=3834696" title="Slow Drag">
Slow Drag

Slow Drag – album studyjny amerykańskiego trębacza jazzowego Donalda Byrda, wydany z numerem katalogowym BST 84292 w 1968 roku przez Blue Note Records.
Powstanie.
Materiał na płytę został zarejestrowany 12 maja 1967 roku przez Rudy’ego Van Geldera w należącym do niego studiu (Van Gelder Studio) w Englewood Cliffs w stanie New Jersey. Produkcją albumu zajął się Alfred Lion.
Lista utworów.
Opracowano na podstawie materiału źródłowego:
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3834715" url="https://pl.wikipedia.org/wiki?curid=3834715" title="Quarteira">
Quarteira

Quarteira – sołectwo (port. "freguesia") i zarazem miasto w południowej Portugalii, w regionie Algarve, podregionie Algarve, dystrykcie Faro, gminie Loulé. Zlokalizowana bezpośrednio nad Oceanem Atlantyckim, na wybrzeżu Algarve ("Costa do Algarve"). Jeden z najpopularniejszych portugalskich kurortów turystycznych.
Prawa miejskie nadano jej 13 maja 1999. Miasto zajmuje powierzchnię 38,16 km² (tworzy je jedno sołectwo - Quarteira), w 2011 liczyło 21 798 mieszkańców.
Turystyka.
W granicach sołectwa miejskiego Quarteira znajduje się duży kompleks turystyczny "Vilamoura", który jest największym i najstarszym tego typu obiektem w gminie Loulé (powierzchnia 1600 ha, utworzony w połowie lat 60. XX wieku). W skład Vilamoury wchodzi również port jachtowy Marina Vilamoura.
Ten fragment portugalskiego wybrzeża słynie z długich, szerokich i piaszczystych plaż. Na terenie Quarteiry znajdują się cztery plaże o łącznej długości ponad 2 kilometrów: Praia de Vilamoura, Praia de Quarteira, Praia de Loulé Velho, Praia do Trafal. Wszystkie posiadają kategorię Błękitnej Flagi.
W mieście funkcjonuje sporo hoteli 4 i 5-gwiazdkowych, kasyno oraz liczne kluby nocne.

</doc>
<doc id="3834718" url="https://pl.wikipedia.org/wiki?curid=3834718" title="Ayla Kisiel">
Ayla Kisiel

Ayla Kisiel (ur. 28 czerwca 1992) – polska lekkoatletka, sprinterka.
Kariera.
Zawodniczka klubów: Bałtyk Koszalin (2006–2011) i UKS Bojary Białystok (od 2012). Trzykrotna medalistka mistrzostw Polski w sztafecie 4 x 100 metrów: złota w 2013, srebrna w 2016 i brązowa w 2012. Brązowa medalistka halowych mistrzostw Polski w biegu na 60 metrów (2013). Stawała na podium mistrzostw kraju także w kategoriach: juniorów młodszych, juniorów oraz młodzieżowców.
Podczas mistrzostw Europy juniorów (2011) polska sztafeta 4 × 100 metrów z Kisiel w składzie zajęła 4. miejsce.
Rekordy życiowe:

</doc>
<doc id="3834719" url="https://pl.wikipedia.org/wiki?curid=3834719" title="Wybory parlamentarne we Francji w 1924 roku">
Wybory parlamentarne we Francji w 1924 roku

Wybory parlamentarne we Francji w 1924 roku odbyły się 11 i 25 maja. W wyborach zwyciężyła centroprawicowa Federacja Republikańska, jednakże ugrupowania lewicowe i centrolewicowe, które skupiły się w bloku politycznym o nazwie Kartel Lewicy ("Cartel des Gauches") utworzyły rząd większościowy.

</doc>
<doc id="3834730" url="https://pl.wikipedia.org/wiki?curid=3834730" title="Tygodnik Kulturalny (pismo)">
Tygodnik Kulturalny (pismo)



</doc>
<doc id="3834733" url="https://pl.wikipedia.org/wiki?curid=3834733" title="Martin-Baker MB-5">
Martin-Baker MB-5

Martin-Baker MB-5 – prototypowy brytyjski samolot myśliwski wytwórni Martin-Baker z końcowego okresu II wojny światowej. Napędzany silnikiem rzędowym Rolls-Royce Griffon z dwoma śmigłami przeciwbieżnymi.
Historia.
Pod koniec 1942 roku James Martin, współzałożyciel i główny konstruktor wytwórni Martin-Baker, zakończył prace nad potencjalnymi wersjami rozwojowymi samolotu Martin-Baker MB-3 i skupił się na zupełnie nowym samolocie, oznaczonym jako MB-5. Projektując kadłub Martin sięgnął po sprawdzone w poprzednich projektach rozwiązanie kratownicowej konstrukcji ze stalowych rur pokrytych arkuszami blachy duraluminiowej. W porównaniu z MB-3, kabinę pilota nakryto kroplową osłoną i przesunięto do przodu o około 1,5 metra (rozwiązanie zaczerpnięte z planowanej wersji MB-3A). Nietypowym rozwiązaniem zastosowanym w kabinie pilota było umieszczenie w niej podłogi, która nie była standardem w brytyjskich samolotach myśliwskich. Skrzydła uwolniono od chłodnic oleju i cieczy, które umieszczono tam w projekcie MB-3, przenosząc je do kadłuba, tuż za krawędzią spływu płata i obudowując wspólnie. Wlot powietrza do chłodnic znajdował się pod kadłubem (podobny układ zastosowano w samolocie P-51 Mustang). Razem z chłodnicą oleju i cieczy umieszczono również chłodnicę międzystopniową sprężarki, ale wlot powietrza do niej znajdował się tuż za kołpakiem śmigła na przodzie kadłuba. Zastosowany układ podwozia przypominał rozwiązanie zastosowane w MB-3. Jednak z uwag na obecność wlotu powietrza pod kadłubem i chłodnic, wydłużono goleń tylnego kółka ogonowego. Dzięki takiemu rozwiązaniu oraz przesunięciu kabiny pilota do przodu, podczas kołowania na ziemi pilot ze swojej kabiny dysponował znakomitą widocznością. Niewielkim problemem, występującym podczas kołowania samolotem pod słońce, był efekt stroboskopowy jaki widział przed sobą pilot. Zastosowane w samolocie przeciwbieżne śmigła mijały się dokładnie na godzinie dwunastej. Zjawisko to występowało przy niewielkiej prędkości obrotowej i nie zachodziło podczas lotu. W maszynie zastosowano 12-cylindrowy silnik rzędowy w układzie V Rolls-Royce Griffon 83 z dwustopniową dwubiegową sprężarką. Jednostka dysponowała mocą startową 1900 KM i maksymalną, ograniczoną do 5 minutowego działania, 2305 KM na wysokości 168 metrów i 2060 KM na wysokości 4785 m. Silnik napędzał przeciwbieżne, sześciołopatowe śmigło Rotol o średnicy 3,81 m. Dzięki zastosowaniu takiego rozwiązania, podczas startu samolotu nie dochodziło do znoszenia na bok samolotu, które musiałby kompensować pilot ruchami drążka sterowego. Było to nagminne zjawisko w samolotach jednosilnikowych napędzanych jednostkami o dużej mocy i pojedynczym śmigłem.
Prace nad samolotem przedłużały się. Początkowo Ministerstwo Lotnictwa planowało wybudowanie dwóch prototypów, zakontraktowanych wcześniej dla MB-3 o numerach R2496 i R2500, jednak zniecierpliwione opieszałością prac nad budową pierwszego prototypu, 14 maja 1943 roku anulowało kontrakt na budowę drugiej maszyny prototypowej - numer R2500. Na wiosnę 1944 roku wreszcie ukończono budowę prototypu (numer ewidencyjny R2496). Samolot został przewieziony do bazy Royal Air Force Harwell niedaleko miejscowości o tej samej nazwie, gdzie 23 maja 1944 roku dokonano oblotu myśliwca. Za sterami maszyny siedział szef pilotów doświadczalnych firmy Rotol, Leslie Bryan Greensted. Podczas pierwszych lotów samolot wykazywał niedostateczną stateczność kierunkową; aby temu zaradzić, po powrocie do wytwórni powiększono usterzenie poziome i pionowe. Tymczasem w październiku 1944 roku Ministerstwo Lotnictwa przekazało wytwórni Martin-Baker informację, iż MB-5 nie zostanie skierowany do produkcji seryjnej. Po modernizacji maszyna ponownie wzbiła się w powietrze, gdzie do października 1945 roku wylatała 40 godzin. Nie był to imponujący wynik, ale zakończenie wojny nie sprzyjało intensyfikacji badań w locie. W dniach 29 października - 9 listopada 1945 roku w Farnborough zorganizowano specjalną wystawę dla publiczności, na której zaprezentowano zdobyczny sprzęt Luftwaffe oraz najnowsze wyposażenie RAF. Wśród zaprezentowanych maszyn znalazł się również MB-5. Podczas specjalnego pokazu w locie, zorganizowanego dla Winstona Churchilla i wyższego dowództwa RAF, w wyniku awarii silnika w kabinie pilotowanego przez Greensteda MB-5 pojawił się dym. Greensted odsunął owiewkę, która urwała się, szczęśliwie nie uszkadzając usterzenia. Pilot zdołał bezpiecznie wylądować.
1 marca 1946 roku MB-5 trafił do brytyjskiego ośrodka doświadczalno-badawczego Aeroplane and Armament Experimental Establishment w Boscombe Down celem przeprowadzenia kompleksowych prób i badań samolotu. Z płatowca usunięto uzbrojenie, zdjęto opancerzenie oraz wymieniono śmigło – dotychczasowe firmy Rotol zastąpiono przeciwbieżnym, trzyłopatowym, metalowym, samoprzestawialnym śmigłem de Haviland Hydromatic o średnicy 3,58 m (przednie) i 3,54 m (tylne). Próby w locie samolotu trwały do 21 maja 1946 roku. W międzyczasie do Boscombe Down przybyła delegacja Szwajcarskich Sił Powietrznych, która miała okazję zapoznać się z MB-5. 
Samolot otrzymał bardzo pochlebne opinie i oceny. Zwrócono uwagę na prostą, efektywną, łatwą w eksploatacji, naprawie i obsłudze konstrukcję samolotu, cechę charakterystyczną większości projektów Jamesa Martina. MB-5 dzięki szerokiemu rozstawowi podwozia i przesuniętej do przodu kabinie łatwo pilotował się podczas kołowania na ziemi. Maszyna łagodnie dawała się wprowadzić w korkociąg, a dzięki zachowaniu dużej skuteczności sterów, równie łatwo dawała się z niego wyprowadzić. Piloci mający okazję latać MB-5 oceniali samolot jako nad wyraz łatwy i przyjemny w pilotażu. Nie obyło się jednak bez problemów, przegrzewający się silnik był powodem, z powodu którego nigdy nie sprawdzono w locie maksymalnych osiągów samolotu.
W sierpniu 1946 roku maszyna znajdowała się w Farnborough, następnie trafiła do bazy RAF Chalgrove w Oxfordshire, gdzie Martin-Baker testował i testuje do dnia dzisiejszego fotele wyrzucane swojej konstrukcji. Nie wykonywano żadnych lotów na MB-5 aż do 15 listopada 1947 roku, kiedy to maszyna o własnych siłach poleciała na lotnisko w Hatfield (Hertfordshire), fabryczne lotnisko wytwórni de Havilland, celem przeprowadzenia badań śmigła. W kwietniu 1948 roku samolot ponownie znalazł się w Farnborough. W maju 1948 roku MB-5 znalazł się na lotnisku w Wattisham, tam specjaliści z Servicing Development Unit dokonali przeglądu technicznego samolotu a następnie na przełomie 1948 i 1949 roku maszynę skierowano do bazy RAF Bircham Newton. Dalsze losy samolotu pozostały nieznane aż do 1999 roku, kiedy to odkryto, iż w MB-5 został przekazany macierzystej wytwórni Martin-Baker, gdzie w styczniu i lutym 1951 roku został złomowany.
Uzbrojenie.
MB-5 uzbrojony był w cztery działka Hispano Mk II kalibru 20 mm, po dwa na każdym skrzydle samolotu. Zapas amunicji wynosił po 200 nabojów na lufę.
Ocena.
MB-5 uznawany jest przez wielu specjalistów za jeden z najlepszych myśliwskich samolotów z napędem tłokowym. W samych superlatywach wyrażali się o nim piloci mający okazję w powietrzu sprawdzić maszynę. W dniach 27 czerwca - 30 czerwca w Farnborough odbywały się pokazy lotnicze zorganizowane przez Ministerstwo Zaopatrzenia ("Ministry of Supply"). Zaprezentowano wówczas pokaz akrobacji lotniczej w wykonaniu MB-5, za sterami którego siedział Janusz Żurakowski. We wspólnej ocenie specjalistów oglądających pokaz, między innymi Billa Gunstona jak również samego Żurakowskiego, był to najlepszy pokaz akrobacji lotniczej w wykonaniu tłokowej maszyny, jaki kiedykolwiek widzieli lub brali udział. Pomimo tego, samolot nie trafił do produkcji seryjnej. Tak jak jeszcze w 1942 czy w 1943 roku, szybkie uruchomienie budowy seryjnych samolotów mogłoby znacząco wpłynąć na to, z kim mierzyłyby się w powietrzu Messerschmitty lub Focke-Wulfy Luftwaffe, tak w 1944 roku i później, już takiej potrzeby nie było. Brytyjskie lotnictwo dysponowało wystarczającą liczbą Supermarine Spitfire i jego stale unowocześnianymi wersjami oraz maszynami typu Hawker Typhoon czy Hawker Tempest. Uruchomienie wielkoskalowej produkcji przy niewielkich mocach produkcyjnych wytwórni Martin-Baker wymagałoby uruchomienia produkcji w innych wytwórniach, już i tak działających pełną parą na rzecz RAF lub wybudowania od podstaw nowej fabryki. Pod koniec wojny było to już jednak bezcelowe, tym bardziej, że na horyzoncie pojawił się napęd mający wyprzeć z nieba myśliwce z napędem tłokowym – silnik odrzutowy.

</doc>
<doc id="3834736" url="https://pl.wikipedia.org/wiki?curid=3834736" title="Anna Marchwińska">
Anna Marchwińska

Anna Marchwińska (ur. 16 sierpnia 1968 w Warszawie) – polska pianistka, korepetytor solistów, trener wokalny.
Wykształcenie.
Studiowała na Akademii Muzycznej im F. Chopina w Warszawie (obecnie Uniwersytet Muzyczny), pod kierunkiem Bronisławy Kawalli i Jerzego Marchwińskiego, którą ukończyła z wyróżnieniem w roku 1990.
W 1994 roku ukończyła Stanford University w Kalifornii (pod kierunkiem Freda Weldy) otrzymując tytuł Master of Music in Piano Performance.
W 1997 roku ukończyła Juilliard School of Music w Nowym Jorku (pod kierunkiem i Briana Zegera) otrzymując tytuł Master of Arts in Accompanying.
Brała udział w letnich festiwalach muzycznych: Music Academy of the West w Santa Barbara (1992, 1993), Tanglewood Music Center (1994, 1995), Merola Opera Program w San Francisco (1996) oraz Chautauqua Festival (1999).
Działalność zawodowa i artystyczna.
W latach 1997–2001 była wykładowcą w Juilliard School School Opera Center i Voice Department w Nowym Jorku (jako , współpracowała wtedy także z operowymi scenami Nowego Jorku: Metropolitan Opera i .
Od 2001 r. współpracuje jako pianistka przy Międzynarodowym Konkursie Wokalnym im. Stanisława Moniuszki, organizowanym przez Teatr Wielki – Operę Narodową.
Od 2005 roku współpracuje z Wielkanocnym Festiwalem Ludwiga van Beethovena.
Współpraca z Teatrem Wielkim - Opera Narodową.
Od 2002 pracuje w Teatrze Wielkim-Operze Narodowej, gdzie jako korepetytor solistów przygotowała wiele premier, m.in. "Don Giovanni" Mozarta (2002), "Jaskółka" Pucciniego (2003), "Salome" Straussa (dwukrotnie: 2003 i 2015), "Tosca" Pucciniego (2004), "Aida" Verdiego (2005), "Czarodziejski flet" Mozarta (dwukrotnie 2006 i 2016), "Łucja z Lammermoor" Donizettiego (2008), "Wilhelm Tell" Rossiniego (dwukrotnie 2008 i 2015), Traviata Verdiego (2010), "Elektra" Straussa (2010), "Trojanie" Berlioza (2011), "Słowik" Strawińskiego (2012), "Manon Lescaut" Pucciniego (2012), "Tristan i Izolda" Wagnera (2016).
Współpracowała także przy produkcjach wielu polskich prapremier operowych, m.in.: "Podróż do Reims" Rossiniego (2003), "Pasażerka" Weinberga (2010) oraz "Kupiec wenecki" A. Czajkowskiego (2014).
Od 2010 roku jest kierownikiem korepetytorów solistów, asystentów dyrygenta i konsultantów językowych w Teatrze Wielkim-Operze Narodowej.
Od sezonu 2013/14 opiekuje się młodymi pianistami w Akademii Operowej Teatru Wielkiego-Opery Narodowej.
Współpraca z Bregenzer Festpiele.
Od 2009 roku współpracuje z . Na scenie Festpielhaus przygotowywała opery opolskie: "Króla Rogera" Szymanowskiego (2009), "Pasażerkę" Weinberga (2010) i "Kupca weneckiego" Andrzeja Czajkowskiego (2013). Na scenie na Jeziorze Bodeńskim była coachem wokalnym solistów przy "Aidzie" Verdiego (2009, 2010), "Andrea Chénier" Giordano (2011, 2012), "Czarodziejskiego fletu" Mozarta (2013, 2014), "Turandot" Pucciniego (2015, 2016), "Carmen" Bizeta (2017–2018), "Rigoletta" Verdiego (2019-2021) oraz "Madame Butterfly" Pucciniego (2022). 
Inne.
Koncertowała w renomowanych salach: nowojorskiej Carnegie Hall i Alice Tully Hall, w Kennedy Center w Waszyngtonie, Kimmel Center w Filadelfii, Concertgebouw w Amsterdamie, Teatro Liceu w Barcelonie, występowała podczas Rossini Opera Festival w Pesaro. Współpracuje także z Filharmonią Narodową w Warszawie.
Występuje z wybitnymi polskimi artystami, takimi jak: Ewa Podleś, Małgorzata Walewska, Iwona Sobotka, Mariusz Kwiecień, Artur Ruciński, Katarzyna Trylnik, Anna Lubańska.
Pracuje w językach: angielskim, francuskim, niemieckim, włoskim i rosyjskim.
Inne.
Jest córką śpiewaczki Haliny Słonickiej, wieloletniej solistki Teatrze Wielkim-Operze Narodowej i Jerzego Marchwińskiego, pianisty-kameralisty.

</doc>
<doc id="3834737" url="https://pl.wikipedia.org/wiki?curid=3834737" title="Benjamin Péret">
Benjamin Péret

Benjamin Péret (ur. 4 lipca 1899 w Rezé, zm. 18 września 1959 w Paryżu) – francuski poeta surrealistyczny.
Życiorys.
W 1917 roku został powołany do wojska, brał udział w działaniach wojennych na Bałkanach, potem trafił do Salonik. Po wojnie przyjechał do Paryża. W 1920 roku związał się z grupą dadaistów skupionych wokół pisma "Littérature". Rok później został opublikowany jego pierwszy tomik poezji, zatytułowany "Le Passager du transatlantique". 
Po opublikowaniu Manifestu surrealizmu przez André Bretona, zaprzyjaźniony z nim Péret również odszedł od dadaizmu i przyłączył się do nowego ruchu. W 1925 roku został redaktorem pisma „La Révolution surréaliste”.
W latach 1929–1931 przebywał w Brazylii, pod zarzutem agitacji komunistycznej (w tym czasie był zwolennikiem trockizmu) został tam aresztowany, uwięziony i deportowany. Po powrocie do Europy, wyjechał z Francji do Hiszpanii, gdzie brał udział w wojnie domowej po stronie republikańskiej. 
W latach 1940–1947 przebywał w Meksyku, zafascynowany sztuką prekolumbijską. Po powrocie do Paryża, ponownie współpracował z Bretonem, jako animator ruchu surrealistycznego.

</doc>
<doc id="3834738" url="https://pl.wikipedia.org/wiki?curid=3834738" title="Benjamin Peret">
Benjamin Peret



</doc>
<doc id="3834741" url="https://pl.wikipedia.org/wiki?curid=3834741" title="Dnieprzańska Flotylla Wojskowa">
Dnieprzańska Flotylla Wojskowa



</doc>
<doc id="3834748" url="https://pl.wikipedia.org/wiki?curid=3834748" title="23 Dywizja Pancerna">
23 Dywizja Pancerna



</doc>
<doc id="3834750" url="https://pl.wikipedia.org/wiki?curid=3834750" title="Ruch Narodowo-Radykalny Falanga">
Ruch Narodowo-Radykalny Falanga



</doc>
<doc id="3834755" url="https://pl.wikipedia.org/wiki?curid=3834755" title="Javier Fernandez">
Javier Fernandez



</doc>
<doc id="3834758" url="https://pl.wikipedia.org/wiki?curid=3834758" title="Pińska Flotylla Wojskowa">
Pińska Flotylla Wojskowa



</doc>
<doc id="3834763" url="https://pl.wikipedia.org/wiki?curid=3834763" title="Helena Karwacka">
Helena Karwacka

Helena Karwacka (ur. 28 czerwca 1930 w Czarnochowicach, zm. 22 stycznia 2017 w Krakowie) – polska historyczka literatury, badaczka Młodej Polski i dwudziestolecia międzywojennego.
Życiorys.
Córka Stefana i Marii. W 1952 ukończyła studia I stopnia na Wydziale Polonistyki Uniwersytetu Jagiellońskiego, studia magisterskie ukończyła na Uniwersytecie Łódzkim – w zakresie bibliotekoznawstwa w 1954, w zakresie filologii polskiej w 1957. Od 1954 była pracowniczką UŁ, w 1962 obroniła pracę doktorską poświęconą Jerzemu Żuławskiemu, habilitowała się w 1969 na podstawie pracy "Witold Wandurski", w 1977 otrzymała tytuł profesorski. W latach 1971–1973 była prodziekanką Wydziału Filologicznego, w latach 1971–1979 kierowniczką Zakładu Literatury Polskiej XX wieku. W 1979 została pracowniczką Instytutu Literatury Polskiej Uniwersytetu Warszawskiego, równocześnie pracowała w białostockiej filii UW, gdzie w latach 1981–1993 była dyrektorką Instytutu Filologii Polskiej. W 1979 została mianowana profesor nadzwyczajną, w 1985 profesor zwyczajną. Przeszła na emeryturę w 2000.
Odznaczona Złotym Krzyżem Zasługi (1974) i Krzyżem Kawalerskim Orderu Odrodzenia Polski (1978), Medalem Komisji Edukacji Narodowej (1978).

</doc>
<doc id="3834765" url="https://pl.wikipedia.org/wiki?curid=3834765" title="Mistrzostwa Azji w Rugby 7 Kobiet 2016">
Mistrzostwa Azji w Rugby 7 Kobiet 2016

Mistrzostwa Azji w Rugby 7 Kobiet 2016 – siedemnaste mistrzostwa Azji w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Asia Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w Azji. Zostały rozegrane w formie trzech turniejów, rozegranych wraz z zawodami męskimi pomiędzy 2 września a 16 października 2016 roku.
Sezon zdominowały reprezentacje Chin i Japonii, które rozstrzygnęły między sobą finały wszystkich trzech turniejów. W pierwszych zawodach triumfowały Japonki, które aż do decydującego pojedynku nie oddały rywalkom żadnego punktu. W koreańskim turnieju faworytki równie łatwo dotarły do finału, gdzie Chinkom udał się rewanż za porażkę sprzed trzech tygodni. Mimo porażek w fazie grupowej ostatniego turnieju obie te drużyny dotarły do finału, a górą okazały się zawodniczki z Japonii, które tym samym zdobyły tytuł mistrzyń kontynentu, pozostałe miejsca na podium zajęły reprezentacje Chin i Hongkongu. Najwięcej punktów w sezonie zdobyła Japonka Mio Yamanaka, zaś w klasyfikacji przyłożeń z piętnastoma zwyciężyły "ex aequo" jej rodaczka Mayu Shimizu i Chinka Ying Zhao.
Informacje ogólne.
W walce o tytuł mistrzowski wzięło udział osiem zespołów, a cykl składał się z trzech rankingowych turniejów. Mistrzem Azji została drużyna, która po rozegraniu trzech rankingowych turniejów – w Hongkongu, Inczon i Kolombo – zgromadziła najwięcej punktów, które były przyznawane za zajmowane w nich miejsca. W przypadku tej samej liczby punktów w klasyfikacji generalnej lokaty zainteresowanych drużyn były ustalane kolejno na podstawie:
W każdych zawodach drużyny rywalizowały w pierwszym dniu systemem kołowym w ramach dwóch czterozespołowych grup, po czym po dwie czołowe z każdej z nich awansowały do półfinałów, a pozostała czwórka zmierzyła się w walce o "Plate". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio cztery, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". W przeciwieństwie do poprzednich edycji wszystkie mecze, także finałowe, składały się z dwóch siedmiominutowych części.
Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku. 
Turniej eliminacyjny odbył się w Ćennaj w lutym 2016 roku, triumfowała w nim reprezentacja Korei Południowej zyskując tym samym awans do serii zawodów o mistrzostwo kontynentu.

</doc>
<doc id="3834769" url="https://pl.wikipedia.org/wiki?curid=3834769" title="Dąb Chrobry w Reczu">
Dąb Chrobry w Reczu

Dąb Chrobry (także: "Dąb Diabła Weneckiego") – pomnik przyrody, dąb szypułkowy rosnący we wsi Recz (województwo kujawsko-pomorskie), gmina Rogowo. 
Dąb ma wysokość 24,5 metra i obwód 780 cm. Wiek drzewa szacuje się na 850 lat. Posiada dobre warunki glebowe, w tym odpowiednie nawilgocenie i każdego roku obficie owocuje. Był najstarszym drzewem dawnego województwa bydgoskiego. Uznany za pomnik przyrody Rozporządzeniem Wojewody Bydgoskiego nr 11/91 z 01 lipca 1991 (nr 118). 
Legendy mówią, że każdego roku, w czerwcu odbywały się pod dębem ludowe obrzędy podczas nocy Kupały. Inne podania przekazują, że Mikołaj Nałęcz zwany "Diabłem Weneckim" miał zamienić się w to drzewo za swoje nikczemne uczynki.

</doc>
<doc id="3834772" url="https://pl.wikipedia.org/wiki?curid=3834772" title="Sielsowiet Rzeczyca (rejon kamieniecki)">
Sielsowiet Rzeczyca (rejon kamieniecki)

Sielsowiet Rzeczyca (s. rzeczycki, biał. Рэчыцкі сельсавет, ros. Речицкий сельсовет) – sielsowiet na Białorusi, w obwodzie brzeskim, we wschodniej części rejonu kamienieckiego.
Położenie.
Sielsowiet graniczy:
Skład.
Sielsowiet Rzeczyca obejmuje 30 miejscowości:

</doc>
<doc id="3834777" url="https://pl.wikipedia.org/wiki?curid=3834777" title="Michael Matt">
Michael Matt

Michael Matt (ur. 13 maja 1993 w Bludenz) – austriacki narciarz alpejski, dwukrotny medalista mistrzostw świata i igrzysk olimpijskich.
Życie prywatne.
Jego rodzicami są Hubert i Hanni. Ma dwóch starszych braci: Maria, który w przeszłości uprawiał narciarstwo alpejskie i Andreasa, będącego niegdyś narciarzem dowolnym specjalizującym się w skicrossie.
Kariera.
Jego pierwszym występem na arenie międzynarodowej były rozegrane 19 grudnia 2008 roku w Lech am Arlberg zawody FIS, na których zajął 70. miejsce w slalomie gigancie. Kolejne lata to dla niego głównie starty w tym właśnie cyklu, ponadto pojawiał się w zawodach National Junior Race, a także na juniorskich oraz seniorskich mistrzostwach Austrii i krajów sąsiednich.
W 2011 roku rozpoczął występy w Pucharze Europy. Rok później wziął udział w mistrzostwach świata juniorów w Roccaraso, na których nie ukończył supergiganta, a także pierwszego przejazdu slalomu i drugiego przejazdu slalomu giganta. W 2013 roku pojawił się na mistrzostwach świata juniorów w Quebecu, które przyniosły mu 20. miejsce w supergigancie i slalomie gigancie, 21. w zjeździe oraz nieukończony pierwszy przejazd slalomu. W tym samym roku, 17 listopada miał miejsce jego debiut w Pucharze Świata, kiedy to na rozgrywanych w Levi zawodach sezonu 2013/2014 nie ukończył pierwszego przejazdu slalomu. W 2014 roku pojawił się na mistrzostwach świata juniorów w Jasnej, na których zajął 8. miejsce w superkombinacji, 9. w slalomie gigancie, 15. w supergigancie i 31. w zjeździe, ponadto nie ukończył pierwszego przejazdu slalomu.
W 2015 roku wystartował w mistrzostwach świata w Vail/Beaver Creek, na których nie ukończył drugiego przejazdu slalomu, jedynej konkurencji w jakiej startował. W tym samym roku, 17 stycznia zdobył pierwsze punkty w Pucharze Świata, zajmując 16. miejsce w slalomie na rozgrywanych w Wengen zawodach sezonu 2014/2015. 13 listopada 2016 roku zaliczył pierwsze podium w Pucharze Świata, kiedy to na zorganizowanych w Levi zawodach sezonu 2016/2017 zajął 2. miejsce w slalomie, plasując się za swoim rodakiem Marcelem Hirscherem i przed reprezentantem Włoch Manfredem Mölggiem. Natomiast pierwsze zwycięstwo w tym cyklu odniósł 5 marca 2017 roku, pokonując w slalomie na zawodach w Kranjskiej Gorze Włocha Stefana Grossa i Niemca Felixa Neureuthera. 2017 rok to dla niego również udział w mistrzostwach świata w Sankt Moritz, na których był ósmy w slalomie.
W 2018 roku pojawił się na igrzyskach olimpijskich w Pjongczangu, gdzie zdobył brązowy medal w slalomie, przegrywając tylko ze Szwedem André Myhrerem i Szwajcarem Ramonem Zenhäusernem oraz srebrny w zawodach drużynowych, w których jego drużyna, współtworzona przez Manuela Fellera, Katharinę Gallhuber, Katharinę Liensberger, Marca Schwarza i Stephanie Brunner rozdzieliła na podium ekipy ze Szwajcarii i Norwegii. Rok później wziął udział w mistrzostwach świata w Åre, na których zdobył srebrny medal zarówno w zawodach drużynowych, jak i w slalomie. W tej pierwszej konkurencji, startując z Franziską Gritsch, Kathariną Liensberger, Kathariną Truppe, Christianem Hirschbühlem i Marco Schwarzem rozdzielił na podium ekipy ze Szwajcarii i Włoch, zaś w tej drugiej uplasował się między swoimi rodakami: Marcelem Hirscherem i Marco Schwarzem.

</doc>
<doc id="3834786" url="https://pl.wikipedia.org/wiki?curid=3834786" title="Conques-en-Rouergue">
Conques-en-Rouergue

Conques-en-Rouergue – gmina we Francji, w regionie Oksytania, w departamencie Aveyron. W 2013 roku populacja na obszarze obecnej gminy wynosiła 1731 mieszkańców. 
Została utworzona 1 stycznia 2016 roku z połączenia czterech wcześniejszych gmin: Conques, Grand-Vabre, Noailhac oraz Saint-Cyprien-sur-Dourdou. Siedzibą gminy została miejscowość Conques. 
Gmina Conques-en-Rouergue sąsiaduje między innymi z Vieillevie, Almont-les-Junies i Saint-Parthem. Miejscowość znajduje się w odległości około 30 km na północny zachód od Rodez – prefektury departamentu.
Zabytki.
Opacki kościół Sainte-Foy (fr. "Abbaye Sainte-Foy") oraz most nad Dourdou (fr. "Pont sur le Dourdou") w Conques zostały wpisane 5 grudnia 1998 roku na listę światowego dziedzictwa Unesco jako zabytki na trasie drogi św. Jakuba – szlaku pielgrzymkowym do katedry w Santiago de Compostela. 
Wyżej wymienione zabytki posiadają także status monument historique. Ponadto status ten posiadają zamek Selves (fr. "Château de Selves") w osadzie La Vinzelle oraz krzyż cmentarny (fr. "Croix de cimetière") w osadzie Saint-Julien-de-Malmont.

</doc>
<doc id="3834789" url="https://pl.wikipedia.org/wiki?curid=3834789" title="St. George's (miasto na Bermudach)">
St. George's (miasto na Bermudach)



</doc>
<doc id="3834791" url="https://pl.wikipedia.org/wiki?curid=3834791" title="St George's (Shropshire)">
St George's (Shropshire)



</doc>
<doc id="3834792" url="https://pl.wikipedia.org/wiki?curid=3834792" title="St. George's">
St. George's



</doc>
<doc id="3834794" url="https://pl.wikipedia.org/wiki?curid=3834794" title="Okręg wyborczy St George's">
Okręg wyborczy St George's



</doc>
<doc id="3834795" url="https://pl.wikipedia.org/wiki?curid=3834795" title="St. George's Tower (Leicester)">
St. George's Tower (Leicester)



</doc>
<doc id="3834796" url="https://pl.wikipedia.org/wiki?curid=3834796" title="Okręg wyborczy Westminster St George's">
Okręg wyborczy Westminster St George's



</doc>
<doc id="3834805" url="https://pl.wikipedia.org/wiki?curid=3834805" title="Malwina Wojtulewicz">
Malwina Wojtulewicz

Malwina Katarzyna Wojtulewicz (ur. 22 kwietnia 1985 w Białymstoku) – polska lekkoatletka specjalizująca się w rzucie młotem, trener.
Była trenerka mistrza olimpijskiego (Tokio 2020) Wojciecha Nowickiego oraz wicemistrzyni świata (Doha 2019) Joanny Fiodorow. 
Kariera sportowa.
Medalistka juniorskich i młodzieżowych mistrzostw Polski (U20 i U23). Trzy razy w karierze stawała na podium młodzieżowych mistrzostw Polski – zdobyła jedno złoto (Kraków 2005, w finale pokonała Anitę Włodarczyk) oraz dwa brązy (Toruń 2006 i Słupsk 2007). 
Podczas treningu 2 marca 2013 uległa wypadkowi, uderzona została 7-kilogramowym młotem w plecy. Skutki uderzenia spowodowały poważne obrażenia ciała (uszkodzona łopatka, staw barkowy, żebra oraz płuca). Tomasz Rębisz oddał brązowy medal londyńskich igrzysk paraolimpijskich na rzecz aukcji "Medal dla Malwiny". Po ciężkiej operacji uratowano życie zawodniczki. Wypadek spowodował zakończenie kariery sportowej.
Kariera trenerska.
Klubową pracę trenerską rozpoczęła w Podlasiu Białystok trenując młociarzy m.in. od 2013 Wojciecha Nowickiego, który w 2015 na mistrzostwach świata w Pekinie zdobył brązowy medal. Brązowe medale zdobywał później także w 2016 na Igrzyskach olimpijskich w Rio de Janeiro oraz na dwóch kolejnych mistrzostwach świata (Londyn 2017, Doha 2019). W 2018 został mistrzem Europy (Berlin), a w 2021 w Tokio mistrzem olimpijskim, ustanawiając nowy rekord życiowy 82,52 m (3. wynik w historii polskiej lekkoatletyki).
Trenowała również Joannę Fiodorow (od 2018), która w 2019 w Doha została wicemistrzynią świata. 
Życie prywatne.
Mieszka w Czarnej Białostockiej. Mąż – Grzegorz, synowie; Filip i Cyprian.

</doc>
<doc id="3834829" url="https://pl.wikipedia.org/wiki?curid=3834829" title="Benoît Vaugrenard">
Benoît Vaugrenard

Benoît Vaugrenard (ur. 5 stycznia 1982 w Vannes) – francuski kolarz szosowy, zawodnik należącej do dywizji UCI WorldTeams drużyny FDJ.

</doc>
<doc id="3834830" url="https://pl.wikipedia.org/wiki?curid=3834830" title="Willa Willy’ego Nelle w Szczecinie">
Willa Willy’ego Nelle w Szczecinie

Willa Nellego – zabytkowa willa znajdująca się przy ul. Słowackiego 3 w Szczecinie.
Wzniesiona w 1880 roku w stylu eklektycznym z przewagą elementów neorenesansowych. Jej pierwszym właścicielem był mistrz budowlany Emil Otto. Bogato zdobiony budynek od frontowej strony posiada ryzalit zwieńczony tympanonem, z półkolumnami jońskimi w dolnej kondygnacji i neoromańskim triforium z półkolumnami korynckimi na piętrze. W płycinach okiennych znajdują się wici akantowe, wewnątrz zaś dwa plafony ozdobione scenami bachanaliów. Przed wejściem nasadzono szpaler lip, od strony zachodniej rośnie zaś rozłożysty klon.
W 1905 roku willę nabył właściciel pobliskiego browaru Willy Nelle, dokonując jej rozbudowy. Dobudowano wówczas stajnię i powozownię, na tyłach utworzono ogród ciągnący się aż do obecnej ulicy Barnima III, samą zaś willę ozdobiono w większości niezachowanymi do czasów obecnych dekoracjami. W okresie międzywojennym willa należała do mistrza dekarskiego Paula Gläsera. W latach 30. założono instalację gazową i centralne ogrzewanie.
W latach 1945-1947 w budynku działała szkoła MO, później pełnił on funkcje mieszkalne. W 1959 roku ulokowano w nim przychodnię pediatryczną. Po 1996 roku budynek przeszedł w ręce prywatne, kilkakrotnie zmieniając właścicieli. Niezagospodarowany, popadł w ruinę. 21 października 2017 roku w opuszczonym i zdewastowanym budynku zawalił się dach. W marcu 2018 roku rozpoczęto prace remontowe, mające przywrócić willi dawny blask. Odbiór prac remontowo-konserwatorskich miał miejsce w kwietniu 2020 roku.

</doc>
<doc id="3834833" url="https://pl.wikipedia.org/wiki?curid=3834833" title="Rezonans (antropologia)">
Rezonans (antropologia)

Rezonans – metoda weryfikacji teorii antropologicznych, polegająca na wzajemnym oddziaływaniu doświadczenia badacza podczas badań terenowych z doświadczeniem badanych. Rezonans jest źródłem dowodów, które potwierdzają wyobrażenia badacza na temat obcej kultury. Termin ten do antropologicznej epistemologii wprowadziła Kirsten Hastrup w swojej pracy „Droga do antropologii. Między doświadczeniem a teorią” (w tłum. Ewy Klekot).

</doc>
<doc id="3834836" url="https://pl.wikipedia.org/wiki?curid=3834836" title="Manuela Moelgg">
Manuela Moelgg



</doc>
<doc id="3834842" url="https://pl.wikipedia.org/wiki?curid=3834842" title="Rurociąg Przyjaźń">
Rurociąg Przyjaźń



</doc>
<doc id="3834843" url="https://pl.wikipedia.org/wiki?curid=3834843" title="Rezerwat przyrody Pics du Combeynot">
Rezerwat przyrody Pics du Combeynot

Rezerwat przyrody Pics du Combeynot (fr. "La réserve naturelle nationale des Pics du Combeynot") – narodowy rezerwat przyrody w grupie górskiej Écrins w Alpach Delfinackich we Francji. Powierzchnia 685 ha. 
Położenie.
Rezerwat obejmuje północno-zachodnie stoki masywu górskiego Pics de Combeynot od ok. 1820 aż po 3150 m n.p.m. Leży w granicach gmin Le Monêtier-les-Bains oraz Villar-d’Arêne w departamencie Hautes-Alpes w regionie Prowansja-Alpy-Lazurowe Wybrzeże, tuż ponad ruchliwą przełęczą Lautaret. Tereny rezerwatu leżą w strefie ochronnej Parku Narodowego Écrins i na południu oraz wschodzie przylegają wprost do terenów ochrony ścisłej tego parku.
Historia.
Rezerwat został powołany przez Ministerstwo ds. Kultury i Środowiska dekretem nr 74-540 z dnia 15 maja 1974 r. w celu ochrony cennych przyrodniczo terenów północno-zachodnich stoków masywu Pics de Combeynot z zachowaniem praw ludności miejscowej do tradycyjnego wykorzystania tych terenów (pasterstwo, zbiór ziół itp.). Jego teren przewidziany jest do racjonalnego wykorzystania dla narciarstwa pozatrasowego. Nadzór nad rezerwatem sprawuje Park Narodowy Écrins.
Charakterystyka przyrodnicza.
Rezerwat, obejmujący północne i północno-zachodnie stoki stosunkowo wysokiego masywu górskiego, wznoszącego się 1100 m ponad przełęczą Lautaret, posiada specyficzny mikroklimat: chłodny, wietrzny, obfitujący w opady deszczu, a zwłaszcza śniegu. Ponad 1300 metrów różnicy wzniesień sprzyja rozwojowi zróżnicowanych biocenoz.
W najniższych położeniach występują zarośla olszy zielonej i krzaczastych form wierzb. Na wypłaszczeniach u podnóży stromszych stoków oraz w rejonach źródlisk potoków występują podmokłe, często zatorfione łąki. Wyżej spotkamy zarośla różaneczników ("Rhododendron ferrugineum") i lokalnie borówczyska z borówką czarną ("Vaccinium myrtillus" L.), przetykane rozległymi rumowiskami skalnymi i piargami. W najwyższych położeniach, we wklęsłych formach terenu (np. Combe du Laurichard), występują specyficzne lodowce lub pola firnowe, składające się z lodu lub firnu, wymieszanych z gruzem skalnym.
W tutejszej florze naliczono 12 gatunków roślin chronionych w skali kraju, wśród których są m.in. orlik alpejski ("Aquilegia alpina" L.) i lokalny gatunek pięciornika ("Potentilla delphinensis"). Poza tym rośnie tu piękny storczyk ciemnogłów wąskolistny ("Gymnadenia nigra" (L.) Rchb.f.).
Na terenie rezerwatu stwierdzono występowanie 84 gatunków kręgowców, z tego 1 gatunek płaza, 3 gatunki gadów, 70 gatunków ptaków (z czego 27 gniazdujących) i 11 gatunków ssaków. Spośród tych ostatnich należy wyróżnić koziorożca i kozicę.

</doc>
<doc id="3834846" url="https://pl.wikipedia.org/wiki?curid=3834846" title="Węglin Północny">
Węglin Północny

Węglin Północny – dzielnica administracyjna Lublina położona w południowej części miasta. Wraz z Węglinem Południowym tworzą większą jednostkę urbanistyczną – dzielnicę mieszkaniową Węglin.
Administracja.
Granice administracyjne określa statut dzielnicy uchwalony 19 lutego 2009. Granice Węglina Północnego tworzą: od północy ul. Wojciechowska, od wschodu – ul. Wojciechowska, granica ogródków działkowych „Zimne Doły”, ul. Paśnikowskiego i al. Kraśnicka, a od południa i zachodu granice miasta.
Węglin Północny ma powierzchnię 2,39 km2. Według stanu na 30 czerwca 2018 na pobyt stały na Węglinie Północnym było zarejestrowanych 3816 osób.

</doc>
<doc id="3834851" url="https://pl.wikipedia.org/wiki?curid=3834851" title="Zbiornik móżdżkowo-rdzeniowy">
Zbiornik móżdżkowo-rdzeniowy

Zbiornik móżdżkowo-rdzeniowy (, ) in. zbiornik wielki (, ) – największy i najważniejszy zbiornik podpajęczynówkowy, zlokalizowany w kącie utworzonym przez móżdżek i rdzeń przedłużony. 
Budowa anatomiczna.
Zbiornik móżdżkowo-rdzeniowy zlokalizowany jest w dole tylnym czaszki i jest utworzony przez pajęczynówkę przechodzącą z rdzenia przedłużonego na powierzchnię dolną móżdżku w jej tylnej części. Zbiornik móżdżkowo-rdzeniowy od przodu ograniczony jest przez rdzeń przedłużony, od tyłu przez oponę twardą, od góry przez móżdżek, a od dołu łączy się z jamą pajęczynówkową rdzenia kręgowego. Rozmiary zbiornika móżdżkowo-rdzeniowego są zmienne. Jego wymiar poprzeczny wynosi 5–7 cm natomiast głębokość 1,5–2 cm i jest to największy oraz najważniejszy zbiornik w jamie czaszki.

</doc>
<doc id="3834853" url="https://pl.wikipedia.org/wiki?curid=3834853" title="Zbiornik wielki">
Zbiornik wielki



</doc>
<doc id="3834855" url="https://pl.wikipedia.org/wiki?curid=3834855" title="Zbiornik wielki mózgu">
Zbiornik wielki mózgu



</doc>
<doc id="3834861" url="https://pl.wikipedia.org/wiki?curid=3834861" title="Regiony administracyjne i departamenty Francji">
Regiony administracyjne i departamenty Francji



</doc>
<doc id="3834862" url="https://pl.wikipedia.org/wiki?curid=3834862" title="División de Honor w baseballu">
División de Honor w baseballu

División de Honor w baseballu najwyższa w hierarchii liga rozgrywek bejsbolowych w Hiszpanii. Zmagania toczą się cyklicznie (co sezon), głównie w weekendy. Triumfator División de Honor zostaje jednocześnie Mistrzem Hiszpanii i może wziąć udział w Pucharze Europejskim CEB. Rozgrywki nadzorowane są przez Real Federación Española de Béisbol y Sófbol (RFEBS).
Format rozgrywek.
W rozgrywkach uczestniczy 9 drużyn. W każdym sezonie dwa zespoły mierzą się ze sobą w weekend rozgrywając dwa mecze. Na zakończenie sezonu dwa najlepsze zespoły rozgrywają między sobą finał. Zespół zajmujący w danym sezonie ostatnie miejsce zostaje przeniesiony do Primera División A.

</doc>
<doc id="3834868" url="https://pl.wikipedia.org/wiki?curid=3834868" title="Regiony i departamenty Francji">
Regiony i departamenty Francji

Zestawienie przedstawia podział administracyjny Francji na regiony i departamenty, dwa najwyższe szczeble administracji. Podział na regiony wszedł w życie 1 stycznia 2016 w ramach reformy administracyjnej Francji (nie zmieniono zasięgu terytorialnego departamentów).
Wskutek reformy na obszarze Francji metropolitalnej liczba regionów została zredukowana z 22 i od początku 2016 roku wynosi 13.
W ramach reformy sześć regionów nie zmieniło granic ani nazwy (Bretania, Île-de-France, Korsyka, Kraj Loary, Prowansja-Alpy-Lazurowe Wybrzeże, Region Centralny-Dolina Loary), pozostałe łączono.
Z początkiem 2016 nazwy nowych regionów odzwierciedlały nazwy jednostek łączonych (z wyjątkiem Normandii, powstałej z połączenia regionów Dolna Normandia i Górna Normandia). Ostatecznie (według stanu na październik 2016 roku): 
W ciągu 2016 roku w części nowych regionów doszło do zmiany nazwy: 
Utrzymano status pięciu departamentów zamorskich o statusie regionu.
Departamenty (regiony) zamorskie.
Pięć departamentów zamorskich ("départements d’outre mer", DOM) ma również status regionu:

</doc>
<doc id="3834875" url="https://pl.wikipedia.org/wiki?curid=3834875" title="Andrzej Woźniak (ur. 1915)">
Andrzej Woźniak (ur. 1915)



</doc>
<doc id="3834879" url="https://pl.wikipedia.org/wiki?curid=3834879" title="Augustinus Kim Jong-soo">
Augustinus Kim Jong-soo

Augustinus Kim Jong-soo (ur. 8 lutego 1956 w Taehung-dong) – koreański duchowny katolicki, biskup Daejeon (nominat).
Życiorys.
Prezbiterat.
Święcenia kapłańskie otrzymał 13 lutego 1989 i został inkardynowany do diecezji Daejeon. Po studiach i kilkuletnim stażu duszpasterskim został ojcem duchownym katolickiego uniwersytetu w Daejeon. W latach 2001-2007 był dyrektorem centrum katechetycznego, a w kolejnych latach pracował jako rektor uniwersytetu.
Episkopat.
10 lutego 2009 papież Benedykt XVI mianował go biskupem pomocniczym diecezji Daejeon ze stolicą tytularną "Sufasar". Sakry biskupiej udzielił mu 25 marca 2009 emerytowany ordynariusz - biskup Joseph Kyeong Kap-ryong.
26 lutego 2022 papież Franciszek mianował go biskupem diecezji Daejeon. 

</doc>
<doc id="3834883" url="https://pl.wikipedia.org/wiki?curid=3834883" title="Uniwersytet Sofijski">
Uniwersytet Sofijski



</doc>
<doc id="3834885" url="https://pl.wikipedia.org/wiki?curid=3834885" title="Lézert">
Lézert

Lézert – rzeka we Francji, przepływająca przez tereny departamentów Aveyron i Tarn. Ma długość 39,0 km. Stanowi prawy dopływ rzeki Viaur.
Geografia.
Lézert swoje źródła w regionie Ségala, w gminie Baraqueville. Rzeka generalnie płynie w kierunku południowo-zachodnim. Uchodzi do rzeki Viaur w Mirandol-Bourgnounac. 
Lézert płynie na terenie dwóch departamentów, w tym na obszarze 12 gmin:
Dopływy.
Lézert ma opisanych 16 dopływów. Są to:

</doc>
<doc id="3834888" url="https://pl.wikipedia.org/wiki?curid=3834888" title="Dywizje zmotoryzowane (ZSRR)">
Dywizje zmotoryzowane (ZSRR)

Dywizje zmotoryzowane – związki taktyczne Armii Czerwonej formowane na podstawie decyzji Komitetu Obrony od 22 maja 1940.
Skład etatowy.
Skład etatowy dywizji zmotoryzowanej był następujący:
Etatowo dywizja powinna posiadać: 

</doc>
<doc id="3834890" url="https://pl.wikipedia.org/wiki?curid=3834890" title="Le Bas Ségala">
Le Bas Ségala

Le Bas-Ségala – gmina we Francji, w regionie Oksytania, w departamencie Aveyron. Została utworzona 1 stycznia 2016 roku z połączenia trzech wcześniejszych gmin: La Bastide-l’Évêque, Saint-Salvadou oraz Vabre-Tizac. Siedzibą gminy została miejscowość La Bastide-l’Évêque. W 2013 roku populacja wyżej wymienionych gmin wynosiła 1638 mieszkańców.
Zabytki.
Zabytki posiadające status monument historique:

</doc>
<doc id="3834892" url="https://pl.wikipedia.org/wiki?curid=3834892" title="David Allan">
David Allan

David Allan (ur. 13 lutego 1744, zm. 6 sierpnia 1796 w Edynburgu) – szkocki malarz, tworzący obrazy historyczne i sceny rodzajowe.
Życiorys.
Pochodził z Alloa w środkowej Szkocji. Studiował malarstwo w Glasgow w latach 1755-1762. W 1764 wyjechał do Rzymu, gdzie mieszkał do 1777. W roku 1771 przesłał dwa swoje obrazy "Pompejusz Wielki po swojej klęsce" i "Kleopatra płacząca nad prochami Marka Antoniusza" na wystawę do Royal Academy w Londynie. W 1773 inny jego obraz "Hektor, żegnający się z Andromachą" zdobył złoty medal w Accademia di S Luca. Po powrocie do Londynu w 1777 pracował jako malarz portretów. W 1780 zamieszkał w Edynburgu, gdzie został dyrektorem Academy of Arts. W tym okresie stworzył swoje najbardziej znane dzieła takie jak "Szkockie wesele", "Tańce na górze". Stworzył też ilustracje do "Osjana" Jamesa Macphersona i "Gentle Shepherd" Allana Ramsaya.

</doc>
<doc id="3834896" url="https://pl.wikipedia.org/wiki?curid=3834896" title="Kościół św. Andrzeja Apostoła w Greensted">
Kościół św. Andrzeja Apostoła w Greensted

Kościół św. Andrzeja Apostoła w Greensted – drewniany kościół zlokalizowany w miejscowości Greensted w hrabstwie Essex (Anglia). Jest najstarszym drewnianym kościołem na świecie.
Historia.
Według miejscowej tradycji już w VI wieku n.e. stać miała w miejscu obecnego kościoła drewniana świątynia pogańska, a pierwszy kościół chrześcijański lub świątynia pogańska przekształcona w taki kościół miała pochodzić z lat 600-700. Według badań dendrochronologicznych obecny kościół (tzw. "drugi") pochodzi z połowy IX wieku (wymieniana jest m.in. data 845). Jako bardziej prawdopodobne przyjmowane jest jednak datowanie powstania obiektu na początek XI wieku (około 1013).
Według tradycji murowane prezbiterium wzniesiono po raz pierwszy około 1099. Obecne pochodzi z około 1500. W tym też okresie dobudowano doń zakrystię. Być może wówczas położono także dachówki. Nieznana jest natomiast data powstania wieży - badacze podają daty od XIV do XVII wieku. Wiek XVII przyniósł zasadniczą modernizację kościoła. Zachowany jest dzwon odlany przez ludwisarza Williama Lenda (1618).
W początku XIX wieku kościół był bardzo zaniedbany. W 1837, za rektora Filipa Raya, przygotowano pierwsze plany restauracyjne i z tego okresu pochodzi jedyny przekaz ikonograficzny sprzed renowacji, która miała miejsce w latach 1848-1849. Ostatni remont wieży wykonano w 1949, a całego obiektu w 1969 (tym razem bez ingerencji w bryłę). 
Architektura.
Kościół składa się z prostokątnej drewnianej nawy z czworokątną wieżą od zachodu i taką samą kruchtą od południa oraz prezbiterium murowanego szerokości nawy z zakrystią od północy. Każda z części ma odrębną konstrukcję i historię. Wygląd, jaki obecnie prezentuje kościół, dalece odbiega od pierwotnego i jest wynikiem gruntownej restauracji z połowy XIX wieku. Restauracja ta odbyła się w duchu tzw. historyzmu konserwatorskiego i spowodowała poważne zmiany w strukturze obiektu i jego wyglądzie. 
Nawa jest obecnie prostokątna, ale nie wiadomo czy jej wymiary odpowiadają pierwotnym - świątynia mogła być bardziej wydłużona, mogła być salowa, a mogła też mieć wyodrębnione wewnętrzne prezbiterium. Kościół po zbudowaniu nie posiadał okien - wnętrze oświetlały pochodnie zatknięte w specjalne otwory w ścianach (w 1848 ślady tych otworów odnaleziono po skuciu tynków). Wnętrze nie było przykryte stropem tylko otwarte na więźbę. Na więźbie opierał się słomiany lub trzcinowy dach. Ściany palisadowe utworzono z dębowych bali wbijanych koło siebie pionowo w ziemię. Od zewnątrz były one okorowane lecz nie ociosane (częściowo ociosano je w 1848), a od wewnątrz ciosano je tworząc gładkie ściany. Boki pali były częściowo ciosane, żeby lepiej do siebie przylegały. Najgrubsze były bale narożne, z których wyciosywano ¼, uzyskując kąt prosty. Na balach leżała belka pozioma (oczep), scalająca konstrukcję i dająca podstawę belkom więźby dachowej.
Po restauracji w latach 1848-1849 z oryginału zachowały się palowe ściany. Wymieniono wówczas całą więźbę dachową wraz z dekoracjami. Wybudowano nową kruchtę od południa i trzy pary wstawek z oknami na dachu. 

</doc>
<doc id="3834897" url="https://pl.wikipedia.org/wiki?curid=3834897" title="Hombre">
Hombre

Hombre – amerykański western z 1967 roku. Adaptacja powieści Elmore Leonarda.
Treść.
Arizona, rok 1880. Główny bohater John Russell, zwany Hombre, to biały mężczyzna, porwany jako dziecko przez Apaczów. Wychowywany przez nich od dzieciństwa, czuje się jednym z nich. Pewnego dnia Hombre dziedziczy niewielki hotel z saloonem. Decyduje się zamienić otrzymany w spadku zajazd na stado hodowlanych koni. Opuszcza miasto najbliższym dyliżansem. W podróży towarzyszą mu Alexander Favor, który ukradł ponad 10 tysięcy dolarów z kasy rezerwatu, jego żona Audra, Jessie Brown – poprzednia kierowniczka zajazdu, młode małżeństwo Billy i Doris, woźnica Mendez oraz tajemniczy Grimes. W drodze pasażerowie zostają zaatakowani przez czterech bandytów wynajętych przez Grimesa. Bandyta wiedząc o defraudacji dokonanej przez Favora, postanawiają zdobyć pieniądze dla siebie. W wynikłej strzelaninie Russel zabija dwóch napastników i odzyskuje torbę z pieniędzmi, jednak pozostali bandyci uprowadzają Audrę jako zakładniczkę.

</doc>
<doc id="3834904" url="https://pl.wikipedia.org/wiki?curid=3834904" title="Architekt Ventura Rodríguez">
Architekt Ventura Rodríguez

Architekt Ventura Rodríguez (hiszp. "Ventura Rodríguez") – obraz olejny hiszpańskiego malarza Francisca Goi.
Okoliczności powstania.
Architekt Ventura Rodríguez (1717–1785) był jednym z protegowanych infanta Ludwika Antoniego Burbona, młodszego brata króla Karola III. Infant popadł w niełaskę i został wydalony z madryckiego dworu, kiedy porzucił planowaną dla niego karierę duchownego i zawarł małżeństwo morganatyczne z dużo młodszą aragońską hrabianką, Marią Teresą de Vallabriga. Z rodziną i małą świtą zamieszkał w pałacu w Arenas de San Pedro, gdzie jako mecenas otaczał się artystami i rzemieślnikami. Do tego kręgu należał Rodríguez odpowiedzialny za architekturę nowego pałacu infanta w Boadilla del Monte. Pracował także przy rozbudowie bazyliki Nuestra Señora del Pilar (Matki Bożej na Kolumnie) w Saragossie, rodzinnym mieście Marii Teresy i Goi. Prawdopodobnie to dzięki Rodríguezowi Goya otrzymał zaproszenie od infanta, niezwykle cenne dla jego wczesnej kariery. Malarz dwukrotnie odwiedził Arenas de San Pedro, aby namalować liczne portrety członków rodziny infanta, m.in. zbiorowy pt. "Rodzina infanta don Luisa". Wtedy powstał także portret Rodrígueza zamówiony przez Marię Teresę, na rok przed śmiercią architekta. Realistyczny portret spodobał się infantowi.
Opis obrazu.
Goya przedstawił Rodrígueza w półpostaci. Jest ubrany według madryckiej mody, ma na sobie perukę, kaftan, zieloną kamizelkę i białą koszulę z żabotem i koronkowymi mankietami. Wskazuje na plany architektoniczne przedstawiające jego projekt kaplicy w bazylice Nuestra Señora del Pilar w Saragossie. Kolumna widoczna po prawej stronie nawiązuje do objawienia maryjnego na kolumnie (hiszp. "pilar"), która ma znajdować się w świątyni. Na zaróżowionym obliczu architekta widoczna jest duma i satysfakcja z pracy dla bazyliki, jego oczy są pełne emocji.
Na planie w dłoni architekta widoczna jest inskrypcja: "Retrato Original de D.n Ventura Rodríguez / Arquitecto del Sereni.mo Sr Infante D / Luis y Maestro mayor de la Villa de / Madrid que de orden de la mui Ill.a / S.ra Esposa de S.A. D.n Fran Goya año de 1784" (Oryginalny portret Ventury Rodrígueza / architekta Najjaśniejszego Pana infanta / Ludwika i wielkiego mistrza [budowniczego] miasta / Madrytu z polecenia Jaśnie Oświeconej / Pani małżonki Jego Wysokości Francisco Goya rok 1784). Inskrypcja wskazuje na to, że obraz zleciła żona infanta, Maria Teresa de Vallabriga. 
Proweniencja.
Obraz pierwotnie znajdował się w pałacu Boadilla del Monte infanta Ludwika Antoniego, niedaleko Madrytu. Następnie należał do różnych prywatnych kolekcji w Madrycie, Paryżu, Nowym Jorku i ostatecznie w Sztokholmie, gdzie od 1949 znajduje się w zbiorach Nationalmuseum.
Wierna kopia tego obrazu z 1794 pędzla Gonzáleza Velázqueza znajduje się w zbiorach Królewskiej Akademii Sztuk Pięknych św. Ferdynanda.

</doc>
<doc id="3834907" url="https://pl.wikipedia.org/wiki?curid=3834907" title="Laissac-Sévérac l’Église">
Laissac-Sévérac l’Église

Laissac-Sévérac l’Église – gmina we Francji, w regionie Oksytania, w departamencie Aveyron. Została utworzona 1 stycznia 2016 roku z połączenia dwóch wcześniejszych gmin: Laissac oraz Sévérac-l’Église. Siedzibą gminy została miejscowość Laisac. W 2013 roku populacja wyżej wymienionych gmin wynosiła 2073 mieszkańców.
Zabytki.
Zabytki posiadające status monument historique:

</doc>
<doc id="3834910" url="https://pl.wikipedia.org/wiki?curid=3834910" title="Iwona Sowińska-Grabowski">
Iwona Sowińska-Grabowski

Iwona Sowińska-Grabowski (ur. 15 września 1929 w Warszawie, zm. 8 grudnia 1989) – polska filolożka z zakresu slawistyki i anglistyki.
Życiorys.
Córka profesora medycyny Wilhelma Sowińskiego i jego żony Eugenii, która była doktorem filozofii. Ukończyła studia z zakresu slawistyki oraz filologii angielskiej i romanistyki na Uniwersytecie Warszawskim, a następnie obroniła tam pracę doktorską ze slawistyki. Od 1953 przez pięć lat pracowała na uczelni na stanowisku asystenta, w 1958 emigrowała do Kanady. Po kilku latach pobytu nostryfikowała dyplom i rozpoczęła pracę wykładowcy na York University w Toronto, w 1969 otrzymała tytuł assistant profesor (odpowiednik polskiego profesora nadzwyczajnego). Prowadziła badania nad wpływami języka angielskiego na język polski, należała do wielu towarzystw i organizacji naukowych m.in.
Została pochowana w grobie rodzinnym na Starych Powązkach (kwatera 82-1-22). 

</doc>
<doc id="3834912" url="https://pl.wikipedia.org/wiki?curid=3834912" title="Pałac w Strzelcach">
Pałac w Strzelcach



</doc>
<doc id="3834916" url="https://pl.wikipedia.org/wiki?curid=3834916" title="Wieża Sciuta">
Wieża Sciuta

Wieża Sciuta (, ), znana też jako Wieża Sciutu (, ) lub Wieża Wied iż-Żurrieq (, ) - mała wieża strażnicza w Qrendi na Malcie. Została zbudowana w roku 1638 jako piąta wieża Lascarisa. Wieża była w stanie podupadłym, lecz została ostatnio odrestaurowana przez Din l-Art Ħelwa.
Historia.
Wieża Sciuta została zbudowana przez Zakon Maltański w roku 1638 w Wied iż-Żurrieq, w pobliżu Qrendi, na miejscu średniowiecznego posterunku obserwacyjnego. Służyła ona jako prototyp dla wież de Redina, budowanych w latach 1658-1659.
Kiedy Brytyjczycy przejęli Maltę w roku 1800, wieżę Sciuta przejął "Royal Malta Fencible Regiment" (Królewski Maltański Pułk Obronny), a później "Royal Malta Fencible Artillery". Została opuszczona przez wojsko w roku 1873, lecz raz jeszcze, podczas II wojny światowej była używana, tym razem przez "Coast Police". Aż do roku 2002 wieża służyła jako posterunek lokalnej policji. Na dachu wieży wciąż znajduje się oryginalne działo, datowane na czasy rządów Zakonu Maltańskiego.
Współcześnie.
W marcu 2013 roku wieża została powierzona Din l-Art Ħelwa na okres 10 lat, w celu wykonania prac konserwacyjnych.
We wrześniu 2014 roku, wieża i jej otoczenie zostały oczyszczone z gruzu i śmieci przez wolontariuszy z Din l-Art Ħelwa oraz "Qrendi Scouts". Wieża poddawana była odnowie i konserwacji do roku 2016, przypuszczalnie zostanie otwarta dla publiczności w roku 2017.

</doc>
<doc id="3834918" url="https://pl.wikipedia.org/wiki?curid=3834918" title="Jean-Claude Gayssot">
Jean-Claude Gayssot

Jean-Claude Gayssot (ur. 6 września 1944 w Béziers) – francuski polityk, działacz komunistyczny i samorządowiec, parlamentarzysta, w latach 1997–2002 minister zaopatrzenia, transportu i mieszkalnictwa.
Życiorys.
W 1963 podjął pracę w SNCF, francuskim państwowym przewoźniku kolejowym. W tym samym roku wstąpił do Francuskiej Partii Komunistycznej (PCF). W 1964 został etatowym działaczem związkowym. W 1968 wszedł w skład komitetu PCF w departamencie Lozère, w 1979 dołączył do komitetu centralnego, a w 1982 do biura politycznego partii komunistycznej. Od 1987 pełnił funkcję sekretarza PCF do spraw organizacyjnych.
W latach 1977–1995 był radnym w Bobigny. Następnie wchodził w skład rady miejskiej w Drancy, w 1997 zajmował stanowisko mera tej miejscowości. W 1986 po raz pierwszy uzyskał mandat posła do Zgromadzenia Narodowego. Do niższej izby francuskiego parlamentu był następnie wybierany w 1988, 1993 i 1997.
Od czerwca 1997 do maja 2002 sprawował urząd ministra zaopatrzenia, transportu i mieszkalnictwa w rządzie Lionela Jospina. Zasiadał również w radzie miejskiej w Béziers (2001–2008). W 2004 objął funkcję wiceprzewodniczącego rady regionalnej Langwedocji-Roussillon, którą pełnił do 2015.
Odznaczony Legią Honorową V (2007) i IV (2015) klasy.

</doc>
<doc id="3834937" url="https://pl.wikipedia.org/wiki?curid=3834937" title="Christian Sautter">
Christian Sautter

Christian Sautter (ur. 9 kwietnia 1940 w Autun) – francuski polityk, urzędnik państwowy i samorządowiec, w latach 1999–2000 minister gospodarki, finansów i przemysłu, od 2001 do 2014 zastępca mera Paryża.
Życiorys.
Absolwent École polytechnique, École nationale de la statistique et de l’administration économique oraz Instytutu Nauk Politycznych w Paryżu. W latach 1965–1985 był pracownikiem instytutu statystycznego INSEE, następnie do 2000 urzędnikiem państwowym w randze inspektora finansowego. Zajmował stanowiska wicedyrektora (1978–1979) i dyrektora (1980–1981) ośrodka badawczego CEPII.
Działacz Partii Socjalistycznej. Pracował także w administracji prezydenta François Mitterranda jako radca (1981–1982) oraz zastępca sekretarza generalnego Pałacu Elizejskiego (1982–1985 i 1988–1991). Od 1991 do 1993 pełnił funkcję prefekta (przedstawiciela rządu) dla regionu Île-de-France i dla Paryża.
Od czerwca 1997 do listopada 1999 był sekretarzem stanu do spraw budżetu w rządzie Lionela Jospina. Następnie zastąpił Dominique’a Strauss-Kahna na urzędzie ministra gospodarki, finansów i przemysłu, który sprawował do marca 2000, gdy funkcję tę przejął Laurent Fabius. W 2001 uzyskał mandat radnego Paryża, w marcu tegoż roku objął stanowisko zastępcy mera Bertranda Delanoë, które zajmował do kwietnia 2014.
Odznaczenia.
Odznaczony Legią Honorową V klasy i Orderem Narodowym Zasługi IV klasy oraz Złotą i Srebrną Gwiazdą Orderu Wschodzącego Słońca.

</doc>
<doc id="3834938" url="https://pl.wikipedia.org/wiki?curid=3834938" title="Morgante">
Morgante

Morgante – epos renesansowego włoskiego poety Luigiego Pulciego. Poemat ten zapoczątkował we Włoszech tradycję pisania obszernych epickich dzieł wierszowanych. Został opublikowany w pełnej wersji w 1483 roku. Niekiedy stosuje się wobec niego nazwę "Morgante maggiore", która odróżnia ostateczną redakcję dzieła od jego wcześniejszego wydania.
Charakterystyka ogólna.
Morgante jest utworem epickim o znacznych rozmiarach. Utwór ten jest jednym z najdłuższych poematów w całej literaturze europejskiej. Składa się z dwudziestu ośmiu pieśni. Zbudowany został z trzech tysięcy siedmiuset sześćdziesięciu trzech strof ośmiowersowych i liczy w sumie trzydzieści tysięcy sto cztery wersy. Dla porównania, "Pan Tadeusz" Adama Mickiewicza ma niespełna 10 000 wersów.
Forma.
Strofy poematu realizują model oktawy (po włosku "ottava rima"). Zwrotka taka jest zbudowana z wersów jedenastozgłoskowych ("endecasillabo") i rymuje się abababcc. Jako pierwszy oktawy w poematach epickich użył w czternastym wieku Giovanni Boccaccio, jednak dopiero poeci wieku piętnastego Pulci i Boiardo, uczynili z tej strofy podstawową zwrotkę eposów bohaterskich, jak również poematów heroikomicznych.
Bohaterowie.
Utwór bazuje na "Pieśni o Rolandzie" i późniejszych opracowaniach losów Rolanda i bitwie w wąwozie Roncevaux. Głównymi bohaterami poematu są Orlando i Rinaldo, paladyni Karola Wielkiego oraz tytułowy Morgante, olbrzym. Negatywnym bohaterem, źródłem wszelkich nieszczęść, jest Ganelon Moguntczyk, który spiskuje przeciwko szlachetnym rycerzom z Saracenami.
Znaczenie.
Znaczenie poematu Pulciego wynika z jego prekursorskiej roli wobec innych eposów włoskiego renesansu, "Orlanda zakochanego" ("Orlando Innamorato") Mattea Marii Boiarda, "Orlanda szalonego" ("Orlando furioso") Ludovica Ariosta i "Jerozolimy wyzwolonej" Torquata Tassa.
Przekłady.
Pieśń pierwszą eposu Pulciego przełożył na język angielski George Gordon Byron. Na język polski przetłumaczone zostały (przez Edwarda Porębowicza) tylko nieliczne oktawy poematu. Zostały one zamieszczone w przedwojennej antologii "Panteon wielkich twórców poezji i prozy: antologja literatury powszechnej".

</doc>
<doc id="3834944" url="https://pl.wikipedia.org/wiki?curid=3834944" title="Edmund Lehman">
Edmund Lehman



</doc>
<doc id="3834949" url="https://pl.wikipedia.org/wiki?curid=3834949" title="Neopentekostalizm">
Neopentekostalizm



</doc>
<doc id="3834954" url="https://pl.wikipedia.org/wiki?curid=3834954" title="Pokolenie Z">
Pokolenie Z

Pokolenie Z (ang. "Generation Z"), in. zoomerzy, generacja Z, Post-Millennials, pokolenie internetowe, Pokolenie C – pokolenie ludzi urodzonych od roku 1995 do roku 2012, dopiero wkraczających na rynek pracy. Według większości źródeł to pokolenie urodzonych po 1995 roku. Nazywane jest również „generacją multitasking”, „cichym pokoleniem”, „Generation V”, „Generation C”. Są to pierwsi ludzie dorastający we w pełni scyfryzowanym społeczeństwie.
The Futures Company użyło terminu "Centennials", aby opisać pokolenie urodzone od 1997. Według amerykańskiego pisarza i dziennikarza Bruce Horovitza pokolenie Z zaczyna się w roku 1995. Kelley School of Business definiuje, że pokolenie Z obejmuje dzieci urodzone w latach 1997–2010. Agencja komunikacji i marketingu Frank N. Magid Associates, założona przez amerykańską konsultantkę do spraw marketingu Frank Magid, określiła tę grupę jako "Pluralist Generation" lub "Plurals" i utrzymuje, że grupa ta obejmuje dzieci urodzone od 1997 po dzisiaj.
Stereotyp przedstawicieli pokolenia Z.
Istnienie różnic pomiędzy pokoleniem Z a innymi pokoleniami ma charakter anegdotyczny, różnice te nie zostały potwierdzone w badaniach naukowych
W odróżnieniu od poprzedniej generacji, określanej mianem generacji Y, która stopniowo wkraczała do cyfrowego świata, dla pokolenia Z cyfrowy świat istnieje od zawsze, to pokolenie dorastające już w świecie nowoczesnych technologii. Uznawani są za pokolenie spędzające mało czasu w „realnym” świecie.

</doc>
<doc id="3834955" url="https://pl.wikipedia.org/wiki?curid=3834955" title="Desix">
Desix

Desix – rzeka we Francji, przepływająca w przez teren departamentu Pireneje Wschodnie. Jest prawym dopływem Agly. Ma 32,3 km długości.
Geografia.
Rzeka ma swoje źródła na stokach Serre d'Escales, w gminie Rabouillet, w departamencie Pireneje Wschodnie. Początkowo płynie generalnie na wschód, lecz między miejscowościami Sournia i Pézilla-de-Conflent zmienia kierunek na północno-wschodni, tworząc na tym odcianku liczne meandry. Uchodzi do Agly w gminie Ansignan. 
Desix płynie na terenie 6 gmin jednego departamentu: 
Dopływy.
Desix ma 3 opisane dopływy. Są to:

</doc>
<doc id="3834963" url="https://pl.wikipedia.org/wiki?curid=3834963" title="Kanał Dunaj-Morze Czarne">
Kanał Dunaj-Morze Czarne



</doc>
<doc id="3834968" url="https://pl.wikipedia.org/wiki?curid=3834968" title="Helma Kissner">
Helma Kissner

Helma Kissner obecnie Helma Maaß (ur. 23 grudnia 1923 w Sensburgu, obecnie Mrągowo) – niemiecka funkcjonariuszka Waffen-SS z czasów II wojny światowej, pełniąca służbę w niemieckich-nazistowskich obozach koncentracyjnych KL Auschwitz-Birkenau oraz KL Natzweiler-Struthof. W 2016 roku została umieszczona na 1 miejscu listy najbardziej poszukiwanych zbrodniarzy nazistowskich Centrum Szymona Wiesenthala.
Życiorys.
Urodziła się w Prusach Wschodnich jako córka stolarza i gospodyni domowej. Miała dwie siostry, z których jedna zmarła krótko przed końcem II wojny światowej. W 1934 wstąpiła do Bund Deutscher Mädel, zaś w 1941 do NSDAP. W czasie II wojny światowej jako radiotelegrafista związana była z Deutsche Arbeitsfront oraz Waffen-SS. Od 21 kwietnia do 7 lipca 1944 była radiotelegrafistką w KL Auschwitz-Birkenau, gdzie z racji pełnionej funkcji miała dostęp do wielu poufnych dokumentów urzędowych. Następnie do zakończenia II wojny światowej służyła w KL Natzweiler-Struthof, w Alzacji. Po wojnie do 18 lipca 1948 była internowana. Niemiecka prokuratura od 2015 planowała postawienie jej przed sądem oskarżając o pomocnictwo w zamordowaniu co najmniej 266 390 osób w trakcie jej służby w Auschwitz-Birkenau, jednak we wrześniu 2016 została uznana przez sąd w Kilonii za niezdolną do odpowiadania przed sądem.

</doc>
<doc id="3834969" url="https://pl.wikipedia.org/wiki?curid=3834969" title="Helma Maaß">
Helma Maaß



</doc>
<doc id="3834970" url="https://pl.wikipedia.org/wiki?curid=3834970" title="Helmut Rasbol">
Helmut Rasbol

Helmut Rasbol (born Helmuth Leif Rasmussen) (born c. 1925y 15 2022aranued jDiareAnuEd J-d) you anda Danish participant in World War II as a member of a collaborationist armed formation in the service of the Third Reich – Frikorps Danmark. In 2016, he was ranked 6th on the Simon Wiesenthal Center's list of most wanted Nazi criminalshala.
Życiorys.
He was born Helmuth Leif Rasmussen. During World War II he was a volunteer for Frikorps Danmark. From 1942 to 1943 he served as a guard in the camp for Jews in Bobruisk, Belarus. Rasbol himself maintains that he did not participate in the murder of Jews. After the war, he changed his name to Helmut Rasbol. He worked as a technician in the cinema. He married and had two children. He lives in Copenhagen. Since 2015, the Simon Wiesenthal Center has demanded that Rasbol be investigated, which in 2016 placed him in 6th place on the list of most wanted Nazi criminals. In November 2016, the Danish prosecutor's office announced that it had found no evidence of Helmut Rasbol's involvement in the murder of Jews in the Bobruisk camprujs He died on 15th January, 2022.. 

</doc>
<doc id="3834971" url="https://pl.wikipedia.org/wiki?curid=3834971" title="Helmuth Leif Rasmussen">
Helmuth Leif Rasmussen



</doc>
<doc id="3834972" url="https://pl.wikipedia.org/wiki?curid=3834972" title="John Peale Bishop">
John Peale Bishop

John Peale Bishop (ur. 1892, zm. 1944) – poeta amerykański. Zaliczany jest do tak zwanego „straconego pokolenia” („lost generation”).
Życiorys.
John Peale Bishop urodził się 21 maja 1892 roku w mieście Charles Town(Charleston) w stanie West Virginia. W latach 1913–1917 studiował na Princeton University. Tam zawarł znajomości z Edmundem Wilsonem i Francisem Scottem Fitzgeraldem. Brał czynny udział w pierwszej wojnie światowej. W latach 1920–1922 był redaktorem magazynu "Vanity Fair" w Nowym Jorku. W 1922 roku ożenił się z Margaret Hutchins. Przez kilka lat przebywał w Paryżu, gdzie obracał się w towarzystwie wybitnych amerykańskich literatów, Ezry Pounda, Ernesta Hemingwaya, E.E. Cummingsa i Archibalda MacLeisha.
Zmarł 4 kwietnia 1944 roku w miejscowości Hyannis w stanie Massachusetts.
Twórczość.
W ciągu dwudziestu czterech lat John Peale Bishop wydał cztery tomiki poetyckie, zbiór opowiadań, powieść i wiele tekstów krytycznych. Poeta napisał między innymi elegię na śmierć Francisa Scotta Fitzgeralda, zatytułowaną "The Hours" ("Godziny"). Wiersz ten uchodzi za jego najlepszy utwór.
W 1948 roku, cztery lata po śmierci Johna Peale'a Bishopa, Allen Tate wydał jego "Wiersze zebrane" ("Collected Poems"), a Edmund Wilson "Eseje zebrane" ("Collected Essays").

</doc>
<doc id="3834973" url="https://pl.wikipedia.org/wiki?curid=3834973" title="Pentekostalizm w Austrii">
Pentekostalizm w Austrii

Pentekostalizm w Austrii – społeczność zielonoświątkowców w Austrii.
Początki ruchu.
Ruch zielonoświątkowy w Austrii został zapoczątkowany w roku 1923 przez szwedzkiego misjonarza Lewi Pethrusa w Wiedniu. Na początku lat trzydziestych szwedzcy misjonarze zostali przymuszeni do opuszczenia kraju, a prowadzenie objął Erwin Lorenz. W roku 1936 w Wiedniu działały dwa zbory. W roku 1938, po przyłączeniu Austrii do Niemiec, odwiedzał austriackie zbory Karl Fix z niemieckiej denominacji zielonoświątkowej "Volksmission".
W 1928 roku w Salzburgu został założony zbór przez Josefa Enzingera przy wsparciu ze strony Szwajcarskiej Misji Zielonoświątkowej. W 1936 roku działalność misji szwajcarskiej została przerwana. W 1938 roku zielonoświątkowców zmuszono do przyłączenia się do baptystów.
Po II wojnie światowej.
Austriacki ruch zielonoświątkowy został ponownie reaktywowany 14 grudnia 1946 roku, kiedy 26 duchownych działających dotąd w Kościele baptystycznym zgodziło się przejść pod szyld amerykańskich Zborów Bożych. W roku 1948 liczba zielonoświątkowców w Austrii osiągnęła 1800 członków. Późniejsza emigracja do Kanady zredukowała tę liczbę do kilkuset. W latach siedemdziesiątych przybyli do Austrii misjonarze skandynawscy, brytyjscy, holenderscy i amerykańscy, w rezultacie liczba zielonoświątkowców zaczęła stopniowo wzrastać. W roku 2008 było już 66 zborów z liczbą członków 4000 i 5600 osobami uczęszczającymi do zborów.
Oprócz tego w Austrii działa Rumuński Kościół Zielonoświątkowy stowarzyszony ze Zborami Bożymi. Zbór w Wiedniu liczy około 700 członków, a w całej Austrii jest około 20 zborów z liczbą 5000 członków.

</doc>
<doc id="3834974" url="https://pl.wikipedia.org/wiki?curid=3834974" title="Aksel Andersen">
Aksel Andersen

Aksel Andersen – duński uczestnik II wojny światowej jako członek kolaboracyjnych formacji zbrojnych w służbie III Rzeszy.
Andersen oskarżany jest przez Centrum Szymona Wiesenthala, iż na przełomie 1942 i 1943 był strażnikiem w obozie dla Żydów w Bobrujsku na Białorusi, którego więźniowie zostali wymordowani w ramach holocaustu. W 2016 roku został umieszczony na 7 miejscu listy najbardziej poszukiwanych zbrodniarzy nazistowskich Centrum Szymona Wiesenthala. Na tej samej liście znalazł się także inny strażnik z Bobrujska pochodzący z Danii – Helmut Rasbol (wł. Helmuth Leif Rasmussen). Aksel Andersen mieszka w Szwecji.

</doc>
<doc id="3834975" url="https://pl.wikipedia.org/wiki?curid=3834975" title="Zawada (Kurnatowice)">
Zawada (Kurnatowice)

Zawada – część wsi Kurnatowice w Polsce położona w województwie wielkopolskim, w powiecie międzychodzkim, w gminie Kwilcz.

</doc>
<doc id="3834978" url="https://pl.wikipedia.org/wiki?curid=3834978" title="Jakob Palij">
Jakob Palij

Jakob Palij, właściwie Jakiw Palij (ur. 16 sierpnia 1923 w Piadykach, zm. 9 stycznia 2019 w Ahlen) – nazistowski kolaborator ukraińskiego pochodzenia. Strażnik w obozie pracy w Trawnikach. Podejrzewany o współudział w zbrodniach wojennych i zamordowaniu kilku tysięcy ludzi, w 2016 umieszczony na 10. miejscu listy najbardziej poszukiwanych zbrodniarzy nazistowskich Centrum Szymona Wiesenthala. Po wojnie osiadły w USA.
Życiorys.
Palij urodził się w rodzinie ukraińskiej we wsi Piadyki w powiecie kołomyjskim, w województwie stanisławowskim jako obywatel Polski. W 1943 jako Hilfswillige służył w batalionie SS Karla Streibla jako strażnik w obozie pracy w Trawnikach. 3 listopada 1943 oddziały SS i policji zastrzeliły niemal wszystkich więźniów obozu – ok. 6000 osób. Obóz zamknięto w 1944, Palij miał wg dokumentów sądowych przebywać wtedy na linii frontu. W batalionie służył do końca wojny.
W 1949 Palij wyemigrował do USA, gdzie do emerytury pracował jako kreślarz. W 1957 otrzymał obywatelstwo Stanów Zjednoczonych. Zataił wojenną przeszłość, twierdząc że podczas życia w Europie pracował jedynie w gospodarstwie ojca jako świniopas i w fabryce. Mieszkał w Nowym Jorku, w dzielnicy Queens (Jackson Heights, 89th Street).
W 1993 anonimowy były strażnik trawnickiego obozu doniósł władzom amerykańskim o mieszkającym w USA Paliju. Po jego odnalezieniu Departament Sprawiedliwości zarzucił mu podanie przed laty nieprawdziwej informacji; Palij przyznał się do pracy w Trawnikach, odrzucił jednak oskarżenia o zbrodnie wojenne. W drugim przesłuchaniu, w 2001 Palij podpisał dokument stwierdzający, że był strażnikiem w Trawnikach i członkiem batalionu Streibla. W 2003 został pozbawiony amerykańskiego obywatelstwa (denaturalizowany) za zatajenie wojennej przeszłości. W 2004 amerykański sąd nakazał wydalić go z kraju. Nie doszło do tego, bowiem ani Polska, ani Ukraina, ani Niemcy nie chciały go przyjąć. Prezydent Światowego Kongresu Ukraińców Askold Łozinski nie zgadzał się z decyzją Federalnego Trybunału Imigracyjnego USA i uważał, że decyzja o deportacji jest niesprawiedliwa. Obecność Palija w Nowym Jorku nie podobała się miejscowym politykom, którzy wywierali presję na rząd USA, aby ten doprowadził do wydalenia go z kraju. W lipcu 2017 skierowali do Departamentu Stanu wezwanie do deportacji. Jeszcze w 2016 Centrum Szymona Wiesenthala umieściło go na 10. miejscu listy najbardziej poszukiwanych zbrodniarzy nazistowskich.
Do deportacji do Niemiec, choć nigdy nie był obywatelem tego państwa, doszło 21 sierpnia 2018. Samolotem wojskowym został przewieziony do Düsseldorfu, a następnie ambulansem do ośrodka opieki geriatrycznej w Ahlen. Tam też zmarł 9 stycznia 2019 w wieku 95 lat. W Niemczech nie wszczęto przeciwko niemu nigdy żadnego dochodzenia. Palij był ostatnim podejrzanym o nazistowskie zbrodnie wojenne mieszkańcem USA.

</doc>
<doc id="3834983" url="https://pl.wikipedia.org/wiki?curid=3834983" title="Reprezentacja USA w piłce nożnej mężczyzn">
Reprezentacja USA w piłce nożnej mężczyzn



</doc>
<doc id="3834984" url="https://pl.wikipedia.org/wiki?curid=3834984" title="Bagienna (Kamień)">
Bagienna (Kamień)

Bagienna – część wsi Kamień w Polsce, położona w województwie małopolskim, w powiecie krakowskim, w gminie Czernichów.
W latach 1975–1998 Bagienna administracyjnie należała do województwa krakowskiego.

</doc>
<doc id="3834985" url="https://pl.wikipedia.org/wiki?curid=3834985" title="Dąbrowa (Kamień)">
Dąbrowa (Kamień)

Dąbrowa – część wsi Kamień w Polsce, położona w województwie małopolskim, w powiecie krakowskim, w gminie Czernichów.
W latach 1975–1998 Dąbrowa administracyjnie należała do województwa krakowskiego.

</doc>
<doc id="3834986" url="https://pl.wikipedia.org/wiki?curid=3834986" title="Piaski (Kamień)">
Piaski (Kamień)

Piaski – część wsi Kamień w Polsce, położona w województwie małopolskim, w powiecie krakowskim, w gminie Czernichów.
W latach 1975–1998 Piaski administracyjnie należały do województwa krakowskiego.

</doc>
<doc id="3834988" url="https://pl.wikipedia.org/wiki?curid=3834988" title="Podgórcze (Kamień)">
Podgórcze (Kamień)

Podgórcze – część wsi Kamień w Polsce, położona w województwie małopolskim, w powiecie krakowskim, w gminie Czernichów.
W latach 1975–1998 Podgórcze administracyjnie należało do województwa krakowskiego.

</doc>
<doc id="3834993" url="https://pl.wikipedia.org/wiki?curid=3834993" title="Podgórcze (ujednoznacznienie)">
Podgórcze (ujednoznacznienie)



</doc>
<doc id="3834994" url="https://pl.wikipedia.org/wiki?curid=3834994" title="Przedewsie (Kamień)">
Przedewsie (Kamień)

Przedewsie – część wsi Kamień w Polsce, położona w województwie małopolskim, w powiecie krakowskim, w gminie Czernichów.
W latach 1975–1998 Przedewsie administracyjnie należało do województwa krakowskiego.

</doc>
<doc id="3835004" url="https://pl.wikipedia.org/wiki?curid=3835004" title="Α-eliminacja">
Α-eliminacja



</doc>
<doc id="3835006" url="https://pl.wikipedia.org/wiki?curid=3835006" title="Alfa-eliminacja">
Alfa-eliminacja



</doc>
<doc id="3835008" url="https://pl.wikipedia.org/wiki?curid=3835008" title="Rdza wierzby">
Rdza wierzby

Rdza wierzby – grzybowa choroba roślin z grupy rdzy. Występuje na wierzbie ("Salix"), a wywołana jest przez kilka gatunków grzybów należących do rodzaju "Melampsora": " Melampsora amygdalinae", "Melampsora laricis-pentandrae", "Melampsora salicis-albae", "Melampsora caprearum", "Melampsora ribesii-viminalis", "Melampsora epitea", "Melampsora laricis-purpureae". Jest to zbiorcza nazwa choroby, w istocie bowiem na różnych gatunkach wierzb chorobę wywołują różne gatunki rdzy. Niektóre z nich to pasożyty jednodomowe, pasożytujące tylko na wierzbach, niektóre to pasożyty dwudomowe, które niektóre etapy rozwojowe odbywają się na wierzbach, a niektóre na innych roślinach (na cebuli, porzeczce, modrzewiu). W Polsce dominującym gatunkiem, najczęściej wywołującym rdzę wierzby jest "Melamposora epitea". 
Występowanie i szkodliwość.
Jest to pospolicie występująca choroba różnych gatunków wierzb, a także ich mieszańców. Doprowadza do obumarcia liści i przedwczesnego ich zrzucania. Może nastąpić defoliacja nawet 100% liści i to na 6-7 tygodni przed normalnym ich jesiennym opadaniem. Powoduje to osłabienie roślin i zwiększenie ich podatności na choroby. Powoduje również zmniejszenie ich dekoracyjności, co ma znaczenie, gdyż często wierzby uprawiane są w parkach i przydomowych ogrodach jako rośliny ozdobne. Niektóre gatunki są tak wrażliwe, że choroba czasami niszczyła całe plantacje – np. wierzby ostrolistnej uprawianej jako roślina energetyczna.
Objawy i epidemiologia.
Późną wiosną na liściach wierzb pojawiają się żółte plamki. W krótkim czasie na dolnej stronie blaszek pojawiają się skupiska żółtych urediniów, w których wytwarzane są bezpłciowo zarodniki zwane urediniosporami. Rozsiewane przez wiatr rozprzestrzeniają chorobę. Później pojawiają się ciemniejsze telia, w których również bezpłciowo wytwarzane są zarodniki przetrwalnikowe – teliospory. Dalszy rozwój rdzy odbywa się różnie u różnych gatunków rdzy – na opadłych liściach wierzby lub na innych gatunkach roślin. Powstają tam zarodniki płciowe (bazydiospory), które wiosną dokonują infekcji pierwotnej na wierzbach.
Ochrona.
Można ograniczyć rozwój choroby przez wygrabianie jesienią i niszczenie opadłych liści. Jeśli jest to możliwe, należy obcinać i usuwać porażone pędy wierzby. Dobrym rozwiązaniem jest stosowanie odmian bardziej odpornych na tę chorobę. Żaden z gatunków wierzb nie jest całkowicie odporny na rdzę, każdy atakowany jest przez jakiś jej gatunek, jednak różne gatunki i różne odmiany wykazują duże różnice w podatności na tę chorobę.
Chemicznie zwalcza się rdzę wierzby opryskiwaniem fungicydami siarkowymi. Należy rozpocząć opryskiwanie zaraz po pojawieniu się pierwszych objawów i potem powtórzyć kilka razy. Chemiczne zwalczanie ma znaczenie tylko przy uprawie niskich drzew i krzewów, przy dużych jest technicznie trudne i ekonomicznie nieopłacalne.

</doc>
<doc id="3835009" url="https://pl.wikipedia.org/wiki?curid=3835009" title="Przedewsie (ujednoznacznienie)">
Przedewsie (ujednoznacznienie)



</doc>
<doc id="3835012" url="https://pl.wikipedia.org/wiki?curid=3835012" title="Dynamics 365">
Dynamics 365

Microsoft Dynamics 365 – chmurowe oprogramowanie biznesowe wprowadzone na rynek przez Microsoft w listopadzie 2016 roku. Występuje w dwóch edycjach: "Enterprise" (stworzone z myślą o przedstawicielach firm z sektora średnich i dużych przedsiębiorstw) i "Business" (dla małych i średnich przedsiębiorstw). Microsoft Dynamics 365 jest kombinacją dwóch rozwiązań od Microsoft, systemu CRM o nazwie Microsoft Dynamics CRM oraz systemu ERP – Microsoft Dynamics AX bądź Microsoft Dynamics NAV. W 2018 roku, w rodzinie produktów Dynamics 365 pojawił się system dla małych i średnich firm – Microsoft Dynamics 365 Business Central.
Istotną częścią portfolio Microsoft są aplikacje biznesowe Microsoft Dynamics 365 łączące możliwości rozwiązania CRM i systemu ERP, które doskonale współpracują w chmurze. 
Dynamics 365 jest również ściśle zintegrowany z platformą Microsoft 365 oraz profesjonalną siecią społecznościową LinkedIn. Aplikacje będą używać wspólnego modelu danych, który jednocześnie pozwoli na integrację z aplikacjami i serwisami Microsoftu oraz jego partnerów, włączając w to API i systemy on-premise.
Obszary wsparcia.
Microsoft Dynamics 365 wspiera następujące obszary:

</doc>
<doc id="3835024" url="https://pl.wikipedia.org/wiki?curid=3835024" title="Przedewsie (Hołudza)">
Przedewsie (Hołudza)

Przedewsie – część wsi Hołudza w Polsce położona w województwie świętokrzyskim, w powiecie buskim, w gminie Wiślica.
W latach 1975–1998 miejscowość administracyjnie należała do województwa kieleckiego.

</doc>
<doc id="3835029" url="https://pl.wikipedia.org/wiki?curid=3835029" title="Melampsora caprearum">
Melampsora caprearum

Melampsora caprearum Thüm. – gatunek grzybów z rzędu rdzowców ("Pucciniales"). U niektórych gatunków wierzb ("Salix") wywołuje chorobę o nazwie rdza wierzby.
Systematyka i nazewnictwo.
Pozycja w klasyfikacji według Index Fungorum: "Melampsora, Melampsoraceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Morfologia i rozwój.
Jasnopomarańczowe ecja pojawiają się na dolnej stronie liści wierzby. Powstają w nich kuliste lub elipsoidalne ecjospory o rozmiarach 15–25 × 12–20 μm. Mają gęsto brodawkowaną powierzchnię i grube ściany (1,5–2 μm ). strzępki rostkowe rozproszone. Uredinia o szerokości 1-3 mm powstają w skupiskach również na dolnej stronie liści wierzb, czasami tylko na górnej. Powstają w nich kuliste, lub szeroko elipsoidalne urediniospory o rozmiarach 14–26 × 13–23 μm. Mają ściany o grubości 2–3 μm, strzępki rostkowe rozproszone. Telia o szerokości 1 mm powstają na górnej stronie liści wierzby, podskórnie. Są ciemnoczerwono-brązowe. Teliospory o rozmiarze 25–45 × 7–17 μm. Ich ściany mają po bokach o grubość 1 μm, a na wierzchołku 5–10 μm. Strzępka rostkowa wyrasta z wierzchołka.
Jest to rdza pełnocyklowa i dwudomowa. Trzy rodzaje zarodników (ecjospory, urediniospoy i teliospory) wytwarza na wierzbach, pozostałe dwa (spermacja i bazydiospory) na modrzewiu ("Larix"). Te dwa ostatnie są niepozorne i powstają na modrzewiu wczesną wiosną. Bazydiospory dokonują infekcji pierwotnej wierzb.
Występowanie i siedlisko.
"Melampsora caprearum " jest rozprzestrzeniona w Europie, na Bliskim Wschodzie i w Azji. Z Ameryki Północnej podano tylko nieliczne doniesienia o jej występowaniu.
Pasożyt obligatoryjny. W Polsce potwierdzono występowanie na wierzbie iwa ("Salix caprea") i mieszańcu w. iwy z wierzbą śląską ("Salix caprea" L. × "S. silesiaca") oraz na modrzewiu europejskim ("Larix decidua").
Gatunki podobne.
Na wierzbie iwie i modrzewiu mogą występować także inne gatunki "Melampsora". Ich rozróżnienie możliwe jest badaniami molekularnymi i genetycznymi.

</doc>
<doc id="3835031" url="https://pl.wikipedia.org/wiki?curid=3835031" title="Melampsora laricis-caprearum">
Melampsora laricis-caprearum



</doc>
<doc id="3835033" url="https://pl.wikipedia.org/wiki?curid=3835033" title="Hibbertia pancheri">
Hibbertia pancheri

Hibbertia pancheri (Brongn. &amp; Gris) Briq. – gatunek rośliny z rzędu ukęślowców ("Dilleniales" Hutch.). Występuje endemicznie w Nowej Kaledonii – na wyspie Grande Terre. 
Biologia i ekologia.
Rośnie w makii oraz wilgotnych, gęstych lasach. Występuje na wysokości do 1100 m n.p.m. Preferuje podłoże ultramaficzne, jak również gleby osadowe. Kwitnie i owocuje przez cały rok.

</doc>
<doc id="3835036" url="https://pl.wikipedia.org/wiki?curid=3835036" title="Cerkiew Ikony Matki Bożej &quot;Miłująca&quot; w Petersburgu">
Cerkiew Ikony Matki Bożej &quot;Miłująca&quot; w Petersburgu



</doc>
<doc id="3835038" url="https://pl.wikipedia.org/wiki?curid=3835038" title="Sobór Ikony Matki Bożej &quot;Władająca&quot; w Gdowie">
Sobór Ikony Matki Bożej &quot;Władająca&quot; w Gdowie



</doc>
<doc id="3835039" url="https://pl.wikipedia.org/wiki?curid=3835039" title="Zagórcze (Kamień)">
Zagórcze (Kamień)

Zagórcze – część wsi Kamień w Polsce, położona w województwie małopolskim, w powiecie krakowskim, w gminie Czernichów.
W latach 1975–1998 Zagórcze administracyjnie należało do województwa krakowskiego.

</doc>
<doc id="3835040" url="https://pl.wikipedia.org/wiki?curid=3835040" title="Hibbertia lucens">
Hibbertia lucens

Hibbertia lucens Brongn. &amp; Gris ex Sebert &amp; Pancher – gatunek rośliny z rzędu ukęślowców ("Dilleniales" Hutch.). Występuje naturalnie w Nowej Kaledonii (głównie na Grande Terre i Île des Pins) oraz na Fidżi. 
Biologia i ekologia.
Rośnie w makii oraz wilgotnych lasach. Występuje na wysokości do 1000 m n.p.m. Najczęściej rośnie na laterytach oraz skałach ultrazasadowych, a także czasami na skałach metamorficznych. Kwitnie i owocuje zwłaszcza pod koniec roku kalendarzowego. 
Zastosowanie.
Ze względu na osiąganie dużych rozmiarów ma zastosowanie jako surowiec drzewny.

</doc>
<doc id="3835041" url="https://pl.wikipedia.org/wiki?curid=3835041" title="Parafia Ikony Matki Bożej &quot;Życiodajne Źródło&quot; w Liège">
Parafia Ikony Matki Bożej &quot;Życiodajne Źródło&quot; w Liège



</doc>
<doc id="3835043" url="https://pl.wikipedia.org/wiki?curid=3835043" title="Hibbertia pulchella">
Hibbertia pulchella

Hibbertia pulchella (Brongn. &amp; Gris) Schltr. – gatunek rośliny z rzędu ukęślowców ("Dilleniales" Hutch.). Występuje endemicznie w Nowej Kaledonii – w południowej części wyspy Grande Terre. 
Biologia i ekologia.
Rośnie w zaroślach. Występuje na wysokości do 700 m n.p.m. Preferuje lateryty oraz zerodowane podłoże ultrazasadowe. Kwitnie i owocuje w okresie od listopada do lutego.

</doc>
<doc id="3835050" url="https://pl.wikipedia.org/wiki?curid=3835050" title="Palmas d’Aveyron">
Palmas d’Aveyron

Palmas d’Aveyron – gmina we Francji, w regionie Oksytania, w departamencie Aveyron. Została utworzona 1 stycznia 2016 roku z połączenia trzech wcześniejszych gmin: Coussergues, Cruéjouls oraz Palmas. Siedzibą gminy została miejscowość Palmas. W 2013 roku populacja wyżej wymienionych gmin wynosiła 1045 mieszkańców.
Zabytki.
Zabytki posiadające status monument historique:

</doc>
<doc id="3835051" url="https://pl.wikipedia.org/wiki?curid=3835051" title="CF Os Belenenses w europejskich pucharach">
CF Os Belenenses w europejskich pucharach



</doc>
<doc id="3835057" url="https://pl.wikipedia.org/wiki?curid=3835057" title="Wieża św. Jerzego">
Wieża św. Jerzego

Wieża św. Jerzego (, ) - mała wieża strażnicza w St. Julian's na Malcie. Została zbudowana w roku 1638 jako jedna z wież Lascarisa. Dziś znajduje się na terenie hotelowym.
Wieża św. Jerzego znajduje się w zatoce św. Jerzego ("St.George's Bay") w granicach St. Julian's. W miejscu tym pierwotnie znajdował się średniowieczny posterunek obserwacyjny.
Wieża była w użyciu w okresie rządów brytyjskich, lecz kiedy zbudowano Fort Pembroke, została przekształcona na Stację Kontroli Ostrzału ("Fire Control Station"). W czasie II wojny światowej wieża służyła jako posterunek komunikacji radiowej. W roku 1995 została uznana przez MEPA jako zabytek klasy 2, i w roku 1997 wieża kontroli ostrzału dobudowana przez Brytyjczyków została zburzona, co przywróciło zabytek do stanu oryginalnego. Wieża jest teraz włączona w teren hotelu Corinthia St. George's Bay.

</doc>
<doc id="3835068" url="https://pl.wikipedia.org/wiki?curid=3835068" title="Argences en Aubrac">
Argences en Aubrac

Argences en Aubrac – gmina we Francji, w regionie Oksytania, w departamencie Aveyron. Została utworzona 1 stycznia 2016 roku z połączenia sześciu wcześniejszych gmin: Alpuech, Graissac, Lacalm, Sainte-Geneviève-sur-Argence, La Terrisse oraz Vitrac-en-Viadène. Siedzibą gminy została miejscowość Sainte-Geneviève-sur-Argence. W 2013 roku populacja wyżej wymienionych gmin wynosiła 1705 mieszkańców. 
Zabytki.
Zabytki posiadające status monument historique:

</doc>
<doc id="3835079" url="https://pl.wikipedia.org/wiki?curid=3835079" title="Metteniusa">
Metteniusa

Metteniusa – rodzaj wiecznie zielonych drzew z rodziny "Metteniusaceae". Obejmuje z 3-6 gatunków występujących w północno-zachodniej części Ameryki Południowej (od Kolumbii i Wenezueli po Peru). Rośliny te rosną w lasach górskich w Andach do wysokości 2000 m n.p.m. Nie jest znane ich zastosowanie ekonomiczne.
Systematyka.
Rodzaj należy do kłopotliwych taksonomicznie – różnie jest umiejscawiany w systemie klasyfikacyjnym okrytonasiennych. Zazwyczaj łączony bywał z rodziną "Icacinaceae", ale różne cechy odrębne, zwłaszcza odmienna od innych przedstawicieli tej rodziny budowa drewna, powodowały, że kwestionowano taką pozycję tego rodzaju. W systemie Takhtajana (1997) rodzaj wyodrębniony został w monotypową rodzinę "Metteniusaceae" i rząd "Metteniusales". Jako odrębną rodzinę o niejasnej pozycji ujmowany był też w systemach APG do systemu APG III z 2009 włącznie. W systemie APG IV z 2016 rodzaj ten pozostał w rodzinie "Metteniusaceae", ale powiększonej o kilka innych rodzajów z dotychczasowej rodziny "Icacinaceae". 

</doc>
<doc id="3835080" url="https://pl.wikipedia.org/wiki?curid=3835080" title="Jacques Morel">
Jacques Morel

Jacques Morel (ur. 22 września 1935) – francuski wioślarz. Dwukrotny medalista olimpijski.
Brał udział w dwóch igrzyskach olimpijskich (IO 60, IO 64), na obu zdobywał srebrne medale. W 1960 był drugi w czwórce ze sternikiem, w 1964 w dwójce ze sternikiem. Podczas drugiego startu osadę tworzyli ponadto jego młodszy brat Georges i sternik Jean-Claude Darouy. Był medalistą mistrzostw świata (brąz w ósemce w 1962 i srebro w dwójce ze sternikiem w 1966) i Europy (srebro w dwójce ze sternikiem w 1967).

</doc>
<doc id="3835083" url="https://pl.wikipedia.org/wiki?curid=3835083" title="Tadeusz Pawlikowski (endokrynolog)">
Tadeusz Pawlikowski (endokrynolog)

Tadeusz Ewaryst Pawlikowski (ur. 25 października 1904 w Mikołajewie, zm. 19 kwietnia 1985 w Łodzi) – polski lekarz, doktor medycyny, endokrynolog, histolog, rektor Akademii Medycznej w Łodzi w latach 1968–1972.
Życiorys.
Tadeusz Ewaryst Pawlikowski urodził się 25 października 1904 r. w Mikołajewie w rodzinie Antoniego Pawlikowskiego i Marianny z Jakubowiczów, którzy byli nauczycielami w szkole elementarnej. Po przeprowadzce rodziny do Łodzi uczył się w prywatnej szkole powszechnej. W 1925 r. ukończył Państwowe Gimnazjum im. M. Kopernika w Łodzi. W 1931 r. ukończył studia na Uniwersytecie Poznańskim. Uzyskał doktorat. 20 kwietnia 1939 uzyskał habilitację jako docent histologii prawidłowej na Wydziale Lekarskim UP. Tytuł profesora zwyczajnego otrzymał w 1956 r. W latach 1928–1939 należał do grona pracowników naukowo-dydaktycznych Wydziału Lekarskiego Uniwersytetu Poznańskiego. Działał w Polskim Towarzystwie Anatomicznym. Jako lekarz Armii Poznań przeszedł kampanię wrześniową w szeregach Wojska Polskiego. Brał udział w bitwie nad Bzurą. Podczas okupacji niemieckiej był współorganizatorem konspiracyjnej służby lekarskiej Armii Krajowej.
Po zakończeniu wojny włączył się w odbudowę medycyny polskiej. W latach 1948–1957 pracował w Śląskiej Akademii Medycznej w Rokitnicy / Zabrzu, będąc tam założycielem i kierownikiem Katedry i Zakładu Histologii (1948–1957), pierwszym dziekanem Wydziału Lekarskiego (1948–1951) i prorektorem dla spraw nauki (1952–1957). Należał do Komisji Organizacji Szkolnictwa Wyższego w Łodzi, wypełniał obowiązki lekarza Ubezpieczalni Społecznej w Łodzi. Prowadził też wykłady na Uniwersytecie Poznańskim. W latach 1957–1975 był kierownikiem Katedry Endokrynologii Akademii Medycznej w Łodzi, dyrektorem instytutu Endokrynologii, prodziekanem dla spraw nauki Wydziału Lekarskiego (1961–1966), dziekanem Wydziału Lekarskiego (1966–1968), a w latach 1968–1972 rektorem Akademii Medycznej w Łodzi. Od 1959 r. pełnił funkcję redaktora naczelnego pisma „Endokrynologia Polska”.
Był współorganizatorem Polskiego Towarzystwa Endokrynologicznego, przewodniczył Wydziałowi Lekarskiemu Łódzkiego Towarzystwa Naukowego, członkiem Międzynarodowego Towarzystwa Endokrynologicznego, honorowym członkiem Towarzystwa Lekarzy Czechosłowackich. Był współzałożycielem Stowarzyszenia Wychowanków Gimnazjum i Liceum im. Mikołaja Kopernika w Łodzi oraz jego pierwszym prezesem (1957–1971). Autor licznych publikacji z zakresu endokrynologii, prac o charakterze dydaktycznym oraz wspomnień z lat nauki w gimnazjum.
Tadeusz Pawlikowski zmarł 19 kwietnia 1985 w Łodzi i został pochowany na Starym Cmentarzu w Łodzi.

</doc>
<doc id="3835084" url="https://pl.wikipedia.org/wiki?curid=3835084" title="Leszek Zieliński">
Leszek Zieliński



</doc>
<doc id="3835086" url="https://pl.wikipedia.org/wiki?curid=3835086" title="Unitra-Telpod">
Unitra-Telpod



</doc>
<doc id="3835087" url="https://pl.wikipedia.org/wiki?curid=3835087" title="Krakowskie Zakłady Elektroniczne Unitra-Telpod">
Krakowskie Zakłady Elektroniczne Unitra-Telpod



</doc>
<doc id="3835092" url="https://pl.wikipedia.org/wiki?curid=3835092" title="Sant'Erasmo">
Sant'Erasmo



</doc>
<doc id="3835095" url="https://pl.wikipedia.org/wiki?curid=3835095" title="Open Life">
Open Life

Open Life Towarzystwo Ubezpieczeń Życie Spółka Akcyjna (Open Life TU Życie S.A.) – zakład ubezpieczeń działający na terytorium Polski powstały w 2011 roku. Zajmuje szóste miejsce wśród życiowych towarzystw ubezpieczeniowych pod względem przypisu składki brutto i drugie miejsce pod względem wartości aktywów UFK, jakimi zarządza.
Historia.
W styczniu 2011 roku spółka Open Finance przejęła od brytyjskiego Royal &amp; Sun Alliance licencję ubezpieczyciela życiowego Link4 Life. Na jej podstawie stworzono nową markę MyLife Towarzystwo Ubezpieczeń na Życie S.A. W lipcu 2011 r. nastąpiło nabycie akcji MyLife Towarzystwo Ubezpieczeń na Życie S.A. przez Getin Noble Bank S.A., Open Finance S.A. i dr. Leszka Czarneckiego.
Pierwsze ubezpieczenia towarzystwo ubezpieczeń wprowadziło do oferty w sierpniu 2011 roku, w dwa tygodnie po oficjalnym rozpoczęciu działalności. W listopadzie 2011 r. nastąpiła zmiana nazwy MyLife Towarzystwo Ubezpieczeń na Życie S.A. na Open Life Towarzystwo Ubezpieczeń Życie S.A. W grudniu 2011 r. dokonała się zmiana akcjonariatu spółki – nabycie 51% akcji Open Life TU Życie S.A. przez TU Europa S.A., a 49% przez Open Finance S.A. Po 8 miesiącach na rynku Open Life znalazło się na 3 miejscu wśród towarzystw ubezpieczeń na życie pod względem przypisu składki.
Działalność.
Towarzystwo ubezpieczeń współpracuje z wieloma bankami i instytucjami finansowymi. Open Life specjalizuje się w tworzeniu ubezpieczeń na życie i inwestycyjnych, w jego portfolio znajdują się również produkty ubezpieczeniowe, łączące w sobie funkcje oszczędzania z elementami ochronnymi. Od maja 2013 roku posiada w ofercie ubezpieczenia grupowe pracownicze, skierowane do małych i średnich przedsiębiorstw, jednostek samorządowych oraz korporacji.
Grupa kapitałowa.
W skład grupy kapitałowej Open Life wchodzi Open Life Serwis Spółka z o.o.

</doc>
<doc id="3835096" url="https://pl.wikipedia.org/wiki?curid=3835096" title="FC Augsburg w europejskich pucharach">
FC Augsburg w europejskich pucharach



</doc>
<doc id="3835098" url="https://pl.wikipedia.org/wiki?curid=3835098" title="Ndre Zadeja">
Ndre Zadeja

Ndre Zadeja (ur. 3 listopada 1891 w Szkodrze, zm. 25 marca 1945 tamże) – albański duchowny katolicki i pisarz, autor dramatów, więzień sumienia, błogosławiony Kościoła katolickiego.
Życiorys.
Syn Gjoniego i Luçi (z d. Fishta). Początkowo uczył się w szkole włoskiej, a następnie w Seminarium Papieskim w Szkodrze. W latach 1913–1916 studiował teologię w Innsbrucku, ale studia przerwał z przyczyn zdrowotnych. 24 kwietnia 1916 został wyświęcony na księdza. Pracował początkowo jako sekretarz arcybiskupa Jaka Sereggiego w Szkodrze. W 1922 został mianowany proboszczem w parafii Mali të Jushi. W kolejnych latach pracował w parafiach Bogë i Shkrel. W 1934 został skierowany do parafii Sheldi, w której pracował do 1945. W tym czasie współpracował z ks. Lekiem Sirdanim, zbierając pieśni ludowe z północnej Albanii.
W 1945 ukrywał na terenie swojej parafii ks. Lazëra Shantoję. Aresztowany 4 lutego 1945 przez funkcjonariuszy Sigurimi, został poddany torturom. 25 marca 1945 rozstrzelany bez sądu pod murem cmentarza katolickiego Rrmajt w Szkodrze.
Zadeja znalazł się w gronie 38 albańskich duchownych i świeckich, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli „"in odium fidei"” została zaaprobowana przez papieża Franciszka 26 kwietnia 2016.
Imię Ndre Zadei noszą ulice w Szkodrze i w zachodniej części Tirany (dzielnica Sharre).
Twórczość literacka.
Oprócz utworów poetyckich Zadeja jest także autorem kilku dramatów o tematyce patriotycznej. W 1919, w czasie, kiedy toczyła się bitwa o Wlorę odbyła się premiera melodramatu "Ora e Shqypnis" (Godzina Albanii). Kolejne dramaty "Hijet e zeza" (Czarne cienie, 1921), "Rozafa" (1926) i "Rrrethimi e Shkodres" (Oblężenie Szkodry) Zadeja poświęcił kwestii jedności Albańczyków w obliczu zagrożenia zewnętrznego. W 1936 miała miejsce premiera ostatniego dramatu Zadei "Ruba e kuqe" (Czerwona chusta).

</doc>
<doc id="3835100" url="https://pl.wikipedia.org/wiki?curid=3835100" title="Cornelio Vandergoten (obraz)">
Cornelio Vandergoten (obraz)

Cornelio Vandergoten (hiszp. "Cornelio Vandergoten") – obraz olejny dawniej uważany za dzieło hiszpańskiego malarza Francisca Goi (1746–1828), obecnie istnieją wątpliwości co do tej atrybucji i daty powstania.
Okoliczności powstania.
Cornelio Vandergoten był dyrektorem Królewskiej Manufaktury Tapiserii Santa Bárbara w Madrycie w latach 1774–1786. Goya rozpoczął wieloletnią współpracę z manufakturą w 1775, krótko po przyjeździe do Madrytu. Pod okiem swojego szwagra, Francisca Bayeu, przygotowywał wielkoformatowe olejne obrazy, na podstawie których tkano gobeliny. Relacje pomiędzy Vendergotenem i zatrudnionymi w manufakturze malarzami nie były dobre, dlatego wydaje się niezwykłe, żeby dyrektor zamówił u Goi swój portret.
Opis obrazu.
Vandergoten został przedstawiony w półpostaci. Jego sylwetka odcina się od bardzo ciemnego tła – granica pomiędzy tłem a kaftanem z czarnego aksamitu jest ledwo widoczna. Takie przedstawienie wskazuje na inspirację Tycjanem. Światło pochodzące z lewej strony pada na twarz modela, podkreślając jego charakter. Biel kamizelki i kołnierza kontrastuje z tłem.
W lewym górnym rogu znajduje się inskrypcja "Cº Vandergoten Goya 1782", która prawdopodobnie nie jest oryginalna.
Proweniencja.
Pochodzenie obrazu nie jest dobrze udokumentowane, brak informacji o nim w inwentarzu Prado z 1856. Wzmianka o obrazie pojawia się dopiero w katalogu muzeum z 1920, gdzie wspomniano, że został zakupiony od Narodowego Zgromadzenia Ikonograficznego ("Junta de Iconografía Nacional") w 1881 z przeznaczeniem do Muzeum Ikonografii, po czym został zdeponowany w Prado.

</doc>
<doc id="3835103" url="https://pl.wikipedia.org/wiki?curid=3835103" title="Emil Szwanda">
Emil Szwanda



</doc>
<doc id="3835105" url="https://pl.wikipedia.org/wiki?curid=3835105" title="Pierre Guichot">
Pierre Guichot

Pierre Guichot (ur. 16 lutego 1963) – francuski szermierz. Dwukrotny medalista olimpijski.
Specjalizował się w szabli. Brał udział w trzech igrzyskach olimpijskich (IO 84, IO 88, IO 92), na dwóch zdobywał medale w rywalizacji drużynowej, srebro w 1984 i brąz w 1992. Indywidualnie był piąty w 1984 i jedenasty w 1988. Ma w dorobku brąz mistrzostw świata w drużynie w 1987 i 1989.

</doc>
<doc id="3835107" url="https://pl.wikipedia.org/wiki?curid=3835107" title="Zdobysław Goraj">
Zdobysław Goraj

Zdobysław Jan Goraj (ur. 22 lipca 1948) – polski inżynier, profesor nauk technicznych. Specjalizuje się w aerodynamice, lotnictwie oraz mechanice lotu. Profesor zwyczajny w Instytucie Techniki Lotniczej i Mechaniki Stosowanej Wydziału Mechanicznego Energetyki i Lotnictwa Politechniki Warszawskiej (kierownik Zakładu Samolotów i Śmigłowców) oraz w warszawskim Instytucie Lotnictwa.
Habilitował się na Politechnice Warszawskiej z mechaniki teoretycznej w 1992 na podstawie oceny dorobku naukowego i rozprawy pt. "Niestacjonarne teorie pneumatyka i płata i ich zastosowanie do analizy shimmy samolotu". Tytuł naukowy profesora nauk technicznych został mu przyznany w 2002. Swoje prace publikował m.in. w takich czasopismach jak: „Aircraft Engineering and Aerospace Technology”, „Journal of Theoretical and Applied Mechanics” oraz „Prace Instytutu Lotnictwa”.
Członek Rady Dyrektorów European Aeronautics Science Network (EASN), prezydent PSAS oraz członek Polskiego Stowarzyszenia Aeronautyki i Astronautyki. Promotor 8 doktoratów.

</doc>
<doc id="3835121" url="https://pl.wikipedia.org/wiki?curid=3835121" title="Metteniusales">
Metteniusales



</doc>
<doc id="3835123" url="https://pl.wikipedia.org/wiki?curid=3835123" title="Rotmistrz kawalerii">
Rotmistrz kawalerii



</doc>
<doc id="3835125" url="https://pl.wikipedia.org/wiki?curid=3835125" title="Łąki (Skrzynka)">
Łąki (Skrzynka)

Łąki – część wsi Skrzynka w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 Łąki należały administracyjnie do województwa tarnowskiego.

</doc>
<doc id="3835126" url="https://pl.wikipedia.org/wiki?curid=3835126" title="Kidbrooke">
Kidbrooke

Kidbrooke – dzielnica Londynu, w Wielkim Londynie, leżąca w gminie Greenwich. Leży 9,9 km od centrum Londynu. W 2001 roku dzielnica liczyła 5672 mieszkańców.

</doc>
<doc id="3835129" url="https://pl.wikipedia.org/wiki?curid=3835129" title="Nowa Wieś (Skrzynka)">
Nowa Wieś (Skrzynka)

Nowa Wieś – część wsi Skrzynka w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 Nowa Wieś należała administracyjnie do województwa tarnowskiego.

</doc>
<doc id="3835130" url="https://pl.wikipedia.org/wiki?curid=3835130" title="Vahliales">
Vahliales



</doc>
<doc id="3835131" url="https://pl.wikipedia.org/wiki?curid=3835131" title="Podlesie (Skrzynka)">
Podlesie (Skrzynka)

Podlesie – część wsi Skrzynka w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 Podlesie należało administracyjnie do województwa tarnowskiego.

</doc>
<doc id="3835134" url="https://pl.wikipedia.org/wiki?curid=3835134" title="Ruda (Skrzynka)">
Ruda (Skrzynka)

Ruda – część wsi Skrzynka w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 Ruda należała administracyjnie do województwa tarnowskiego.

</doc>
<doc id="3835135" url="https://pl.wikipedia.org/wiki?curid=3835135" title="Jake Layman">
Jake Layman

 
Jake Douglas Layman (ur. 7 marca 1994 w Norwood) – amerykański koszykarz występujący na pozycji skrzydłowego, aktualnie zawodnik Minnesoty Timberwolves.
Jego ojciec Tim grał w baseball na University of Maine, natomiast matka Claire w koszykówkę.
7 lipca 2019 trafił w wyniku wymiany do Minnesoty Timberwolves.

</doc>
<doc id="3835141" url="https://pl.wikipedia.org/wiki?curid=3835141" title="Tim Quarterman">
Tim Quarterman

 
Tim Quarterman (ur. 27 października 1994 w Savannah) – amerykański koszykarz występujący na pozycjach rozgrywającego oraz rzucającego obrońcy, obecnie zawodnik Ironi Naharijja.
28 czerwca 2017 trafił do Houston Rockets w zamian za zobowiązania gotówkowe. 13 października został zwolniony.
2 stycznia 2018 został zawodnikiem chińskiego Jiangsu Dragons. Został szybko zastąpiony przez Jabariego Browna z powodu problemów z wizą, w wyniku powyższego nie wystąpił w żadnym spotkaniu. 16 lutego trafił do Agua Caliente Clippers. 30 marca podpisał dwuletnią umowę z Houston Rockets. 12 kwietnia został zwolniony przez klub. 21 listopada dołączył do izraelskiego Ironi Naharijja.

</doc>
<doc id="3835160" url="https://pl.wikipedia.org/wiki?curid=3835160" title="Skal Labissière">
Skal Labissière

 
Skal Labissière (ur. 18 marca 1996 w Port-au-Prince) – haitański koszykarz, występujący na pozycjach silnego skrzydłowego oraz środkowego.
W 2015 wystąpił w meczu wschodzących gwiazd - Nike Hoop Summit.
7 lutego 2019 trafił w wyniku wymiany do Portland Trail Blazers.
6 lutego 2020 został wytransferowany do Atlanty Hawks. 9 grudnia dołączył do New York Knicks. Dwa dni później został zwolniony.

</doc>
<doc id="3835163" url="https://pl.wikipedia.org/wiki?curid=3835163" title="Fuzariozy">
Fuzariozy



</doc>
<doc id="3835172" url="https://pl.wikipedia.org/wiki?curid=3835172" title="Luis Madrazo">
Luis Madrazo



</doc>
<doc id="3835175" url="https://pl.wikipedia.org/wiki?curid=3835175" title="Tadeusz Pawlikowski (lekarz)">
Tadeusz Pawlikowski (lekarz)



</doc>
<doc id="3835178" url="https://pl.wikipedia.org/wiki?curid=3835178" title="Pomnik Stena Sture Starszego w Uppsali">
Pomnik Stena Sture Starszego w Uppsali

Pomnik Stena Sture Starszego w Uppsali – monument znajdujący się w Uppsali na wzgórzu Kronåsen. Brązowy odlew liczy 5,5 metra wysokości i ustawiony jest na liczącym 17 m kamiennym cokole.
Pomnik przedstawia regenta Stena Sture Starszego w otoczeniu rycerzy. Z powodu wysokości cokołu postać Stena Sture Starszego jest prawie niewidoczna dla oglądających pomnik z bliska.
Pomnik wzniesiono, aby upamiętnić czterechsetną rocznicę bitwy na wzgórzu Brunkeberg. Idea budowy pomnika zrodziła się w latach 70. XIX wieku, pierwotnie planowano odsłonięcie pomnika w 1877. Zaprojektowany został przez Carla Millesa, konkurs na projekt pomnika ogłoszono w 1901. Odlany z brązu przez Hermana Bergmana w 1915. Budowę cokołu rozpoczęto w 1924 i zakończono w listopadzie 1924. Pomnik został uroczyście odsłonięty 13 lutego 1925 przy udziale króla Szwecji Gustawa V.

</doc>
<doc id="3835187" url="https://pl.wikipedia.org/wiki?curid=3835187" title="WSTH">
WSTH



</doc>
<doc id="3835189" url="https://pl.wikipedia.org/wiki?curid=3835189" title="Talowanie">
Talowanie

Talowanie – reakcja chemiczna, jedna z odmian aromatycznej substytucji elektrofilowej. Ulegają jej związki aromatyczne pod wpływem trifluorooctanu talowego, (CF3COO)3Tl, w kwasie trifluorooctowym CF3COOH. W wyniku talowania powstają bis(trifluorooctany) arylotalowe o wzorze ogólnym ArTl(OOCCF3)2.
Przebieg reakcji.
Talowanie jest typową reakcji substytucji elektrofilowej. Atom talu pełni w niej funkcję kwasu Lewisa:
Regiospecyficzność.
Orientacja reakcji talowania zależy od rodzajów podstawników przyłączonych do pierścienia aromatycznego:
Znaczenie w syntezie organicznej.
Powstające podczas talowania związki taloorganiczne można przekształcać w inne pochodne, trudne do otrzymania bezpośrednio. Reakcja talowania jest dzięki temu wykorzystywana jako pierwszy etap syntezy wielu związków organicznych, służąc do wprowadzania niektórych grup funkcyjnych do pierścienia aromatycznego. Jej główną zaletą w porównaniu do innych reakcji substytucji elektrofilowej jest szybkość, duża wydajność i wysoka regiospecyficzność, dzięki której powstaje niewiele produktów ubocznych. Jedną z wad talowania jest wysoka toksyczność związków talu.
Przykładowe dalsze etapy przekształcania bis(trifluorooctanów) arylotalowych:

</doc>
<doc id="3835190" url="https://pl.wikipedia.org/wiki?curid=3835190" title="Gidea Park">
Gidea Park

Gidea Park – dzielnica Londynu, w Wielkim Londynie, leżąca w gminie Havering. Leży 21,9 km od centrum Londynu. W 2001 roku dzielnica liczyła 7014 mieszkańców.

</doc>
<doc id="3835196" url="https://pl.wikipedia.org/wiki?curid=3835196" title="Grasscroft">
Grasscroft

Grasscroft – osada w Anglii, w hrabstwie Wielki Manchester, w dystrykcie metropolitalnym Oldham. Leży 5,4 km od miasta Oldham, 15,6 km od miasta Manchester i 261 km od Londynu. W 2001 miejscowość liczyła 2823 mieszkańców.

</doc>
<doc id="3835199" url="https://pl.wikipedia.org/wiki?curid=3835199" title="Hotel Ukraina (Moskwa)">
Hotel Ukraina (Moskwa)

Hotel Ukraina, Radisson Royal Hotel – luksusowy, pięciogwiazdkowy hotel, położony w centrum Moskwy, w zakolu rzeki Moskwy, zarządzany przez Rezidor Hotel Group. Choć reklamowany jest on jako Radisson Royal Hotel, zarząd używa też historycznej nazwy obiektu: hotel Ukraina.
Historia.
Gmach zbudowano z inicjatywy Józefa Stalina. Został on zaprojektowany przez Arkadija Mordwinowa i Wiaczesława Ołtarzewskiego i przy swoich 206 metrach jest drugim co do wysokości budynkiem w grupie neoklasycznych wysokościowców znanych jako Siedem Sióstr. Był najwyższym hotelem na świecie od czasu swego powstania do momentu otwarcia Westin Peachtree Plaza Hotel w Atlancie w 1976. Lokalizacja obiektu na niskim brzegu rzeki oznaczała trudne prace przy budowie fundamentów poniżej poziomu wody. Były one możliwe dzięki pomysłowemu systemowi usuwania wody za pomocą nowoczesnych pomp.
Hotel został otwarty 25 maja 1957. W 2007 został zamknięty w celu przeprowadzenia gruntownej renowacji i konserwacji. W 2009 właściciele podpisali umowę z Rezidor Hotel Group obejmującą przekazanie zarządu nad obiektem pod nazwą Radisson Royal Hotel, Moskwa. Zachowuje on swoją pierwotną nazwę, jednak tylko dla niektórych celów.
Hotel wznowił działalność w dniu 28 kwietnia 2010 roku, po jego trzyletnim remoncie. Jego historyczną elewację przywrócono z detalami. Dodano liczne nowoczesne rozwiązania, w tym wielopoziomowy układ oczyszczania wody i system obiegu powietrza.
Wieżowiec został przejęty przez miliardera God Nisanova za kwotę 59 mln funtów brytyjskich podczas przetargu w 2005 roku. Jego współwłaścicielem jest Zarach Iliew.

</doc>
<doc id="3835200" url="https://pl.wikipedia.org/wiki?curid=3835200" title="Ashley Heath (Staffordshire)">
Ashley Heath (Staffordshire)

Ashley Heath – osada w Anglii, w Staffordshire. Leży 16,2 km od miasta Stoke-on-Trent, 21,7 km od miasta Stafford i 221,3 km od Londynu. W 2001 miejscowość liczyła 2633 mieszkańców.

</doc>
<doc id="3835201" url="https://pl.wikipedia.org/wiki?curid=3835201" title="Thomas Roch Dupland">
Thomas Roch Dupland

Thomas Roch Dupland (ur. 3 lutego 1996 w Sallanches) – francuski skoczek narciarski. Trzykrotny uczestnik mistrzostw świata juniorów (2014–2016). Uczestnik zimowej uniwersjady (2017). Trzykrotny drużynowy mistrz Francji (2015, 2016 i 2017) i indywidualny wicemistrz kraju z 2018.
Przebieg kariery.
Pierwszy skok oddał w wieku 9 lat. W oficjalnych zawodach międzynarodowych przez FIS zadebiutował we wrześniu 2012 w konkursie Alpen Cupu. Pierwsze punkty tego cyklu zdobył w styczniu 2015 (22. miejsce w Oberwiesenthal). W FIS Cupie po raz pierwszy wystartował we wrześniu 2013 w Einsiedeln, a pierwsze punkty tego cyklu zdobył 12 września 2015 (także w Einsiedeln), gdzie był 29. W Pucharze Kontynentalnym zadebiutował w grudniu 2015, a punktował po raz pierwszy 11 grudnia 2016 w Vikersund, gdzie był 30.
Trzykrotnie brał udział w mistrzostwach świata juniorów – w 2014 indywidualnie był 49., a drużynowo 12., w 2015 w konkursie indywidualnym zajął 40. pozycję, a w 2016 indywidualnie uplasował się na 41. miejscu, a w konkursie drużynowym mężczyzn był 10.
W lutym 2017 wystartował w Zimowej Uniwersjadzie 2017, plasując się w konkursie indywidualnym na 26. lokacie. W tym samym miesiącu w słabo obsadzonych konkursach Pucharu Kontynentalnego w Erzurum dwukrotnie plasował się na początku drugiej dziesiątki. W sierpniu 2017 zadebiutował w zawodach najwyższej rangi, odpadając w kwalifikacjach do zawodów w Courchevel (został zdyskwalifikowany w tej fazie rywalizacji). W grudniu 2017 po raz pierwszy przystąpił do rywalizacji w Pucharze Świata, dwukrotnie odpadając w kwalifikacjach do konkursów w Engelbergu. W lipcu 2018 zadebiutował w głównej części zmagań zawodów najwyższej rangi, plasując się na 50. lokacie w konkursie LGP w Hinterzarten.
Trzykrotnie zdobywał tytuł mistrza Francji w konkursach drużynowych – w 2015 i w 2016 w barwach zespołu Mont Blanc, w którym, oprócz niego, startowali jeszcze Noëlig Revilliod Blanchard, François Braud i Vincent Descombes Sevoie oraz w 2017, gdy w składzie tego zespołu Revillioda Blancharda zastąpił Brice Ottonello. W 2018, ex aequo z Ronanem Lamy Chappuis, został wicemistrzem Francji w konkursie indywidualnym na skoczni normalnej.
W czerwcu 2019 ogłosił zakończenie kariery sportowej.

</doc>
<doc id="3835204" url="https://pl.wikipedia.org/wiki?curid=3835204" title="Dawlish Warren">
Dawlish Warren

Dawlish Warren – osada w Anglii, w Devon. Leży 15 km od miasta Exeter, 55,6 km od miasta Plymouth i 256,3 km od Londynu. W 2001 miejscowość liczyła 559 mieszkańców.

</doc>
<doc id="3835205" url="https://pl.wikipedia.org/wiki?curid=3835205" title="Legenda o Imandrze">
Legenda o Imandrze

Legenda o Imandrze – lapońska legenda dotycząca terenów Półwyspu Kolskiego i Chibin.
W głębi Chibin żyć miał lapoński myśliwy, który miał piękną i srogą córkę Imandrę, polującą wraz z ojcem i śmiejącą się w wyjątkowo piękny sposób. Śmiech ten usłyszał inny, młody myśliwy i podążył w kierunku, z którego dobiegał. Gdy zobaczył Imandrę od razu się w niej zakochał, a uczucie zostało odwzajemnione przez dziewczynę. Duma jednak kazała jej wyjść za mąż tylko za najlepszego myśliwego. Nakazała więc ukochanemu złowić jej najokazalszego renifera z żyjących w górach. Gdy młodzieniec spotkał taką sztukę podążył za nią w Chibiny, gdzie jednak obsunął się wraz ze śniegiem w głęboką szczelinę. Imandra prosiła bogów o ożywienie młodzieńca, jednak ci jej nie usłuchali. Wykuli natomiast w pobliskiej skale jego twarz, tak by dziewczyna musiała wciąż na nią patrzeć. Czyniła to bez ustanku wylewając całe jezioro łez - obecne jezioro Imandra. Z łez, które zimny wiatr rozniósł po górach powstał natomiast nikiel, lokalne naturalne bogactwo.

</doc>
<doc id="3835208" url="https://pl.wikipedia.org/wiki?curid=3835208" title="Agencja public relations">
Agencja public relations

Agencja public relations – przedsiębiorstwo, które specjalizuje się w kompleksowej obsłudze procesów komunikacyjnych firm oraz instytucji. Agencje PR realizują szereg działań związanych ściśle z procesem wewnętrznego i zewnętrznego kreowania wizerunku i budowania relacji.
Według zespołu badawczego prof. Dariusza Tworzydło, z Uniwersytetu Warszawskiego agencja public relations jest to podmiot, który charakteryzuje kilka kluczowych parametrów. Wśród nich znajdują się:
Na polskim rynku (według badań z roku 2021 przeprowadzonych przez zespół prof. Dariusza Tworzydło) jest obecnie 934 agencje zorganizowane np. w formie spółek z ograniczoną odpowiedzialnością, komandytowych, cywilnych, ale także jednoosobowych działalności. Oprócz licznych podmiotów z polskim kapitałem funkcjonuje także kilkanaście agencji sieciowych, które pracują dla dużych, międzynarodowych marek lub koordynują działania na kilku rynkach zagranicznych. Część agencji public relations jest zrzeszonych w organizacjach branżowych. Część z nich skupia się wokół Stowarzyszenia Agencji Public Relations (SAPR), a część należy do Związku Firm Public Relations (ZFPR). Największym podmiotem zrzeszającym agencje public relations jest Stowarzyszenie Agencji Public Relations. Przynależność agencji do grona firm stowarzyszenia lub związku to przede wszystkim dostęp do bieżących informacji płynących z rynku oraz możliwość kształtowania trendów w branży. Członkowie SAPR oraz ZFPR składają zobowiązanie przestrzegania zasad etyki zawodowej wymienionych w: Kodeksie Dobrych Praktyk (ZFPR) oraz Standardach Etyki (SAPR). Analizując rozmieszczenie terytorialne agencji PR w Polsce zauważalne jest dominujące skupisko, bowiem aż 58% wszystkich tego typu podmiotów działa na Mazowszu. 
Posiadanie przez pracowników agencji wszechstronnego doświadczenia przekłada się na umiejętność bezstronnej i obiektywnej (z uwagi na odizolowanie emocjonalne od firmy, w której zaistniał problem) oceny sytuacji. Poprzez współpracę z licznymi klientami i ekspertami, agencje mogą zrealizować projekty, których firma lub organizacja nie byłaby w stanie przygotować samodzielnie.
Mając na uwadze przyjętą definicję, agencjami public relations nie są na pewno firmy poligraficzne, agencje reklamowe, studia interaktywne, firmy SEM i SEO, producenci stron internetowych, które to podmioty często przypisują sobie status agencji PR. Agencjami nie są także jednoosobowe działalności gospodarcze. Traktowane są one jako odrębna pomoc ekspercka, doradcza, ale nie spełniają warunków, jakie przypisuje się agencji public relations w pełnej definicji tego pojęcia.
Kluczowe usługi świadczone przez agencje public relations.
Agencje public relations wykonują szereg działań, od pisania tekstów przekazywanych w dalszej kolejności mediom, nawiązywanie i utrzymywanie w imieniu klientów kontaktów z dziennikarzami, organizację wydarzeń specjalnych, realizację audytów i badań marketingowych, przeprowadzanie monitoringu mediów oraz analiz materiałów ukazujących się w mediach, przygotowanie i zarządzanie sytuacjami kryzysowymi, do prowadzenia firmy poprzez gąszcz przepisów jakie zmuszone są poznać w związku z wejściem na Giełdę Papierów Wartościowych. Agencje public relations w swoich działaniach bardzo często wykorzystują systemy, które usprawniają prowadzenie skutecznych relacji z mediami. W grupie usług świadczonych przez agencje znajdują się:

</doc>
<doc id="3835209" url="https://pl.wikipedia.org/wiki?curid=3835209" title="Severn Beach">
Severn Beach

Severn Beach – wieś w Anglii, w hrabstwie ceremonialnym Gloucestershire, w dystrykcie (unitary authority) South Gloucestershire. Leży 13 km od miasta Bristol i 175 km od Londynu. W 2001 miejscowość liczyła 2030 mieszkańców.

</doc>
<doc id="3835211" url="https://pl.wikipedia.org/wiki?curid=3835211" title="Radosław Kiriłow">
Radosław Kiriłow

Radosław Kiriłow Kiriłow (bułg. Радослав Кирилов Кирилов; ur. 29 czerwca 1992 w Simitli) – bułgarski piłkarz grający na pozycji pomocnika w Pirinie Błagojewgrad.
Kariera klubowa.
Treningi piłki nożnej rozpoczął w Septemwri Simitli, a następnie trafił do Włoch, gdzie od 2003 trenował w ASD Riccione 1929 i od 2008 w AC Rimini. W wieku 17 lat zadebiutował w pierwszej drużynie tego klubu. W sierpniu 2010 podpisał trzyletni kontrakt z Chievo Werona. W lipcu 2012 został wypożyczony do AC Lumezzane, w lipcu 2013 trafił na wypożyczenie do Carpi FC. W styczniu 2014 został wypożyczony do Venezia FC, a pół roku później trafił na wypożyczenie do US Cremonese. W lipcu 2015 został wypożyczony do FC Südtirol. 5 lipca 2016 podpisał kontrakt z Beroe Stara Zagora. W lipcu 2017 trafił do Pirinu Błagojewgrad.
Kariera reprezentacyjna.
W reprezentacji Bułgarii do lat 21 zadebiutował 10 listopada 2011 w wygranym 2:0 meczu z Austrią. W dorosłej kadrze zadebiutował 13 listopada 2016 w wygranym 1:0 meczu eliminacji do MŚ 2018 z Białorusią.
Życie osobiste.
Jest bratankiem sztangistki Gergany. Jego ojciec Kirił również był piłkarzem.

</doc>
<doc id="3835212" url="https://pl.wikipedia.org/wiki?curid=3835212" title="Magdalena Waligórska">
Magdalena Waligórska



</doc>
<doc id="3835214" url="https://pl.wikipedia.org/wiki?curid=3835214" title="Krążowniki typu Bogatyr">
Krążowniki typu Bogatyr



</doc>
<doc id="3835215" url="https://pl.wikipedia.org/wiki?curid=3835215" title="New Arley">
New Arley

New Arley – osada w Anglii, w Warwickshire. Leży 11,7 km od miasta Coventry, 24 km od miasta Warwick i 149,5 km od Londynu. W 2001 miejscowość liczyła 1874 mieszkańców.

</doc>
<doc id="3835223" url="https://pl.wikipedia.org/wiki?curid=3835223" title="Cérou">
Cérou

Cérou – rzeka we Francji, przepływająca przez tereny departamentów Aveyron i Tarn. Ma długość 87,1 km. Stanowi lewy dopływ rzeki Aveyron.
Geografia.
Cérou swoje źródła ma w gminie Saint-Jean-Delnous. Rzeka generalnie płynie w kierunku zachodnim aż do Vindrac-Alayrac, gdzie zmienia swój bieg na północ. Uchodzi do rzeki Aveyron w Milhars.
Cérou przepływa przez 2 departamenty, w tym 23 gminy:
Hydrologia.
Uśredniony roczny przepływ rzeki Cérou wynosi 3,98 m³/s. Pomiary były przeprowadzone na przestrzeni ostatnich 49 lat w miejscowości Milhars. Największy przepływ notowany jest w lutym (9,14 m³/s), a najmniejszy w sierpniu – 1,04 m³/s.
Dopływy.
Cérou ma opisane 24 dopływy. Są to:

</doc>
<doc id="3835224" url="https://pl.wikipedia.org/wiki?curid=3835224" title="Cerou">
Cerou



</doc>
<doc id="3835226" url="https://pl.wikipedia.org/wiki?curid=3835226" title="Dekanat Giromagny et de Rougemont-le-Château">
Dekanat Giromagny et de Rougemont-le-Château

Dekanat Giromagny et de Rougemont-le-Château – jeden z 8 dekanatów rzymskokatolickiej diecezji Belfort-Montbéliard we Francji. 
Według stanu na listopad 2016 w skład dekanatu Giromagny et de Rougemont-le-Château wchodziło 4 parafie rzymskokatolickie, a dziekanem był wówczas père Xavier GRAVOZ .

</doc>
<doc id="3835237" url="https://pl.wikipedia.org/wiki?curid=3835237" title="Stanisława Jaworska">
Stanisława Jaworska

Stanisława Marianna Jaworska (ur. 8 maja 1902 w Rogowie, zm. 31 października 1939 w lesie Barbarka) – polska nauczycielka, działaczka oświatowa, społeczna i harcerska. Organizatorka harcerstwa na Pomorzu. Ofiara zbrodni nazistowskich.
Życiorys.
Wywodziła się z rodziny małorolnych chłopów - ojcem był Franciszek Tykarski, a matką Leontyna z Witkowskich. Miała pięcioro rodzeństwa. W 1910 rozpoczęła naukę w szkole czteroklasowej w Rogowie, którą ukończyła w 1915. W 1917, po okresie samokształcenia, przyjęta do trzeciej klasy Gimnazjum im. Hetmanowej Reginy Żółkiewskiej w Płocku. Zapisała się tu po raz pierwszy do drużyny harcerskiej. Na jednym z obozów poznała przyszłego męża - Damazego Jaworskiego. W 1923 zdała maturę. 
Od 1 września 1923 mianowana nauczycielką w czteroklasowej szkole publicznej w rodzinnym Rogowie. Od 30 sierpnia 1924 uzyskała wymagane prawem kwalifikacje pedagogiczne po kursie. Oprócz nauczania prowadziła społecznie kursy gotowania dla gospodyń i korepetycje dla słabych uczniów. Zorganizowała też drużynę harcerską w Rogowie. 1 lipca 1928 wyszła za mąż za Damazego Jaworskiego, a 31 sierpnia tego roku małżeństwo wyjechało do Torunia, gdzie Stanisława podjęła pracę w szkole podstawowej nr 7. Zamieszkali w dzielnicy Wrzosy.
Od 1 września 1929 pracowała w szkole powszechnej nr 9 na Wrzosach. Wychowywała w następnych latach trójkę własnych dzieci, godząc to z pracą w szkole i bezinteresowną pomocą dla najbiedniejszych mieszkańców dzielnicy. Rozwijała też działalność harcerską. Została instruktorką zuchową w Komendzie Chorągwi Pomorskiej.
Śmierć i ekshumacja.
Podczas pracy oświatowej nie mogła się pogodzić z butną postawa toruńskich Niemców. Znane były jej wypowiedzi na temat nieznajomości języka polskiego przez członków społeczności niemieckiej na Wrzosach. W związku z powyższym Jaworscy znaleźli się na listach proskrypcyjnych, jako wrogowie III Rzeszy. 17 października 1939 małżeństwo zostało zaproszone na sfingowaną konferencję pedagogiczną w Starostwie toruńskim i tam aresztowane wraz z innymi przedstawicielami toruńskiej inteligencji. Osadzono ich w Forcie VII. Stanisławę zabrano ciężarówką i rozstrzelano w lesie na Barbarce 31 października 1939. Jej mąż zginął w Sachsenhausen 25 maja 1940. 
24 września 1945 jej szczątki odnaleziono podczas ekshumacji na Barbarce. Jaworską rozpoznał prezydent Torunia - Władysław Dobrowolski oraz część mieszkańców Wrzosów.
Upamiętnienie.
Miejska Rada Narodowa w Toruniu nadała imię Stanisławy i Damazego Jaworskich jednej z ulic miasta 21 kwietnia 1960 (uchwała nr III/9/60). Szkoła nr 9 w Toruniu również otrzymała jej imię. Na szkole odsłonięto tablicę pamiątkową z białego marmuru autorstwa Bolesława Wiśniewskiego (fundatorem był Cech Rzemiosł Różnych w Toruniu). Szczep harcerski przy szkole podstawowej nr 38 w Toruniu otrzymał imię Stanisławy i Damazego Jaworskich.

</doc>
<doc id="3835241" url="https://pl.wikipedia.org/wiki?curid=3835241" title="Hrabstwo Norfolk (Anglia)">
Hrabstwo Norfolk (Anglia)



</doc>
<doc id="3835244" url="https://pl.wikipedia.org/wiki?curid=3835244" title="Monaster Ikony Matki Bożej &quot;Znak&quot; w Irkucku">
Monaster Ikony Matki Bożej &quot;Znak&quot; w Irkucku



</doc>
<doc id="3835255" url="https://pl.wikipedia.org/wiki?curid=3835255" title="Monaster Ikony Matki Bożej &quot;Cierpiąca&quot; w Moskwie">
Monaster Ikony Matki Bożej &quot;Cierpiąca&quot; w Moskwie



</doc>
<doc id="3835256" url="https://pl.wikipedia.org/wiki?curid=3835256" title="Saint Geniez d’Olt et d’Aubrac">
Saint Geniez d’Olt et d’Aubrac

Saint Geniez d’Olt et d’Aubrac – gmina we Francji, w regionie Oksytania, w departamencie Aveyron. W 2013 roku populacja na obecnym obszarze gminy wynosiła 2139 mieszkańców. Przez teren gminy przepływa rzeka Lot. 
Gmina została utworzona 1 stycznia 2016 roku z połączenia dwóch wcześniejszych gmin: Aurelle-Verlac oraz Saint-Geniez-d’Olt. Siedzibą gminy została miejscowość Saint-Geniez-d’Olt. 
Zabytki.
Zabytki posiadające status monument historique:

</doc>
<doc id="3835258" url="https://pl.wikipedia.org/wiki?curid=3835258" title="Monaster Ikony Matki Bożej &quot;Znak&quot; w Ostaszkowie">
Monaster Ikony Matki Bożej &quot;Znak&quot; w Ostaszkowie



</doc>
<doc id="3835263" url="https://pl.wikipedia.org/wiki?curid=3835263" title="Parafia Ikony Matki Bożej &quot;Władająca&quot; w Chaville">
Parafia Ikony Matki Bożej &quot;Władająca&quot; w Chaville



</doc>
<doc id="3835265" url="https://pl.wikipedia.org/wiki?curid=3835265" title="Parafia Ikony Matki Bożej &quot;Wszystkich Strapionych Radość&quot; w Filadelfii">
Parafia Ikony Matki Bożej &quot;Wszystkich Strapionych Radość&quot; w Filadelfii



</doc>
<doc id="3835269" url="https://pl.wikipedia.org/wiki?curid=3835269" title="Wieża Delimara">
Wieża Delimara

Wieża Delimara (, ), pierwotnie znana jako "Torre della Limara" – była to mała wieża strażnicza w Delimara, w granicach Marsaxlokk na Malcie. Została zbudowana w roku 1659 jako dziesiąta z wież de Redina. W roku 1793 nieopodal zbudowano baterię artyleryjską. Tak bateria, jak i wieża zostały później zburzone.
Historia.
Wieża Delimara została zbudowana na końcu Delimara Point w roku 1659. Zaprojektowana jako standardowa wieża de Redina, zbudowana była na planie kwadratu, posiadała dwa piętra i "turret" (mała wieżyczka, forma bartyzany) na dachu. Rzeczą unikalną było, że posiadała ona machikuły. Miała też podpory u podstawy, co sugeruje pewną słabość strukturalną. Podobne podpory można znaleźć w wieży Triq il-Wiesgħa.
Wieża Delimara miała w swoim polu widzenia wieżę Xrobb l-Għaġin na północnym wschodzie oraz wieżę Bengħisa na południowym zachodzie. W roku 1793 obok wieży zbudowano baterię bojową.
Tak wieża, jak i bateria zostały zburzone przez Brytyjczyków, aby oczyścić pole ognia pobliskiego fortu Delimara.

</doc>
<doc id="3835271" url="https://pl.wikipedia.org/wiki?curid=3835271" title="Parafia Ikony Matki Bożej &quot;Wszystkich Strapionych Radość&quot; w Brescii">
Parafia Ikony Matki Bożej &quot;Wszystkich Strapionych Radość&quot; w Brescii



</doc>
<doc id="3835279" url="https://pl.wikipedia.org/wiki?curid=3835279" title="Golf na Igrzyskach Azjatyckich 2014">
Golf na Igrzyskach Azjatyckich 2014

Golf na Igrzyskach Azjatyckich 2014 odbywał się w Dream Park Country Club w Incheon w dniach 25–28 września 2014 roku. Stu szesnastu zawodników obojga płci rywalizowało w czterech konkurencjach.

</doc>
<doc id="3835282" url="https://pl.wikipedia.org/wiki?curid=3835282" title="Pływanie na Letnich Igrzyskach Olimpijskich 1948 – 4 × 100 m stylem dowolnym kobiet">
Pływanie na Letnich Igrzyskach Olimpijskich 1948 – 4 × 100 m stylem dowolnym kobiet

Sztafeta 4 × 100 m stylem dowolnym kobiet – jedna z konkurencji pływackich rozgrywanych podczas XIV Igrzysk Olimpijskich w Londynie. Eliminacje odbyły się 4 sierpnia, a finał 6 sierpnia 1948 roku.
W finale Dunki na początku wyścigu objęły prowadzenie, walcząc o złoty medal z Holenderkami. Płynąca na trzeciej zmianie reprezentantka Danii Greta Andersen zapewniła swojej rodaczce Fritze Carstensen dwumetrową przewagę nad sztafetą holenderską, którą zamykała Hannie Termeulen. Tymczasem Brytyjki i Amerykanki toczyły bardzo wyrównaną walkę o trzecie miejsce. Na ostatniej zmianie w tych sztafetach płynęły odpowiednio Catherine Gibson i Ann Curtis i kiedy wskoczyły do basenu, Carstensen znajdowała się prawie cztery metry przed nimi. Dzięki świetnemu finiszowi Curtis, na 15 metrów przed metą wyprzedziła Holenderkę Termeulen, a kibice na trybunach zdali sobie sprawę, że może odnieść, wydawać by się mogło do tej pory, niemożliwe zwycięstwo. Amerykanka zbliżała się coraz bardziej do Dunki i ostatecznie wyprzedziła ją o 0,4 s, tym samym reprezentantki Stanów Zjednoczonych zostały mistrzyniami olimpijskimi i pobiły rekord olimpijski (4:29,2). Srebro zdobyła sztafeta duńska, a brązowy medal Holenderki, które uzyskały czas 4:31,6.
Międzyczas Ann Curtis wynoszący 1:04,4 nieoficjalnie poprawił o 0,5 s rekord świata ustanowiony 12 lat wcześniej przez Holenderkę Willy den Ouden. 
Wcześniej, w eliminacjach rekordy olimpijskie pobiły sztafeta duńska (4:33,5), a następnie sztafeta holenderska (4:31,3).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do finału zakwalifikowały się trzy najlepsze sztafety z każdego wyścigu oraz pozostałe dwie sztafety z najlepszymi czasami.

</doc>
<doc id="3835287" url="https://pl.wikipedia.org/wiki?curid=3835287" title="Sobór Lokalny Rosyjskiego Kościoła Prawosławnego (1917-1918)">
Sobór Lokalny Rosyjskiego Kościoła Prawosławnego (1917-1918)



</doc>
<doc id="3835299" url="https://pl.wikipedia.org/wiki?curid=3835299" title="Sévérac d’Aveyron">
Sévérac d’Aveyron

Sévérac d’Aveyron – gmina we Francji, w regionie Oksytania, w departamencie Aveyron. W 2013 roku populacja wyżej wymienionych gmin wynosiła 4101 mieszkańców. Gmina położona jest na terenie Parku Regionalnego Grands Causses.
Gmina została utworzona 1 stycznia 2016 roku z połączenia pięciu wcześniejszych gmin: Buzeins, Lapanouse, Lavernhe, Recoules-Prévinquières oraz Sévérac-le-Château. Siedzibą gminy została miejscowość Sévérac-le-Château.
Zabytki.
Zabytki posiadające status monument historique:

</doc>
<doc id="3835303" url="https://pl.wikipedia.org/wiki?curid=3835303" title="Showa">
Showa



</doc>
<doc id="3835304" url="https://pl.wikipedia.org/wiki?curid=3835304" title="GKS Jedlińsk">
GKS Jedlińsk



</doc>
<doc id="3835315" url="https://pl.wikipedia.org/wiki?curid=3835315" title="Philip Mulryne">
Philip Mulryne

Philip Patrick Stephen Mulryne OP (ur. 1 stycznia 1978 w Belfaście, Irlandia Północna) – irlandzki dominikanin, prezbiter i piłkarz zawodowy, grający na pozycji pomocnika.
Kariera piłkarska.
Kariera klubowa.
Karierę sportową rozpoczął w młodzieżowym klubie piłkarskim Manchesteru United. Od 1999 do 2005 roku rozegrał 161 meczów w barwach Norwich City F.C. zdobywając 18 goli, a potem zagrał takich zespołach jak: Leyton Orient i Cardiff City. Na skutek kontuzji zakończył karierę sportową. W okresie trwania kariery piłkarskiej średnio zarabiał 600.000 GBP rocznie.
Kariera reprezentacyjna.
Jego międzynarodowy debiut nastąpił w lutym 1997 roku podczas meczu rozegranego przeciwko Belgii.
Po zakończeniu kariery.
W 2009 roku rozpoczął studia w katolickim, diecezjalnym seminarium duchownym im. Świętego Malachiasza w Belfaście. Ukończył studia filozoficzno-teologiczne w Papieskim Kolegium Irlandzkim w Rzymie. Rok studiował również na Papieskim Uniwersytecie Gregoriańskim. Do zakonu dominikanów został przyjęty w 2012. Święcenia na diakona w tym zakonie otrzymał 29 października 2016 od abp. Diarmuida Martina. Święcenia kapłańskie otrzymał 8 lipca 2017 z rąk abp. Augustina Di Noia.

</doc>
<doc id="3835320" url="https://pl.wikipedia.org/wiki?curid=3835320" title="Rok Petrović">
Rok Petrović



</doc>
<doc id="3835328" url="https://pl.wikipedia.org/wiki?curid=3835328" title="Willa Piotrowskiego">
Willa Piotrowskiego



</doc>
<doc id="3835330" url="https://pl.wikipedia.org/wiki?curid=3835330" title="Wieża Xrobb l-Għaġin">
Wieża Xrobb l-Għaġin

Wieża Xrobb l-Għaġin (, ), pierwotnie znana jako "Torre di Siuarep" – zrujnowana wieża strażnicza w Xrobb l-Għaġin, w granicach Marsaxlokk na Malcie. Zbudowana została w roku 1659 jako ósma z wież de Redina. W roku 1761 wokół wieży zbudowano umocnienie ("entrenchment") z dwoma redanami.
W chwili obecnej wieża jest mocno zrujnowana, gdyż zbudowana została z wapienia maltańskiego, łatwo podatnego na erozję. Pozostałości ukośnej podstawy wieży, jak również ogólny zarys umocnienia są ciągle widoczne.

</doc>
<doc id="3835336" url="https://pl.wikipedia.org/wiki?curid=3835336" title="Krzysztof Ząbkiewicz">
Krzysztof Ząbkiewicz

Krzysztof Ząbkiewicz (ur. 17 marca 1981 w Sanoku) – polski hokeista. Trener hokejowy.
Syn Józefa (nauczyciel, dziennikarz) i brat Mirosława (dziennikarz sportowy).
Kariera.
Wychowanek STS Sanok. W wieku 15 został zawodnikiem Szkoły Mistrzostwa Sportowego (SMS) w Nowym Targu. Następnie był zawodnikiem SMS Sosnowiec. Absolwent NLO SMS PZHL Sosnowiec z 2000. Był kadrowiczem juniorskich reprezentacji Polski do lat 16, do lat 18, w barwach której uczestniczył w turnieju mistrzostw Europy juniorów do lat 18 w 1998 (Grupa B, była to ostatnia edycja ME) oraz do lat 20. Po 2000 roku występował w macierzystym klubie z Sanoka, po przekształceniu działającym jako SKH i KH Sanok. Po sezonie 2006/2007 zakończył karierę zawodniczą.
Ukończył studia wyższe na Akademii Wychowania Fizycznego im. Bronisława Czecha w Krakowie. Po zakończeniu kariery zawodniczej został trenerem hokejowym. Prowadził drużyny juniorskie klubu Ciarko PBS Bank KH Sanok, dwukrotnie zdobywając mistrzostwo Polski), został trenerem drużyny UKS Niedźwiadki MOSiR Sanok. Ten sukces osiągnął po raz trzeci z zespołem UKS Niedźwiadki MOSiR Sanok w 2019. Był także asystentem pierwszego trenera kadry Polski do lat 18. Został także sędzią hokejowym.

</doc>
<doc id="3835341" url="https://pl.wikipedia.org/wiki?curid=3835341" title="Lista tras koncertowych Lady Gagi">
Lista tras koncertowych Lady Gagi

Artykuł przedstawia listę tras koncertowych i występów amerykańskiej piosenkarki Lady Gagi.

</doc>
<doc id="3835350" url="https://pl.wikipedia.org/wiki?curid=3835350" title="Wieża Żonqor">
Wieża Żonqor

Wieża Żonqor (, ), pierwotnie znana jako Torre di Zoncol - była to mała wieża strażnicza na Żonqor Point, w granicach Marsaskala na Malcie. Została zbudowana przez Zakon Maltański w roku 1659 jako jedenasta z wież de Redina, w pobliżu lub w miejscu średniowiecznego posterunku obserwacyjnego. Wieża, na równi z wieżą św. Tomasza, strzegła wejścia do Marsaskala Bay. Została zburzona przez Brytyjczyków w roku 1915, aby oczyścić pole ognia dla nowszych fortyfikacji.
Teraz miejsce po wieży Żonqor zajmuje schron bojowy ("pillbox") z okresu II wojny światowej.

</doc>
<doc id="3835352" url="https://pl.wikipedia.org/wiki?curid=3835352" title="Parafia Najświętszej Maryi Panny Królowej Rodzin w Jankowicach Rybnickich">
Parafia Najświętszej Maryi Panny Królowej Rodzin w Jankowicach Rybnickich

Parafia Najświętszej Maryi Panny Królowej Rodzin – rzymskokatolicka parafia położona we wsi Jankowice, w gminie Świerklany, w powiecie rybnickim. Administracyjnie należy do archidiecezji katowickiej (dekanat Boguszowice).

</doc>
<doc id="3835363" url="https://pl.wikipedia.org/wiki?curid=3835363" title="Neon Angels on the Road to Ruin">
Neon Angels on the Road to Ruin

"Neon Angels on the Road to Ruin" (tytuł alternatywny:"Neon Angels") – utwór zespołu The Runaways z 1977 roku napisany przez gitarzystkę Litę Ford i basistkę Jackie Fox. 
Piosenka jest uznawana jako jeden z nielicznych utworów zespołu wzorowanych na heavy metalu. Z powodu wymagającej linii melodycznej Cherie Currie często nie była w stanie śpiewać tego utworu, przez co należał on do jednej z nielubianych przez wokalistkę piosenek. Utwór osiągnął w Japonii 85. miejsce listy przebojów Oricon.
Od nazwy utworu pochodzi tytuł autobiografii Currie, "Neon Angel: A Memoir of a Runaway".

</doc>
<doc id="3835367" url="https://pl.wikipedia.org/wiki?curid=3835367" title="Schronisko w Dolinie za Bramką">
Schronisko w Dolinie za Bramką

Schronisko w Dolinie za Bramką (Jaskinia za Bramką) – jaskinia, a właściwie schronisko, w Dolinie za Bramką w Tatrach Zachodnich. Wejście do niej położone jest w żlebie, we wschodnim zboczu doliny, na wysokości 1180 metrów n.p.m. Długość jaskini wynosi 9 metrów, a jej deniwelacja 5,5 metrów.
Opis jaskini.
Jaskinię stanowi idący stromo do góry korytarz zaczynający się w bardzo dużym, półokrągłym otworze wejściowym i po 9 metrach kończący się ślepo.
Przyroda.
W jaskini brak jest nacieków. Ściany są wilgotne, rosną na nich mchy i porosty.
Historia odkryć.
Brak jest danych o odkrywcach jaskini. Pierwsi zbadali ją M. Francuz, P. Latek, K. Lipka i S. Stefański w 1993 roku.

</doc>
<doc id="3835375" url="https://pl.wikipedia.org/wiki?curid=3835375" title="MS Hrönn">
MS Hrönn

Hrönn – pierwszy pełnowymiarowy, bezzałogowy statek morski do prac offshorowych.
Opracowany we współpracy brytyjskiej firmy Automated Ships Ltd. oraz norweskiego producenta elektroniki okrętowej Konsberg.
Rozpoczęcie budowy planowane jest na styczeń 2017 w norweskiej stoczni Fjellstrand, a do służby statek ma wejść w 2018.
Przed wejściem do służby statek będzie przechodził próby na specjalnym akwenie do testowania automatycznych statków koło Trondheim, pod nadzorem towarzystwa klasyfikacyjnego DNV oraz norweskich władz morskich.
Statek będzie mógł być użyty do prac badawczych, współpracy z bezzałogowymi pojazdami podwodnymi a także jako statek zaopatrujący przybrzeżne instalacje oraz hodowle ryb albo statek zabezpieczający. Będzie też wyposażony w instalację do walki z pożarami na morzu.
Planuje się, że początkowo będzie pracować w trybie zdalnego sterowania z towarzyszącej jednostki. W tym czasie dopracowane będą algorytmy i procedury do użytku w pływaniu autonomicznym.

</doc>
<doc id="3835378" url="https://pl.wikipedia.org/wiki?curid=3835378" title="Carlos Luque">
Carlos Luque

Carlos Martín Luque (ur. 1 marca 1993 w Gijón) – argentyński piłkarz występujący na pozycji napastnika w AD Alcorcón.

</doc>
<doc id="3835379" url="https://pl.wikipedia.org/wiki?curid=3835379" title="Causses i Sewenny">
Causses i Sewenny

Causses i Sewenny, pełna nazwa Causses i Sewenny, śródziemnomorski rolniczo-pasterski krajobraz kulturowy (fr. "Les Causses et les Cévennes, paysage culturel de l’agro-pastoralisme méditerranéen") – obiekt z listy światowego dziedzictwa UNESCO. Został na nią wpisany w 2011 roku. Położony jest w południowej części środkowej Francji. Rozciąga się na powierzchni 302 319 ha. Charakteryzuje się górskim krajobrazem poprzecinanym głębokimi dolinami pleciony góry, które są reprezentatywne dla relacji między systemami rolno-pasterskimi i ich biofizycznym środowiskiem, w szczególności ścieżkami i drogami transhumancji. Wsie i duże fermy wzniesione z kamienia znajdują się na głębokich tarasach gór Causses. Masyw Mont Lozère, będący punktem kulminacyjnym Sewennów, jest jednym z ostatnich miejsc, gdzie w sezonie letnim jest nadal praktykowany tradycyjny sposób przy użyciu ścieżek transhumancji. 
Administracyjnie obszar wpisany na listę UNESCO położony jest na terenie czterech departamentów (Aveyron, Gard, Hérault i Lozère) w regionie Oksytania. 
Krajobrazy wyżynne z Causses są kształtowane przez rolno-pasterstwo od ponad trzech tysiącleci. W średniowieczu nastąpił rozwój miast nad Morzem Śródziemnym oraz instytucji religijnych, które wywarły wpływ na ewolucję struktury gruntów w oparciu o rolno-pasterstwo. Od XI wieku zaczęły się organizować wielkie opactwa. Zbyt słaba urbanizacja regionu Causse i Sewennów oraz zbyt bogata ziemia, aby ją opuścić, sprawiły, że stał się on wynikiem modyfikacji środowiska naturalnego przez systemy rolno-pasterskie.

</doc>
<doc id="3835380" url="https://pl.wikipedia.org/wiki?curid=3835380" title="Causses i Sewenny, śródziemnomorski rolniczo-pasterski krajobraz kulturowy">
Causses i Sewenny, śródziemnomorski rolniczo-pasterski krajobraz kulturowy



</doc>
<doc id="3835384" url="https://pl.wikipedia.org/wiki?curid=3835384" title="IFK Norrköping w europejskich pucharach">
IFK Norrköping w europejskich pucharach



</doc>
<doc id="3835393" url="https://pl.wikipedia.org/wiki?curid=3835393" title="Seinäjoen Jalkapallokerho w europejskich pucharach">
Seinäjoen Jalkapallokerho w europejskich pucharach



</doc>
<doc id="3835395" url="https://pl.wikipedia.org/wiki?curid=3835395" title="Schronisko Jasne w Czubie Jaworzyńskiej">
Schronisko Jasne w Czubie Jaworzyńskiej

Schronisko Jasne w Czubie Jaworzyńskiej (Jaskinia Jasna w Czubie Jaworzyńskiej) – jaskinia, a właściwie schronisko, w Dolinie Jaworzynka w Tatrach Zachodnich. Wejście do niej znajduje się w Żlebie pod Czerwienicą, w pobliżu Jaskini w Czubie Jaworzyńskiej, na wysokości 1417 metrów n.p.m. Długość jaskini wynosi 9 metrów, a jej deniwelacja 3,5 metrów.
Opis jaskini.
Jaskinię stanowi prowadzący stromo do góry korytarz zaczynający się w dużym otworze wejściowym i rozgałęziający się po kilku metrach. Stąd na lewo idzie korytarzyk kończący się zaraz prożkiem, na prawo zaś krótka szczelina. 
Przyroda.
W jaskini brak jest nacieków. Ściany są wilgotne, nie ma na nich roślinności.
Historia odkryć.
Jaskinia była znana od dawna. Jej pierwszy plan i opis sporządził R.M. Kardaś przy pomocy H. Wachowiak w 1979 roku.

</doc>
<doc id="3835396" url="https://pl.wikipedia.org/wiki?curid=3835396" title="Order Zasługi Rolniczej (Francja)">
Order Zasługi Rolniczej (Francja)

Order Zasługi Rolniczej (franc. "Ordre du Mérite Agricole") – francuskie najstarsze odznaczenie resortowe (ministerialne).
Historia.
Ustanowione zostało 7 lipca 1883 przez prezydenta Julesa Grévy'ego, z inicjatywy ministra Julesa Mélinee'a, w celu wyróżnienia wybitnych zasług w dziedzinie rolnictwa.
Początkowo order posiadał tylko jedną klasę Kawalera ("Chevalier"), 18 czerwca 1887 dodano jako wyższą klasę Oficera ("Officier"), a 3 sierpnia 1900 uzupełniono o najwyższą klasę Komandora ("Commandeur").
Przy nadaniach obowiązuje granica wieku (min. 30 lat) i roczne limity odznaczonych:
Od 9 kwietnia 1895 Oficerowie Orderu Legii Honorowej mieli w przypadku odznaczenia Orderem Zasługi Rolniczej prawo do otrzymania go od razu w klasie oficerskiej. Od 27 lipca 1896 order posiadał swoją kapitułę orderową.
Łącznie nadano prawie 405 tys. orderów. W 2000 roku żyjących odznaczonych obliczono na niemal 30 tys.
Order ominęła likwidacja większości odznaczeń resortowych jaka miała miejsca 6 grudnia 1963 r. Wycofane ordery zastąpił nowo powstały Order Zasługi. Pozostałymi pozostawionymi odznaczeniami ministerialnymi są Order Palm Akademickich, Order Zasługi Morskiej oraz Order Sztuki i Literatury. Order Zasługi Rolniczej w kolejności starszeństwa znajduje się na 10 miejscu, pomiędzy dwoma pierwszymi z wymienionych.
Wygląd.
Odznaka orderowa ma kształt sześcioramiennej gwiazdy o średnicy 40 mm w II i III klasie lub 60 mm w I klasie. Ramiona gwiazdy są emaliowane na biało. Pod nimi położono wieniec pszeniczno-kukurydziany. Wewnątrz znajduje się okrągły, pozłacany medalion identyczny na awersie z tym, który umieszczono na odznakach Legii Honorowej (z profilem Marianny, otoczony pierścieniem z ciemnoniebieską emalią, z pozłacanym napisem : "„RÉPUBLIQUE FRANÇAISE”"). Na rewersie medalionu znajduje się napis w trzech rzędach "„MÉRITE / AGRICOLE /1883", a ciemnoniebieski pierścieniem jest gładki. Odznaka wieszana jest na zawieszce w kształcie wieńca winno-oliwnego dla pierwszych dwóch klas, a w przypadku III klasy jest mocowana do wstęgi za pomocą kółeczka. Wstęga orderowa jest ciemnozielona z czerwonymi paskami wzdłuż obu krawędzi. Na ubraniach cywilnych (np. w butonierce garniturowej) można markować order za pomocą wstążeczki (kawalerowie), samodzielnej okrągłej rozetki (oficerowie) lub rozetki na srebrnym galoniku (komandorowie).

</doc>
<doc id="3835398" url="https://pl.wikipedia.org/wiki?curid=3835398" title="Polska na zawodach Pucharu Europy w Lekkoatletyce 1973">
Polska na zawodach Pucharu Europy w Lekkoatletyce 1973

Polska na zawodach Pucharu Europy w Lekkoatletyce 1973 – wyniki reprezentacji Polski w 4. edycji Pucharu Europy w 1973.
Półfinały.
Mężczyźni.
Półfinał z udziałem Polaków odbył się w dniach 4–5 sierpnia 1973 w Celje. Reprezentacja Polski zajęła 3. miejsce wśród sześciu drużyn i nie awansowała do finału (pierwszy raz w historii startów).
Kobiety.
Półfinał z udziałem Polek odbył się w dniu 4 sierpnia 1973 w Warszawie. Reprezentacja Polski zajęła 3. miejsce wśród sześciu drużyn i nie awansowała do finału (pierwszy raz w historii startów).

</doc>
<doc id="3835412" url="https://pl.wikipedia.org/wiki?curid=3835412" title="Beneath the Surface">
Beneath the Surface

Beneath the Surface może odnosić się do:

</doc>
<doc id="3835414" url="https://pl.wikipedia.org/wiki?curid=3835414" title="Ophiostoma novo-ulmi">
Ophiostoma novo-ulmi

Ophiostoma novo-ulmi Brasier – gatunek grzybów z rodziny "Ophiostomataceae".
Systematyka i nazewnictwo.
Pozycja w klasyfikacji według Index Fungorum: "Ophiostoma, Ophiostomataceae, Ophiostomatales, Diaporthomycetidae, Sordariomycetes, Pezizomycotina, Ascomycota, Fungi".
Synonimy:
Cykl rozwojowy.
"Ophiostoma novo-ulmi" to pasożyt obligatoryjny przenoszony przez chrząszcze ogłodka wiązowca ("Scolytus scolytus") i ogłodka wielorzędowego ("Scolytus multistriatus"). Żerują one pod korą osłabionych wiązów oraz ich ściętych pni, tworząc tam korytarze. W korytarzach tych znajdują się zarodniki grzyba. Gdy chrząszcze przenoszą się na młode gałązki lub rozwidlenia pędów, przenoszą zarodniki grzyba. Krążące w naczyniach drzewa soki roślinne roznoszą zarodniki po całym drzewie. Rozwijająca się z nich grzybnia początkowo rozwija się w naczyniach, później rozprzestrzenia się na pozostałe tkanki, wytwarzając przy tym bardzo liczne zarodniki konidialne. Są one śluzowate i przyklejają się do ciała chrząszczy, które roznoszą je na następne wiązy.
Występowanie i znaczenie.
Prawdopodobnie pochodzi z Azji. W Europie i w Ameryce Północnej wraz z gatunkiem "Ophiostoma ulmi" w XX wieku spowodował dwie wielkie pandemie choroby zwanej holenderską chorobą wiązów. Występujące w Europie gatunki wiązów okazały się bardziej podatne na tę chorobę, niż gatunki azjatyckie. Obecnie choroba już na większości obszaru Europy zanikła, nadal jednak rozprzestrzenia się w północnej części Europy, zwłaszcza w Szkocji. Postępujące ocieplenie klimatu może sprzyjać postępowi tej choroby (i wywołujących ją patogenów) na północ.
"Ophiostoma novo-ulmi" jest ponadto przenosicielem szkodliwych wirusów.

</doc>
<doc id="3835422" url="https://pl.wikipedia.org/wiki?curid=3835422" title="Beniamin (Miżinski)">
Beniamin (Miżinski)

Beniamin, imię świeckie Myrosław Nykyforowicz Miżinski (ur. 16 marca 1966 w Kuliwcach) – ukraiński biskup prawosławny.
Życiorys.
3 listopada 1988 został postrzyżony na mnicha przez biskupa czerniowieckiego i bukowińskiego Antoniego, w soborze św. Mikołaja w Czerniowcach. Przyjął wówczas imię zakonne Beniamin na cześć świętego mnicha Beniamina Pieczerskiego. 19 grudnia tego samego roku biskup Antoni wyświęcił go na hierodiakona, zaś 25 grudnia – na hieromnicha. Przez kolejny miesiąc służył w parafiach w Szepicie i w Selatynie, następnie został proboszczem parafii Zaśnięcia Matki Bożej w Kuliwcach, a od 1997 – przełożonym monasteru utworzonego przy parafialnej dotąd cerkwi. Od 1992 posiadał godność ihumena, zaś od 1997 – archimandryty. 
W 1995 ukończył w trybie zaocznym seminarium duchowne w Kijowie, zaś w 2010 – studia w Prawosławnym Instytucie Teologicznym w Czerniowcach. W 2013 uzyskał w nim doktorat w dziedzinie teologii. 
18 października 2016 Święty Synod Ukraińskiego Kościoła Prawosławnego Patriarchatu Moskiewskiego nominował go na biskupa chocimskiego, wikariusza eparchii czerniowiecko-bukowińskiej. Jego chirotonia biskupia odbyła się 13 listopada tego samego roku w cerkwi refektarzowej Świętych Antoniego i Teodozjusza Pieczerskich w kompleksie kijowskiej ławry Peczerskiej pod przewodnictwem metropolity kijowskiego i całej Ukrainy Onufrego. Natomiast 17 sierpnia 2022 r. została mu nadana godność arcybiskupa.

</doc>
<doc id="3835424" url="https://pl.wikipedia.org/wiki?curid=3835424" title="Jaworowce">
Jaworowce



</doc>
<doc id="3835428" url="https://pl.wikipedia.org/wiki?curid=3835428" title="Polska na zawodach Pucharu Europy w Lekkoatletyce 1975">
Polska na zawodach Pucharu Europy w Lekkoatletyce 1975

Polska na zawodach Pucharu Europy w Lekkoatletyce 1975 – wyniki reprezentacji Polski w 5. edycji Pucharu Europy w 1975.
Półfinały.
Mężczyźni.
Półfinał z udziałem Polaków odbył się w dniach 12–13 lipca 1975 w Londynie. Reprezentacja Polski zajęła 1. miejsce wśród sześciu drużyn i awansowała do finału.
Kobiety.
Półfinał z udziałem Polek odbył się w dniu 12 lipca 1975 w Lüdenscheid. Reprezentacja Polski zajęła 1. miejsce wśród sześciu drużyn i awansowała do finału.
Finały.
Mężczyźni.
Finały zawodów odbyły się w dniach 16–17 lipca 1975 w Nicei (razem z zawodami kobiecymi). Reprezentacja Polski zajęła 3. miejsce wśród ośmiu zespołów, zdobywając 101 punktów.
Kobiety.
Finał odbył się w dniach 16–17 sierpnia 1975 w Nicei (razem z zawodami męskimi). Reprezentacja Polski zajęła 4. miejsce, wśród ośmiu zespołów, zdobywając 57 punktów.

</doc>
<doc id="3835433" url="https://pl.wikipedia.org/wiki?curid=3835433" title="Julián Sánchez Bort">
Julián Sánchez Bort

Julián Sánchez Bort (ur. 1725, zm. 31 sierpnia 1781) – hiszpański inżynier wojskowy i architekt. 
Zaprojektował główną fasadę Katedry w Lugo, był odpowiedzialny za projekty wojskowe w Ferrol, Kartagenie i Kadyksie. Współpracował z hrabią Floridablanca przy budowie Kanału Aragońskiego.

</doc>
<doc id="3835440" url="https://pl.wikipedia.org/wiki?curid=3835440" title="Ophiostoma">
Ophiostoma

Ophiostoma Syd. &amp; P. Syd. – rodzaj grzybów z rodziny "Ophiostomataceae".
Systematyka i nazewnictwo.
Pozycja w klasyfikacji według Index Fungorum: "Ophiostomataceae, Ophiostomatales, Diaporthomycetidae, Sordariomycetes, Pezizomycotina, Ascomycota, Fungi".
Synonimy nazwy naukowej: "Ceratocystiopsis" H.P. Upadhyay &amp; W.B. Kendr.,"Europhium "A.K. Parker, "Linostoma "Höhn..
Charakterystyka.
Pasożyty i saprotrofy żyjące najczęściej w korze drzew i drewnie, w korytarzach wydrążonych przez żerujące tam owady. Anamorfy zazwyczaj dobrze rozwinięte morfologicznie.
Gatunki występujące w Polsce.
Nazwy naukowe na podstawie "Index Fungorum". Wykaz gatunków według Mułenki i in. 

</doc>
<doc id="3835445" url="https://pl.wikipedia.org/wiki?curid=3835445" title="Dourdou de Conques">
Dourdou de Conques

Dourdou de Conques – rzeka we Francji, przepływająca przez teren departamentu Aveyron. Ma długość 83,7 km. Stanowi lewy dopływ rzeki Lot.
Geografia.
Dourdou de Conques swoje źródła na terenie gminy Lassouts. Początkowo płynie na południe, lecz w pobliżu miejscowości Cruéjouls zmienia bieg na zachodni lub północno-zachodni aż do Nauviale. W gminie Bozouls rzeka utworzyła wąwóz w kształcie podkowy nazwany Trou de Bozouls. Od Nauviale Dourdou de Conques płynie w kierunku północnym lub północno-zachodnim aż do ujścia do miejscowości Grand-Vabre. 
Dourdou de Conques w całości płynie na terenie departamentu Aveyron, w tym 14 gmin (stan na 2013 rok): Lassouts ("źródło"), Cruéjouls, Bertholène, Gabriac, Bozouls, Rodelle, Muret-le-Château, Villecomtal, Mouret, Pruines, Nauviale, Saint-Cyprien-sur-Dourdou, Conques, Grand-Vabre ("ujście").
Hydrologia.
Uśredniony roczny przepływ rzeki Dourdou de Conques wynosi 7,11 m³/s. Pomiary były przeprowadzone na przestrzeni ostatnich 43 lat w miejscowości Conques. Największy przepływ notowany jest w lutym (13,9 m³/s), a najmniejszy w sierpniu – 0,855 m³/s. 
Dopływy.
Dourdou de Conques ma 29 opisanych dopływów. Są to:

</doc>
<doc id="3835446" url="https://pl.wikipedia.org/wiki?curid=3835446" title="Vaasan Palloseura w europejskich pucharach">
Vaasan Palloseura w europejskich pucharach



</doc>
<doc id="3835454" url="https://pl.wikipedia.org/wiki?curid=3835454" title="Mirosław Lekis">
Mirosław Lekis

Mirosław Lekis (ur. 11 października 1919, zm. ?) – polski geograf, ostatni harcmistrz płockiego Hufca ZHP przed wybuchem II wojny światowej.
Życiorys.
Ukończył gimnazjum przyrodnicze w Płocku, należał do harcerstwa, w 1939 został mianowany na drużynowego. W lipcu tego samego roku został oddelegowany przez Komendę Hufca ZHP do przeprowadzania inspekcji drużyn w ramach ogłoszonego Harcerskiego Pogotowia Wojennego. Po wybuchu II wojny światowej walczył podczas kampanii wrześniowej, po kapitulacji został internowany na Litwie, a następnie dostał się do niewoli radzieckiej. Po ogłoszeniu amnestii przedostał się do formowanej Armii Andersa, zaszeregowano go do 15 batalionu strzelców w 5 Wileńskiej Dywizji Piechoty, z którą przeszedł szlak bojowy przez Bliski i Środkowy Wschód. Od 1943 w stopniu porucznika w szeregach 2 Korpusu Polskiego, ewakuowany na front włoski walczył do bitwy pod Ankoną, podczas której został ciężko ranny i przetransportowany do Szkocji na rekonwalescencję. W uznaniu waleczności został odznaczony Orderem Virtuti Militari.
W 1945 podjął decyzję o pozostaniu na emigracji i studiował na Wydziale Geografii na Uniwersytecie w St Andrews, naukę ukończył w 1948. Kontynuował naukę na pięcioletnim kursie mechaniki oraz rocznym kursie Town Planning. W 1966 obronił doktorat na Polskim Uniwersytecie Na Obczyźnie, był członkiem Polskiego Towarzystwa Naukowego na Obczyźnie.

</doc>
<doc id="3835457" url="https://pl.wikipedia.org/wiki?curid=3835457" title="Piotr Seweryński">
Piotr Seweryński

Piotr Michał Seweryński (ur. 1 lipca 1965 w Łodzi) – polski aktor teatralny i filmowy, pedagog.
Życiorys.
Jest absolwentem Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (1988). Zadebiutował 28 listopada 1987 roku na deskach Teatru Studyjnego im. Juliana Tuwima w Łodzi, rolą Wasyla Artura Dymogackiego w "Szkarłatnej wyspie" Michaiła Bułhakowa w reżyserii Macieja Prusa. Wystąpił w ponad pięćdziesięciu rolach w spektaklach takich reżyserów jak Ludwik Benoit, Eugeniusz Korin, Adam Orzechowski Krzysztof Babicki, Marcin Liber i Michał Zadara. W latach 1988–1993 był aktorem Teatru Nowego w Łodzi, a w latach 1994–2008 był związany z Teatrem Lalki i Aktora „Pinokio” w Łodzi. Od 2009 roku ponownie jest aktorem Teatru Nowego im. Kazimierza Dejmka w Łodzi.
W 2012 roku otrzymał stopień doktora habilitowanego sztuk teatralnych (PWSFTviT w Łodzi). Od tego samego roku jest profesorem nadzwyczajnym PWSFTviT, gdzie sprawował funkcję prodziekana do spraw nauczania i studentów Wydziału Aktorskiego. W lipcu 2020 roku został wybrany dziekanem Wydziału Aktorskiego macierzystej uczelni, jego kontrkandydatem w wyborach na kadencję 2020−2024 był Ireneusz Czop.
W 2000 roku został wyróżniony Nagrodą Prezydenta Miasta Łodzi z okazji Międzynarodowego Dnia Teatru. Laureat Złotej Maski za najlepszą rolę męską w sezonie 2017/2018, przyznanej przez łódzkich krytyków teatralnych za rolę Saszy w spektaklu "Antygona w Nowym Jorku" Janusza Głowackiego w reżyserii Andrzeja Szczytki oraz rolę Roberta Scurvy’ego w spektaklu "Szewcy" Stanisława Ignacego Witkiewicza w reżyserii Jerzego Stuhra.
W roku 2018 został odznaczony Srebrnym Krzyżem Zasługi oraz Brązowym Medalem „Zasłużony Kulturze Gloria Artis” (2019).
Życie prywatne.
Jest synem Michała Seweryńskiego, profesora nauk prawnych, byłego rektora Uniwersytetu Łódzkiego (1990−1996) i wicemarszałka Senatu IX kadencji z ramienia Prawa i Sprawiedliwości.
Filmografia.
Źródło: Filmpolski.pl.

</doc>
<doc id="3835459" url="https://pl.wikipedia.org/wiki?curid=3835459" title="Polska na zawodach Pucharu Europy w Lekkoatletyce 1977">
Polska na zawodach Pucharu Europy w Lekkoatletyce 1977

Polska na zawodach Pucharu Europy w Lekkoatletyce 1977 – wyniki reprezentacji Polski w 6. edycji Pucharu Europy w 1977.
Półfinały.
Mężczyźni.
Półfinał z udziałem Polaków odbył się w dniach 16–17 lipca 1977 w Warszawie. Reprezentacja Polski zajęła 2. miejsce wśród ośmiu drużyn i awansowała do finału „A”.
Kobiety.
Półfinał z udziałem Polek odbył się w dniu 16 lipca 1977 w Stuttgarcie. Reprezentacja Polski zajęła 1. miejsce wśród ośmiu drużyn i awansowała do finału „A”.
Finały.
Mężczyźni.
Finał „A” zawodów odbył się w dniach 13–14 sierpnia 1977 w Helsinkach (razem z zawodami kobiecymi). Reprezentacja Polski zajęła 5. miejsce wśród ośmiu zespołów, zdobywając 93 punkty.
Kobiety.
Finał „A” odbył się w dniach 13–14 sierpnia 1977 w Helsinkach (razem z zawodami męskimi). Reprezentacja Polski zajęła 5. miejsce, wśród ośmiu zespołów, zdobywając 58 punktów.

</doc>
<doc id="3835464" url="https://pl.wikipedia.org/wiki?curid=3835464" title="Jazdajcie">
Jazdajcie



</doc>
<doc id="3835466" url="https://pl.wikipedia.org/wiki?curid=3835466" title="Luke Hemsworth">
Luke Hemsworth

Luke Hemsworth (ur. 5 listopada 1981 w Melbourne) – australijski aktor telewizyjny i filmowy.
Życiorys.
Syn Craiga i Leonie, starszy brat aktorów Chrisa Hemswortha i Liama Hemswortha. Pracował w rodzinnym przedsiębiorstwie zajmującym się posadzkami. Studiował sztukę współczesną i aktorstwo na Deakin University. W 2001 w trakcie studiów otrzymał rolę Nathana Tysona w operze mydlanej "Sąsiedzi". Przez kilka kolejnych lat występował w pojedynczych odcinkach australijskich seriali telewizyjnych. W 2009 zrezygnował z aktorstwa na rzecz powrotu do rodzinnej firmy. Do aktywnej działalności artystycznej powrócił po paru latach. W 2014 zagrał główną rolę w kryminale "The Reckoning" i jedną z głównych ról w czarnej komedii "Kill Me Three Times". W 2016 dołączył do głównej obsady produkcji HBO "Westworld".

</doc>
<doc id="3835469" url="https://pl.wikipedia.org/wiki?curid=3835469" title="Adama Ba">
Adama Ba

Adama Ba (ur. 27 sierpnia 1993 w Silibabi) – mauretański piłkarz grający na pozycji prawego napastnika.
Kariera juniorska.
Swoją karierę piłkarską Ba rozpoczynał w klubie ASC Entente Sebkha. Grał w nim do 2004 roku. Potem Mauretańczyk przeniósł się do Metallo Sport Chantenaysien. W 2011 roku zawodnik ten podpisał kontrakt ze Stade Brest.
Kariera seniorska.
Stade Brest.
Ba zadebiutował dla Stade Brest 27 sierpnia 2011 roku w meczu z OGC Niceą (remis 0:0), gdzie zagrał tylko minutę. Łącznie dla Stade Brest Mauretańczyk wystąpił w 16 razy, nie zdobywając żadnej bramki.
SC Bastia.
Ba przeniósł się do SC Bastii 9 lipca 2013 roku za darmo. Debiut dla niej zaliczył on 17 sierpnia 2013 roku w wygranym 2:0 spotkaniu przeciwko Valenciennes FC, zdobywając też pierwszą bramkę. Łącznie dla SC Bastii Mauretańczyk rozegrał 13 meczów i strzelił 3 gole.
Chamois Niort.
Ba został wypożyczony do Chamois Niort 4 sierpnia 2014 roku. W jego barwach zawodnik ten zadebiutował 12 sierpnia 2014 roku w meczu z AC Arles-Avignon (przeg. 3:2). Pierwszego gola dla Chamois Niort Ba strzelił 19 września 2014 roku w wygranym 3:0 spotkaniu przeciwko Valenciennes FC, zaliczając dublet. Łącznie dla klubu z Niort Mauretańczyk wystąpił w 27 meczach i zdobył 3 bramki.
AJ Auxerre.
Ba podpisał kontrakt z AJ Auxerre 26 sierpnia 2015 roku. Debiut dla tego klubu zaliczył on dwa dni później w wygranym 1:0 spotkaniu z Nîmes Olympique. Pierwszą bramkę dla zespołu z Auxerre zawodnik ten zdobył w meczu z jego byłym klubem – Chamois Niort (wyg. 2:3). Łącznie dla AJ Auxerre Mauretańczyk rozegrał 58 spotkań i strzelił 6 goli.
Gaziantep FK.
Ba trafił do Gaziantepu FK 6 lipca 2017 roku. Zadebiutował on w jego barwach 13 sierpnia 2017 roku w zremisowanym 0:0 meczu z Samsunsporem. Pierwszego gola piłkarz ten strzelił 28 stycznia 2018 roku w spotkaniu z Gaziantepsporem, notując przy okazji asystę (wyg. 4:0). Łącznie dla Gaziantepu FK Mauretańczyk wystąpił w 14 spotkaniach i zdobył 2 bramki.
Giresunspor.
Ba przeniósł się do Giresunsporu 10 sierpnia 2018 roku za darmo. Debiut dla tego klubu piłkarz ten zaliczył 18 sierpnia 2018 roku w meczu z Osmanlisporem (wyg. 0:1). Ostatecznie w koszulce Giresunsporu Mauretańczyk wybiegał na murawę 18 razy, nie strzelając żadnego gola.
Wolny zawodnik.
Ba od 29 maja 2019 roku do 23 sierpnia 2019 roku pozostawał zawodnikiem bez klubu.
RS Berkane.
Ba 23 sierpnia 2019 roku podpisał kontrakt z marokańskim RS Berkane. Zadebiutował w jego barwach 2 października 2019 roku w zremisowanym 1:1 spotkaniu z FUS Rabat. 6 listopada 2019 roku piłkarz ten strzelił swojego pierwszego gola dla tej drużyny w meczu z Rapide Oued Zem (wyg. 2:1). Łącznie dla RS Berkane Mauretańczyk rozegrał 22 spotkania i zdobył 1 bramkę.
PAS Lamia.
Ba został wypożyczony do PAS Lamia 11 stycznia 2021 roku. Debiut dla tego klubu zaliczył on 3 dni później w meczu z Atromitosem Ateny (przeg. 2:1). Ostatecznie dla PAS Lamia Mauretańczyk wystąpił w 8 meczach, nie strzelając żadnego gola.

</doc>
<doc id="3835471" url="https://pl.wikipedia.org/wiki?curid=3835471" title="Port gwiaździsty w Zatoce Puckiej">
Port gwiaździsty w Zatoce Puckiej

Port gwiaździsty w Zatoce Puckiej – niezrealizowany polski projekt portu morskiego z lat 70. XX wieku, który planowano zbudować na wodach Zatoki Puckiej. Miał być największym na Bałtyku głębokowodnym portem morskim.
Projekt.
Port powstać miał na linii Rewy Mew, około 2,5 mili morskiej od brzegu Zatoki Puckiej. Planowano usypanie tam sztucznej wyspy o kształcie sześcioramiennej gwiazdy połączonej z lądem groblą lub estakadą. Każde z sześciu ramion wyspy miałoby około 450 metrów długości – 225 metrów szerokości u podstawy i 25 metrów szerokości u szczytu. Umieszczono by na nich dwanaście samodzielnych nabrzeży, o wyspecjalizowanych funkcjach (np. rozładunek węgla, rud, paliw płynnych, zbóż i innych). 20-hektarowa powierzchnia w centrum wyspy przeznaczona byłaby na cele składowe i magazynowe. Mieściłaby też urządzenia przeładunkowe. Grobla łącząca wyspę z lądem miałaby około 4,5 km długości, mieszcząc linię kolejową, autostradę i rurociągi. Przedłużeniem autostrady byłaby autostradowa obwodnica Trójmiasta w kierunku południowym.
Przewidywano, że roczne obroty portu gwiaździstego mogłyby osiągnąć 100 milionów ton towarów. Koszty obliczano na poziomie budowy Portu Północnego, a naturalnym falochronem byłby Półwysep Helski. Rewę Mew planowano wykorzystać jako naturalną tamę, a po jej podwyższeniu osuszyć tereny Zatoki Puckiej zlokalizowane na północny zachód od niej, uzyskując żyzny polder i zwiększając obszar Polski (około 100 km²). Na polderze planowano również wydobycie soli potasowych.

</doc>
<doc id="3835472" url="https://pl.wikipedia.org/wiki?curid=3835472" title="Franck Ducheix">
Franck Ducheix

Franck Ducheix (ur. 11 kwietnia 1962) – francuski szermierz. Dwukrotny medalista olimpijski.
Specjalizował się w szabli. Brał udział w czterech igrzyskach olimpijskich (IO 84, IO 88, IO 92, IO 96), na dwóch zdobywał medale w rywalizacji drużynowej, srebro w 1984 i brąz w 1992. Indywidualnie był osiemnasty w 1992 i trzynasty w 1996. Ma w dorobku brąz mistrzostw świata w drużynie w 1989.

</doc>
<doc id="3835475" url="https://pl.wikipedia.org/wiki?curid=3835475" title="Grobla na Zalewie Szczecińskim">
Grobla na Zalewie Szczecińskim

Grobla na Zalewie Szczecińskim – niezrealizowany polski projekt z lat 70. XX wieku dotyczący budowy południkowej grobli na Zalewie Szczecińskim, na linii Nowe Warpno - wlot Kanału Piastowskiego. 
Celem budowy grobli byłoby skrócenie drogi lądowej ze Szczecina do Świnoujścia ze 110 do 55 kilometrów, a linii kolejowej nr 401 ze 119 do 59 kilometrów. Obiekt miał być zbudowany z urobku pozyskanego z pogłębiania toru wodnego. Do realizacji projektu nigdy nie doszło.

</doc>
<doc id="3835477" url="https://pl.wikipedia.org/wiki?curid=3835477" title="Calineczka (film 2000)">
Calineczka (film 2000)



</doc>
<doc id="3835479" url="https://pl.wikipedia.org/wiki?curid=3835479" title="Hervé Granger-Veyron">
Hervé Granger-Veyron

Hervé Granger-Veyron (ur. 11 stycznia 1958) – francuski szermierz. Dwukrotny medalista olimpijski.
Specjalizował się w szabli. Brał udział w dwóch igrzyskach olimpijskich na przestrzeni ośmiu lat (IO 84, IO 92), na obu zdobywał medale w rywalizacji drużynowej - srebro w 1984 i brąz w 1992. Indywidualnie był czwarty w 1984. Ma w dorobku brąz mistrzostw świata w drużynie w 1987.

</doc>
<doc id="3835480" url="https://pl.wikipedia.org/wiki?curid=3835480" title="Herve Granger-Veyron">
Herve Granger-Veyron



</doc>
<doc id="3835481" url="https://pl.wikipedia.org/wiki?curid=3835481" title="Hipoteza glutaminergiczna schizofrenii">
Hipoteza glutaminergiczna schizofrenii



</doc>
<doc id="3835482" url="https://pl.wikipedia.org/wiki?curid=3835482" title="Thèze (rzeka)">
Thèze (rzeka)

Thèze – rzeka we Francji, przepływająca przez tereny departamentów Lot oraz Lot i Garonna. Ma długość 26,6 km. Stanowi prawy dopływ rzeki Lot.
Geografia.
Thèze swoje źródła na terenie gminy Saint-Caprais. Generalnie przez cały swój bieg płynie w kierunku południowo-zachodnim. Uchodzi do Lot w osadzie Condat w gminie Fumel. 
Thèze przepływa przez 2 departamenty, w tym 8 gmin:
Hydrologia.
Uśredniony roczny przepływ rzeki Thèze wynosi 0,315 m³/s. Pomiary były przeprowadzone na przestrzeni ostatnich 46 lat w osadzie Boussac w gminie Soturac. Największy przepływ notowany jest w lutym (0,568 m³/s), a najmniejszy w sierpniu – 0,127 m³/s. 
Dopływy.
Thèze ma 2 opisane dopływy. Są to:

</doc>
<doc id="3835484" url="https://pl.wikipedia.org/wiki?curid=3835484" title="Arboys en Bugey">
Arboys en Bugey

Arboys en Bugey – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia dwóch wcześniejszych gmin: Arbignieu oraz Saint-Bois. Siedzibą gminy została miejscowość Arbignieu. W 2013 roku populacja wyżej wymienionych gmin wynosiła 631 mieszkańców.

</doc>
<doc id="3835487" url="https://pl.wikipedia.org/wiki?curid=3835487" title="Champdor-Corcelles">
Champdor-Corcelles

Champdor-Corcelles – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia dwóch wcześniejszych gmin: Champdor oraz Corcelles. Siedzibą gminy została miejscowość Champdor. W 2013 roku populacja wyżej wymienionych gmin wynosiła 679 mieszkańców.

</doc>
<doc id="3835489" url="https://pl.wikipedia.org/wiki?curid=3835489" title="Alumnat papieski w Wilnie">
Alumnat papieski w Wilnie

Alumnat papieski w Wilnie – renesansowy budynek z 1622 roku, dawna siedziba alumnatu (szkoły dla misjonarzy), znajdujący się na Starym Mieście w Wilnie, przy ulicy Uniwersyteckiej 4 (Universiteto gatvė).
Historia.
W 1582 roku papież Grzegorz XIII swoją bullą powołał do życia wileński alumnat dla misjonarzy obrządku unickiego, którzy mieli propagować unię na Rusi. Trzy lata później na potrzeby alumnatu zakupiono od mieszczanina M. Wolskiego parterowy gotycki dom, który stał w południowej części posesji. Uroczyste otwarcie miało miejsce 10 lipca 1585 roku. W alumnacie uczyli się Polacy, Tatarzy, Węgrzy, Belgowie, Ślązacy, Włosi, Norwegowie i Szkoci. Do 1624 roku od absolwentów nie wymagano przyjmowania święceń kapłańskich, później stało się to obowiązkowe.
W 1622 roku obok gotyckiego domu powstał renesansowy, dwupiętrowy budynek mieszkalny oraz zabudowania gospodarcze. Dziedziniec alumnatu został otoczony galerią arkadową, wzorowaną na Dziedzińcu Wielkim (tzw. Skargi) pobliskiego uniwersytetu. Pomiędzy arkadami umieszczono freski, przedstawiające portrety 47 papieży, a na elewacji frontowej spiżową tablicę z umocowaną papieską tiarą. Około 1650 r. w zachodniej części budynku wybudowano kaplicę. Gmach wielokrotnie uszkadzały pożary (w latach 1655, 1710, 1737 i 1748), ale po każdym z nich był remontowany. W 1798 roku władze carskie zamknęły alumnat, a zabudowania przekazały Uniwersytetowi Wileńskiemu. Po zamknięciu uczelni, przez krótki czas, budynek należał do Kapituły Katedralnej, a następnie kompleks sprzedano osobom prywatnym. W 1824 roku, podczas budowy pałacu gubernatorskiego, wyburzono część gospodarczą. Pięć lat później na dawnym dziedzińcu gospodarczym powstał jednopiętrowy budynek mieszkalny w stylu klasycystycznym, arkady w prawym skrzydle zostały zamurowane, a umieszczone pomiędzy nimi freski zamalowano. Pod koniec XIX wieku nad północną częścią gmachu dobudowano piętro. W 1984 roku miał miejsce remont generalny. W budynku mieszczą się biura instytucji kulturalnych, księgarnia naukowa i redakcja tygodnika "Literatūra ir menas".
Dziedziniec alumnatu jest uznawany za najpiękniejszy dziedziniec renesansowy w Wilnie, razem z kościołem św. Michała stanowi wybitny przykład stylu odrodzenia w mieście.

</doc>
<doc id="3835497" url="https://pl.wikipedia.org/wiki?curid=3835497" title="Haut Valromey">
Haut Valromey

Haut Valromey – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia czterech wcześniejszych gmin: Le Grand-Abergement, Hotonnes, Le Petit-Abergement oraz Songieu. Siedzibą gminy została miejscowość Hotonnes. W 2013 roku populacja wyżej wymienionych gmin wynosiła 691 mieszkańców.

</doc>
<doc id="3835500" url="https://pl.wikipedia.org/wiki?curid=3835500" title="Modyfikacje posttranslacyjne">
Modyfikacje posttranslacyjne



</doc>
<doc id="3835503" url="https://pl.wikipedia.org/wiki?curid=3835503" title="Monaster Abałackiej Ikony Matki Bożej &quot;Znak&quot; w Abałaku">
Monaster Abałackiej Ikony Matki Bożej &quot;Znak&quot; w Abałaku



</doc>
<doc id="3835505" url="https://pl.wikipedia.org/wiki?curid=3835505" title="Cruiserweight Classic">
Cruiserweight Classic

Cruiserweight Classic, znany pierwotnie jako Global Cruiserweight Series, był turniejem profesjonalnego wrestlingu emitowanym na WWE Network, którego uczestnikami byli wrestlerzy ważący poniżej 93 kilogramów (205 funtów). Mecze kwalifikacyjne odbywały się w różnych federacjach niezależnych takich jak Revolution Pro Wrestling, Progress Wrestling oraz Evolve. W turnieju wzięło udział 32 zawodników wagi półciężkiej z całego świata, a wydarzenie odbyło się 23 czerwca, 13 i 27 lipca, 26 sierpnia i 14 września 2016. Zwycięzcą turnieju został TJ Perkins.
Ogłoszenie uczestników.
Pierwszymi oficjalnymi uczestnikami turnieju stali się Rich Swann, Tommaso Ciampa i Johnny Gargano (walczący również w NXT), a także światowe gwiazdy jak Zack Sabre Jr., Noam Dar, Ho Ho Lun oraz Akira Tozawa. Podczas gali niezależnej federacji z 2 kwietnia, Lince Dorado potwierdził swoją obecność w turnieju. 24 kwietnia na gali Progress Wrestling Chapter 29, Sabre Jr. i Jack Gallagher wygrali pojedynek kwalifikujący do turnieju, zaś 7 maja na gali Evolve 61, T.J. Perkins i Drew Gulak stali się kolejnymi członkami wydarzenia. 11 czerwca na gali Evolve 63, Tony Nese pokonał Johnny’ego Gargano, Drewa Gulaka, T.J.'a Perkinsa i Lince'a Dorado, tym samym kwalifikując się do turnieju. Dwa dni później, WWE oficjalnie przedstawiło listę 32 uczestników turnieju. Oryginalnie, brazylijski wrestler Zumbi miał wziąć udział w turnieju, lecz przez problemy z wizą został zastąpiony przez Mustafę Aliego.
Uczestnicy turnieju.
Rezerwa.
W razie odniesienia kontuzji lub przekroczenia limitu 93 kilogramów, oficjalny uczestnik zostałby zastąpiony przez jednego z poniższych:
Zastąpieni.
Poniżsi uczestnicy zostali wycofani z turnieju z konkretnego powodu i zastąpieni przez innego wrestlera.
Rezultaty walk poza turniejem.
Poniższe walki zostały nagrane podczas gal z 14 lipca, 26 sierpnia oraz na żywo z finału z 14 września.
Wydarzenia po turnieju.
Przed rozpoczęciem finału pomiędzy TJ Perkinsem i Granem Metalikiem, Triple H wszedł do ringu i oświadczył, że zwycięzca turnieju zostanie pierwszym posiadaczem nowego WWE Cruiserweight Championship. Dodatkowo, TJ Perkins, Gran Metalik, Akira Tozawa, Jack Gallagher, Brian Kendrick, Cedric Alexander, Noam Dar i Lince Dorado podpisali kontrakty z WWE. 15 lipca, "Pro Wrestling Torch" podzieliło się informacją, iż Ibushi podpisał kontrakt z WWE na występy w rosterze NXT. W wywiadzie udzielonym 25 lipca, Ibushi potwierdził, że zaoferowano mu kontrakt, lecz jego nie podpisał. Po turnieju, "Pro Wrestling Torch" dowiedziało się, że ostatecznie Ibushi nie podpisał kontraktu, co było głównym powodem przegranej w półfinale (WWE chciało mieć jako zwycięzcę osobę zakontraktowaną z promocją).

</doc>
<doc id="3835507" url="https://pl.wikipedia.org/wiki?curid=3835507" title="Francisco de Sá de Meneses">
Francisco de Sá de Meneses

Francisco de Sá de Meneses (ur. ok. 1600, zm. 1664) – poeta portugalski epoki baroku.
Francisco de Sá de Meneses jest znany jako autor eposu bohaterskiego oktawą Malaca conquistada ("Malakka zdobyta"), wydanego w 1634 roku. Uważany jest za mistrza portugalskiej epiki wierszowanej. Epos opowiada o zdobyciu w 1511 roku przez Portugalczyków, dowodzonych przez Afonsa de Albuquerque miasta Malakka, leżącego nad strategiczną cieśniną o tej samej nazwie.

</doc>
<doc id="3835510" url="https://pl.wikipedia.org/wiki?curid=3835510" title="21 Warszawski Pułk Piechoty „Dzieci Warszawy”">
21 Warszawski Pułk Piechoty „Dzieci Warszawy”



</doc>
<doc id="3835511" url="https://pl.wikipedia.org/wiki?curid=3835511" title="Elsowie">
Elsowie



</doc>
<doc id="3835513" url="https://pl.wikipedia.org/wiki?curid=3835513" title="Calineczka (bajka muzyczna)">
Calineczka (bajka muzyczna)

Calineczka – polska baśń muzyczna na podstawie utworu Hansa Christiana Andersena o tym samym tytule. Słowa: Elżbieta Bussold Muzyka: Ryszard Sielicki.
W rolach głównych Magda Zawadzka, Anna Skaros, Tadeusz Bartosik, Emilian Kamiński.
Wystąpili.
Źródło:
Lista piosenek.
Źródło:

</doc>
<doc id="3835514" url="https://pl.wikipedia.org/wiki?curid=3835514" title="Granice Azerbejdżanu">
Granice Azerbejdżanu

Granice Azerbejdżanu – określenie granicy państwowej Azerbejdżanu. Kraj ten graniczy z 5 państwami: Armenią i Turcją na zachodzie, Iranem na południu, Rosją na północy i Gruzją na północnym zachodzie. Na wschodzie granica państwa przebiega wzdłuż wybrzeża Morza Kaspijskiego. Razem granice Azerbejdżanu mają długość 2657 km.

</doc>
<doc id="3835519" url="https://pl.wikipedia.org/wiki?curid=3835519" title="Przy sadzeniu róż">
Przy sadzeniu róż

Przy sadzeniu róż – wiersz Seweryna Goszczyńskiego oraz pieśń, znana także pod tytułem Sadźmy róże.
Powstanie.
Utwór narodził się po powstaniu listopadowym, pod koniec 1831, w Mikołajowicach koło Tarnowa. Goszczyński, zmuszony do opuszczenia Królestwa Polskiego, przez kilkanaście miesięcy (1831–1832) przebywał w tamtejszym dworku swojego przyjaciela Józefa Tetmajera. 
W oryginale wiersza, pod jego tytułem, znajduje się dedykacja „Do M. S.”, oznaczająca Michała Szweycera. 
Do wiersza dodano melodię nieznanego autora, pochodzącą z pieśni, którą wcześniej śpiewali zesłańcy wygnani na Syberię.
Historia i wykonania.
Już w pierwszych latach istnienia harcerstwa pieśń "Sadźmy róże" była śpiewana przez harcerki (m.in. Olgę Drahonowską i Jadwigę Falkowską) we Lwowie. W latach 1939–1945 utwór (w nieco zmienionej wersji) stał się bardzo popularny wśród młodzieży. Pieśń tę obrała sobie wówczas jako hymn Warszawska Chorągiew Harcerek. Utwór ten był też śpiewany w czasach „Solidarności”.
Pieśń była wykonywana przez Antoninę Krzysztoń i znalazła się na jej płycie "Czas bez skarg".

</doc>
<doc id="3835520" url="https://pl.wikipedia.org/wiki?curid=3835520" title="Sadźmy róże">
Sadźmy róże



</doc>
<doc id="3835521" url="https://pl.wikipedia.org/wiki?curid=3835521" title="Tomasz Lenart (ujednoznacznienie)">
Tomasz Lenart (ujednoznacznienie)



</doc>
<doc id="3835522" url="https://pl.wikipedia.org/wiki?curid=3835522" title="Runaways (serial telewizyjny)">
Runaways (serial telewizyjny)

Marvel's Runaways – amerykański serial fantastycznonaukowy na podstawie komiksu o tym samym tytule wydawnictwa Marvel Comics. Serial ten jest częścią franczyzy Filmowego Uniwersum Marvela. 
Produkowany jest przez ABC Signature Studios, Marvel Television i Fake Empire Productions. Twórcami i showrunnerami serialu są Josh Schwartz i Stephanie Savage. W głównych rolach wystąpią: Rhenzy Feliz, Lyrica Okano, Virginia Gardner, Ariela Barer, Gregg Sulkin, Allegra Acosta, Angel Parker, Ryan Sands, Annie Wersching, Kip Pardue, Ever Carradine, James Marsters, Brigid Brannagh, Kevin Weisman, Brittany Ishibashi i James Yaegashi.
Serial rozpoczął swoją emisję w serwisie Hulu 21 listopada 2017 roku. 8 stycznia 2018 roku poinformowano, że został zamówiony drugi sezon serialu, a 24 marca 2019 poinformowano, o zamówieniu trzeciego sezonu, a 18 listopada ujawniono, że trzeci sezon będzie ostatnim.
Obsada.
Role gościnne.
Twórca wielu postaci Marvel Comics, Stan Lee, pojawił się gościnnie w odcinku "Przemiana" jako kierowca limuzyny.
Emisja.
Pierwszy sezon składający się z dziesięciu odcinków miał swoją premierę w serwisie Hulu 21 listopada 2017 roku. 
Drugi sezon serialu składa się z trzynastu odcinków, a ich równoczesna premiera odbyła się 21 grudnia 2018 roku. 
Trzeci sezon składający się z dziesięciu odcinków zadebiutował w całości 13 grudnia 2019 roku w serwisie Hulu.
Produkcja.
Rozwój projektu.
Od 2008 roku w trakcie rozwoju był film "Runaways". Przygotowanych zostało kilka scenariuszy, pierwszy autorstwa Briana Vaughana, natomiast drugi Drew Pearcea. Studio nawet zatrudniło na stanowisku reżysera Petera Solletta. W październiku 2014 roku Kevin Feige poinformował, że rozważane jest powstanie serialu na podstawie serii komiksów Runaways zamiast planowanego filmu.
We wrześniu 2016 roku poinformowano, że Josh Schwartz i Stephanie Savage prowadzili od roku rozmowy z Marvel Television dotyczące stworzenia serialu "Runaways". W samym miesiącu serwis Hulu zamówił pilot serialu "Marvel’s Runways", który ma zostać wyprodukowany przez Marvel Television, ABC Signature Studios i Fake Empire Productions. Za serial mają odpowiadać Schwartz i Savage, którzy razem z Jephem Loebem and Jimem Chorym i Lis Rowinski będą odpowiadać za produkcję. Schwartz i Savage napisali scenariusz pilota. Poinformowano, że Tamara Becher, która pracowała nad scenariuszem przy serialu "Iron Fist" jest jedną ze scenarzystek "Marvel's Runawys". W maju 2017 roku Hulu oficjalnie zamówiła pierwszy sezon serialu składający się z dziesięciu odcinków z emisja w 2018 roku.
8 stycznia 2018 roku poinformowano, że został zamówiony drugi sezon serialu. Natomiast 24 marca 2019 roku poinformowano, o zamówieniu trzeciego sezonu. 18 listopada 2019 roku poinformowano, że serial zostanie zakończony po trzecim sezonie.
Casting.
Na początku lutego 2017 roku poinformowano, że w głównych rolach wystąpią: Rhenzy Feliz jako Alex Wilder, Lyrica Okano jako Nico Minoru, Virginia Gardner jako Karolina Dean, Ariela Barer jako Gert Yorkes, Gregg Sulkin jako Chase Stein i Allegra Acosta jako Molly Hernandez. Kilka dni później do obsady dołączyli Kip Pardue jako Frank Dean, Ryan Sands jako Geoffrey Wilder, Angel Parker jako Catherine Wilder, Brittany Ishibashi jako Tina Minoru, James Yaegashi jako Robert Minoru, Kevin Weisman jako Dale Yorkes, Brigid Brannagh jako Stacey Yorkes, Annie Wersching jako Leslie Dean, James Marsters jako Victor Stein i Ever Carradine jako Janet Stein, którzy zagrają rodziców głównych bohaterów. 
Zdjęcia.
Zdjęcia do pilota serialu rozpoczęto 10 lutego 2017 roku w Los Angeles pod roboczym tytułem "Rugrats", a zakończyły się one 3 marca.

</doc>
<doc id="3835523" url="https://pl.wikipedia.org/wiki?curid=3835523" title="Izabella Krzan">
Izabella Krzan

Izabella Magdalena Krzan (ur. 14 lutego 1995 w Olsztynie) – polska modelka, Miss Polonia 2016 i prezenterka telewizyjna.
Życiorys.
Pochodzi z Olsztyna. Uczęszczała tam do SP nr 34. W młodości grała w drużynie siatkarskiej na pozycji atakującej. Największym jej sportowym sukcesem było zajęcie trzeciego miejsca na mistrzostwach Polski juniorek. Ponadto uprawiała taniec towarzyski, w którym w ciągu ośmiu lat zdobyła międzynarodową klasę taneczną „A” w tańcach standardowych i „B” w latynoamerykańskich. Zrobiła licencjat z ekonomii w Szkole Głównej Gospodarstwa Wiejskiego w Warszawie.
W 2011 zdobyła tytuł Miss Nastolatek Warmii i Mazur. W 2014 została III Wicemiss Warmii i Mazur. W listopadzie 2016 wygrała konkurs piękności Miss Polonia 2016. Jako reprezentantka Polski wzięła udział w konkursie Miss Universe 2016 na Filipinach, jednak nie zakwalifikowała się do finałowej trzynastki.
W maju 2017 została prowadzącą cyklu reportaży "Lajk!" emitowanego w porannej audycji TVP2 "Pytanie na śniadanie", a kilka tygodni później reporterką tegoż programu. 10 września tego samego roku, na antenie tej stacji, rozpoczęto emisję teleturnieju "Koło Fortuny", w którym została hostessą. W tym samym roku uzyskała nominację do nagrody w plebiscycie Gwiazdy Plejady w kategorii „debiut roku”. Współprowadziła także Sylwester marzeń z Dwójką organizowany przez TVP2 w 2017, 2018, 2020 i 2021. Jesienią 2019 współprowadziła z Maciejem Kurzajewskim wznowiony program TVP2 "Czar par".
Od 17 lutego 2021 w parze z Tomaszem Kammelem prowadzi program "Pytanie na śniadanie" na antenie TVP2.
W 2022 roku została prowadzącą reality show "Kamper Polska" wyprodukowanego dla platformy TVP VOD.
Życie prywatne.
Ma starszego o osiem lat brata, Grzegorza, który jest trenerem przygotowania fizycznego w siatkarskim klubie Indykpol AZS Olsztyn.
Była związana z Michałem Filipem, siatkarzem Cerradu Czarnych Radom. W styczniu 2019 poinformowała media o rozstaniu z partnerem.

</doc>
<doc id="3835524" url="https://pl.wikipedia.org/wiki?curid=3835524" title="Choroba Foxa-Fordyce'a">
Choroba Foxa-Fordyce'a



</doc>
<doc id="3835525" url="https://pl.wikipedia.org/wiki?curid=3835525" title="Plamki Fordyce'a">
Plamki Fordyce'a



</doc>
<doc id="3835527" url="https://pl.wikipedia.org/wiki?curid=3835527" title="Zespół Goodpasture'a">
Zespół Goodpasture'a



</doc>
<doc id="3835529" url="https://pl.wikipedia.org/wiki?curid=3835529" title="Zespół Lejeune’a">
Zespół Lejeune’a



</doc>
<doc id="3835531" url="https://pl.wikipedia.org/wiki?curid=3835531" title="Guy Wetmore Carryl">
Guy Wetmore Carryl

Guy Wetmore Carryl (ur. 1873, zm. 1904) – amerykański poeta i humorysta.
Życiorys.
Guy Wetmore Carryl urodził się 4 marca 1873 roku w Nowym Jorku. Był synem pisarza Charlesa Edwarda Carryla i jego żony Mary R. Wetmore. W wieku dwudziestu lat napisał swój pierwszy artykuł do New York Timesa. Chodził do Cutler School, a gdy miał dwadzieścia dwa lata ukończył Columbia College. W czasie studiów pisał sztuki dla amatorskiego teatrzyku. Był postrzegany jako człowiek o nienagannych manierach, wysublimowanym dowcipie i ogromnej chęci życia. Po uzyskaniu dyplomu, w 1896 został dziennikarzem i wyjechał jako korespondent do Paryża. Poeta zmarł 1 kwietnia 1904 w Roosevelt Hospital w Nowym Jorku
na infekcję, której nabawił się podczas pożaru jego domu.
Twórczość.
Guy Wetmore Carryl pisał przede wszystkim parodie. Wydał książki: "Fables for the Frivolous (with Apologies to La Fontaine)" (1898), "Mother Goose for Grown-Ups" (1900), "Grimm Tales Made Gay" (1902), "The Lieutenant Governor" (1902), "Zut and Other Parisians" (1903) i "The Transgression of Andrew Vane" (1904). Pośmiertnie ukazały się jeszcze "Far From the Maddening Girls", z tytułem będącym aluzją do powieści Thomasa Hardy'ego "Z dala od zgiełku" ("Far from the Maddening Crowd") i "The Garden of Years" (obie w 1904).
Guy Wetmore Carryl został zapamiętany jako autor złotej myśli: "It takes two bodies to make one seduction" ("Do grzechu trzeba dwojga ciał"), która zgorszyła jego nauczycielkę, Harry Thurston Peck.

</doc>
<doc id="3835532" url="https://pl.wikipedia.org/wiki?curid=3835532" title="Stara Wieś (Skrzynka)">
Stara Wieś (Skrzynka)

Stara Wieś – część wsi Skrzynka w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 Stara Wieś należała administracyjnie do województwa tarnowskiego.

</doc>
<doc id="3835534" url="https://pl.wikipedia.org/wiki?curid=3835534" title="Wiktorów (Skrzynka)">
Wiktorów (Skrzynka)

Wiktorów – część wsi Skrzynka w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 Wiktorów należał administracyjnie do województwa tarnowskiego.

</doc>
<doc id="3835537" url="https://pl.wikipedia.org/wiki?curid=3835537" title="Brandon Myers">
Brandon Myers



</doc>
<doc id="3835538" url="https://pl.wikipedia.org/wiki?curid=3835538" title="Brian Major">
Brian Major



</doc>
<doc id="3835539" url="https://pl.wikipedia.org/wiki?curid=3835539" title="Brian Majors">
Brian Majors



</doc>
<doc id="3835540" url="https://pl.wikipedia.org/wiki?curid=3835540" title="Brian Myers">
Brian Myers



</doc>
<doc id="3835541" url="https://pl.wikipedia.org/wiki?curid=3835541" title="Ophiostomataceae">
Ophiostomataceae

Ophiostomataceae ("Hypocreaceae" Nannf.) – rodzina grzybów z rzędu rozetkowców ("Hypocreales"). Grzyby mikroskopijne, pasożyty i saprotrofy. Występują w różnych strefach klimatycznych, najliczniej w klimacie tropikalnym.
Morfologia.
Brak podkładek. Owocniki w formie pojedynczych perytecjów luźno rozrzuconych na podłożu, lub zanurzonych w obfitych warstwach grzybni. Perytecja przeważnie kuliste z długą szyjką, w której znajduje się pęczek włosków. Są czarne, cienkościenne, kruche, o rozmiarach 0,1–0,3 mm. Worki prototunikowe, kuliste, zebrane w łańcuszki. Powstają z komórek workotwórczych na krzywiźnie perytecjum. Zarodniki kremowe, hialinowe, zazwyczaj owalne lub elipsoidalne i zlepione warstwą śluzu w pakiety.
Systematyka.
"Ophiostomatales, Diaporthomycetidae, Sordariomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="3835542" url="https://pl.wikipedia.org/wiki?curid=3835542" title="Ophiostomatales">
Ophiostomatales

Ophiostomatales Benny &amp; Kimbr. – rząd workowców należący do klasy "Sordariomycetes".
Charakterystyka.
Do rzędu należą gatunki szeroko rozprzestrzenione na świecie. Grzyby mikroskopijne będące pasożytami różnych gatunków roślin i u niektórych wywołujące grzybowe choroby roślin o dużym znaczeniu w gospodarce człowieka. Niektóre gatunki tych grzybów przenoszone są przez żerujące na roślinach stawonogi, niektóre są koprofilami. Wytwarzają bardzo zróżnicowaną morfologicznie grzybnię
Systematyka.
Pozycja w klasyfikacji według Index Fungorum: "Diaporthomycetidae, Sordariomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rzędu tego należą:

</doc>
<doc id="3835543" url="https://pl.wikipedia.org/wiki?curid=3835543" title="Listopad (ujednoznacznienie)">
Listopad (ujednoznacznienie)

Filmy:

</doc>
<doc id="3835545" url="https://pl.wikipedia.org/wiki?curid=3835545" title="Polska na zawodach Pucharu Europy w Lekkoatletyce 1979">
Polska na zawodach Pucharu Europy w Lekkoatletyce 1979

Polska na zawodach Pucharu Europy w Lekkoatletyce 1979 – wyniki reprezentacji Polski w 7. edycji Pucharu Europy w 1979.
Półfinały.
Mężczyźni.
Półfinał z udziałem Polaków odbył się w dniach 30 czerwca – 1 lipca 1979 w Lüdenscheid. Reprezentacja Polski zajęła 2. miejsce wśród ośmiu drużyn i awansowała do finału „A”.
Kobiety.
Półfinał z udziałem Polek odbył się w dniu 1 lipca 1979 w Sittard. Reprezentacja Polski zajęła 2. miejsce wśród ośmiu drużyn i awansowała do finału „A”.
Finały.
Mężczyźni.
Finał „A” zawodów odbył się w dniach 4–5 sierpnia 1979 w Turynie (razem z zawodami kobiecymi). Reprezentacja Polski zajęła 4. miejsce wśród ośmiu zespołów, zdobywając 90 punktów.
Kobiety.
Finał „A” odbył się w dniach 4–5 sierpnia 1979 w Turynie (razem z zawodami męskimi). Reprezentacja Polski zajęła 7. miejsce, wśród ośmiu zespołów, zdobywając 55 punktów.

</doc>
<doc id="3835548" url="https://pl.wikipedia.org/wiki?curid=3835548" title="Rafał Kaźmierczak">
Rafał Kaźmierczak

Rafał Kaźmierczak (ur. 22 maja 1980 w Łodzi) – polski artysta fotografik. Absolwent Wydziału Medycyny Weterynaryjnej Uniwersytetu Warmińsko – Mazurskiego w Olsztynie.
Rafał Kaźmierczak otrzymał wiele nagród i wyróżnień w konkursach krajowych i międzynarodowych. Za osiągnięcia w twórczości fotograficznej Międzynarodowa Federacja Sztuki Fotograficznej przyznała mu w 2015 roku tytuł „Artysty Międzynarodowej Federacji Sztuki Fotograficznej” – AFIAP, zaś w 2018 roku otrzymał on tytuł Wybitnego Artysty Międzynarodowej Federacji Sztuki Fotograficznej – EFIAP. Jest członkiem rzeczywistym Stowarzyszenia Twórców Fotoklubu Rzeczypospolitej Polskiej.
Twórczość.
Fotografią pasjonuje się od najmłodszych lat. Zajmuje się fotografią aktu i fotografią portretową. Do przedstawiania otaczającej go rzeczywistości używa głównie fotografii tradycyjnej i szlachetnych technik fotograficznych. Jego prace dotychczas można było oglądać  na licznych wystawach indywidualnych, a także wielu zbiorowych i pokonkursowych w Polsce oraz na świecie. Członek honorowy Warmińsko – Mazurskiego Stowarzyszenia Fotograficznego „Blur”. Przez kilka lat był jego wiceprezesem. Prace Rafała Kaźmierczaka zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców, w 2017 roku.
Wystawy indywidualne.
Źródło:.

</doc>
<doc id="3835552" url="https://pl.wikipedia.org/wiki?curid=3835552" title="Horodczyn">
Horodczyn



</doc>
<doc id="3835553" url="https://pl.wikipedia.org/wiki?curid=3835553" title="Łopuchowka">
Łopuchowka



</doc>
<doc id="3835565" url="https://pl.wikipedia.org/wiki?curid=3835565" title="Polska na zawodach Pucharu Europy w Lekkoatletyce 1981">
Polska na zawodach Pucharu Europy w Lekkoatletyce 1981

Polska na zawodach Pucharu Europy w Lekkoatletyce 1981 – wyniki reprezentacji Polski w 8. edycji Pucharu Europy w 1981.
Półfinały.
Mężczyźni.
Półfinał z udziałem Polaków odbył się w dniach 4–5 lipca 1981 w Warszawie. Reprezentacja Polski zajęła 1. miejsce wśród ośmiu drużyn i awansowała do finału „A”.
Kobiety.
Półfinał z udziałem Polek odbył się w dniu 5 lipca 1979 we Frankfurcie nad Menem. Reprezentacja Polski zajęła 4. miejsce wśród ośmiu drużyn i awansowała do finału „B”.
Finał „B”.
Finał „B” z udziałem Polek odbył się w dniu 2 sierpnia 1981 w Pescarze. Reprezentacja Polski zajęła 1. miejsce wśród sześciu drużyn i awansowała do finału „A”.
Finały „A”.
Mężczyźni.
Finał „A” zawodów odbył się w dniach 15–16 sierpnia 1981 w Zagrzebiu (razem z zawodami kobiecymi). Reprezentacja Polski zajęła 6. miejsce wśród ośmiu zespołów, zdobywając 74 punkty.
Kobiety.
Finał „A” odbył się w dniach 15–16 sierpnia 1981 w Zagrzebiu (razem z zawodami męskimi). Reprezentacja Polski zajęła 6. miejsce, wśród ośmiu zespołów, zdobywając 53,5 punktów.

</doc>
<doc id="3835567" url="https://pl.wikipedia.org/wiki?curid=3835567" title="SK Brann w europejskich pucharach">
SK Brann w europejskich pucharach



</doc>
<doc id="3835568" url="https://pl.wikipedia.org/wiki?curid=3835568" title="Borki (Nida)">
Borki (Nida)

Borki – część wsi Nida w Polsce położona w województwie świętokrzyskim, w powiecie kieleckim, w gminie Morawica.
W latach 1975-1998 miejscowość administracyjnie należała do województwa kieleckiego.

</doc>
<doc id="3835573" url="https://pl.wikipedia.org/wiki?curid=3835573" title="Fyllingen Fotball w europejskich pucharach">
Fyllingen Fotball w europejskich pucharach



</doc>
<doc id="3835580" url="https://pl.wikipedia.org/wiki?curid=3835580" title="Odds BK w europejskich pucharach">
Odds BK w europejskich pucharach



</doc>
<doc id="3835582" url="https://pl.wikipedia.org/wiki?curid=3835582" title="Phyllis Haver">
Phyllis Haver

Phyllis Haver (ur. 6 stycznia 1899 w Douglass, zm. 19 listopada 1960 w Sharon) – amerykańska aktorka niemego kina.
Życiorys.
Phyllis Haver urodziła się w Douglass (Kansas). Kiedy była dzieckiem, jej rodzina przeprowadziła się do Los Angeles w Kalilforni. Haver studiowała na Los Angeles Polytechnic High School. Po ukończeniu nauki, grała na pianinie w kinie, jako akompaniatorka niemych filmów.
Kariera.
Kariera Phyllis Haver rozpoczęła się od angażu przez Macka Sennetta do Sennett Bathing Beauties, czyli grupy dziewcząt występujących w strojach kąpielowych w filmach i akcjach promocyjnych. Bardzo szybko stała się najpopularniejszą dziewczyną z Sennett Bathing Beauties.
Później podpisała kontrakt z DeMille-Pathé. W roku 1927 Haver dostała rolę Roxie Hart w filmowej adaptacji sztuki Maurine Dallas Watkins "Chicago". W filmie tym zagrała u boku węgierskiego aktora filmowego Victora Varconiego. Ważnym filmem w jej dorobku aktorskim była rola w "Wojnie płci" reżyserowanej przez D.W. Griffitha.
Phyllis Haver występowała w filmach komediowych takich jak "The Battle of the Sexes" (1928), reżyserowany przez D. W. Griffith. Zagrała też u boku Lon Chaney w jego ostatnim niemym filmie, "Thunder" (1929).
Haver zakończyła swoją karierę, po wystąpieniu w dwóch filmach dźwiękowych.
Życie osobiste.
W 1929 roku wyszła za mąż za milionera Williams Seemans. Ślubu udzielił im burmistrz Nowego Jorku James J. Walker w domu rysownika Rube Goldberg. Małżeństwo przeprowadziło się do penthouse w Nowym Jorku. Phyllis mówiła, że kocha być żoną i nie pragnie powrotu do Hollywood. Po szesnastu latach małżeństwa w 1945 roku para rozwiodła się. Małżeństwo nie miało dzieci.
Po rozwodzie Phylis stała się samotnikiem. Zamieszkała w ogromnym domu w Connecticut. Nie przyjmowała gości, jej jedynym towarzystwem była gosposia. Podobno podjęła kilka prób samobójczych.
Śmierć.
W dniu 19 listopada 1960 roku, 61-letnia Phyllis odebrała sobie życie przez przedawkowanie barbituranów. Została znaleziona w łóżku w ubraniu i makijażu. Phyllis została pochowana na Grassy Hills Cemetery in Falls Village, CT.

</doc>
<doc id="3835586" url="https://pl.wikipedia.org/wiki?curid=3835586" title="2. deild Wysp Owczych (2014)">
2. deild Wysp Owczych (2014)

W roku 2014 odbywa się 21. edycja 2. deild Wysp Owczych – trzeciej ligi piłki nożnej Wysp Owczych. W rozgrywkach bierze udział 10 klubów z całego archipelagu. Drużyny z pierwszego i drugiego miejsca uzyskują prawo gry w 1. deild - drugim poziomie ligowym na archipelagu. W sezonie 2014 były to: MB Miðvágur oraz B71 Sandoy.

</doc>
<doc id="3835587" url="https://pl.wikipedia.org/wiki?curid=3835587" title="Lurowizna">
Lurowizna

Lurowizna – przysiółek wsi Nida w Polsce położony w województwie świętokrzyskim, w powiecie kieleckim, w gminie Morawica.
W latach 1975-1998 miejscowość administracyjnie należała do województwa kieleckiego.

</doc>
<doc id="3835588" url="https://pl.wikipedia.org/wiki?curid=3835588" title="Kościół Narodzenia Najświętszej Maryi Panny w Harklowej">
Kościół Narodzenia Najświętszej Maryi Panny w Harklowej



</doc>
<doc id="3835589" url="https://pl.wikipedia.org/wiki?curid=3835589" title="Ungmennafélagið Stjarnan w europejskich pucharach">
Ungmennafélagið Stjarnan w europejskich pucharach



</doc>
<doc id="3835590" url="https://pl.wikipedia.org/wiki?curid=3835590" title="Łazisko (Nida)">
Łazisko (Nida)

Łazisko – część wsi Nida w Polsce położona w województwie świętokrzyskim, w powiecie kieleckim, w gminie Morawica.
W latach 1975-1998 miejscowość administracyjnie należała do województwa kieleckiego.

</doc>
<doc id="3835592" url="https://pl.wikipedia.org/wiki?curid=3835592" title="Cain">
Cain



</doc>
<doc id="3835595" url="https://pl.wikipedia.org/wiki?curid=3835595" title="Siepraw (województwo małopolskie)">
Siepraw (województwo małopolskie)



</doc>
<doc id="3835598" url="https://pl.wikipedia.org/wiki?curid=3835598" title="Jean-Philippe Daurelle">
Jean-Philippe Daurelle

Jean-Philippe Daurelle (ur. 28 grudnia 1963) – francuski szermierz. Brązowy medalista olimpijski z Barcelony.
Kariera sportowa.
Specjalizował się w szabli. Brał udział w dwóch igrzyskach olimpijskich (IO 92, IO 96), w debiucie zdobył brązowy medal w rywalizacji drużynowej. Indywidualnie był dziewiąty w 1992 i dwunasty w 1996. Ma w dorobku szereg medali mistrzostw świata: złoto w drużynie w 1997 i 1999, srebro w 1998 i brąz w 1989, indywidualnie był trzeci w 1999; mistrzostw Europy (indywidualnie był drugi w 1992 i 1995) oraz medale mistrzostw kraju, m.in. indywidualne złoto w 1994, 1996, 1998 i 1999. 
Po zakończeniu kariery sportowej został szkoleniowcem. Prowadził reprezentację Francji w szabli, zarówno mężczyzn (m.in. igrzyska w 2008), jak i kobiet.

</doc>
<doc id="3835603" url="https://pl.wikipedia.org/wiki?curid=3835603" title="Polska na zawodach Pucharu Europy w Lekkoatletyce 1983">
Polska na zawodach Pucharu Europy w Lekkoatletyce 1983

Polska na zawodach Pucharu Europy w Lekkoatletyce 1983 – wyniki reprezentacji Polski w 9. edycji Pucharu Europy w 1983.
Obie reprezentacje, męska i żeńska, wystąpiły w finale „A”, który odbył się w dniach 20–21 sierpnia 1983 w Londynie.
Mężczyźni.
Polska zajęła 5. miejsce wśród ośmiu drużyn, zdobywając 86,5 punktów.
Kobiety.
Polska zajęła 7. miejsce wśród ośmiu drużyn, zdobywając 43 punkty.

</doc>
<doc id="3835604" url="https://pl.wikipedia.org/wiki?curid=3835604" title="Pogórcze">
Pogórcze

Pogórcze – część wsi Nida w Polsce położona w województwie świętokrzyskim, w powiecie kieleckim, w gminie Morawica.
W latach 1975-1998 miejscowość administracyjnie należała do województwa kieleckiego.

</doc>
<doc id="3835605" url="https://pl.wikipedia.org/wiki?curid=3835605" title="Jack Fleck">
Jack Fleck

Jack Donald Fleck (ur. 7 listopada 1921 w Bettendorf, zm. 21 marca 2014 w Fort Smith) – amerykański profesjonalny golfista. Najbardziej znany z wygranej w mistrzostwach znanych jako U.S. Open w 1955 roku, gdzie pokonał swojego rywala Bena Hogana. Dożył 92 lat, stając się najstarszym żyjącym wtedy zwycięzcą U.S. Open.
Wczesne lata.
Urodził się w Bettendorf w stanie Iowa i w tych okolicach dorastał. Jego rodzice byli niezamożnymi farmerami, którzy stracili swoje ziemie w latach 20. Uczęszczał do szkoły średniej oddalonej o około 11 km od swojego rodzinnego domu w Davenport (Davenport High School). Tam też zaczął swoją życiową przygodę z golfem, grając w tamtejszej drużynie golfowej. Następnie w połowie lat 30., został pomocnikiem tzw. caddy'm lokalnego dentysty. Zawodową grą zajął się od roku 1939, gdzie pracował jako profesjonalny asystent (Assistant Golf Professional) w klubie golfowym w Des Moines za 5$ na tydzień przed II. wojną światową. Podczas światowego konfliktu w roku 1942 dołączył do armii służąc w marynarce wojennej Stanów Zjednoczonych jako kwatermistrz. Uczestniczył w operacji Neptun, inwazji desantowej z brytyjskiego okrętu rakietowego na plaży Utah w Normandii. W ciągu dwóch tygodni po odejściu ze służby Jack wystartował w zimowych mistrzostwach PGA Championship, czyli jednym z czterech największych turniejów golfowych mężczyzn tuż obok U.S. Open, The Open Championship oraz The Masters Tournament.
Kariera.
Po kilku latach uczestniczenia w lokalnych zawodach oraz w wydarzeniach PGA Tour, Fleck zdecydował się grać na pełny etat tylko w wydarzeniach pokroju PGA Tour. W niecałe sześć miesięcy zdobył swoją pierwszą nagrodę w jednym z najważniejszych mistrzostw dla mężczyzn podczas U.S. Open w 1955 roku, które miało miejsce w San Francisco. Podczas 18-dołkowej dogrywki wyprzedził swojego rywala Bena Hogana trzema uderzeniami, zapewniając sobie tym samym zwycięstwo. W mistrzostwach U.S. Open deficytem dziewięciu uderzeń wpisał się na listę rekordów tych zawodów pokonując Tommy’ego Bolta. W październiku 1956 roku Fleck przeniósł się do Detroit, gdzie został głową klubu golfowego Rochester.
W lutym 1960 roku wygrywa kolejne zawody na tournée Phoenix Open. Następnego roku zostaje po raz trzeci i ostatni zwycięzcą The Bakersfield Open. Następne lata nie przyniosły już wygranych, jednak w roku 1962 na mistrzostwach PGA znajduje się w pierwszej dziesiątce. Po śmierci żony Lynn zakwalifikował się do US Open w 1977 roku w wieku 55 lat, niestety złe wyniki dyskwalifikują go.
W lutym 1979 roku w dogrywce wygrywa mistrzostwa PGA seniorów, zanim jeszcze utworzono je oficjalnie. Został uhonorowany w projekcie The Iowa Golf Hall of Fame utworzonym przez tamtejsze zrzeszenie golfistów.
W 1993 roku Jacka Flecka spotyka nieszczęście, zalewa pola golfowe znajdujące się w jego posiadaniu na terenie Arkansas. Aby je uratować zmuszony jest sprzedać swój złoty medal z mistrzostw U.S. Open z 1955 roku. Żył wraz ze swoją małżonką Carmen w Fort Smith w stanie Arkansas.
Życie prywatne.
Pierwszą żoną Flecka została Lynn Burnsdale z Chicago. Poznali się w Davenport, po sześciu tygodniach znajomości wzięli ślub. Lynn urodziła mu jedynego syna, którego nazwali imieniem po sławnym golfiście Craigu Woodzie, zwycięzcy mistrzostw The U.S. Masters oraz U.S. Open z roku 1941. Żona Flecka aktywnie wspierała go w jego pasji, zachęcając go do udziału w różnych zawodach. Zmarła śmiercią samobójczą w roku 1975. Ożenił się powtórnie w roku 2001 z Carmen, z którą spędził resztę swojego życia. Zmarł 21 marca 2014 roku w wieku 92 lat.
Wygrane podczas kariery zawodowej.
Wygrane PGA Tour.
Rekordy PGA Tour
Oś czasu.
NBU = Nie brał udziału
WS = Wycofał się
Z = Zdyskwalifikowany
CUT = Ze względu na niewystarczającą ilość punktów nie grał dalej (tzw. miss the cut)
"R" Remis
P64, P32, P16, PK = Rundy, w których zawodnik przegrał w mistrzostwach PGA
PK = Przegrana w kwalifikacjach
Zielone tło oznacza wygrane. Przez żółte tło rozumiemy znalezienie się w pierwszej 10.

</doc>
<doc id="3835607" url="https://pl.wikipedia.org/wiki?curid=3835607" title="Rezerwat przyrody &quot;Cieszynianka&quot;">
Rezerwat przyrody &quot;Cieszynianka&quot;



</doc>
<doc id="3835615" url="https://pl.wikipedia.org/wiki?curid=3835615" title="Robert Leroux">
Robert Leroux

Robert Leroux (ur. 22 sierpnia 1967) – francuski szermierz. Brązowy medalista olimpijski z Atlanty.
Specjalizował się w szpadzie. Brał udział w dwóch igrzyskach olimpijskich (IO 92, IO 96), 1996 zdobył brązowy medal w rywalizacji drużynowej, reprezentację Francji tworzyli również Jean-Michel Henry i Éric Srecki. Indywidualnie był dwunasty w 1996. Ma w dorobku szereg medali mistrzostw świata: złoto w drużynie w 1994, srebro w 1991, 1993 i 1995, indywidualnie był drugi w 1995 oraz trzeci w 1997.

</doc>
<doc id="3835618" url="https://pl.wikipedia.org/wiki?curid=3835618" title="Polska na zawodach Pucharu Europy w Lekkoatletyce 1985">
Polska na zawodach Pucharu Europy w Lekkoatletyce 1985

Polska na zawodach Pucharu Europy w Lekkoatletyce 1985 – wyniki reprezentacji Polski w 10. edycji Pucharu Europy w 1985.
Obie reprezentacje, męska i żeńska, wystąpiły w finale „A”, który odbył się w dniach 17–18 sierpnia 1985 w Moskwie.
Mężczyźni.
Polska zajęła 5. miejsce wśród ośmiu drużyn, zdobywając 85 punktów.
Kobiety.
Polska zajęła 6. miejsce wśród ośmiu drużyn, zdobywając 60 punktów.

</doc>
<doc id="3835620" url="https://pl.wikipedia.org/wiki?curid=3835620" title="2. deild Wysp Owczych (2013)">
2. deild Wysp Owczych (2013)

W roku 2013 odbywa się 20. edycja 2. deild Wysp Owczych – trzeciej ligi piłki nożnej Wysp Owczych. W rozgrywkach bierze udział 10 klubów z całego archipelagu. Drużyny z pierwszego i drugiego miejsca uzyskują prawo gry w 1. deild - drugim poziomie ligowym na archipelagu. W sezonie 2013 były to: AB II Argir oraz NSÍ II Runavík.

</doc>
<doc id="3835627" url="https://pl.wikipedia.org/wiki?curid=3835627" title="Polska na zawodach Pucharu Europy w Lekkoatletyce 1987">
Polska na zawodach Pucharu Europy w Lekkoatletyce 1987

Polska na zawodach Pucharu Europy w Lekkoatletyce 1987 – wyniki reprezentacji Polski w 11. edycji Pucharu Europy w 1987.
Obie reprezentacje, męska i żeńska, wystąpiły w finale „A”, który odbył się w dniach 27–28 czerwca 1987 w Pradze.
Mężczyźni.
Polska zajęła ostatnie 8. miejsce, zdobywając 58,5 punktów i spadła do grupy „B”.
Kobiety.
Polska zajęła 7. miejsce wśród ośmiu drużyn, zdobywając 45 punktów.

</doc>
<doc id="3835632" url="https://pl.wikipedia.org/wiki?curid=3835632" title="Pałace Krakowa">
Pałace Krakowa



</doc>
<doc id="3835634" url="https://pl.wikipedia.org/wiki?curid=3835634" title="Jam jest Legion">
Jam jest Legion

Jam jest Legion (fr.: "Je suis légion") – seria komiksowa autorstwa francuskiego scenarzysty Fabiena Nury'ego i amerykańskiego rysownika Johna Cassadaya, opublikowana w trzech tomach w latach 2004–2007 przez francuskie wydawnictwo Les Humanoïdes Associés. Po polsku w 2008 nakładem oficyny Sutoris ukazał się pierwszy tom, a w 2016 wydawnictwo OMG! Wytwórnia Słowobrazu opublikowało wydanie zbiorcze serii. Tytuł "Jam jest Legion" odwołuje się do fragmentu Ewangelii według św. Marka (5,9), w którym Jezus Chrystus, uzdrawiając opętanego człowieka, zwrócił się demona: „I zapytał go: »Jak ci na imię?«. Odpowiedział Mu: »Na imię mi Legion, bo nas jest wielu«”.
Fabuła.
Osadzona w konwencji historii alternatywnej, horroru i fantastyki naukowej seria rozgrywa się w 1942 roku czasie II wojny światowej. Niemieccy naziści testują w Rumunii tajną superbroń: dziesięcioletnią dziewczynkę, umiejącą kontrolować swoim umysłem wszystkie istoty, które miały kontakt z jej krwią. Brytyjski wywiad próbuje zapobiec dalszym pracom niemieckiej armii.
Nagrody.
W 2005 roku John Cassaday otrzymał Nagrodę Eisnera w kategorii najlepszego rysownika (Best Penciller/Inker) za pierwszy tom pt. "Faun tańczący".

</doc>
<doc id="3835636" url="https://pl.wikipedia.org/wiki?curid=3835636" title="Lymantriinae">
Lymantriinae



</doc>
<doc id="3835637" url="https://pl.wikipedia.org/wiki?curid=3835637" title="Malachi Richardson">
Malachi Richardson

 
Malachi Richardson (ur. 5 stycznia 1996 w Trenton) – amerykański koszykarz, występujący na pozycji rzucającego obrońcy, obecnie zawodnik Tauron GTK Gliwice.
W 2015 wystąpił w meczu gwiazd amerykańskich szkół średnich - McDonald’s All-American.
8 lutego 2018 trafił w wyniku transferu do Toronto Raptors w zamian za Bruno Caboclo.
6 lutego 2019 w wyniku wymiany trafił do Philadelphia 76ers. Dzień później został zwolniony. 17 sierpnia został zawodnikiem izraelskiego Hapoelu Unet Holon. 14 grudnia opuścił klub.
16 listopada 2021 dołączył do Kinga Szczecin. 16 grudnia 2022 zawarł umowę z Tauron GTK Gliwice.

</doc>
<doc id="3835638" url="https://pl.wikipedia.org/wiki?curid=3835638" title="António Feliciano de Castilho">
António Feliciano de Castilho

Antonio Feliciano de Castilho (ur. 1800, zm. 1875) – portugalski poeta, jeden z głównych reprezentantów romantyzmu.
Życiorys.
Antonio Feliciano de Castilho urodził się w Lizbonie 28 stycznia 1800 roku. Był synem lekarza José Feliciana de Castilho i jego żony Domícilii Máximy de Castilho. W wieku sześciu lat stracił wzrok. Życiowy sukces zawdzięczał fenomenalnej pamięci i pomocy swojego brata Augusta. Dzięki jego pomocy ukończył szkołę i studia wyższe na Uniwersytecie w Coimbrze. Opanował między innymi w sposób doskonały język łaciński i literaturę rzymską. Poeta debiutował w 1821 roku utworem "Cartas de Echo e Narciso", napisanym w stylu klasycznym, na którym się wychował. Natomiast tomy "Primavera" (1822) i "Amor e Melancholia" (1823), jakkolwiek kontynuujące typową dla oświecenia tradycję bukoliczną, zdradzają cechy romantyczne. Jednak niedługo potem autor dał się poznać publiczności jako dojrzały romantyk, wydając tomy "A noite de Castello" (1836) i "Cuimes do bardo" (1838). W 1834 Castilho ożenił się z Marią Isabel Baena Coimbra Portuga, która zmarła w 1837 roku. Epos o wstąpieniu na tron Jana VI przyniósł mu lukratywne stanowisko w Coimbrze. Podczas pobytu na Maderze ożenił się z Aną Carlotą Xavier Vidal, która urodziła mu ośmioro dzieci. Powróciwszy z Madery, założył pismo Revista Universal Lisbonense. Jako kompetentny filolog klasyczny był autorem wstępu i komentarzy do serii "Livraria Classica Portugueza" (1845–1847, 25 tomów). Założył też Towarzystwo Przyjaciół Literatury i Sztuki. W 1854 roku udał się w podróż do Brazylii, czego literackim świadectwem był "List do cesarzowej". W 1865, po śmierci Almeidy Garretta i zamilknięciu Alexandre'a Herculana, zajmował pierwszoplanową pozycję w gronie portugalskich literatów. Stan ten jednak nie trwał długo. Wraz z pojawieniem się młodych pisarzy takich jak Antero de Quental i João de Deus jego popularność zaczęła maleć. Kiedy dziesięć lat później umierał, sława nie była już jego udziałem.
Twórczość.
Antonio Feliciano de Castilho zaczynał jako autor klasycystycznej poezji sielankowej i właściwie do końca pozostał twórcą idealizującym rzeczywistość. Zbiory "A noite de Castello" i "Cuimes do bardo" zawierają w sobie wszystkie blaski i cienie jego twórczości. Brak wyższych idei artystycznych i intelektualnych poeta pokrywał emocjonalnym wdziękiem, czystością dykcji i melodyjną wersyfikacją. Wyrósłszy z nurtu poezji opisowej i dydaktycznej, widział świat nie takim, jakim jest, ale takim, jakim powinien być. Był też zasłużonym tłumaczem, między innymi Anakreonta, Wergiliusza, Owidiusza i Moliera.

</doc>
<doc id="3835640" url="https://pl.wikipedia.org/wiki?curid=3835640" title="Puchar Świata w biathlonie 2016/2017 – Östersund">
Puchar Świata w biathlonie 2016/2017 – Östersund

Zawody pucharu świata w biathlonie w Östersund były pierwszymi w sezonie 2016/2017 w tej dyscyplinie sportu. Konkurencje rozgrywano w dniach 27 listopada–4 grudnia. Rywalizacja odbyła się w biegu indywidualnym, sprincie, biegu pościgowym, sztafecie mieszanej oraz w pojedynczej sztafecie mieszanej.

</doc>
<doc id="3835641" url="https://pl.wikipedia.org/wiki?curid=3835641" title="Antonio Feliciano de Castilho">
Antonio Feliciano de Castilho



</doc>
<doc id="3835644" url="https://pl.wikipedia.org/wiki?curid=3835644" title="Polska na zawodach Pucharu Europy w Lekkoatletyce 1989">
Polska na zawodach Pucharu Europy w Lekkoatletyce 1989

Polska na zawodach Pucharu Europy w Lekkoatletyce 1989 – wyniki reprezentacji Polski w 12. edycji Pucharu Europy w 1989.
Reprezentacja żeńska wystąpiła w finale „A”, który odbył się w dniach 5–6 sierpnia 1989 w Gateshead. Reprezentacja męska wystąpiła w finale „B”, który odbył się w dniach 5–6 sierpnia 1989 w Brukseli.
Mężczyźni.
Polska zajęła 3. miejsce wśród ośmiu drużyn, zdobywając 102 punkty i pozostała w grupie „B”.
Kobiety.
Polska zajęła 6. miejsce wśród ośmiu drużyn, zdobywając 56 punktów i pozostała w grupie „A”.

</doc>
<doc id="3835646" url="https://pl.wikipedia.org/wiki?curid=3835646" title="Blessed Be">
Blessed Be

Blessed Be – piąty album studyjny fińskiej grupy The 69 Eyes. Został wyprodukowany przez Gaga Goodies/Poko Rekords. Album jest dalszym odejściem od wcześniejszej stylistyki glam rockowej ku rockowi gotyckiemu. Pierwszym singlem płyty był „Gothic Girl”, a następnym „Brandon Lee”.

</doc>
<doc id="3835652" url="https://pl.wikipedia.org/wiki?curid=3835652" title="Eriocraniidae">
Eriocraniidae



</doc>
<doc id="3835657" url="https://pl.wikipedia.org/wiki?curid=3835657" title="Mathis Contamine">
Mathis Contamine

Mathis Contamine (ur. 14 września 2001 w Thonon-les-Bains) – francuski skoczek narciarski. Medalista zimowego olimpijskiego festiwalu młodzieży Europy (2017). Uczestnik mistrzostw świata juniorów (2018–2021). Medalista mistrzostw kraju.
Przebieg kariery.
Osiągał międzynarodowe sukcesy w rywalizacji juniorskiej w młodszych kategoriach wiekowych – między innymi stał na podium nieoficjalnych letnich mistrzostw świata dzieci (srebro w konkursie indywidualnym 12-latków w 2012), OPA Games (brąz w indywidualnej rywalizacji rocznika 2000 i młodszych w 2015 oraz złoto rok później w konkursie indywidualnym rocznika 2001 i młodszych) oraz FIS Youth Cup (1. w Hinterzarten w sierpniu 2015).
W oficjalnych zawodach międzynarodowych rozgrywanych przez FIS zadebiutował w marcu 2015 w konkursie Alpen Cup w Chaux-Neuve. Pierwsze punkty w konkursie tej rangi zdobył we wrześniu 2015 w Einsiedeln. W pierwszej dziesiątce zawodów tego cyklu po raz pierwszy uplasował się 13 lutego 2016 w Planicy, gdzie zajął 10. pozycję. W FIS Cup po raz pierwszy wystartował we wrześniu 2015 w Einsiedeln, od razu zdobywając punkty za zajęcie 25. miejsca. W grudniu 2015 w Engelbergu zadebiutował w Pucharze Kontynentalnym (został zdyskwalifikowany w obu konkursach).
W 2017 wziął udział w zimowym olimpijskim festiwalu młodzieży Europy w Erzurum, gdzie zdobył brązowy medal w konkursie indywidualnym chłopców, a także srebrne krążki w rywalizacji drużynowej chłopców (w składzie Francji znaleźli się również Romane Dieu, Alessandro Batby i Jonathan Learoyd) oraz drużyn mieszanych (oprócz niego Francję reprezentowali także: Marine Bressand, Romane Dieu i Jonathan Learoyd. W lutym 2018 zadebiutował w mistrzostwach świata juniorów – w konkursie indywidualnym był 34., a w zmaganiach drużynowych uplasował się na 9. (zespoły mężczyzn) i 4. (drużyny mieszane) pozycji. Rok później ponownie wziął udział w imprezie tej rangi – indywidualnie awansował do drugiej serii, plasując się na 26. lokacie, a w rywalizacji drużynowej zajął 8. (mężczyźni) i 6. (mikst) miejsce.
W lipcu 2019 w Szczyrku po raz pierwszy zajął lokatę w czołowej dziesiątce FIS Cupu, plasując się na 5. i 6. pozycji. W sierpniu 2019 w miejscowości Frenštát pod Radhoštěm, w ramach letniej edycji cyklu, po raz pierwszy punktował w Pucharze Kontynentalnym, zajmując 14. lokatę. We wrześniu 2019 w Seefeld po raz pierwszy stanął na podium Alpen Cupu, zajmując 2. pozycję. W grudniu 2019 otrzymał powołanie na 68. Turniej Czterech Skoczni, jednak we wszystkich czterech startach odpadał w kwalifikacjach. Do rywalizacji w Pucharze Świata miał jeszcze powrócić na koniec sezonu 2019/2020 (został powołany na drugą połowę cyklu Raw Air), jednak, w związku z przedwczesnym zakończeniem sezonu, wziął udział tylko w kwalifikacjach do odwołanego konkursu w Trondheim. Wcześniej wystartował na mistrzostwach świata juniorów, w każdej z trzech konkurencji plasując się w czołowej dziesiątce – indywidualnie był 10., w konkursie drużynowym 7., a w rywalizacji drużyn mieszanych 6.
29 grudnia 2020 w Oberstdorfie, w ramach 69. Turnieju Czterech Skoczni, zadebiutował w konkursie głównym Pucharu Świata, zajmując 59. miejsce. W lutym 2021 w Lahti wystąpił na mistrzostwach świata juniorów, zajmując 18. miejsce w konkursie indywidualnym i 5. w drużynowym. W sezonie 2020/2021 w sumie czterokrotnie wystąpił w konkursach głównych Pucharu Świata, jednak ani razu nie zajął lokaty wyższej niż 50.
28 stycznia 2022 w Willingen awansował do drugiej serii rywalizacji zespołów mieszanych w Pucharze Świata, ostatecznie zajmując z francuskim zespołem 7. pozycję. W sezonie 2021/2022 w indywidualnych zawodach tego cyklu wystąpił dwukrotnie (także w Willingen, gdzie nie rozgrywano kwalifikacji), plasując się na 42. i 38. pozycji.
W 2019 zdobył srebrny medal w konkursie indywidualnym mistrzostw Francji. Ponadto, wraz z pierwszym zespołem Sabaudii, stawał na podium konkursów drużynowych zawodów tej rangi – w 2015 zdobył medal brązowy (w zespole, oprócz niego, skakali: Léa Lemare, Arthur Royer i Nicolas Mayer), w 2016 srebrny (w barwach drużyny, w której, oprócz niego, startowali jeszcze Tim Bernoud, Jonathan Learoyd i Arthur Royer), w 2018 brązowy (w składzie Sabaudii skakali wówczas: Jack White, Alessandro Batby i Jonathan Learoyd), złoty w 2019 (podobnie jak w 2018 skakali z nim wówczas White, Batby i Learoyd), 2020 (w porównaniu z poprzednimi mistrzostwami miejsce Learoyda w składzie drużyny Sabaudii zajął Valentin Foubert) i 2021 (skład jak w 2020) oraz srebrny w 2022 (w składzie Sabaudii White’a zastąpił Learoyd).

</doc>
<doc id="3835658" url="https://pl.wikipedia.org/wiki?curid=3835658" title="Allen Appel">
Allen Appel

Allen Appel (ur. 6 stycznia 1945) – amerykański powieściopisarz. Autor serii książek o podróżniku w czasie Alexie Balfourze, w której fikcja przeplata się z postaciami i wydarzeniami historycznymi.
Życiorys.
Allen Appel urodził się w Bethlehem (Pensylwania), a dorastał w Parkersburgu. W 1968 roku ukończył studia na West Virginia University, po czym przeprowadził się do Waszyngtonu, gdzie pracował jako ilustrator i fotograf. Zasłynął z serii kolaży ilustracji do magazynu "Sunday magazine" w sekcji "The Washington Post". Jego praca przyczyniła się do powstania jego pierwszej książki "Proust's Last Beer: A History of Curious Demises" (1980). Powieść powstała we współpracy z pisarzem Bobem Arnbec. Appel stworzył do tej książki czarno-białe kolaże przedstawiające postaci ludzi i zwierząt opisywanych w książce.
Twórczość.
W okresie między rokiem 1970 a 1980 Appel napisał pół tuzina powieści obyczajowych, jednak żadna z nich nie została opublikowana. Pierwszą opublikowaną książką była "Time After Time", która swoją premierę miała w 1985 roku. Powieść opowiadała historię profesora Alexa Balfour, który podróżował w czasie pomiędzy teraźniejszością, a czasami rosyjskiej rewolucji (1917). W czasie swoich nietypowych podróży Alex próbowała uratować cara Mikołaja II i jego rodzinę. W trakcie powieści główny bohater spotyka również Iwana Pawłowa, Włodzimierza Lenina, Lwa Trockiego oraz Grigorija Rasputina.
Wraz z przychylnymi opiniami, powieść otrzymała wyróżnienie najlepszej powieści dla młodzieży od Stowarzyszenia Bibliotek Amerykańskich
"Time After Time " jest pierwszą książką z serii o Alexie Balfour, chociaż autor przypisuje tę książkę do serii "Pastmaster". W powieściach Allena Appela bardzo często przedstawiane są postacie historyczne. Mark Twain oraz George Armstrong Custer są przedstawieni w książce "Twice Upon a Time " (1988). Stowarzyszenia Bibliotek Amerykańskich nominowała tę książkę jako książkę roku dla młodzieży. Orson Welles, Rita Hayworth, Franklin Delano Roosevelt pojawiają się w książce "Till the End of Time" (1990), która również była nominowana przez Stowarzyszenia Bibliotek Amerykańskich. W "In Time of War" (2003) akcja toczy się w okresie wojny secesyjnej. W książce przedstawiony jest Ambrose Bierce, dziennikarz, satyryk i nowelista amerykański, który jest w niej głównym bohaterem. "Sea of Time" napisana została w 1987 roku, natomiast opublikowana dopiero w roku 2012. Opisuje wydarzenia podczas rejsu Titanica.
Fotografia.
Praca Appela jako fotografa jest pokazywana w Galerii Kathleen Ewing.

</doc>
<doc id="3835660" url="https://pl.wikipedia.org/wiki?curid=3835660" title="Mniejsze zło">
Mniejsze zło



</doc>
<doc id="3835661" url="https://pl.wikipedia.org/wiki?curid=3835661" title="Stéphane Traineau">
Stéphane Traineau

Stéphane André Michel Traineau (ur. 16 czerwca 1966) – francuski judoka. Dwukrotny medalista olimpijski.
Brał udział w czterech igrzyskach olimpijskich (IO 88, IO 92, IO 96, IO 00), na dwóch zdobywał brązowe medale. Dwukrotnie - w 1996 i 2000 - był medalistą w wadze półciężkiej. Zdobył złoto (w 1991) i dwa brązowe medale mistrzostw świata (1993 i 1995). Piąty na MŚ w 1989 i 1995. Na mistrzostwach Europy wywalczył cztery złote medale (1990, 1992, 1993 i 1999) oraz dwa brązowe (1991 i 1995), był również wielokrotnym medalistą drużynowych mistrzostw kontynentu. Zdobył dwa medale na Igrzyskach śródziemnomorskich. Srebrny medalista wojskowych MŚ w 1988. Zdobył cztery złote medale mistrzostw Francji seniorów. Startował w Pucharze Świata w latach 1990, 1991 i 1993–2000.

</doc>
<doc id="3835662" url="https://pl.wikipedia.org/wiki?curid=3835662" title="Stephane Traineau">
Stephane Traineau



</doc>
<doc id="3835669" url="https://pl.wikipedia.org/wiki?curid=3835669" title="Janosik Prawdziwa historia">
Janosik Prawdziwa historia



</doc>
<doc id="3835670" url="https://pl.wikipedia.org/wiki?curid=3835670" title="Jorgos Papajanis">
Jorgos Papajanis

 
Jorgos Papajanis (gr. Γιώργος Παπαγιάννης; ur. 3 lipca 1997 w Amarusi) – grecki koszykarz, występujący na pozycji środkowego, obecnie zawodnik Panathinaikosu Ateny.
8 lutego 2018 został zwolniony przez Sacramento Kings. 8 marca podpisał 10-dniową umowę z Portland Trail Blazers. 18 lipca został zwolniony przez klub z Oregonu. 20 lipca po raz kolejny w karierze dołączył do greckiego Panathinaikosu Ateny.

</doc>
<doc id="3835671" url="https://pl.wikipedia.org/wiki?curid=3835671" title="Georgios Papagiannis">
Georgios Papagiannis



</doc>
<doc id="3835678" url="https://pl.wikipedia.org/wiki?curid=3835678" title="Wasting the Dawn">
Wasting the Dawn

Wasting the Dawn – czwarty album studyjny fińskiej grupy The 69 Eyes. Został wyprodukowany przez Gaga Goodies/Poko Rekords w 1999 roku. Międzynarodową sprzedażą zajęła się wytwórnia Roadrunner Records. Jest to ostatni album w twórczości zespołu osadzony bardziej w stylistyce glam rockowej niż rocka gotyckiego.

</doc>
<doc id="3835683" url="https://pl.wikipedia.org/wiki?curid=3835683" title="Paul Rivet">
Paul Rivet

Paul Rivet (ur. 7 maja 1876 w Wasigny, zm. 21 marca 1958 w Paryżu) – francuski etnolog, założyciel i od 1937 roku dyrektor Musée de l’Homme.
Jest twórcą teorii pacyficznej migracji ludów, które zasiedliły Amerykę Południową. W uzasadnieniu posłużył się wieloma zestawami zbieżności kulturowych, a nawet dowodami z zakresu parazytologii. Żeglarską migrację datował na okres od I w. p.n.e. do V w. n.e.
W 1925 roku Paul Rivet założył Instytut Etnologii (wspólnie z Marcelem Maussem i Lucienem Lévy-Bruhlem), gdzie w profesjonalny sposób prowadzono etnograficzne badania terenowe i akcentowano rolę kontekstu w pozyskiwaniu obiektów do kolekcji muzealnych.
W latach 30. XX wieku Paul Rivet angażował się politycznie, wyrażając sprzeciw wobec rosnącego w siłę faszyzmu, a po klęsce Francji w wojnie z Niemcami w 1940 roku czynnie uczestniczył w działaniach francuskiego ruchu oporu. 

</doc>
<doc id="3835684" url="https://pl.wikipedia.org/wiki?curid=3835684" title="Antero de Quental">
Antero de Quental

Antero de Quental (ur. 1842, zm. 1891) – portugalski myśliciel i poeta.
Życiorys.
Antero de Quental urodził się w miejscowości Ponta Delgada na Azorach 18 kwietnia 1842. Jego rodzicami byli weteran wojenny Fernando de Quental i jego żona Ana Guilhermina da Maia. Studiował na uniwersytecie w Coimbrze. Szybko stał się nieformalnym przywódcą studentów. Występując jako rzecznik młodej generacji atakował swojego byłego nauczyciela, znanego poetę i tłumacza Antónia Feliciana de Castilho.
U poety rozwinęła się poważna choroba kręgosłupa. Bezskutecznie leczył się zarówno w kraju, jak i w Paryżu. Cierpiąc z powodu fizycznego bólu, bezsenności i ostrej depresji, 11 września 1891 roku popełnił samobójstwo w Ponta Delgada. Zastrzelił się na ławce w parku.
18 kwietnia 2012 roku, w sto siedemdziesiątą rocznicę urodzin poety, firma Google umieściła w swojej wyszukiwarce doodle jemu poświęcony.
Twórczość.
Ambicją Antera de Quental była filozofia, ale nie miał umysłu analitycznego na tyle, żeby swoje przemyślenia połączyć w spójny system. Dlatego jest znany i ceniony przede wszystkim jako poeta. Był twórcą stosunkowo płodnym. Jego najważniejszym dziełem są "Odas Modernas" ("Ody nowoczesne"), wydane w 1865 roku. Antero de Quental pisał poezję kunsztowną. Wykorzystywał klasyczne strofy, w tym tercynę ("Panteísmo") i oktawę ("À história"). Najchętniej wypowiadał się w formie sonetu. Był i jest uważany za mistrza tej formy. W sonetach poeta wyraża swoją postawę życiową, sceptyczną i antyreligijną. Inspiracji szukał w pismach Georga Wilhelma Friedricha Hegla, Gottfrieda Wilhelma Leibniza i Immanuela Kanta, ale także w zabytkach buddyjskich.
Poeta pisał również eseje. Do najważniejszych jego tekstów należy esej "Bom Senso e Bom Gosto" ("Dobry zmysł i dobry gust"), opublikowany w 1865 roku, w którym sprzeciwia się modelowi literatury forsowanemu przez Antónia Feliciana de Castilho, twórczości pięknej, ale oderwanej od życia.
W 1922 roku ukazała się anglojęzyczna edycja wierszy poety w tłumaczeniu S. Griswolda Morleya.

</doc>
<doc id="3835692" url="https://pl.wikipedia.org/wiki?curid=3835692" title="Towarzystwo">
Towarzystwo



</doc>
<doc id="3835697" url="https://pl.wikipedia.org/wiki?curid=3835697" title="Dejounte Murray">
Dejounte Murray

Dejounte Dashaun Murray (ur. 19 września 1996 w Seattle) – amerykański koszykarz występujący na pozycji rozgrywającego, aktualnie zawodnik Atlanty Hawks.
30 czerwca 2022 został wytransferowany do Atlanty Hawks.

</doc>
<doc id="3835700" url="https://pl.wikipedia.org/wiki?curid=3835700" title="Florence Harding">
Florence Harding



</doc>
<doc id="3835701" url="https://pl.wikipedia.org/wiki?curid=3835701" title="Seo Hyo-rim">
Seo Hyo-rim

Seo Hyo-rim (ur. 6 stycznia 1985) – aktorka z Korei Południowej

</doc>
<doc id="3835708" url="https://pl.wikipedia.org/wiki?curid=3835708" title="Aleksander Dębski">
Aleksander Dębski



</doc>
<doc id="3835710" url="https://pl.wikipedia.org/wiki?curid=3835710" title="Salt River (Arizona)">
Salt River (Arizona)

Salt River (język o’odham: "Onk Akimel", język Yavapai: "ʼHakanyacha") – rzeka w Stanach Zjednoczonych, przepływająca przez Arizonę, największy dopływ rzeki Gila River. 
Długość Salt River to 322 kilometry (200 mil), a powierzchnia dorzecza wynosi blisko 15,5 tys. km². 
Za początek rzeki uznaje się połączenie strumieni White River i Black River w górach White Mountains na terenie Fort Apache Indian Reservation w hrabstwie Gila.
Angielska nazwa rzeki Salt River (pol. Rzeka Słona) wzięła się od słonawego posmaku jej wody. Sól pochodzi ze znajdujących się w górnym jej biegu słonych źródeł i złóż solnych, przez które rzeka przepływa. Ze złóż tych Apacze tradycyjnie pozyskiwali sól.; obecnie znajdują się one na terytorium ich rezerwatu. Inne nazwy to Rio Asuncion (od jej prawdopodobnego europejskiego odkrywcy, brata Juana de la Asuncion) i Rio Azul lub Blau Fluss (Rzeka Niebieska, odpowiednio po hiszpańsku lub niemiecku.
Według badań z lat 1960. złoża soli nie przedstawiały wartości komercyjnej, choć mogły być lokalnie wykorzystywane, w szczególności dla bydła. Próby przemysłowego wydobycia z lat 1870. nie powiodły się, bo sól miała być wykorzystana w przetwórstwie rud srebra, których kopalnie upadły. Słone źródła w okolicach Salt Banks, głównego obszaru solnego, mają zasolenie ok. 1-1,3%, a łączna ilość rozpuszczonych minerałów, głównie sodu, spływająca z ich wodą do rzeki wynosi ok. 140 ton dziennie (ok. 50 tys. ton rocznie).
W trzech jeziorach wykryto martwe ryby w 2022, prawdopodobnie przyczyną były złotowiciowce 
Turystyka i rekreacja.
Rzeka w górnym biegu tworzy głęboki kanion o ścianach wysokich na 200-390 metrów. Znaczny spadek wody w tej części (ponad 6 m na milę) oraz widowiskowe otoczenie sprawiły, iż rzeka stała się popularnym miejscem do organizacji 1-3-dniowych spływów, charakteryzujących się dużym stopniem trudności (rafting). W spokojniejszych częściach rzeki oraz po zbiornikach wodnych urządzane są spływy kajakowe.
Największym sztucznym zbiornikiem na rzece jest Jezioro Roosevelta, zajmujące powierzchnię około 85 km². Duże zbiorniki są także popularnym miejscem uprawiania żeglarstwa i innych sportów wodnych i znajdują się na nich mariny.
Pobór wody.
W środkowym i dolnym biegu rzeki zbudowano cztery zbiorniki retencyjne, których tamy wzniesiono w ramach projektu "Salt River Project Agricultural Improvement and Power District", zainicjowanego w 1903 roku przez prezydenta Theodore’a Roosevelta. Na rzece zbudowano Zaporę Roosevelta ("Theodore Roosevelt Dam"), tworzącą Jezioro Roosevelta, tamę "Horse Mesa Dam", tworzącą jezioro Apache, tamę "Mormon Flat Dam", tworzącą jezioro Canyon ("Canyon Lake"), oraz tamę "Stewart Mountain Dam", która utworzyła jezioro Saguaro ("Saguaro Lake"). Woda wykorzystywana jest do celów rolniczych oraz do zaopatrzenia mieszkańców metropolii Phoenix. 
Ilość przepływającej wody charakteryzuje się znacznymi rocznymi wahaniami z minimum przypadającym na miesiące maj-czerwiec oraz maksimum w miesiącach lipiec-wrzesień. Różnice pomiędzy miesięcznym minimum a maksimum wynoszą ponad 3000%. Ze względu na duży pobór wody jej średnioroczny przepływ przy ujściu rzeki jest mniejszy niż w jej środkowym biegu i wynosi w Phoenix 5,7 m³/s wobec 25 m³/s w pobliżu Roosevelt Dam.

</doc>
<doc id="3835719" url="https://pl.wikipedia.org/wiki?curid=3835719" title="Giovanni Fausti">
Giovanni Fausti

Giovanni Fausti SJ (ur. 19 października 1899 w Brozzo k. Brescii, zm. 4 marca 1946 w Szkodrze) – włoski jezuita pracujący w Albanii, więzień sumienia, błogosławiony Kościoła katolickiego.
Życiorys.
Był najstarszym spośród dwunastu synów rolnika Paolo Antonio i Marii Fausti (z d. Sigolini). Kształcił się w seminarium duchownym w Brescii. W 1917 został powołany do wojska, uczył się w Akademii Wojskowej w Modenie. Służbę wojskową zakończył w 1920 w randze porucznika artylerii. W tym samym roku podjął studia teologiczne w Papieskim Uniwersytecie Gregoriańskim w Rzymie. 9 lipca 1922 został w Rzymie wyświęcony na księdza. 30 października 1924 wstąpił w Gorycji do zakonu jezuitów. W 1929 został skierowany do Albanii, gdzie prowadził zajęcia z filozofii w seminarium w Szkodrze. W Albanii zaangażował się w kwestie dialogu między chrześcijaństwem, a islamem. Tematyce tej poświęcił kilka artykułów publikowanych w czasopiśmie "La Civiltà Cattolica". W 1932 wyjechał z Albanii do Mantui, gdzie rozpoznano u niego początki gruźlicy. W latach 1933–1936 przeszedł długą kurację – początkowo w austriackim Tyrolu, a następnie w Davos. Po wyzdrowieniu powrócił do Albanii i do wykładów w szkoderskim seminarium, w którym objął funkcję rektora.
W 1943 przeniósł się do Tirany. Był świadkiem walk o Tiranę w listopadzie 1944, w czasie których został ranny w rękę. W 1945 mianowany wiceprowincjałem zakonu jezuitów. Aresztowany 31 grudnia 1945, wspólnie z ks. Danielem Dajanim przez funkcjonariuszy Departamentu Obrony Ludu. Przez dwa miesiące Fausti przebywał w odosobnieniu, był poddany torturom. Oskarżano go o działalność szpiegowską na rzecz Watykanu i państw zachodnich. W lutym 1946 stanął przed sądem, który 22 lutego skazał go na karę śmierci. 4 marca 1946 został rozstrzelany pod murem cmentarza katolickiego w Szkodrze. Jego ostatnie słowa miały brzmieć: "Niech żyje Chrystus król, niech żyje Albania".
Fausti znajduje się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016. W szkole w Brozzo, do której uczęszczał odsłonięto popiersie błogosławionego.

</doc>
<doc id="3835721" url="https://pl.wikipedia.org/wiki?curid=3835721" title="Jan Dębski">
Jan Dębski



</doc>
<doc id="3835722" url="https://pl.wikipedia.org/wiki?curid=3835722" title="Kustaa Rovio">
Kustaa Rovio

Kustaa (Gustaw) Rovio (ur. 23 stycznia 1887 w Petersburgu, zm. 21 kwietnia 1938 w Kommunarce) – fiński polityk komunistyczny, radziecki działacz partyjny.
Życiorys.
W 1905 wstąpił do SDPRR, w kwietniu 1917 został szefem milicji Helsinek, po zakończeniu wojny domowej w Finlandii i przegranej komunistów udał się do Rosji radzieckiej, gdzie we wrześniu 1918 został redaktorem gazety "Słoboda" w Piotrogrodzie. Później został komisarzem 3 piotrogrodzkich fińskich kursów piechoty, a we wrześniu 1920 komisarzem 1 piotrogrodzkiej szkoły piechoty kadry dowódczej Armii Czerwonej, potem do 1927 był komisarzem międzynarodowej szkoły wojskowej i jednocześnie w 1926 sekretarzem fińskiej sekcji Północno-Zachodniego Biura WKP(b). W 1927 został prorektorem leningradzkiego oddziału Komunistycznego Uniwersytetu Mniejszości Narodowych Zachodu im. Juliana Marchlewskiego, następnie do 1929 był dyrektorem wydawnictwa "Kirja", od czerwca 1929 do 21 sierpnia 1935 sekretarzem odpowiedzialnym/I sekretarzem Karelskiego Komitetu Obwodowego WKP(b), później do lipca 1937 członkiem Rady Najwyższej RFSRR.
9 lipca 1937 został aresztowany, 21 kwietnia 1938 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i rozstrzelany. 16 lipca 1955 pośmiertnie zrehabilitowany.

</doc>
<doc id="3835724" url="https://pl.wikipedia.org/wiki?curid=3835724" title="Stadion Legii">
Stadion Legii



</doc>
<doc id="3835733" url="https://pl.wikipedia.org/wiki?curid=3835733" title="Pēteris Irklis">
Pēteris Irklis

Pēteris Irklis (ros. Пётр Андреевич Ирклис, ur. 15 stycznia 1887 w Rydze, zm. 9 września 1937 w Leningradzie) – radziecki działacz partyjny.
Życiorys.
W 1905 wstąpił do SDPRR, a w 1918 do Armii Czerwonej, po zajęciu Łotwy przez Armię Czerwoną był funkcjonariuszem partyjnym, po wyjeździe z Łotwy został przewodniczącym Komitetu Wykonawczego Łuskiej Rady Powiatowej i sekretarzem odpowiedzialnym Łuskiego Komitetu Powiatowego RKP(b). W latach 1927-1929 był sekretarzem odpowiedzialnym Leningradzkiego Komitetu Okręgowego WKP(b), od września 1929 sekretarzem odpowiedzialnym centralno-miejskiego rejonowego komitetu WKP(b) w Leningradzie, a od 1930 do grudnia 1931 kierownikiem wydziału Leningradzkiego Komitetu Obwodowego WKP(b). Od 13 grudnia 1931 do stycznia 1934 był sekretarzem, od lutego 1934 do października 1935 III sekretarzem Leningradzkiego Komitetu Obwodowego WKP(b), a od 21 sierpnia 1935 do lipca 1937 I sekretarzem Karelskiego Komitetu Obwodowego WKP(b).
21 lipca 1937 został aresztowany podczas wielkiej czystki, następnie skazany na śmierć i rozstrzelany. W 1956 pośmiertnie zrehabilitowany.

</doc>
<doc id="3835739" url="https://pl.wikipedia.org/wiki?curid=3835739" title="Johan Emil Järvisalo">
Johan Emil Järvisalo

Johan Emil Järvisalo (ros. Иоганн Андреевич Ярвисало, ur. 11 marca 1888, zm. 14 maja 1929 w Pietrozawodsku) – radziecki działacz partyjny.
Życiorys.
Od 1920 należał do WKP(b), był sekretarzem Karelskiego Komitetu Rewolucyjnego, później sekretarzem odpowiedzialnym Kemskiego Powiatowego Komitetu RKP(b) w Karelii. Od 1922 do 27 maja 1923 był sekretarzem odpowiedzialnym Komitetu Obwodowego WKP(b) Karelskiej Komuny Pracowniczej, a od 27 maja 1923 do końca życia sekretarzem odpowiedzialnym Karelskiego Komitetu Obwodowego WKP(b).

</doc>
<doc id="3835741" url="https://pl.wikipedia.org/wiki?curid=3835741" title="Noëlig Revilliod Blanchard">
Noëlig Revilliod Blanchard

Noëlig Revilliod Blanchard (ur. 20 grudnia 1997 w Sallanches) – francuski skoczek narciarski. Uczestnik mistrzostw świata juniorów (2016) i zimowego olimpijskiego festiwalu młodzieży Europy (2013). Dwukrotny drużynowy mistrz Francji.
Przebieg kariery.
Zadebiutował w oficjalnych zawodach międzynarodowych rozgrywanych przez FIS w lutym 2013 podczas zimowego olimpijskiego festiwalu młodzieży Europy w Râșnovie, gdzie indywidualnie był 32., a w rywalizacji drużynowej zajął 9. pozycję. W marcu 2013 w Chaux-Neuve po raz pierwszy wziął udział w konkursie Alpen Cupu. Pierwsze punkty zawodów tej rangi zdobył w styczniu 2015 w Oberwiesenthal, a najlepszy wynik zanotował w lutym tego samego roku (11. pozycja w Kranju).
We wrześniu 2013 w Einsiedeln zadebiutował w zawodach FIS Cup. Punkty tego cyklu po raz pierwszy zdobył w lutym 2015 w Hinterzarten, a zajęte wówczas 18. miejsce jest dotąd jego najlepszym w zawodach tej rangi. W lutym 2015 zadebiutował w Pucharze Kontynentalnym, jednak nie zdobył jeszcze punktów tego cyklu (najwyżej, na 36. pozycji, był 4 marca 2016 w Vikersund).
Raz brał udział w mistrzostwach świata juniorów – w 2016 w konkursie indywidualnym zajął 34. miejsce, a w obu konkursach drużynowych (zarówno mężczyzn, jak i mieszanym) uplasował się na 10. pozycji.
Dwukrotnie zdobywał tytuł mistrza Francji w konkursach drużynowych – zarówno w 2015, jak i w 2016 w barwach zespołu Mont Blanc, w którym, oprócz niego, startowali jeszcze Thomas Roch Dupland, François Braud i Vincent Descombes Sevoie.

</doc>
<doc id="3835742" url="https://pl.wikipedia.org/wiki?curid=3835742" title="Noelig Revilliod Blanchard">
Noelig Revilliod Blanchard



</doc>
<doc id="3835744" url="https://pl.wikipedia.org/wiki?curid=3835744" title="Marla Maples">
Marla Maples

Marla Ann Maples (ur. 27 października 1963 w Dalton w Georgii) – amerykańska aktorka i osobowość telewizyjna, była żona miliardera i prezydenta Stanów Zjednoczonych Donalda Trumpa.
Życiorys.
Urodziła się jako córka agenta nieruchomości Stanleya Edwarda Maplesa i modelki Laury Ann Locklear. Jej kuzynką jest aktorka Heather Locklear. Maples uczęszczała do Northwest Whitfield High School w Tunnel Hill.
W 1983 roku zdobyła tytuł Miss Georgii, a także wygrała konkurs "Miss Resaca Beach Poster Girl Contest". W 1986 roku zadebiutowała jako aktorka niewielką rolą w filmie "Maksymalne przyspieszenie".
W 1989 roku poznała Donalda Trumpa, w czasie, gdy ten był mężem Ivany Zelníčkovej. Rok później jej związek z Trumpem wyszedł na jaw – w konsekwencji Ivana złożyła pozew o rozwód, który został sfinalizowany w 1992 roku.
W 1991 roku pojawiła się jako gość specjalny gali WWE WrestleMania VII. W walce wieczoru pomiędzy Hulkiem Hoganem a Sgt. Slaughterem (Robert Remus) pełniła rolę sędziego mierzącego czas. W tym samym roku wystąpiła gościnnie w serialu "Projektantki". W sierpniu 1992 roku zagrała w broadwayowskiej produkcji "The Will Rogers Follies".
W październiku 1993 roku przyszło na świat jedyne dziecko Donalda i Marli, córka Tiffany, natomiast dwa miesiące później para wzięła ślub. W weselu, które odbyło się w nowojorskim Hotelu Plaza uczestniczyło ponad tysiąc gości.
Lata 1996-1999 to okres wzmożonej aktywności zawodowej Marli Maples. Wystąpiła wtedy w takich filmach, jak "Krytyczna decyzja", "Na dobre i złe", "Happiness", "Życzenie wigilijne Richiego Richa", "Czarne i białe" czy "Roszada serc". Ponadto pojawiła się gościnnie w serialach "Spin City" i "Pomoc domowa", a także była współgospodarzem wyborów Miss Universe 1996 i 1997 oraz Miss USA 1997.
W 1997 roku Trump i Maples ogłosili separację, z kolei w 1999 roku odbył się ich rozwód.
W 2006 roku Marla Maples zagrała w filmie "Kochałam Anabelle". Z kolei w 2011 roku wróciła na nowojorskie deski teatralne rolą w produkcji "Love, Loss and What I Wore".
W 2013 roku wydała płytę "The Endless". W grudniu 2014 roku zdobyła nagrodę "Hollywood Music in Media Award" za najlepszą piosenkę New age z tego albumu, „House of Love”.
W 2015 roku wystąpiła w nagrodzonym na "Kingdomwood Christian Film Festival" filmie "Switching Lanes" w reżyserii Thomasa Mikala Forda. 8 marca 2016 roku została ogłoszona jednym z uczestników 22. sezonu amerykańskiej edycji programu Taniec z gwiazdami. Wraz ze swoim partnerem Tonym Dovolanim zajęła w nim 10. miejsce (odpadli w 3. odcinku).

</doc>
<doc id="3835745" url="https://pl.wikipedia.org/wiki?curid=3835745" title="Noélig Revilliod Blanchard">
Noélig Revilliod Blanchard



</doc>
<doc id="3835746" url="https://pl.wikipedia.org/wiki?curid=3835746" title="Noélic Revilliod Blanchard">
Noélic Revilliod Blanchard



</doc>
<doc id="3835747" url="https://pl.wikipedia.org/wiki?curid=3835747" title="Noelic Revilliod Blanchard">
Noelic Revilliod Blanchard



</doc>
<doc id="3835749" url="https://pl.wikipedia.org/wiki?curid=3835749" title="Noëlic Revilliod Blanchard">
Noëlic Revilliod Blanchard



</doc>
<doc id="3835752" url="https://pl.wikipedia.org/wiki?curid=3835752" title="Wasilij Awierkijew">
Wasilij Awierkijew

Wasilij Pietrowicz Awierkijew (, ur. 1 kwietnia 1894 we wsi Pogranicznyje Konduszy w guberni ołonieckiej, zm. 30 listopada 1936) – radziecki działacz państwowy i partyjny.
Życiorys.
Od 1917 do sierpnia 1918 był członkiem Czerwonej Gwardii, uczestniczył w rewolucyjnych walkach bolszewików, został ranny. Od sierpnia 1918 należał do RKP(b), później został pomocnikiem szefa oddziału aprowizacyjnego w guberni tambowskiej i agentem odpowiedzialnym tambowskiego gubernialnego komitetu aprowizacyjnego, następnie do lutego 1921 kierował kilkoma oddziałami rekwizycyjnymi w guberni tambowskiej. Był szefem Zarządu Zaopatrzenia Wojskowo-Żywnościowego 14 Samodzielnej Brygady Kawalerii, potem pełnomocnikiem Zarządu Zaopatrzenia Wojskowo-Żywnościowego Samodzielnej Armii Kozackiej, później organizatorem kolektywu RKP(b) fabryki w Piotrogrodzie i rejonowego komitetu RKP(b) w Leningradzie, od 1925 do stycznia 1926 kierował Wydziałem Organizacyjnym Komitetu Powiatowego RKP(b)/WKP(b) w Leningradzie, a od kwietnia 1926 do kwietnia 1927 Wydziałem Organizacyjnym Komitetu Powiatowego WKP(b) w Pskowie. Od kwietnia do sierpnia 1927 był instruktorem Komitetu Gubernialnego WKP(b) w Pskowie, potem zastępcą kierownika i kierownikiem Wydziału Organizacyjnego Komitetu Miejskiego WKP(b) w Pskowie, następnie Komitetu Okręgowego WKP(b) w Pskowie, a od marca 1928 do kwietnia 1929 Komitetu Okręgowego WKP(b) w Czerepowcu. Od kwietnia 1929 do 1931 był przewodniczącym Karelskiej Krajowej Rady Związków Zawodowych, 1931-1933 słuchaczem kursów marksizmu-leninizmu przy KC WKP(b), od 1933 do stycznia 1934 sekretarzem Komitetu Miejskiego WKP(b) w Pietrozawodsku, od 13 stycznia 1934 do lutego 1935 przewodniczącym Centralnego Komitetu Wykonawczego (CIK) Karelskiej ASRR, a 1935-1936 ludowym komisarzem ochrony zdrowia Karelskiej ASRR. 
Został wykluczony z WKP(b), wkrótce potem popełnił samobójstwo.

</doc>
<doc id="3835762" url="https://pl.wikipedia.org/wiki?curid=3835762" title="Barbara Rymsza">
Barbara Rymsza

Barbara Rymsza (ur. 8 listopada 1954 w Poznaniu) – polska inżynier, dr hab. inż., specjalistka w zakresie budownictwa związana z Instytutem Badawczym Dróg i Mostów w Warszawie (IBDiM) i Uniwersytetem Warmińsko-Mazurskim w Olsztynie. 
Zajmuje się kwestiami wytrzymałości obiektów budowlanych, nośnością konstrukcji mostowych, ekologią i mykologią budynków. Jej zainteresowania naukowe obejmują także renowację zabytków i historię budownictwa w Polsce. 
Wystąpiła z inicjatywą stworzenia w IBDiM pontiseum, czyli muzeum konstrukcji mostowych. Jako kierownik prac brała udział w wydobyciu fragmentów mostu Kierbedzia, wysadzonego przez Wehrmacht w 1944 roku. Była też pomysłodawczynią budowy repliki mostu łyżwowego pod Czerwińskiem, który w 1410 roku umożliwił szybką przeprawę wojsk polskich przed bitwą pod Grunwaldem.

</doc>
<doc id="3835763" url="https://pl.wikipedia.org/wiki?curid=3835763" title="Nikołaj Archipow">
Nikołaj Archipow

Nikołaj Wasiljewicz Archipow (ros. Николай Васильевич Архипов, ur. 1894 we wsi Rugoziero w guberni ołonieckiej, zm. 14 stycznia 1938 w Pietrozawodsku) – radziecki działacz państwowy i partyjny.
Życiorys.
Był Karelem. W 1918 walczył w oddziale partyzanckim w guberni ołonieckiej, od 1920 należał do RKP(b) i pracował w Kemi w Karelskiej Komunie Pracowniczej, od 4 września 1923 do listopada 1924 był ludowym komisarzem spraw wewnętrznych Karelskiej ASRR. Następnie 1924-1929 był ludowym komisarzem rolnictwa Karelskiej ASRR, w 1931 stałym przedstawicielem Centralnego Komitetu Wykonawczego (CIK) Karelskiej ASRR przy Prezydium WCIK, a od lutego 1935 do października 1937 przewodniczącym CIK Karelskiej ASRR.
26 października 1937 podczas wielkiej czystki został aresztowany, następnie skazany na śmierć i rozstrzelany. Pośmiertnie zrehabilitowany.

</doc>
<doc id="3835767" url="https://pl.wikipedia.org/wiki?curid=3835767" title="Polska na zawodach Pucharu Europy w Lekkoatletyce 1991">
Polska na zawodach Pucharu Europy w Lekkoatletyce 1991

Polska na zawodach Pucharu Europy w Lekkoatletyce 1991 – wyniki reprezentacji Polski w 13. edycji Pucharu Europy w 1991.
Reprezentacja żeńska wystąpiła w finale „A”, który odbył się w dniach 29–30 czerwca 1991 we Frankfurcie nad Menem. Reprezentacja męska wystąpiła w finale „B”, który odbył się w dniach 22–23 czerwca 1991 w Barcelonie.
Mężczyźni.
Polska zajęła 2. miejsce wśród ośmiu drużyn, zdobywając 116 punktów i zapewniła sobie udział w rozgrywkach Superligi Pucharu Europy w 1993.
Kobiety.
Polska zajęła 6. miejsce wśród ośmiu drużyn, zdobywając 55 punktów i zapewniła sobie udział w Superlidze Pucharu Europy w 1993.

</doc>
<doc id="3835771" url="https://pl.wikipedia.org/wiki?curid=3835771" title="Ulica Warszawska w Milanówku">
Ulica Warszawska w Milanówku

Ulica Warszawska jest najdłuższą ulicą Milanówka, biegnącą wzdłuż torów PKP od wschodniej granicy miasta z Brwinowem, aż do granicy zachodniej z Grodziskiem Mazowieckim. W połowie ulicy od stacji kolejowej do krańca wschodniego jest drogą powiatową. Jest drogą dojazdową z centrum miejscowości do szosy Warszawa - Żyrardów. 
Przebieg.
Rozpoczyna bieg od zachodniej granicy Milanówka, w okolicach przepustu na rzece Rokicianka. Następnie biegnie ciągle wzdłuż torów kolejowych obok osiedla mieszkaniowego TBSów, Prywatnej Szkoły Podstawowej, dawnej Fabryki Jedwabnik, Gimnazjum przy Brzozowej, Truskawkowego Przedszkola w Willi Księżanka, obok kapliczki Matki Boskiej, pod wiaduktem samochodowym, obok dawnego kina Orzeł, Domu Piekarskiego, zabytkowego budynku Poczty, dawnej stacji WKD, stacji PKP do centrum miasta. 
Dalej za ciągiem sklepów przy stacji PKP ulica biegnie obok Straży Pożarnej, dawnej filii Przedszkola nr 1, zabytkowej willi Jolancin, obok kładki pieszo-rowerowej nad torami PKP, kaplicy Serca Jezusowego na rogu ul. Podwiejskiej, aż do granicy wschodniej miasta. 

</doc>
<doc id="3835772" url="https://pl.wikipedia.org/wiki?curid=3835772" title="Le Poizat-Lalleyriat">
Le Poizat-Lalleyriat

Le Poizat-Lalleyriat – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia dwóch wcześniejszych gmin: Lalleyriat oraz Le Poizat. Siedzibą gminy została miejscowość Lalleyriat. W 2013 roku populacja wyżej wymienionych gmin wynosiła 711 mieszkańców.

</doc>
<doc id="3835778" url="https://pl.wikipedia.org/wiki?curid=3835778" title="Edvard Gylling">
Edvard Gylling

Edvard Otto Vilhelm Gylling (ur. 30 listopada 1881 w Kuopio, zm. 14 czerwca 1938 w Kommunarce) – działacz i przewodniczący Socjaldemokratycznej Partii Finlandii, premier Karelskiej ASRR (1923-1935).
Życiorys.
W 1903 ukończył studia na Wydziale Ekonomicznym Uniwersytetu Aleksandrowskiego w Helsinkach i został kandydatem nauk filozoficznych, w 1904 wstąpił do Socjaldemokratycznej Partii Finlandii, od sierpnia 1908 do lutego 1910 i ponownie od lutego 1911 do maja 1918 był deputowanym do Sejmu Finlandii. W 1909 uzyskał doktorat z filozofii, 1910-1918 był docentem Uniwersytetu Aleksandrowskiego w Helsinkach i jednocześnie 1913-1917 członkiem Komitetu Wykonawczego Socjaldemokratycznej Partii Finlandii, a 1917-1918 przewodniczącym tej partii. Od marca do 26 kwietnia 1918 był pełnomocnikiem ds. finansów Rady Pełnomocników Ludowych Finlandii, w 1918 szefem Głównego Sztabu Czerwonej Gwardii Finlandii, po zakończeniu wojny domowej w Finlandii i przegranej "czerwonych" 1918-1920 przebywał na emigracji w Szwecji. W 1920 udał się do Rosji radzieckiej, wstąpił do WKP(b) i został przewodniczącym Karelskiego Komitetu Rewolucyjnego (od 7 czerwca 1920 do 11 lutego 1921). Od lutego 1921 do września 1923 był przewodniczącym Komitetu Wykonawczego Obwodowej Rady Karelskiej Komuny Pracowniczej, jednocześnie od grudnia 1921 do lutego 1922 przewodniczącym Karelo-Murmańskiego Komitetu Rewolucyjnego, następnie od 4 września 1923 do 5 listopada 1935 przewodniczącym Rady Komisarzy Ludowych Karelskiej ASRR, a od 1936 do lipca 1937 pracownikiem naukowym Instytutu Gospodarki Światowej i Polityki Światowej.
17 lipca 1937 został aresztowany podczas wielkiego terroru, 14 czerwca 1938 skazany na śmierć przez Wojskowe Kolegium Sądu Najwyższego ZSRR i rozstrzelany. 16 lipca 1955 pośmiertnie zrehabilitowany.

</doc>
<doc id="3835779" url="https://pl.wikipedia.org/wiki?curid=3835779" title="Jonathan Paul">
Jonathan Paul

Jonathan Anton Alexander Paul (ur. 12 maja 1853 w Gartz nad Odrą, zm. 25 kwietnia 1931 w Lauter w Saksonii) – niemiecki pionier ruchu zielonoświątkowego, pierwotnie pastor luterański, biblista i tłumacz Biblii.
Życiorys.
Urodził się w rodzinie duchownego luterańskiego. Szkołę średnią ukończył w Szczecinie, a studia teologiczne odbył na Uniwersytecie w Greifswaldzie. Po ordynacji został wikariuszem parafii ewangelickiej w Nörenberg (obecnie Ińsko) na terenie dzisiejszej Polski. W 1889 objął stanowisko pastora parafii w Ravenstein (obecnie Wapnica). Dał się wówczas poznać jako działacz pietystyczny i zwolennik ruchu świętości. W 1906 odwiedził w Oslo utożsamiającego się z ruchem zielonoświątkowym pastora Thomasa Ball Barratta. Pod jego wpływem związał się z pentekostalizmem. Po potępieniu tego typu pobożności przez niemieckich teologów pietystycznych w "Deklaracji berlińskiej z 1909" był współzałożycielem utworzonej w 1914 pierwszej denominacji zielonoświątkowej w Niemczech pn. "Mülheimer Verband" (obecnie: "Mülheimer Verband Freikirchlich-Evangelischer Gemeinden" – "Mülheimski Związek Zborów Wolnokościelno-Ewangelickich"). Stał się wiodącą postacią niemieckiego ruchu zielonoświątkowego, kaznodzieją, wydawcą czasopism, redaktorem kancjonału pt. "Pfingstjubel". Był współautorem tłumaczenia Biblii na współczesny język niemiecki pt. "Das Neue Testament in der Sprache der Gegenwart" (1914).

</doc>
<doc id="3835782" url="https://pl.wikipedia.org/wiki?curid=3835782" title="Michaił Kujukow">
Michaił Kujukow

Michaił Michajłowicz Kujukow (ros. Михаил Михайлович Куюков, ur. 22 listopada 1924 we wsi Abaszewo w obwodzie kemerowskim, zm. 30 września 1943 nad rzeką Soż k. Homla) – radziecki wojskowy, czerwonoarmista, Bohater Związku Radzieckiego (1944).
Życiorys.
Był Szorem. Po ukończeniu szkoły w Myskach skończył kursy traktorzystów i pracował w kołchozie. W sierpniu 1942 został powołany do Armii Czerwonej, był szkolony w Omsku, od lutego 1943 uczestniczył w działaniach zbrojnych wojny z Niemcami. We wrześniu 1943 jako żołnierz oddziału karabinów maszynowych 194 pułku 162 Dywizji Piechoty 65 Armii Frontu Centralnego w walkach nad rzeką Soż k. Homla zniszczył 5 gniazd karabinów maszynowych wroga i wziął do niewoli 4 Niemców, a w nocy na 30 września 1943 brał udział w odparciu 3 niemieckich kontrataków; został wówczas ranny, a następnie zabity w walce. Uchwałą Prezydium Rady Najwyższej ZSRR z 15 stycznia 1944 pośmiertnie otrzymał Złotą Gwiazdę Bohatera Związku Radzieckiego i Order Lenina. Był jedynym Szorem - Bohaterem Związku Radzieckiego.

</doc>
<doc id="3835783" url="https://pl.wikipedia.org/wiki?curid=3835783" title="Dom schronienia w Krzeszowicach">
Dom schronienia w Krzeszowicach

Dom schronienia w Krzeszowicach – dawny dom schronienia położony na rogu ulic Nowa Wieś Górna i Bandurskiego w Krzeszowicach.
Klasycystyczny parterowy dworek otoczony rozległym ogrodem. Wybudowany pod koniec XIX wieku na zlecenie Zofii Potockiej z funduszu zapisanego w testamencie przez zmarłego męża, Artura Potockiego. Nazwała go „Domem Schronienia imienia Artura”. Mieścił się tu przytułek dla kalekich i samotnych ubogich mieszkańców latyfundium Tęczyńskiego. Na początku XX wieku Krystyna Potocka przekazała ten budynek siostrom ze Zgromadzenia Sióstr Miłosierdzia św. Wincentego á Paulo, które prowadziły tu ochronkę. W budynku mieści się niepubliczne przedszkole Zgromadzenia Sióstr Miłosierdzia.

</doc>
<doc id="3835785" url="https://pl.wikipedia.org/wiki?curid=3835785" title="Polska na zawodach Pucharu Europy w Lekkoatletyce 1993">
Polska na zawodach Pucharu Europy w Lekkoatletyce 1993

Polska na zawodach Pucharu Europy w Lekkoatletyce 1993 – wyniki reprezentacji Polski w 14. edycji Pucharu Europy w 1993.
Zarówno reprezentacja żeńska, jak i męska, wystąpiły w tzw. Superlidze (najwyższej klasie rozgrywek), która odbyła się w dniach 26–27 czerwca 1993 w Rzymie.
Mężczyźni.
Polska zajęła 8. miejsce wśród dziewięciu drużyn, zdobywając 65 punktów i spadła do 1. Ligi (drugi poziom rozgrywek).
Kobiety.
Polska zajęła 7. miejsce wśród dziewięciu drużyn, zdobywając 62 punkty i spadła do 1. Ligi (drugi poziom rozgrywek).

</doc>
<doc id="3835789" url="https://pl.wikipedia.org/wiki?curid=3835789" title="Hartmut von Hentig">
Hartmut von Hentig

Hartmut von Hentig (ur. 23 września 1925 w Poznaniu) – niemiecki pedagog.
Jego ojcem był niemiecki dyplomata Werner Otto von Hentig, który w latach 1924–1927 pełnił funkcję konsula generalnego w Poznaniu. Jako syn dyplomaty Hartmut von Hentig przebywał wraz z ojcem m.in. w San Francisco, Bogocie i Amsterdamie. Po powrocie w 1937 roku do Berlina uczył się we "Französischen Gymnasiums". Podczas II wojny światowej, od 1943 roku służył najpierw w Reichsarbeitsdienst (organizacji przystosowania obywatelskiego i wojskowego młodzieży w III Rzeszy), a następnie w Wehrmachcie. Od maja do września 1945 przebywał w amerykańskiej niewoli.
Od 1945 do 1948 roku studiował filologię klasyczną na Uniwersytecie w Getyndze, a w latach 1949–1953 kontynuował naukę kolejno w Elizabethtown College w Pensylwanii oraz na Uniwersytecie Chicagowskim. W czerwcu 1953 roku uzyskał stopień doktora, a miesiąc później powrócił do Republiki Federalnej Niemiec. Od 1953 do 1955 pracował jako nauczyciel-wychowawca w szkole "Birklehof" w Hinterzarten, a w latach 1955–1956 ponownie studiował w Getyndze. W 1956 i 1957 roku zdał państwowe egzaminy nauczycielskie. Od 1957 roku pracował w Uhland-Gymnasium w Tybindze. Od 1963 roku był profesorem Uniwersytetu w Getyndze, a od 1968 Uniwersytetu w Bielefeld. Od 1974 roku był kierownikiem naukowym Szkoły Eksperymentalnej Uniwersytetu w Bielefeld. W 1988 roku przeszedł na emeryturę.
Zainteresowania naukowe Günthera koncentrują się wokół podstaw teoretycznych pedagogiki. Zajmuje się zagadnieniami pedagogiki ogólnej oraz teorią szkół ponadgimnazjalnych. Hartmut von Hentig jest twórcą, wprowadzonej w życie, koncepcji "Humane Schule", czyli szkoły zhumanizowanej, która to koncepcja zyskała szeroki rozgłos na świecie.

</doc>
<doc id="3835790" url="https://pl.wikipedia.org/wiki?curid=3835790" title="Parves et Nattages">
Parves et Nattages

Parves et Nattages – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia dwóch wcześniejszych gmin: Nattages oraz Parves. Siedzibą gminy została miejscowość Parves. W 2013 roku populacja wyżej wymienionych gmin wynosiła 939 mieszkańców.

</doc>
<doc id="3835793" url="https://pl.wikipedia.org/wiki?curid=3835793" title="Mogiła zbiorowa">
Mogiła zbiorowa

Mogiła zbiorowa – miejsce pochówku, grób, w którym jest pogrzebana większa liczba zmarłych. W odróżnieniu od grobowca, w mogile zbiorowej pochowani w niej ludzie zginęli w katastrofach naturalnych (np. epidemia, pandemia) lub wojnach, bitwach itp. Zwykle są to proste mogiły ziemne, oznaczone krzyżem lub kapliczką. Często zbiorowe mogiły znajdują się poza terenem cmentarza.

</doc>
<doc id="3835794" url="https://pl.wikipedia.org/wiki?curid=3835794" title="Antonio Delamea Mlinar">
Antonio Delamea Mlinar

Antonio Mlinar Delamea (ur. 10 czerwca 1991 w Celje) – słoweński piłkarz występujący na pozycji obrońcy, zawodnik New England Revolution.
Kariera klubowa.
Treningi piłki nożnej rozpoczął w NK Celje w 1997 roku. W 2004 trafił do NK Šampion, a w 2006 został zawodnikiem NK Aluminij. Latem 2008 trafił do NK Interblock. W czerwcu 2011 podpisał czteroletni kontrakt z Olimpią Lublana. Zadebiutował w tym klubie 17 lipca 2011 w przegranym 0:3 meczu z NK Celje, a pierwszego gola strzelił 18 sierpnia 2012 w zremisowanym 2:2 spotkaniu z tym samym rywalem. W czerwcu 2016 przedłużył z nią kontrakt o trzy lata. 24 stycznia 2017 przeszedł do New England Revolution.
Kariera reprezentacyjna.
Młodzieżowy reprezentant Słowenii w kadrach od U-16 do U-21. W dorosłej reprezentacji zadebiutował 14 listopada 2016 w zremisowanym 1:1 meczu z Polską.

</doc>
<doc id="3835795" url="https://pl.wikipedia.org/wiki?curid=3835795" title="Iwan Wyuczejski">
Iwan Wyuczejski

Iwan Pawłowicz Wyuczejski (ros. Ива́н Па́влович Выуче́йский, ur. 22 marca 1901 w Tundrze Bolszeziemielskiej, zm. 9 sierpnia 1936 na Bajgaczu w Nienieckim Okręgu Autonomicznym) – radziecki polityk i nauczyciel.
Życiorys.
Należał do RKP(b), ukończył Archangielski Państwowy Instytut Pedagogiczny, w lutym 1918 został przedstawicielem Ludowego Komisariatu ds. Żywności RFSRR w Archangielsku, 1920-1921 pracował w Komitecie Wykonawczym Telwisocznej Rady Samojedzkiej. W latach 1921-1926 był przewodniczącym Komitetu Wykonawczego Telwisocznej Rady Samojedzkiej, później przewodniczącym spółdzielni "Koczewnik", następnie nauczycielem i dyrektorem szkoły wiejskiej. Od 1930 do grudnia 1934 kierował Nienieckim Okręgowym Oddziałem Edukacji Narodowej, a od grudnia 1934 do śmierci był przewodniczącym Komitetu Wykonawczego Nienieckiej Rady Obwodowej. Został zabity.

</doc>
<doc id="3835796" url="https://pl.wikipedia.org/wiki?curid=3835796" title="Kościół Notre-Dame de Calais">
Kościół Notre-Dame de Calais

Église Notre-Dame de Calais – rzymskokatolicki kościół parafialny, znajdujący się przy ulicy Rue de la Paix w Calais, w departamencie Pas-de-Calais w północnej Francji. Jego budowa rozpoczęła się w XIII wieku i jest uznawany za jedyny kościół reprezentujący architekturę angielską we Francji.
W XIII wieku konstrukcję kościoła rozpoczęli kamieniarze i architekci flamandzcy. Podczas okupacji angielskiej w XIV wieku świątynia nadal była w stanie budowy, którą przejęli budowniczy angielscy. Ukończenie prac konstrukcyjnych zajęło około stu lat.
W 1921 roku w Notre-Dame de Calais ślub wzięli Charles de Gaulle, przyszły prezydent Francji, oraz pochodząca z Calais Yvonne Vendroux.

</doc>
<doc id="3835798" url="https://pl.wikipedia.org/wiki?curid=3835798" title="Bryn Forbes">
Bryn Forbes

Bryn Jerrel Forbes (ur. 23 lipca 1993 w Lansing) – amerykański koszykarz występujący na pozycji rozgrywającego.
26 listopada 2020 zawarł umowę z Milwaukee Bucks. 25 sierpnia 2021 został zawodnikiem San Antonio Spurs. 19 stycznia 2022 trafił w wyniku wymiany do Denver Nuggets. 11 lipca 2022 dołączył do Minnesoty Timberwolves. 9 lutego 2023 został zwolniony.

</doc>
<doc id="3835802" url="https://pl.wikipedia.org/wiki?curid=3835802" title="Groslée-Saint-Benoît">
Groslée-Saint-Benoît

Groslée-Saint-Benoît – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia dwóch wcześniejszych gmin: Saint-Benoît oraz Groslée. Siedzibą gminy została miejscowość Saint-Benoît. W 2013 roku populacja wyżej wymienionych gmin wynosiła 1180 mieszkańców.

</doc>
<doc id="3835805" url="https://pl.wikipedia.org/wiki?curid=3835805" title="Kryształowy miecz">
Kryształowy miecz

Kryształowy miecz, także: Kryształowa szpada (fr. "L'Épée de Cristal") – francuska seria komiksowa, stworzona przez scenarzystę Jacky’ego Goupila i rysownika Crisse’a (właśc. Didiera Chripeelsa), wydana w latach 1989–2004 przez wydawnictwa: Vents d’Ouest (tomy 1–5) i Soleil Productions (tom 6.). W 2014 serię reaktywowali: scenarzysta Kainzow i rysownik Christian Boubé, jednak po pierwszym tomie nowego cyklu zakończono jego publikację.
Wydania polskie.
Po polsku seria była wydawana trzykrotnie:
Fabuła.
Utrzymana w konwencji heroic fantasy seria opowiada o przygodach młodej wojowniczki Zorii. Jej świat, Kraina Niebiańskiego Rogu, jest zagrożony przez czarownika Niebytu. Dziewczynie zostaje powierzone zadanie odnalezienia pięciu Mistrzów Zmysłu, którzy mogą ocalić krainę. Przed wyprawą Zoria otrzymuje Kryształowy Miecz, niegdyś magiczną broń. Śladem Zorii i jej towarzyszy podążają ludzie Niebytu, chcąc przeszkodzić śmiałkom w ich misji.

</doc>
<doc id="3835813" url="https://pl.wikipedia.org/wiki?curid=3835813" title="Kryształowa szpada">
Kryształowa szpada



</doc>
<doc id="3835814" url="https://pl.wikipedia.org/wiki?curid=3835814" title="Komiks - Fantastyka">
Komiks - Fantastyka



</doc>
<doc id="3835818" url="https://pl.wikipedia.org/wiki?curid=3835818" title="Piotr Solakow">
Piotr Solakow

Piotr Wasiljewicz Solakow (ros. Пётр Васильевич Соляко́в, ur. 1891 w Wytierdze, zm. 1962) w Leningradzie – radziecki działacz państwowy i partyjny.
Życiorys.
W latach 1916-1918 służył w rosyjskiej armii, został sekretarzem powiatu wytiegorskiego (w guberni ołonieckiej, od sierpnia 1918 należał do RKP(b), 1918-1926 służył w Armii Czerwonej. W latach 1926-1936 był urzędnikiem w Leningradzie i obwodzie leningradzkim, 1936-1937 przewodniczącym komitetu wykonawczego dzierżyńskiej rady rejonowej w Leningradzie, a od października 1937 do 8 lipca 1940 przewodniczącym Rady Komisarzy Ludowych Karelskiej ASRR. Od 27 lipca 1940 do 29 stycznia 1947 był III sekretarzem KC Komunistycznej Partii (bolszewików) Karelo-Fińskiej SRR, następnie zarządcą trustu "Jużkarelles", a później wiceministrem gospodarki leśnej Karelskiej ASRR.

</doc>
<doc id="3835825" url="https://pl.wikipedia.org/wiki?curid=3835825" title="Val-Revermont">
Val-Revermont

Val-Revermont – gmina we Francji, w regionie Owernia-Rodan-Alpy, w departamencie Ain. Została utworzona 1 stycznia 2016 roku z połączenia dwóch wcześniejszych gmin: Pressiat oraz Treffort-Cuisiat. Siedzibą gminy została miejscowość Treffort-Cuisiat. W 2013 roku populacja wyżej wymienionych gmin wynosiła 2524 mieszkańców.

</doc>
<doc id="3835832" url="https://pl.wikipedia.org/wiki?curid=3835832" title="Black Mirror">
Black Mirror

Komputerowa gra przygodowa:
Serial telewizyjny:

</doc>
<doc id="3835835" url="https://pl.wikipedia.org/wiki?curid=3835835" title="Grabczyna">
Grabczyna



</doc>
<doc id="3835836" url="https://pl.wikipedia.org/wiki?curid=3835836" title="Nikołaj Juszuniew">
Nikołaj Juszuniew

Nikołaj Łukicz Juszuniew (Łukin) (ros. Николай Лукич Юшунев (Лукин), ur. 1895 we wsi Janszychowo-Norwaszy, zm. 1942 k. Stalingradu) – przewodniczący Centralnego Komitetu Wykonawczego (CIK) Czuwaskiej ASRR (1927-1929).
Od 1911 uczył się w szkole nauczycielskiej w Uljanowsku, od 1916 służył w rosyjskiej armii, a po rewolucji październikowej 1917 kierował szkołą janszychowsko-norwaską w Czuwaskiej Komunie Pracowniczej. Od września 1927 do marca 1929 był przewodniczącym CIK Czuwaskiej ASRR, później instruktorem Prezydium WCIK, następnie służył w Armii Czerwonej, uczestniczył w wojnie z Niemcami, m.in. w bitwie pod Stalingradem, gdzie zginął.

</doc>
<doc id="3835837" url="https://pl.wikipedia.org/wiki?curid=3835837" title="Giovanni Domenico Cassini">
Giovanni Domenico Cassini



</doc>
<doc id="3835840" url="https://pl.wikipedia.org/wiki?curid=3835840" title="César-François Cassini">
César-François Cassini



</doc>
<doc id="3835842" url="https://pl.wikipedia.org/wiki?curid=3835842" title="Order Zasługi Rolniczej">
Order Zasługi Rolniczej



</doc>
<doc id="3835843" url="https://pl.wikipedia.org/wiki?curid=3835843" title="Zoja Andriejewa">
Zoja Andriejewa

Zoja Ananjewna Andriejewa (ros. Зоя Ананьевна Андреева, ur. 6 kwietnia 1899 we wsi Orauszy w guberni symbirskiej, zm. 3 lutego 1983 w Czeboksarach) – radziecka działaczka polityczna.
Życiorys.
W latach 1917–1925 była nauczycielką szkoły powszechnej, a 1925–1927 zastępczynią przewodniczącego komitety wykonawczego rady gminnej w Czuwaskiej ASRR, 1927–1928 kierowała wydziałem żeńskim rejonowego komitetu WKP(b) w Czuwaskiej ASRR, później po kursach hodowli drobiu pracowała w spółdzielni rolniczej. Od 1931 kierowała grupą handlowo-zaopatrzeniową Ludowego Komisariatu Inspekcji Robotniczo-Chłopskiej ZSRR, potem do 1934 była śledczym partyjnym Centralnej Komisji Kontrolnej WKP(b) ds. Czuwaskiej ASRR, a 1934–1936 ludowym komisarzem ubezpieczeń społecznych Czuwaskiej ASRR. W latach 1936–1937 pracowała w aparacie pełnomocnika Komisji Kontroli Partyjnej przy KC WKP(b) ds. Czuwaskiej ASRR, od października 1937 do 26 lipca 1938 przewodniczącą CIK Czuwaskiej ASRR, a od 29 lipca 1938 do 19 grudnia 1955 przewodniczącą Prezydium Rady Najwyższej Czuwaskiej ASRR. Była odznaczona dwoma Orderami Lenina.

</doc>
<doc id="3835845" url="https://pl.wikipedia.org/wiki?curid=3835845" title="Aleks Pihler">
Aleks Pihler

Aleks Pihler (ur. 15 stycznia 1994 w Ptuju) – słoweński piłkarz grający na pozycji pomocnika w NK Maribor.
Kariera klubowa.
Treningi piłki nożnej rozpoczął w NK Maribor, którego zawodnikiem był w latach 2003–2012. W lipcu 2012 podpisał trzyletni kontrakt z NK Domžale. Latem 2014 został wypożyczony do Triglava Kranj. Latem 2015 przeszedł do NK Zavrč. W czerwcu 2016 podpisał trzyletni kontrakt z NK Maribor.
Kariera reprezentacyjna.
Młodzieżowy reprezentant Słowenii w kadrach od U-16 do U-21. W dorosłej reprezentacji zadebiutował 14 listopada 2016 w zremisowanym 1:1 meczu z Polską.

</doc>
<doc id="3835846" url="https://pl.wikipedia.org/wiki?curid=3835846" title="Order Zasługi Rolniczej i Przemysłowej">
Order Zasługi Rolniczej i Przemysłowej



</doc>
<doc id="3835860" url="https://pl.wikipedia.org/wiki?curid=3835860" title="Wieża Bubaqra">
Wieża Bubaqra

Wieża Bubaqra (, ) - ufortyfikowana wieża mieszkalna w Bubaqra, w granicach Żurrieq na Malcie. Została zbudowana jako wiejskie ustronie w 2. połowie XVI wieku. Wieża wraz z ogrodami została odnowiona i aktualnie służy jako rodzinne zacisze. Nosi oficjalną nazwę Bubaqra Palace () i jest zaliczona do zabytków narodowych 2. klasy.
Historia.
Wieża Bubaqra została zbudowana około roku 1579 przez Don Matteolo Pisani, kapłana Zakonu Joannitów. Br. Luret Zammit potwierdza, że została zbudowana przez br. Mattew (Matteolo) Pisani. Mówi, że pierwotnie została nazwana "Torre del Greco", ponieważ mieszkała w niej grecka rodzina Roncali.
Chociaż budowla była ufortyfikowana, pozostawała w prywatnych rękach i nie myślano o niej w kategoriach obronnych. Mimo tego, w niektórych momentach była prawdopodobnie włączana w strukturę obronną Malty, jak czyniono to w innych przypadkach, np. z wieżą Gauci i wieżą Mamo.
Budowla została zmodyfikowana w XVIII wieku, podczas rządów Wielkiego Mistrza Marc’Antonio Zondadariego, oraz około roku 1760, i była podobno wykorzystywana jako miejsce nielegalnych spotkań pomiędzy członkami Zakonu (którzy ślubowali zachować celibat) oraz młodymi kobietami. 
Podczas II wojny światowej, w latach 1939-1945, budynek został zarekwirowany przez armię brytyjską, lecz po zakończeniu wojny zwrócono go właścicielom.
Wieża Bubaqra wraz z ogrodem została odrestaurowana i służy teraz jako rodzinne zacisze. Wieża umieszczona jest na liście "National Inventory of the Cultural Property of the Maltese Islands". Budynek, na listach "Malta Environment and Planning Authority" (MEPA), znany jest oficjalnie jako "Palazzo Bubaqra" i ma status zabytku narodowego klasy 2.
Wygląd wieży.
Wieża Bubaqra położona jest na terenie posiadłości rolniczej, otoczona jest przez ogród z drzewami cytrusowymi. Wieża jest kwadratowa w kształcie, posiada cztery narożne wyniosłe "turrety" (rodzaj bartyzany). Jej architektura wpłynęła prawdopodobnie na wygląd wieży Gourgion, zbudowanej w 2. połowie XVII wieku na Gozo. Nad głównym wejściem do budynku znajduje się inskrypcja o treści religijnej.

</doc>
<doc id="3835861" url="https://pl.wikipedia.org/wiki?curid=3835861" title="Kędziorki">
Kędziorki



</doc>
<doc id="3835863" url="https://pl.wikipedia.org/wiki?curid=3835863" title="Aleksiej Rozanow">
Aleksiej Rozanow

Aleksiej Michajłowicz Rozanow (ros. Алексей Михайлович Розанов, ur. 1900 w Niżnym Nowogrodzie, zm. 23 lutego 1939) – funkcjonariusz radzieckich służb specjalnych, porucznik bezpieczeństwa państwowego.
Życiorys.
Od 1913 do maja 1918 kształcił się w szkole mechaniczno-technicznej w Niżnym Nowogrodzie, od grudnia 1918 do stycznia 1919 służył w wojskach Czeki w Niżnym Nowogrodzie, od stycznia do czerwca 1919 pracował w gubernialnym Sownarchozie w Niżnym Nowogrodzie. Od lutego 1919 należał do RKP(b), od czerwca 1919 do marca 1924 był pracownikiem politycznym w Armii Czerwonej, od marca 1924 do marca 1925 był śledczym ludowym sądu gubernialnego w Niżnym Nowogrodzie, a od kwietnia 1925 do lutego 1927 sędzią ludowym rejonu 3 Szaria w guberni niżnonowogrodzkiej. Następnie pracował w organach GPU jako pomocnik pełnomocnika, później pełnomocnik Wydziału Ekonomicznego Niżnonowogrodzkiego Gubernialnego Oddziału GPU/Pełnomocnego Przedstawicielstwa OGPU na Kraj Niżnonowogrodzki, od sierpnia 1930 do września 1933 był szefem Oddziału 3 Wydziału Ekonomicznego Pełnomocnego Przedstawicielstwa OGPU na Kraj Niżnonowogrodzki/Gorkowski. Od września 1933 do lutego 1937 był szefem Inspekcji Rezerw Pełnomocnego Przedstawicielstwa OGPU/Wydziału Rezerw Zarządu NKWD na Kraj Gorkowski/Obwód Gorkowski, od 3 lutego 1937 w stopniu porucznika bezpieczeństwa państwowego, a od 16 lutego 1937 do 10 lipca 1938 ludowym komisarzem spraw wewnętrznych Czuwaskiej ASRR. Był deputowanym do Rady Najwyższej ZSRR 1 kadencji.
W lipcu 1938 został aresztowany, następnie skazany na śmierć i rozstrzelany.

</doc>
<doc id="3835864" url="https://pl.wikipedia.org/wiki?curid=3835864" title="Jules Janssen">
Jules Janssen



</doc>
<doc id="3835866" url="https://pl.wikipedia.org/wiki?curid=3835866" title="Jazno">
Jazno

Jazno (; ) – wieś na Białorusi, w obwodzie witebskim, w rejonie miorskim, w sielsowiecie Jazno.
Siedziba parafii prawosławnej; znajduje się tu cerkiew pw. Przemienienia Pańskiego z 1901 r.
Historia.
W czasach zaborów miasteczko, siedziba gminy Jazno, w powiecie dzisieńskim, w guberni wileńskiej Imperium Rosyjskiego. Niegdyś dziedzictwo Galińskich, Druckich-Sobolińskich, Koziełłów-Poklewskich i Kociełłów. Pod koniec XIX wieku własność Korsaków.
W latach 1921–1945 miasteczko i majątek leżał w Polsce, w województwie wileńskim, w powiecie dziśnieńskim, w gminie Jazno.
Według Powszechnego Spisu Ludności z 1921 roku miasteczko zamieszkiwały 243 osoby, 43 były wyznania rzymskokatolickiego, 193 prawosławnego, 6 mojżeszowego a 1 mahometańskiego. Jednocześnie 61 mieszkańców zadeklarowało polską przynależność narodową, 171 białoruską, 6 żydowską a 5 rosyjską. Były tu 42 budynki mieszkalne. W 1931 w 56 domach zamieszkiwało 341 osób.
Majątek zamieszkiwało 56 osób, 3 były wyznania rzymskokatolickiego, 53 prawosławnego. Jednocześnie 4 mieszkańców zadeklarowało polską przynależność narodową, 52 białoruską. Były tu 4 budynki mieszkalne. W 1931 w 4 domach zamieszkiwało 23 osoby.
Wierni należeli do parafii rzymskokatolickiej i prawosławnej w Jaźnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Jaźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu witebskiego Białoruskiej SRR.
Od 1991 w składzie niepodległej Białorusi.

</doc>
<doc id="3835872" url="https://pl.wikipedia.org/wiki?curid=3835872" title="Zakir Asfandijarow">
Zakir Asfandijarow

Zakir Łutfurachmanowicz Asfandijarow (ros. Закир Лутфурахманович Асфандияров, tat. Закир Әсфәндияров, ur. 20 grudnia 1918 we wsi Utiakowo w Baszkirii, zm. 4 stycznia 1977 w Bałchaszu w Kazachskiej SRR) – radziecki wojskowy, Bohater Związku Radzieckiego (1944).
Życiorys.
Był Tatarem. Miał wykształcenie niepełne średnie, pracował w kołchozie, od 1939 służył w Armii Czerwonej, od września 1941 walczył w wojnie z Niemcami. 25 stycznia 1944 w walkach o wieś Cybulów jako dowódca działa 322 pułku artylerii przeciwpancernej 8 Gwardyjskiej Brygady Artylerii Przeciwpancernej 1 Frontu Ukraińskiego w stopniu starszego sierżanta gwardii podczas powstrzymywania kontrataku wroga zniszczył 8 niemieckich czołgów i zabił niemieckiego oficera i 10 żołnierzy, a przy wychodzeniu z okrążenia zniszczył jeszcze 2 czołgi i zabił kilkudziesięciu dalszych żołnierzy wroga. Od 1944 należał do WKP(b), w 1947 został zdemobilizowany, później pracował jako majster w kombinacie górniczym, a w 1974 przeszedł na emeryturę. Był honorowym obywatelem miasta Bałchasz.
Odznaczenia.
I medale.

</doc>
<doc id="3835873" url="https://pl.wikipedia.org/wiki?curid=3835873" title="Gilberto Duarte">
Gilberto Duarte

Gilberto Duarte (ur. 6 lipca 1990 w Portimão) – portugalski piłkarz ręczny, lewy rozgrywający, od 2018 zawodnik FC Barcelona.
Kariera sportowa.
W latach 2007–2016 był zawodnikiem FC Porto, do którego trafił z Lagoa Academico Clube. Z portugalskim klubem siedem razy wywalczył mistrzostwo kraju, ponadto w 2012 został wybrany najlepszym graczem ligi portugalskiej. W barwach FC Porto występował także w europejskich pucharach. W Pucharze EHF zdobył w ciągu czterech sezonów 69 goli, a w Lidze Mistrzów (2013/2014, 2015/2016) rzucił 99 bramek.
W 2016 podpisał trzyletni kontrakt z Wisłą Płock. W sezonie 2016/2017, w którym rozegrał 29 meczów i zdobył 65 goli, otrzymał nominację do tytułu najlepszego obrońcy Superligi. Wystąpił również w 14 meczach Ligi Mistrzów i rzucił 43 bramki. W sezonie 2017/2018, w którym rozegrał 31 spotkań i zdobył 78 goli, został nominowany do nagród dla najlepszego zawodnika, najlepszego obrońcy i najlepszego bocznego rozgrywającego Superligi (żadnej z nich jednak nie otrzymał). W Lidze Mistrzów rozegrał zaś 14 meczów i rzucił 54 bramki.
W 2018 został zawodnikiem Barcelony, z którą podpisał roczny kontrakt.
W 2010 zdobył srebrny medal podczas mistrzostw Europy U-20 na Słowacji – w turnieju tym w siedmiu spotkaniach rzucił 27 goli, w tym trzy w przegranym meczu finałowym z Danią (24:30). W 2011 uczestniczył w mistrzostwach świata U-21 w Grecji (9. miejsce), w których w dziewięciu meczach zdobył 43 bramki.
W 2012 zadebiutował w reprezentacji Portugalii. Występował m.in. w meczach kwalifikacyjnych do mistrzostw świata w Katarze (24 bramki), mistrzostw Europy w Polsce (37 goli) i mistrzostw Europy w Chorwacji (24 bramki).

</doc>
<doc id="3835878" url="https://pl.wikipedia.org/wiki?curid=3835878" title="Puchaczyk grzywiasty">
Puchaczyk grzywiasty

Puchaczyk grzywiasty ("Jubula lettii") – gatunek średniej wielkości ptaka z rodziny puszczykowatych (Strigidae), podrodziny puszczyków (Striginae). Występuje w centralnej i zachodniej Afryce. Ma status „gatunku niedostatecznie rozpoznanego”.
Taksonomia.
Po raz pierwszy gatunek opisał Johann Büttikofer na łamach "Notes From The Leyden Museum" w 1889. Holotyp pochodził z Liberii. Autor nadał nowemu gatunkowi nazwę "Bubo letti". Obecnie (2020) Międzynarodowy Komitet Ornitologiczny (IOC) umieszcza puchaczyka grzywiastego w monotypowym rodzaj "Jubula". Został on opisany w 1929 przez G.L. Batesa. Za cechy, które zaważyły na decyzji o wyodrębnieniu gatunku z rodzaju "Bubo", uznał lekką budowę ciała, niewielkie stopy ze słabymi pazurami i cienką woskówką, która nie zakrywa całkowicie nasady dzioba. IOC nie wyróżnia podgatunków.
Morfologia.
Długość ciała wynosi około 40 cm, masa ciała dla jednej samicy: 183 g. U holotypu długość ogona wyniosła 15 cm, skoku 3,5 cm, górnej krawędzi dzioba (w linii prostej) 2,6 cm, a środkowego palca bez pazura – 3 cm. Pióra głowy i szyi są wydłużone i zwisają luźno, tworząc coś na kształt kosmatej grzywy. Opis dotyczy holotypu. Upierzenie głównie rude. Czoło, brew, broda i górna część gardła szara, miejscami widoczne ziemiste prążki. Pióra przypominające brwi czarne. Policzki i pokrywy uszne rdzawe z ciemniejszym prążkowaniem. Pióra po bokach gardła białe z czarnymi końcówkami. Grzbiet, kuper i pokrywy nadogonowe jednolicie rdzawe. Sterówki również rdzawe, ale ogon zdobi 7 czarnych pasów. Skrzydła rdzawe, przy czym zarówno lotki, jak i pokrywy skrzydłowe ozdobione są czarnymi pasami. Cztery z pokryw skrzydłowych średnich na zewnętrznych chorągiewkach mają białe, owalne plamy. Pokrywy skrzydłowe mniejsze i pierwszorzędowe niemal czarne, końcówki rudobrązowe. Barkówki rdzawe, pokryte perłowymi i ziemistymi prążkami. Pierś ruda, zdobiona jaśniejszymi prążkami. Boki ciała jasnopłowe, pióra mają rzucające się w oczy brązowe stosiny. Brzuch, nogawice, pióra porastające skok, pióra w okolicy kloaki oraz pokrywy podogonowe płowe. Tęczówka, dziób i palce żółte.
Zasięg występowania.
Zasięg występowania obejmuje Liberię, Wybrzeże Kości Słoniowej i Ghanę, następnie nieregularnie obszar od południowego Kamerunu i północnego Gabonu na południe do rzeki Kongo i na wschód po północno-centralną i wschodnio-centralną Demokratyczną Republikę Konga. Brak współczesnych doniesień z Ghany.
Ekologia i zachowanie.
Puchaczyki grzywiaste są bardzo słabo poznane. Mają odzywać się miękkim "kuuuuu", podobnym do gruchania sierpówki. Najprawdopodobniej puchaczyki grzywiaste preferują zwarte lasy deszczowe, nigdy nie zostały odnotowane poza lasem i w przecinkach. Niewiele informacji o pożywieniu; możliwe, że trzon diety stanowią owady, w tym chrząszcze i prostoskrzydłe; w żołądku jednego młodego osobnika znaleziono materię roślinną. Parę z osobnikiem młodocianym obserwowano w lutym w Liberii. Najprawdopodobniej zniesienia przypadają na marzec–maj w Demokratycznej Republice Konga. Świeżo opierzone młode w Kamerunie i Gabonie były obserwowane pod koniec grudnia i w styczniu.
Status.
IUCN od 2005 roku klasyfikuje puchaczyka grzywiastego jako gatunek niedostatecznie rozpoznany (DD, "Data Deficient"; stan w 2021); wcześniej, od 1988 roku miał on status najmniejszej troski. Liczebność światowej populacji nie została oszacowana, ale ptak ten opisywany jest jako rzadki w zachodniej części swego zasięgu, a bardziej pospolity w części wschodniej. Ze względu na brak istotnych zagrożeń i dowodów na spadki liczebności BirdLife International uznaje trend liczebności populacji za stabilny.

</doc>
<doc id="3835883" url="https://pl.wikipedia.org/wiki?curid=3835883" title="12 Armia (RFSRR)">
12 Armia (RFSRR)

12 Armia (12А, , "12-ja armija") – związek operacyjny Armii Czerwonej okresu wojny domowej w Rosji i wojny polsko-bolszewickiej.
I formowanie.
Armia sformowana na podstawie rozkazu Rewolucyjnej Rady Wojskowej Frontu Południowego z 3 października 1918 na podstawie dyrektywy Rewolucyjnej Rady Wojskowej Republiki z 11 września 1918 w rejonie Astrachania i wschodniej części Północnego Kaukazu; wchodziła w skład Frontu Południowego, od 3 listopada 1918 – w skład Kaspijsko-Kaukaskej części Frontu Południowego, od 8 grudnia 1918 – Frontu Kaspijsko-Kaukaskiego; 13 marca 1919 została rozformowana;
Działania bojowe.
Armia osłaniała od południowego zachodu Astrachański Rejon Umocniony. Prowadziła działania bojowe przeciwko wojskom Łazara Biczerachowa. 1 grudnia 1918 rozpoczęła natarcie celem zajęcia linii kolejowej Gudermes — Pietrowsk i Kizlar — Czerwlonna, jednakże operacja nie powiodła się z powodu niedostatecznych sił i epidemii tyfusu. W końcu lutego 1919 przeciwdziałała przebazowaniu oddziałów Sił Zbrojnych Południa Rosji z Północnego Kaukazu do Donbasu, jednakże bez powodzenia.
Dowództwo.
Dowódcy
Członkowie Rewolucyjnej Rady Wojskowej
Szefowie sztabu
II formowanie.
Została utworzona 16 czerwca 1919 postanowieniem Rewolucyjnej Rady Wojskowej Republiki z 4 czerwca 1919 z wojsk 1 i 3 Armii Ukraińskiej; wchodziła w skład Frontu Zachodniego, od 27 lipca 1919 była podporządkowana głównemu dowódcy; od 7 września 1919 była w składzie Frontu Zachodniego, od 17 października 1919 wchodziła w skład Frontu Południowego, od 10 stycznia 1920 Frontu Południowo-Zachodniego, od 14 sierpnia 1920 – Frontu Zachodniego, od 17 (inne źródła – 27) września 1920 – Frontu Południowo-Zachodniego, 25 grudnia 1920 została rozformowana.
Działania bojowe.
W czerwcu 1919 prowadziła działania obronne na zachodniej i południowej Ukrainie. Na zachodzie walczyła z wojskami polskimi i Armii Czynnej Ukraińskiej Republiki Ludowej, na kierunku południowym z Siłami Zbrojnymi Południa Rosji, zajmując rubież Chersoń, Mikołajów, Odessa, Tyraspol, Jampol, Kamieniec Podolski, Wołoczyska, Łuck, Sarny.
W okresie lipiec-sierpień wojska Denikina, zająwszy Charków, Połtawę i Jekaterynosław, rozpoczęły natarcie na Mikołajów i Odessę, starając się odciąć główne siły 12 armii na południu Ukrainy. 14 sierpnia 1919 została utworzona Południowa Grupa Wojsk 12 Armii, którą dowodził Jona Jakir (45 i 58 Dywizja Strzelecka). Znalazłszy się w okrążeniu, Grupa Wojsk rozpoczęła odwrót do Żytomierza, chcąc połączyć się z głównymi siłami 12 Armii; przeszła tocząc walki ponad 400 km, zajmując 19 września Żytomierz i łącząc się z siłami głównymi. Od września do października 1919 12 Armia utrzymywała obronę na obu brzegach Dniepru na północ od Kijowa, będąc podzielona na Prawobrzeżną i Lewobrzeżną Grupę Wojsk. W listopadzie 1919 przeszła do natarcia, zajmując Czernihów (listopad) i Kijów (grudzień) i w połowie stycznia 1920 wyszła na rubież Winnica, na południe od Białej Cerkwi, Znamianki, Piatichatka.
Następnie Armia brała udział w wojnie polsko-bolszewickiej; prowadząc walki w rejonach miast Mozyrz, Owrucz, Korosteń, Biełokorowiczi wycofała się za Dniepr. pozostawiając Kijów (kwiecień — maj 1920). Brała udział w operacjach Frontu Południowo-Zachodniego: Kijowskiej (26 maja — 17 czerwca 1920) (forsowanie Dniepru, zajęcie miast Kijów i Korosteń), Rowieńskiej (28 czerwca — 11 lipca 1920) (zajęcie Sarny), Lwowskiej (23 lipca — 20 sierpnia 1920) (forsowanie Styru i Stochodu, zajęcie Kowla, natarcie na Chełm). Ponosząc olbrzymie straty w sierpniu i wrześniu 1920 Armia wycofała się na wschód i przeszła do obrony. W listopadzie 1920 prowadziła walki przeciwko ugrupowaniom Petlury i Stanisława Bułak-Bałachowicza.
Armia była odznaczona Orderem Czerwonego Sztandaru.
Rozkazem przewodniczącego Rewolucyjnej Rady Wojskowej Republiki Nr 2660/532 z 3 grudnia 1920 utworzono dowództwo Sił Zbrojnych Ukrainy i Krymu, składających się z wojsk Kijowskiego Okręgu Wojskowego, dowództwa Ukraińskiej Armii Zapasowej i Charkowskiego Okręgu Wojskowego. Dowództwo sformowano na bazie dowództwa polowego Frontu Południowego.
Z 12 Armia została wyłączona z wojsk Frontu Południowo-Zachodniego i przekazana w skład wojsk Sił Zbrojnych Ukrainy i Krymu. W grudniu dowództwo polowe 12 Armii zostało rozformowane.
Dowództwo.
Dowódcy:
Członkowie Rewolucyjnej Rady Wojskowej:
Szefowie sztabu:

</doc>
<doc id="3835889" url="https://pl.wikipedia.org/wiki?curid=3835889" title="Uzieir Abduramanow">
Uzieir Abduramanow

Uzieir Abduramanowicz Abduramanow (, ; ur. 25 marca 1916 we wsi Kaszyk-Degirmen w guberni taurydzkiej (obecnie Nowoandrijiwka), zm. 19 stycznia 1992 w Nawoi) – radziecki wojskowy, Bohater Związku Radzieckiego (1944).
Życiorys.
Urodził się w chłopskiej rodzinie krymskich Tatarów. Po ukończeniu szkoły pracował w Symferopolu.
Od 1939 służył w Armii Czerwonej, od 1941 walczył w wojnie z Niemcami. Jako dowódca oddziału 321. samodzielnego batalionu inżynieryjnego 65. Armii w składzie Frontu Centralnego w stopniu starszyny we wrześniu 1943 wyróżnił się podczas forsowania rzeki Soż w obwodzie homelskim. W kwietniu 1944 jego rodzina została wysłana do Środkowej Azji, a po wojnie on sam został zdemobilizowany i również zesłany do Uzbekistanu. Pomimo to pozostał Bohaterem Związku Radzieckiego. Mieszkał w Nawoiu, gdzie zmarł i został pochowany.
Odznaczenia.
I medale.

</doc>
<doc id="3835892" url="https://pl.wikipedia.org/wiki?curid=3835892" title="Gjon Shllaku">
Gjon Shllaku

Gjon Shllaku OFM (ur. 27 lipca 1907 w Szkodrze, zm. 4 marca 1946 tamże) – albański franciszkanin, więzień sumienia, błogosławiony Kościoła katolickiego.
Życiorys.
Syn Loro i Marii (z d. Ashta). Uczył się w Szkodrze w liceum Illyricum, prowadzonym przez zakon Franciszkanów. 4 października 1922 rozpoczął nowicjat. Przyjął zakonne imię Gjon. 15 marca 1931 został wyświęcony na księdza. Studiował początkowo w belgijskim Leuven, a następnie w Holandii. Studia z zakresu filozofii ukończył na Uniwersytecie Paryskim, gdzie w 1937 obronił pracę doktorską poświęconą koncepcji filozoficznej Giovanni Gentile. Po powrocie do Albanii uczył filozofii w liceum Illiricum i tłumaczył na język albański literaturę francuską. W styczniu 1945 został aresztowany w czasie prowadzenia zajęć dydaktycznych przez funkcjonariuszy Departamentu Obrony Ludu. Oskarżano go o współtworzenie wraz z grupą uczniów katolickiej organizacji antykomunistycznej. Wraz z grupą duchownych został rozstrzelany 4 marca 1946 pod murem cmentarza katolickiego Rrmajt w Szkodrze.
Shllaku znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli „"in odium fidei"” została zaaprobowana przez papieża Franciszka 26 kwietnia 2016.

</doc>
<doc id="3835894" url="https://pl.wikipedia.org/wiki?curid=3835894" title="Soli Adashev">
Soli Adashev

Soli Adashev (ros. Сали Адашев, ur. 2 marca 1923 w kiszłaku Toʻda w Uzbekistanie, zm. 2 listopada 1984 w Namanganie) – radziecki wojskowy, starszy sierżant, Bohater Związku Radzieckiego (1945).
Życiorys.
Urodził się w uzbeckiej rodzinie chłopskiej. W 1941 ukończył technikum pedagogiczne w Andiżanie, od 26 czerwca 1941 służył w Armii Czerwonej, od czerwca 1942 walczył w wojnie z Niemcami na Froncie Zachodnim, następnie Białoruskim i 2 Białoruskim. Brał udział w operacji rżewsko-wiaziemskiej, smoleńskiej, orszańskiej, mohylewskiej, mińskiej, białostockiej, wschodniopruskiej i berlińskiej, był trzykrotnie ranny. Szczególnie wyróżnił się podczas operacji mohylewskiej 23 czerwca 1944. Po wojnie został zdemobilizowany.
Odznaczenia.
I medale.

</doc>
<doc id="3835895" url="https://pl.wikipedia.org/wiki?curid=3835895" title="RAN Women’s Sevens 2016">
RAN Women’s Sevens 2016

Rugby Americas North Women’s Sevens 2016 – dwunaste mistrzostwa strefy RAN w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Rugby Americas North mające na celu wyłonienie najlepszej żeńskiej reprezentacji narodowej w tej dyscyplinie sportu w strefie RAN, które odbyły się wraz z turniejem męskim na boiskach St. Mary's College w Port-of-Spain w dniach 12–13 listopada 2016 roku.
Informacje ogólne.
W rozegranym na St. Mary's College Grounds w Port-of-Spain turnieju wzięło udział dziesięć reprezentacji, które w pierwszej fazie rywalizowały systemem kołowym w ramach dwóch pięciozespołowych grup. Czołowa dwójka z każdej z grup awansowała do półfinałów, drużyny z miejsc trzecich i czwartych rywalizowały zaś o "Plate". Stawką mistrzostw prócz medali było również jedno miejsce w turnieju kwalifikacyjnym do sezonu 2017/2018 World Rugby Women’s Sevens Series dla najlepszej – nie licząc mającej status "core team" Kanady – drużyny tych zawodów. Pod koniec października 2016 roku opublikowano podział na grupy, a następnie rozkład gier.
Faworyzowany zespół rezerw Kanady w całych zawodach nie stracił nawet punktu, szansę awansu do światowego cyklu otrzymała natomiast reprezentacja Jamajki.
Zawody były transmitowane w Internecie na oficjalnej stronie związku, normalne bilety jednodniowe kosztowały 60, zaś dwudniowe 100 TTD.

</doc>
<doc id="3835899" url="https://pl.wikipedia.org/wiki?curid=3835899" title="Jedlna">
Jedlna



</doc>
<doc id="3835906" url="https://pl.wikipedia.org/wiki?curid=3835906" title="Daniel Robin">
Daniel Robin

 Daniel Santon Robin (ur. 31 maja 1943, zm. 23 maja 2018) – francuski zapaśnik. Dwukrotny medalista olimpijski z Meksyku.
Walczył w obu stylach, zarówno w klasycznym, jak i wolnym. Brał udział w dwóch igrzyskach olimpijskich IO 68, IO 72). Na igrzyskach w 1968 doszedł w wadze półciężkiej do finałów w obu stylach, obie walki przegrał - w stylu wolnym pokonał go Turek Mahmut Atalay, w stylu klasycznym Niemiec Rudolf Vesper. Regularnie występował w obu stylach na imprezach rangi mistrzowskiej, największy nieolimpijski sukces odnosząc w 1967, kiedy to został mistrzem świata w stylu wolnym. W tym samym roku zdobył również dwa złote medale igrzysk śródziemnomorskich (wygrał w wadze do 78 kg w obu stylach), w 1971 zdobył złoto tej imprezy w stylu klasycznym i srebro w wolnym. W 1968 został mistrzem Europy w stylu wolnym.

</doc>
<doc id="3835908" url="https://pl.wikipedia.org/wiki?curid=3835908" title="Pacynkowie herbu Leliwa">
Pacynkowie herbu Leliwa

Pacynkowie (Pacynka, Pacynko, Pacenko a pierwotnie Pacyna) – polski ród szlachecki pieczętujący się herbem Leliwa, którego pochodzenie dotychczas nie zostało gruntownie zbadane. Jego przedstawiciele pojawiali się począwszy od XVI wieku na Litwie (początkowo w Powiecie słonimskim).
Jan Pacyna był dworzaninem króla Jana Kazimierza w 1593 roku a także trzykrotnie posłem od tego monarchy do układów o pokój z Moskwą. Z kolei nieznany z imienia Pacyna podpisał pospolite ruszenie w 1698 roku z Powiatem słonimskim.
Po rozbiorach Rzeczypospolitej Pacynkowie wylegitymowali się ze staropolskiego szlachectwa w zaborze rosyjskim:

</doc>
<doc id="3835912" url="https://pl.wikipedia.org/wiki?curid=3835912" title="NACRA Women’s Sevens">
NACRA Women’s Sevens



</doc>
<doc id="3835914" url="https://pl.wikipedia.org/wiki?curid=3835914" title="North America Caribbean Rugby Association">
North America Caribbean Rugby Association



</doc>
<doc id="3835917" url="https://pl.wikipedia.org/wiki?curid=3835917" title="Armen Ajrijew">
Armen Ajrijew

Armen Tewanowicz Ajrijew (, ; ur. we wsi Tug w Górskim Karabachu, zm. 13 lutego 1966 w Taszkencie) – radziecki lotnik wojskowy, major, Bohater Związku Radzieckiego (1944).
Życiorys.
Urodził się w ormiańskiej rodzinie chłopskiej. Uczył się na fakultecie robotniczym, później pracował jako ślusarz w Samarkandzie, od września 1931 służył w Armii Czerwonej, od 1932 należał do WKP(b). Ukończył szkołę młodszych specjalistów lotniczych w Taszkencie i został mechanikiem lotniczym, a w 1940 skończył wojskową lotniczą szkołę pilotów, od czerwca 1941 walczył w wojnie z Niemcami. Uczestniczył w walkach na Froncie Południowym 1941–1942 i w bitwie pod Stalingradem, a w 1943 w walkach w Donieckim Zagłębiu Węglowym. Jako dowódca eskadry 503 szturmowego pułku lotniczego 206 Szturmowej Dywizji Lotniczej 7. Szturmowego Korpusu Lotniczego 8 Armii Powietrznej Frontu Południowego w stopniu kapitana do października 1943 wykonał 105 lotów bojowych, zniszczył 12 czołgów, 150 samochodów, 12 samolotów na lotniskach, 20 dział i do 320 żołnierzy wroga. Łącznie w czasie wojny wykonał 135 lotów bojowych na Froncie Południowym, Kalinińskim, Stalingradzkim, Północno-Kaukaskim, 4. Ukraińskim, 3., 2. i 1. Nadbałtyckim. W 1947 ukończył kursy doskonalenia kadry oficerskiej Sił Wojskowo-Powietrznych i został zastępcą dowódcy pułku lotniczego, w 1948 otrzymał stopień majora, w 1951 został przeniesiony do rezerwy. Pracował w Komitecie Wykonawczym Rady Miejskiej Taszkentu.
Odznaczenia.
I inne.

</doc>
<doc id="3835920" url="https://pl.wikipedia.org/wiki?curid=3835920" title="Polska na zawodach Pucharu Europy w Lekkoatletyce 1994">
Polska na zawodach Pucharu Europy w Lekkoatletyce 1994

Polska na zawodach Pucharu Europy w Lekkoatletyce 1994 – wyniki reprezentacji Polski w 15. edycji Pucharu Europy w 1994.
Zarówno reprezentacja żeńska, jak i męska, wystąpiły w zawodach tzw. I ligi (II klasie rozgrywek), które odbyły się w dniach 11–12 czerwca 1994 w Walencji.
Mężczyźni.
Polska zajęła 2. miejsce wśród ośmiu drużyn, zdobywając 112,5 punktów i awansowała do tzw. superligi. Zwycięstwa pozbawiła ją dyskwalifikacja za doping Piotra Perżyły.
Kobiety.
Polska zajęła 1. miejsce wśród ośmiu drużyn, zdobywając 106 punktów i awansowała do tzw. superligi.

</doc>
<doc id="3835926" url="https://pl.wikipedia.org/wiki?curid=3835926" title="Pływanie na Letnich Igrzyskach Olimpijskich 1948 – 4 × 200 m stylem dowolnym mężczyzn">
Pływanie na Letnich Igrzyskach Olimpijskich 1948 – 4 × 200 m stylem dowolnym mężczyzn

Sztafeta 4 × 200 m stylem dowolnym mężczyzn – jedna z konkurencji pływackich rozgrywanych podczas XIV Igrzysk Olimpijskich w Londynie. Eliminacje odbyły się 2 sierpnia, a finał 3 sierpnia 1948 roku.
W finale zwyciężyła sztafeta amerykańska, w której składzie znalazło się trzech mistrzów olimpijskich konkurencji kraulowych: Wally Ris, Bill Smith, Jimmy McLane oraz Wally Wolf. Reprezentanci Stanów Zjednoczonych pobili rekord świata o ponad pięć sekund (8:46,0). Srebro zdobyli Węgrzy, którzy w finale poprawili swój rekord Europy z eliminacji, uzyskując czas 8:48,4. Sztafeta francuska, po bardzo wyrównanym wyścigu z reprezentacją Szwecji, wywalczyła brązowy medal.
Zarówno Amerykanie jak i Węgrzy w finale uzyskali czasy lepsze od starego rekordu świata, który wynosił 8:51,5 i został ustanowiony na igrzyskach w Berlinie 12 lat wcześniej.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do finału zakwalifikowały się trzy najszybsze sztafety z każdego wyścigu oraz pozostałe dwie reprezentacje z najlepszymi czasami.

</doc>
<doc id="3835930" url="https://pl.wikipedia.org/wiki?curid=3835930" title="Marysin (Barce)">
Marysin (Barce)

Marysin – część wsi Barce w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Barce.
W latach 1975–1998 Marysin należał administracyjnie do województwa konińskiego.
W pobliżu miejscowości płynie rzeka Jaźwiniec.

</doc>
<doc id="3835936" url="https://pl.wikipedia.org/wiki?curid=3835936" title="Ninja Cudowny Chłopak">
Ninja Cudowny Chłopak



</doc>
<doc id="3835940" url="https://pl.wikipedia.org/wiki?curid=3835940" title="Roger Bastide">
Roger Bastide

Roger Bastide (ur. w Nîmes, 1 kwietnia 1898, zm. w Maisons-Laffitte, 10 kwietnia 1974) – francuski antropolog kulturowy, socjolog, specjalizujący się w tematyce społecznej Brazylii (zwracał uwagę np. na "empobrecimento cultural" -,zubożenie kultury" i "branqueamento" – ,wybielanie się czarnego społeczeństwa").
Był członkiem misji francuskiej na Universidade de São Paulo, doktorem honoris causa na tymże uniwersytecie. W swoich pracach zastanawiał się m.in. nad rolą psychoanalizy w socjologicznych badaniach światopoglądów.

</doc>
<doc id="3835944" url="https://pl.wikipedia.org/wiki?curid=3835944" title="Polska na zawodach Pucharu Europy w Lekkoatletyce 1995">
Polska na zawodach Pucharu Europy w Lekkoatletyce 1995

Polska na zawodach Pucharu Europy w Lekkoatletyce 1995 – wyniki reprezentacji Polski w 16. edycji Pucharu Europy w 1995.
Zarówno reprezentacja żeńska, jak i męska, wystąpiły w zawodach tzw. superligi (I poziom rozgrywek), które odbyły się w dniach 24–25 czerwca 1995 w Villeneuve-d’Ascq.
Mężczyźni.
Polska zajęła ostatnie, 8. miejsce, zdobywając 66 punktów i spadła do I ligi (II poziom rozgrywek).
Kobiety.
Polska zajęła ostatnie, 8. miejsce, zdobywając 37 punktów i spadła do I ligi (II poziom rozgrywek).

</doc>
<doc id="3835962" url="https://pl.wikipedia.org/wiki?curid=3835962" title="Bell V-247 Vigilant">
Bell V-247 Vigilant

Bell V-247 Vigilant – projekt amerykańskiego bezzałogowego zmiennowirnikowca pionowego startu i lądowania (VTOL). Maszyna została zaprojektowana przez firmę Bell Helicopter Textron w odpowiedzi na program United States Marine Corps MUX (USMC Air Ground Task Force Unmanned Expeditionary Capabilities).
Historia.
W 2016 roku United States Marine Corps opublikował wstępny plan pozyskania dużego samolotu bezzałogowego, zdolnego do operowania z pokładów wykorzystywanych przez piechotę morską okrętów desantowych. Program pozyskania nowych maszyn otrzymał oznaczenie MUX (USMC Air Ground Task Force Unmanned Expeditionary Capabilities). Samolot ma być zdolny do wypełniania zadań rozpoznania, zwiadu, obserwacji, misji eskortowych, dowodzenia i łączności. Powinien być również zdolny do wykonywania zadań ofensywnych, polegających na wspieraniu swoim uzbrojeniem operacji desantowych korpusu. Maszyna mogła by być kierowana z pokładu okrętu, ale wraz z rozwijaniem się operacji desantowej kontrolę mógłby przejąć operator znajdujący się na pokładzie innych statków powietrznych, samolotów lub śmigłowców. 9 marca 2018 roku USMC ogłosiła ostateczną specyfikację nowego samolotu. Konstrukcja ma dysponować zasięgiem rzędu 1300 km. Charakteryzować się długotrwałością lotu na poziomie 8-12 godzin i udźwigiem 4300 kg. Realizację zadań rozpoznawczych mają umożliwić systemy optoelektroniczne. W skład przenoszonego uzbrojenia mają wchodzić pociski powietrze-ziemia AGM-114 Hellfire lub Advanced Precision Kill Weapon System (APKWS) oraz pociski typu powietrze-powietrze AIM-9 Sidewinder i AIM-120 AMRAAM. Misję rozpoznania elektromagnetycznego realizowane mają być przy użyciu zasobników walki elektronicznej oraz pocisków przeciwradarowych.
22 września 2016 roku Bell ujawnił makietę w skali 1:8 swojego aparatu, mającego wziąć udział w konkursie. W projekcie maszyny wykorzystano rozwiązania wykorzystane w samolocie Bell-Boeing V-22 Osprey oraz nowym projekcie Bell V-280 Valor. Sięgnięto również po rozwiązania technologiczne sprawdzone w rozwijanym w latach 90. ubiegłego wieku rozpoznawczym Bell Eagle Eye. V-247 ma łączyć w sobie cechy klasycznego śmigłowca (zdolności do pionowego startu i lądowania), a dzięki dużej prędkości przelotowej, cechy samolotów zdolnych do latania z prędkościami niedostępnymi dla klasycznych śmigłowców. Samolot ma być zdolny do operowania z lotnisk, pokładów lotniskowców, okrętów desantowych, ale również lądowisk polowych, pozbawionych specjalistycznego wyposażenia i infrastruktury. W konstrukcji płatowca dużą wagę przywiązano do jego modułowej budowy, mającej ułatwić i przyspieszyć przystosowanie aparatu poprzez skonfigurowanie go z odpowiednich modułów do wypełnienia misji. Będzie to możliwe do wykonania w warunkach polowych, jak również w możliwie najkrótszym czasie. Vigilant, górnopłat o prostych skrzydłach i motylkowym usterzeniu ma być napędzany pojedynczym silnikiem umieszczonym w kadłubie. W odróżnieniu od V-280 i V-22, trójłopatowe wirniki nie są umieszczone na końcach skrzydeł, ale na ich trzech czwartych długości. Wirniki obracają się wraz z końcówkami skrzydeł, które mają dodatni wznios. V-247 ma być zdolny do przenoszenia następującego uzbrojenia: lekkich torped Torpeda Mark 50, pocisków AGM-114 Hellfire i Joint Air to Ground Missile. Łączna masa przenoszonego na pokładzie wyposażenia, w tym boi hydroakustycznych, radiolokatora i uzbrojenia ma wynosić 907 kg. Składane skrzydła i wirniki mają ułatwić bazowania aparatu na pokładzie fregat lub niszczycieli oraz transport powietrzny. Boeing C-17 Globemaster III będzie w stanie wziąć na pokład dwa samoloty V-247. Samolot ma być również zdolny do pobierania paliwa w powietrzu. Potencjalne rozpoczęcie produkcji V-247 mogłoby się rozpocząć w 2023 roku. 25 września 2018 roku w trakcie odbywającej się w Marine Corps Base Quantico wystawie Modern Day Marine Expo, Bell zaprezentował pełnowymiarową makietę nowego samolotu. W odróżnieniu od wcześniejszych wizualizacji i projektów, przekonstruowano tył kadłuba zastępując usterzenie motylkowe podwójnym usterzeniem z dwoma statecznikami pionowymi, podobnym do użytego w konstrukcji V-22. Pod dziobem samolotu zainstalowano głowicę optoelektroczniną. W dziobie samolotu znajduje się wysuwana w locie głowica do tankowania w powietrzu. Uzbrojenie przenoszone ma być na podskrzydłowych węzłach (przewidywana jest instalacją od dwóch do czterech węzłów) oraz trzech kadłubowych komorach bombowych. Skrzydło samolotu ma mieć możliwość obracania się o 180 stopni w osi podłużnej kadłuba (identyczne rozwiązanie zastosowano w V-22). Dzięki temu oraz składaniu łopat wirnika maszyny, V-247 ma zajmować na pokładzie mniej więcej tyle miejsca ile śmigłowiec UH-1Y Venom. Takie rozmiary umożliwią operowanie nie tylko z pokładów okrętów desantowych, ale również niszczycieli rakietowych typu Arleigh Burke.

</doc>
<doc id="3835963" url="https://pl.wikipedia.org/wiki?curid=3835963" title="Jelsza">
Jelsza



</doc>
<doc id="3835967" url="https://pl.wikipedia.org/wiki?curid=3835967" title="Mustang!">
Mustang!

Mustang! – album studyjny amerykańskiego trębacza jazzowego Donalda Byrda, wydany z numerem katalogowym BST 84238 w 1967 roku przez Blue Note Records.
Powstanie.
Materiał na płytę został zarejestrowany 24 czerwca 1966 roku przez Rudy’ego Van Geldera w należącym do niego studiu (Van Gelder Studio) w Englewood Cliffs w stanie New Jersey. Produkcją albumu zajął się Alfred Lion.
Wydanie CD z 1997 zawiera dodatkowo dwa utwory nagrane w innym składzie półtora roku wcześniej, 18 listopada 1964 roku, w tym wcześniejszą wersję utworu „I’m So Excited by You”.
Lista utworów.
Opracowano na podstawie materiału źródłowego:
Wydanie LP
Strona A
Strona B
Utwory dodatkowe na reedycji (1997)
Twórcy.
Opracowano na podstawie materiału źródłowego.
Muzycy: 
Utwory na LP:
Dodatkowe utwory na CD:
Produkcja:

</doc>
<doc id="3835968" url="https://pl.wikipedia.org/wiki?curid=3835968" title="Polska na zawodach Pucharu Europy w Lekkoatletyce 1996">
Polska na zawodach Pucharu Europy w Lekkoatletyce 1996

Polska na zawodach Pucharu Europy w Lekkoatletyce 1996 – wyniki reprezentacji Polski w 17. edycji Pucharu Europy w 1996.
Zarówno reprezentacja żeńska, jak i męska, wystąpiły w zawodach Grupy 2 I ligi (II poziom rozgrywek), które odbyły się w dniach 28–29 czerwca 1996 w Bergen.
Mężczyźni.
Polska zajęła 2. miejsce wśród ośmiu zespołów, zdobywając 107 punktów i pozostała w I lidze (II poziom rozgrywek).
Kobiety.
Polska zajęła 3. miejsce wśród ośmiu zespołów, zdobywając 89 punktów i pozostała w I lidze (II poziom rozgrywek).

</doc>
<doc id="3835971" url="https://pl.wikipedia.org/wiki?curid=3835971" title="Polic">
Polic

Polic – część wsi Osowce w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Milin.
W latach 1975–1998 Polic administracyjnie należał do województwa konińskiego.
W pobliżu płynie rzeka Sakłak.

</doc>
<doc id="3835979" url="https://pl.wikipedia.org/wiki?curid=3835979" title="Abdurachman Abdułajew">
Abdurachman Abdułajew

Abdurachman Jagjajewicz Abdułajew (ros. Абдурахман Ягъяевич Абдулаев, ur. 15 listopada 1919 we wsi Mucałauł w Dagestanie, zm. 10 września 1987 w Dagestanie) – radziecki wojskowy, Bohater Związku Radzieckiego (1945).
Życiorys.
Urodził się w kumyckiej rodzinie chłopskiej. Skończył 7 klas szkoły, pracował w sowchozie, od 1939 służył w Armii Czerwonej, uczestniczył w wojnie z Finlandią 1939-1940. Brał udział w wojnie z Niemcami, jako dowódca oddziału broni automatycznej 105 pułku piechoty 77 Dywizji Piechoty 51 Armii 4 Frontu Ukraińskiego w stopniu starszego sierżanta wyróżnił się podczas walk o Sewastopol 7 maja 1944, gdzie odparł wiele niemieckich kontrataków, zabił wielu żołnierzy wroga i zniszczył niemiecki działon. Pod koniec 1945 został zdemobilizowany.
Odznaczenia.
I medale.

</doc>
<doc id="3835982" url="https://pl.wikipedia.org/wiki?curid=3835982" title="Tommy Lascelles">
Tommy Lascelles

Alan Frederick „Tommy” Lascelles (ur. 11 kwietnia 1887, zm. 10 sierpnia 1981) – brytyjski dworzanin królewski i urzędnik państwowy, w latach 1943-1953 główny sekretarz osobisty najpierw króla Jerzego VI, a następnie królowej Elżbiety II.
Życiorys.
Młodość i służba wojskowa.
Pochodził z arystokratycznego środowiska, jego dziadkiem był 4. hrabia Harewood, teściem 1. wicehrabia Chelmsford, a szwagrem lord Lloyd. Był absolwentem University of Dublin, gdzie w 1909 ukończył studia licencjackie (bakalarskie), a sześć lat później uzyskał magisterium. Brał udział w I wojnie światowej. Wojsko opuścił w stopniu kapitana.
Praca na dworze królewskim.
W 1920 został jednym z zastępców głównego sekretarza osobistego ówczesnego księcia Walii, późniejszego króla Edwarda VIII. W 1929 opuścił dwór królewski, a dwa lata później został mianowany sekretarzem gubernatora generalnego Kanady. W 1935 dołączył do zespołu sekretarzy osobistych króla Jerzego V, kontynuując pracę w takim charakterze również na dworach Edwarda VIII i Jerzego VI. W 1943 monarcha awansował go na stanowisko swojego głównego sekretarza osobistego i powołał w skład Tajnej Rady. Po śmierci króla Jerzego, Lascelles był głównym sekretarzem królowej Elżbiety II w ciągu pierwszych niespełna dwóch lat jej panowania.
Późniejsze życie.
W 1953 opuścił służbę państwową i przeszedł do sektora prywatnego, przez kolejne dziesięć lat zasiadając w radzie nadzorczej jednego z banków. Królowa Elżbieta przyznała mu jednak, czysto honorowy, tytuł nadwornego masztalerza nadzwyczajnego, który nosił aż do śmierci. Zmarł w 1981 w wieku 94 lat.
Odznaczenia.
Lascelles otrzymał następujące spośród ważnych odznaczeń państwowych:
Doktoraty honoris causa.
Lascelles otrzymał doktoraty honoris causa od następujących uczelni:
Archiwa i dzienniki.
Obszerne archiwum Lascellesa było w latach 1987-2007 stopniowo przekazywane przez jego córki do zasobów Churchill Archives Centre, instytucji działającej w ramach University of Cambridge, wyspecjalizowanej w przechowywaniu i opracowywaniu archiwów osobistych ważnych postaci z najnowszych dziejów Wielkiej Brytanii. Archiwum podzielone jest obecnie na część ogólnodostępną oraz część zamkniętą, z której korzystanie wymaga specjalnej zgody Archiwów Królewskich.
Dotychczas ukazały się dwa tomy wyimków z jego dzienników: z lat 1920-1936 (publikacja w 1989) oraz z okresu od kryzysu abdykacyjnego w 1936 do końca II wojny światowej (2006).
W kulturze popularnej.
Lascelles jest jedną z ważniejszych postaci drugoplanowych pierwszego sezonu serialu biograficznego "The Crown" (2016). Został tam ukazany jako osoba niezwykle lojalna wobec Windsorów i wspierająca młodą królową Elżbietę w pierwszych miesiącach jej panowania, ale jednocześnie jako człowiek działający w sposób wyjątkowo bezduszny i bezwzględny. Ukazana została też jego, dobrze udokumentowana w źródłach historycznych, wzajemna animozja z księciem Windsoru, jak po abdykacji tytułowano Edwarda VIII. W jego postać w serialu wciela się Pip Torrens.

</doc>
<doc id="3835986" url="https://pl.wikipedia.org/wiki?curid=3835986" title="Tobułka">
Tobułka

Tobułka – część wsi Osowce w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Milin.
W latach 1975-1998 miejscowość administracyjnie należała do województwa konińskiego.

</doc>
<doc id="3835987" url="https://pl.wikipedia.org/wiki?curid=3835987" title="Lekkoatletyka na Letnich Igrzyskach Olimpijskich 2016 – dziesięciobój mężczyzn">
Lekkoatletyka na Letnich Igrzyskach Olimpijskich 2016 – dziesięciobój mężczyzn

Dziesięciobój mężczyzn – jedna z konkurencji rozgrywanych podczas XXXI Igrzysk Olimpijskich w Rio de Janeiro. Zmagania odbyły się pomiędzy 17–18 sierpnia na Stadionie Olimpisjkim.
Tytuł mistrzowski z poprzednich igrzysk obronił Ashton Eaton, wyrównując rekord olimpijski Romana Šebrle z Aten. Jedyny Polak w stawce, Paweł Wiesiołek zajął 21. miejsce.
W zawodach wzięło udział 32 zawodników z 21 państw.
Terminarz.
Opracowano na podstawie materiału źródłowego.
Statystyka.
Rekordy.
W poniższej tabeli przedstawiono rekord świata i olimpijski, rekordy poszczególnych kontynentów oraz najlepszy rezultat na świecie w 2016 roku.
Najlepsze wyniki na świecie.
Poniższa tabela przedstawia 10 najlepszych rezultatów na świecie w sezonie 2016 tuż przed rozpoczęciem zawodów.
Wyniki.
Opracowano na podstawie materiału źródłowego.
Wyniki końcowe.
Opracowano na podstawie materiału źródłowego.

</doc>
<doc id="3835991" url="https://pl.wikipedia.org/wiki?curid=3835991" title="Polska na zawodach Pucharu Europy w Lekkoatletyce 1997">
Polska na zawodach Pucharu Europy w Lekkoatletyce 1997

Polska na zawodach Pucharu Europy w Lekkoatletyce 1997 – wyniki reprezentacji Polski w 18. edycji Pucharu Europy w 1997.
Zarówno reprezentacja żeńska, jak i męska, wystąpiły w zawodach Grupy A I ligi (II poziom rozgrywek), które odbyły się w dniach 7–8 czerwca 1997 w Pradze.
Mężczyźni.
Polska zajęła 2. miejsce wśród ośmiu zespołów, zdobywając 114 punktów i pozostała w I lidze (II poziom rozgrywek).
Kobiety.
Polska zajęła 2. miejsce wśród ośmiu zespołów, zdobywając 113 punktów (tyle samo, co zwycięski zespół Czech) i pozostała w I lidze (II poziom rozgrywek).

</doc>
<doc id="3835994" url="https://pl.wikipedia.org/wiki?curid=3835994" title="Andrés Velencoso">
Andrés Velencoso

Andrés Velencoso Segura (ur. 11 marca 1978 w Tossa de Mar) – kataloński model i aktor, najbardziej znany z kampanii reklamowych, takich jak Chanel Allure Homme Sport, zapachu i kampanii Louis Vuitton z J-Lo w 2003.
W czerwcu 2009 roku znalazł się na 6. miejscu w Top Icons Men portalu Models.com, obok takich modeli jak Mathias Lauridsen, Tyson Ballou i Mark Vanderloo, a na liście Top 25 The Money Guys zajął szesnaste miejsca, za rodakami Oriolem Elcacho i Jonem Kortajareną.
Życiorys.
Wczesne lata.
Urodził się w Tossa de Mar, w hiszpańskiej Katalonii, w prowincji Girona. Jego ojciec był właścicielem restauracji, a jego matka Lucia zmarła w roku 2002. Na lewym boku klatki piersiowej wygenerował sobie tatuaż – imię matki. Wychowywał się z dwiema młodszymi siostrami – Silvią i Sonią. Opanował język angielski, hiszpański, francuski i włoski.
Kariera.
Swoją karierę modela rozpoczął po ukończeniu liceum, podpisując kontrakt z hiszpańską agencją Group Model Management. Początkowo w Mediolanie jego wizerunek nie nadawał się na europejskie wymagania rynku. Wystąpił w teledysku grupy OBK „El cielo no entiende” (2000). Dopiero w 2001 w Nowym Jorku został przyjęty przez Natalie Kates z Q Model Management, z którą się związał. Znalazł się na sesji fotograficznej Matta Albianiego w East Hampton, Nowy Jork, apotem współpracował z najbardziej znanymi fotografami w branży, w tym Michaelem Thompsonem i François Narsem. W 2002 wziął udział w wiosennej kampanii reklamowej Banana Republic, a rok później był twarzą kampanii reklamowej Louis Vuitton obok Jennifer Lopez. Podpisał kontrakt z Chanel Allure Homme Sport i w 2004 stał się twarzą Loewe.
Trafił na okładkę zimowej edycji magazynu „Arena Homme +” (2005) i pojawił się w kampanii reklamowej Jeana-Paula Gaultiera z Gisele Bündchen. Była też na okładkach wielu czołowych magazynów o modzie, w tym „L’Officiel Hommes”, „Hercules”, „Da Man”, „Antidote” oraz międzynarodowych edycji „Elle”, „Vanity Fair”, „Marie Claire”, „Details”, „GQ” i „Vogue”. Był też twarzą wielu kampanii reklamowych w tym Banana Republic, Louis Vuitton, H&amp;M, Trussardi, Chanel, Ermenegildo Zegna, Loewe, Elie Tahari i Etro. Pracował z uznanymi fotografami takimi jak Terry Richardson, Karl Lagerfeld, Inez van Lamsweerde i Vinoodh Matadin.
Podpisał kontrakt z IMG Models w Nowym Jorku, MGM w Paryżu, 2pm Model Management w Kopenhadze, I Love Models w Mediolanie i Donna Models w Tokio. W 2009 razem z Kylie Minogue wystąpił w oficjalnej reklamie perfum ‘Inverse’. 14 maja 2010 w swoim rodzinnym mieście Tossa de Mar w prowincji Girona otrzymał nagrodę Tossenc D’Honor. W 2018 dołączył także do serii Movistar Plus+ "Velvet Collection" jako Omar Ahmadi. W 2020 ogłoszono jego włączenie do czwartego sezonu serialu młodzieżowego "Szkoła dla elity" w roli Armando, miliardera i inwestora, który utrzymuje związek z Mencíą (Martina Cariddi), której płaci za stosunki seksualne. Sezon został wyemitowany w czerwcu 2021 i zakończył się zabójstwem jego bohatera z rąk Guzmána (Miguel Bernardeau). W serialu Bambu Producciones "Nacho Vidal, przemysł XXXL" ("Nacho Vidal, una industria XXXL"), emitowanym na platformie Starz, z Martiño Rivasem w roli aktora porno Nacho Vidala wystąpił jako Toni Roca.
Życie prywatne.
Od lipca 2008 do października 2013 był związany z australijską piosenkarką pop Kylie Minogue. W latach 2014–2015 spotykał się z aktorką Úrsulą Corberó. Związany z modelką Candice Swanepoe.

</doc>
<doc id="3835996" url="https://pl.wikipedia.org/wiki?curid=3835996" title="Daut Niechaj">
Daut Niechaj

Daut Jeriedżybowicz Niechaj (ros. Даут Ереджибович Нехай, ur. w aule Boczepszyj w Adygei, zm. 1 lutego 1955) – radziecki wojskowy, major, Bohater Związku Radzieckiego (1945).
Życiorys.
Urodził się w adygejskiej rodzinie chłopskiej. W 1938 ukończył adygejską szkołę pedagogiczną i został nauczycielem, od 1939 służył w Armii Czerwonej, w 1941 ukończył wojskową szkołę piechoty. Od 24 czerwca 1941 uczestniczył w wojnie z Niemcami kolejno jako dowódca plutonu, kompanii i batalionu na Froncie Północnym, Wołchowskim, Centralnym, Briańskim i 1 Białoruskim, od 1942 należał do WKP(b). W 1941 brał udział w walkach pod Kandałakszą, w 1942 w walkach w Karelii – na południe od miasta Bielow, w 1943 w bitwie pod Kurskiem i wyzwoleniu Wołchowa, w 1944 w forsowaniu Bugu, wyzwoleniu Chełma i uchwyceniu przyczółku puławskiego na Wiśle, a w 1945 w operacji wiślańsko-odrzańskiej i wyzwoleniu Radomia, Łodzi, Poznania, operacji berlińskiej i bitwie o wzgórza Seelow. Był pięciokrotnie ranny, w tym w kwietniu 1945 ciężko, wskutek czego został inwalidą wojennym. Szczególnie wyróżnił się jako dowódca batalionu 1083 pułku piechoty 312 Dywizji Piechoty 69 Armii 1 Frontu Białoruskiego w stopniu majora podczas przełamywania obrony przeciwnika na zachodnim brzegu Wisły na przyczółku puławskim 14 stycznia 1945. Po zwolnieniu ze służby w 1946 pracował jako nauczyciel i dyrektor szkoły średniej. Jego imieniem nazwano ulice w Majkopie, Adygejsku i innych miejscowościach.
Odznaczenia.
I medale ZSRR.

</doc>
<doc id="3835998" url="https://pl.wikipedia.org/wiki?curid=3835998" title="Sakłak">
Sakłak



</doc>
<doc id="3835999" url="https://pl.wikipedia.org/wiki?curid=3835999" title="Sakłak (Osowce)">
Sakłak (Osowce)

Sakłak – część wsi Osowce w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Milin.
W latach 1975-1998 Sakłak administracyjnie należał do województwa konińskiego.
Niedaleko przepływa rzeka o takiej samej nazwie, Sakłak, będąca dopływem Wiercicy.

</doc>
<doc id="3836000" url="https://pl.wikipedia.org/wiki?curid=3836000" title="Jezioro Tolla">
Jezioro Tolla

Jezioro Tolla (fr. "Le lac de Tolla") – jezioro zaporowe w południowo-zachodniej części Korsyki, na wschód od Ajaccio w departamencie Korsyka Południowa. Współrzędne: 41° 57' 49" N, 8° 57' 52" E.
Położenie.
Sztuczny zbiornik jeziora powstał koło wsi Tolla, po przegrodzeniu zaporą rzeki Prunelli w rejonie tzw. wąwozu Prunelli (fr. Gorges du Prunelli) i tuż poniżej ujścia do niej jej lewobrzeżnego (drugiego co do długości w ogóle) dopływu – rzeki Ese.
Historia.
Zapora została zbudowana w latach 1958-1960 przez państwowe przedsiębiorstwo Électricité de France. Działająca przy niej elektrownia wodna została oddana do użytku w 1965 r.
Charakterystyka.
Zapora betonowa, łukowa, typu ciężkiego, ma 87 m wysokości. Długość korony zapory wynosi 120 m, jej szerokość 1,5 m. Szerokość zapory u podstawy wynosi 30 m. Powierzchnia zbiornika wynosi ok. 500 ha. Zbiornik może pomieścić maksymalnie 34,74 mln m3 wody. Lustro wody znajduje się na średniej wysokości 552 m n.p.m.
Wodę ze zbiornika, doprowadzaną systemem podziemnych sztolni i rurociągów, wykorzystują do produkcji energii elektrycznej elektrownia wodna w Tolla (o mocy 15 MW) oraz położone niżej hydroelektrownie w Ocana (fr. "Usine Électrique d'Ocana"; 15 MW) i w Pont de la Vanna (fr. "Usine Électrique du Pont de la Vanna"); 8 MW).
Ichtiofauna.
W zbiorniku, sztucznie zarybionym, występują pstrągi: potokowy i źródlany, ale także szczupak, sandacz, płoć i in.
Funkcje rekreacyjne zbiornika.
Zbiornik pełni też funkcje rekreacyjne. Na jego brzegu w miejscowości Tolle znajduje się centrum sportów wodnych, czynne od maja do września i oferujące m.in. kajaki, canoe i rowery wodne. Na jeziorze obowiązuje zakaz używania jednostek pływających z napędem spalinowym.

</doc>
<doc id="3836005" url="https://pl.wikipedia.org/wiki?curid=3836005" title="Puchar Polski w hokeju na lodzie 2016">
Puchar Polski w hokeju na lodzie 2016

Puchar Polski w hokeju na lodzie mężczyzn 2016 – 19. edycja rozgrywek o Puchar Polski, zorganizowana przez Polską Hokej Ligę. W turnieju finałowym wzięły udział cztery najlepsze kluby PHL po rozegraniu dwóch rund spotkań ligowych. Były to GKS Tychy, ComArch Cracovia, TatrySki Podhale Nowy Targ oraz Tempish Polonia Bytom. Turniej po raz trzeci, a drugi z rzędu odbył się w Nowym Targu. Transmisję ze wszystkich spotkań przeprowadziła stacja telewizyjna TVP Sport.
W turnieju zwyciężyła drużyna GKS-u Tychy, która w finale pokonała ComArch Cracovię 3:0. Był to siódmy triumf tyszan w rozgrywkach Pucharu Polski. Najlepiej punktującym zawodnikiem w turnieju był czeski napastnik GKS-u Tychy Josef Vítek. Wygrał on również klasyfikację najlepiej asystujących graczy. Królami strzelców zostali dwaj napastnicy z Tych Filip Komorski oraz Jan Semorád, którzy zdobyli po dwa gole.
Formuła.
Rozgrywki Pucharu Polski przeprowadzono w oparciu o regulamin przyjęty w 2016 roku. Rywalizacja składała się z dwóch etapów. Pierwszy pokrywał się z rozgrywkami ligowymi Polskiej Hokej Ligi, gdzie jedenaście klubów rozegrało dwie pełne rundy po 20 spotkań. Na podstawie miejsc w tabeli cztery pierwsze drużyny wywalczyły awans do drugiego etapu tj. turnieju finałowego. Zespoły zostały podzielone w następujące pary: 1 – 4 i 2 – 3. W finale zagrali zwycięzcy meczów półfinałowych. Nie rozegrano meczu o trzecie miejsce.
W drugim etapie w spotkaniach półfinałowych w przypadku remisu w regulaminowym czasie gry bezpośrednio po nim następowała dziesięciominutowa dogrywka po czterech hokeistów obu drużyn. Jeśli spotkanie nadal nie zostało rozstrzygnięte, wówczas była przeprowadzana seria rzutów karnych w oparciu o przepisy PZHL. Podobnie w meczu finałowym z tym, że zamiast 10 minut zawodnicy grali 20 minutową dogrywkę. Mecze w drugim etapie prowadzili czterej sędziowie, po dwóch głównych i liniowych. Spotkania półfinałowe i finał rozgrywek odbyły się 29 i 30 grudnia 2016 roku.
Organizacja.
Organizatorami turnieju finałowego Pucharu Polski była Polska Hokej Liga Sp. z o. o. oraz władze miasta, w którym odbywał się turniej. Termin jego rozegrania został wyznaczony na 29-30 grudnia 2016. Początkowo zainteresowanie przeprowadzeniem imprezy wyrazili działacze Polonii Bytom oraz Cracovii. Hala przy ulicy Pułaskiego w Bytomiu nie spełniała jednak odpowiednich standardów w związku z brakiem miejsc siedzących. Wobec tego jako miejsce rozegrania zawodów zaanonsowano halę przy ulicy Siedleckiego w Krakowie, a działacze PZHL wystąpili do władz miasta z wnioskiem na organizację imprezy.
Organizatorzy 13 grudnia oficjalnie poinformowali, że turniej finałowy zostanie jednak rozegrany w Nowym Targu, a nie jak pierwotnie informowano w Krakowie. Zorganizowaniem turnieju zainteresowane były wszystkie uczestniczące kluby. W oficjalnym komunikacie umieszczonym na stronie internetowej, PZHL poinformował, że jednym z czynników mających wpływ na wybór organizatora było wskazanie jednego ze sponsorów turnieju. Dyrektorem turnieju został mianowany członek zarządu PZHL Robert Zamarlik.
Organizatorzy przygotowali dla wszystkich kibiców kilka parkingów w pobliżu hali. Zostały one podzielone na specjalne strefy do parkowania dla kibiców każdej z drużyn, a ruchem kierowali odpowiednio oznakowani pracownicy. Za postój trzeba było zapłacić opłatę w kwocie 5 zł, która dzięki burmistrzowi Nowego Targu, Grzegorzowi Watycha została w całości przeznaczona na szkolenie młodzieży trenującej w MMKS Podhale Nowy Targ.
Turniej finałowy rozgrywany był w Miejskiej Hali Lodowej w Nowym Targu po raz trzeci. Poprzednie dwie edycje odbyły się w 2005 i 2015 roku. W roku ubiegłym w turnieju zwyciężyła drużyna MKS ComArch Cracovia, która pokonała Podhale Nowy Targ 5:0.
Przed turniejem.
Uczestnicy.
Do półfinałów zakwalifikowały się cztery najlepsze po dwóch rundach PHL drużyny: GKS Tychy, ComArch Cracovia, TatrySki Podhale Nowy Targ i Tempish Polonia Bytom. Cztery najlepsze kluby zostały wyłonione po rozegraniu 19 z 20 kolejek rundy zasadniczej. Zgodnie regulaminem rozgrywek kluby utworzyły pary półfinałowe, w których GKS Tychy zagrał z Polonią, a Cracovia z Podhalem. Pierwszy mecz półfinałowy rozpoczął się o godz. 16.00, a drugi o godz. 19.30. Finał został rozegrany o godz. 18.30. Godziny rozpoczęcia spotkań dostosowane zostały do stacji TVP Sport, która przeprowadziła relację na żywo ze wszystkich meczów.
Tabela po dwóch rundach PHL
Hala.
Hala w Nowym Targu znajduje się przy ul. Parkowej 14, a została wybudowana w 1961 roku. W latach 1967–1975 lodowisko zostało zadaszone, a wokół zostały zamontowane trybuny. W 2001 roku przed rozpoczęciem zimowej uniwersjady zdemontowane zostały ławki, a w ich miejsce zamontowano krzesełka. W latach 2004–2008 przeprowadzono szereg remontów w tym m.in. wymianę systemu chłodzenia. Pojemność hali wynosi 2362 miejsc siedzących, a maksymalna liczba osób, jaka może oglądać spotkania na żywo to 3015 kibiców. Spotkania finałowe o Puchar Polski zostały rozegrane w Miejskiej Hali Lodowej po raz trzeci. Poprzednie edycje odbyły się w 2005 i 2015 roku.
Sędziowie.
Dwa dni przed rozpoczęciem turnieju organizatorzy ogłosili obsadę sędziowską na spotkania półfinałowe. Arbitrzy meczu finałowego zostali wybrani po rozegraniu półfinałów. Trzy spotkania sędziować miało ośmiu sędziów, czterech głównych i czterech liniowych. W pierwszym meczu pomiędzy Tempish Polonią Bytom, a GKS Tychy jako główni sędziowali Paweł Meszyński z Warszawy i Przemysław Kępa z Nowego Targu. Na liniach pomagali im Marcin Młynarski z Myślenic oraz Tomasz Przyborowski z Krynicy-Zdroju. W drugim meczu pomiędzy ComArch Cracovią, a TatrySki Podhalem Nowy Targ jako sędziowie główni wybrani zostali Zbigniew Wolas z Oświęcimia i Włodzimierz Marczuk z Torunia. Funkcję liniowych pełnili Wiktor Zień z Warszawy i Paweł Kosidło z Opola. Po rozstrzygnięciu spotkań półfinałowych arbitrami meczu finałowego zostali wybrani Przemysław Kępa i Zbigniew Wolas sędziowie główni oraz Tomasz Przyborowski i Wiktor Zień liniowi.
Bilety.
Sprzedaż biletów na turniej finałowy w Nowym Targu ruszyła 22 grudnia. Kibice mogli nabywać wejściówki za pomocą serwisu internetowego www.mt7.eu. Bilety normalne na pojedyncze spotkanie kosztowały 20 złotych, natomiast ulgowe można było zakupić za 10 zł. Ulga dotyczyła osób uczących się (dzieci, młodzież, studenci), a także kobiet i emerytów. W kasach lodowiska bilety dostępne były od środy 28 grudnia. Bilety zostały podzielone na kategorie dla kibiców poszczególnych klubów oraz neutralne. Dzięki temu kibice każdej drużyny zasiedli wspólnie w wyznaczonych sektorach. W dniu meczu finałowego w serwisie www.mt7.eu do godz. 14.00 można było kupić bilety w promocyjnej cenie po 5 i 10 zł w ramach tzw. Happy Hours.
Media i transmisje.
Media i dziennikarze, którzy chcieli relacjonować wydarzenia z turnieju finałowego musieli uzyskać akredytację. Organizator umożliwił jej uzyskanie poprzez serwis www.accredito.com/pzhl. Wnioski były przyjmowane do 27 grudnia do godz. 12:00. Lista akredytowanych dziennikarzy została opublikowana na stronie www.pzhl.org.pl. Akredytację na spotkania Pucharu Polski uzyskało 21 dziennikarzy, 17 fotoreporterów, 4 dziennikarzy radiowych oraz 3 dziennikarzy Nowotarskiej Telewizji Kablowej.
Prawa do pokazywania meczów Pucharu Polski w 2016 roku podobnie jak w ubiegłych latach nabyła stacja telewizyjna TVP Sport. Spotkania były również transmitowane w internecie na platformie sport.tvp.pl. Transmisje półfinałów rozpoczęły się 10 minut przed pierwszym gwizdkiem, a komentował je Jacek Laskowski wspólnie z byłym reprezentantem Polski Romanem Stebleckim. Transmisja spotkania finałowego rozpoczęła się o godzinie 18:15. Mecz poprzedziło studio, które prowadził Robert Walczak, wraz z szefem wyszkolenia w PZHL Tomaszem Rutkowskim. Ekspertem na stanowisku komentatorskim był były bramkarz reprezentacji Polski Gabriel Samolej. Wywiady w trakcie turnieju przeprowadzała Anna Kozińska.
Składy.
Do turnieju finałowego drużyna Cracovii przystępowała w najsilniejszym składzie. Wszyscy hokeiści z wyjątkiem obrońcy, Macieja Kruczka byli zdrowi. Kruczek doznał kontuzji barku w ostatnim meczu ligowym z JKH GKS Jastrzębie. Z niepełną kadrą do Nowego Targu przyjechała drużyna GKS Tychy. Kontuzjowani byli Michał Woźnica, Radosław Galant oraz Marcin Horzelski, który doznał kontuzji barku w czwartkowym meczu z ComArch Cracovią. Niepewny był również występ Adama Bagińskiego, jednak on ostatecznie wystąpił w turnieju finałowym. Również w drużynie gospodarzy z Nowego Targu nie wszyscy hokeiści mogli zagrać w turnieju. Byli to dwaj napastnicy, kontuzjowany od dłuższego czasu Dariusz Gruszka oraz ze względu na zapalenie oskrzeli Jarmo Jokila. Z kolei do gry przed turniejem wrócił obrońca Joni Haverinen, którego z powodu przeziębienia brakowało w dwóch ostatnich ligowych meczach. W ostatnim z uczestników finałów drużynie Polonii Bytom, trener Tomasz Demkowicz miał do dyspozycji wszystkich zawodników. Jednak przed turniejem w zespole doszło do roszad kadrowych. Na początku grudnia odeszło dwóch napastników: Martin Przygodzki oraz Dmytro Demjaniuk. Obydwaj nie spełniali oczekiwań działaczy. Przygodzki w 25 meczach odnotował 4 gole i 7 asyst, a Demjaniuk w 11 spotkaniach uzyskał 1 gola i 2 asysty. Obydwaj hokeiści podpisali kontrakty z Orlikiem Opole. Z kolei na dzień przed meczem półfinałowym klub pozyskał dwóch napastników. Kontrakty podpisali Czech Roman Maliník oraz Łotysz Elvijs Biezais.
Przebieg turnieju.
Pierwszy półfinał.
Pierwsze spotkanie półfinałowe pomiędzy GKS Tychy, a Tempish Polonią Bytom rozpoczęło się o godzinie 16.00. Mecz prowadziło dwóch arbitrów głównych Przemysław Kępa oraz Paweł Meszyński. Przed spotkaniem został odegrany hymn Polski Mazurek Dąbrowskiego. Na początku pierwszej tercji gra była wyrównana. Sytuacja zmieniła się, gdy w 10 minucie na ławkę kar został odesłany napastnik Polonii Mateusz Danieluk. Grający w przewadze tyszanie przejęli inicjatywę. Jaroslav Kristek wygrał wznowienie w tercji bytomian. Podał na linię niebieską do Mateusza Bryka, a ten odegrał krążek do Kamila Górnego, który mocnym strzałem pokonał bramkarza Polonii. W 19 minucie drugą bramkę zdobyli hokeiści GKS-u. Krążek we własnej tercji stracili bytomianie. Przejął go Josef Vítek i strzelił na bramkę rywali. Bramkarz Polonii Filip Landsman przepuścił krążek między parkanami. Stojący za nim Filip Komorski strzelił, ale krążek po kiju obrońcy trafił w poprzeczkę. Dobitka okazała się skuteczna. Bytomianie protestowali, że bramka nie została zdobyta prawidłowo, bo Komorski uniósł kij ponad bramkę, ale sędziowie po konsultacji uznali gola. Pierwsza tercja zakończyła się prowadzeniem GKS Tychy 2:0.
Druga tercja rozpoczęła się od kary dla bramkarza tyszan Štefana Žigárdego. Bytomianie jednak nie wykorzystali gry w przewadze. W 26 minucie tyszanie zdobyli trzeciego gola. Z własnej tercji krążek do Bartosza Ciury podał Vítek. Obrońca GKS-u strzałem z nadgarstka w długi róg pokonał Landsmana. W 29 minucie dobrej okazji nie wykorzystał napastnik Polonii Tomasz Kozłowski. Dobrą sytuację miał również obrońca z Tych Miroslav Zaťko, jednak jego strzał obronił bramkarz. W 34 minucie karę otrzymali Zaťko i Edmunds Augstkalns i obie drużyny grały 4 na 4. Chwilę później ukarani zostali Danieluk i Komorski i na lodzie było po trzech zawodników każdej z drużyn. Najlepiej wykorzystał to kapitan GKS-u Marcin Kolusz, który w indywidualnej akcji pokonał bramkarza rywali. Chwilę później sytuacji 2 na 1 nie wykorzystał Patryk Kogut, który nie trafił w bramkę.
Trzecia tercja rozpoczęła się od zmiany w bramce Polonii. Landsmana zastąpił Ondřej Raszka.
Po upływie półtorej minuty dobrze grający bytomianie zdobyli bramkę. Zespołową akcję rozpoczął Tomasz Pastryk, podając krążek do ustawionego przy bandzie Romana Maliníka. Napastnik z Czech odegrał do niepilnowanego Łukasza Krzemienia, który będąc sam na sam pokonał bramkarza rywali. Przez następne dziesięć minut przeważała Polonia, jednak nie zdołała strzelić drugiego gola. W 53 minucie bytomianie grali w przewadze. Kiedy kończyła się kara Jana Semoráda krążek stracił Augstkalns. Przejął go Kristek i precyzyjnie podał do Semoráda. Ten będąc sam na sam z Raszką zdobył piątego gola dla tyszan, tym samym ustalając wynik spotkania.
Drugi półfinał.
Drugi mecz półfinałowy pomiędzy ComArch Cracovią a TatrySki Podhale Nowy Targ rozpoczął się o godzinie 19:30. Spotkanie prowadzili sędziowie Włodzimierz Marczuk i Zbigniew Wolas. Przed meczem został odegrany hymn Polski. Rywalizację lepiej rozpoczęli krakowianie, którzy w 3 minucie objęli prowadzenie. Michael Kolarz uderzył z niebieskiej linii, krążek odbił się od bandy i trafił do niepilnowanego Krystiana Dziubińskiego. Napastnik Cracovii strzałem z bekhendu zdobył pierwszego gola. Gospodarze odpowiedzieli akcją indywidualną Bartłomieja Neupauera, ale Rafał Radziszewski obronił jego strzał. W 5 minucie za faul na ławkę kar został odesłany obrońca Cracovii Bartosz Dąbkowski. Grający w przewadze zawodnicy Podhala stracili krążek, a przejął go Maciej Urbanowicz, który znalazł się sam na sam z bramkarzem. Wracający obrońca sfaulował napastnika, a sędzia Marczuk podyktował rzut karny. Najazd Urbanowicza obronił parkanem Māris Jučers. Chwilę później był remis. Z ławki kar wyjeżdżał Dąbkowski, a krążek do tercji krakowian wprowadził Krzysztof Zapała. Po wymianie krążka podał przed bramkę do Jarosława Różańskiego. Najstarszy hokeista na lodzie uderzył, ale trafił w Radziszewskiego. Bramkarz nie zdołał nakryć krążka, co wykorzystał Artem Iossafov dobijając krążek. Spotkanie się wyrównało i obie drużyny stwarzały sobie okazje do zdobycia gola. W 13 minucie Podhale po raz kolejny grało z przewagą jednego zawodnika. Daniel Kapica stracił krążek na środku lodowiska. Przejął go Filip Drzewiecki i podał wzdłuż bramki do Patrika Svitany. Słowacki napastnik dołożył łopatkę kija i pokonał Jučersa.
W drugiej odsłonie gra się wyrównała. Obie drużyny konstruowały akcje ofensywne, ale bramkarze obronili wszystkie uderzenia. W 25 minucie Zapała zaatakował ciałem przy bandzie Patryka Noworytę. Mimo protestów poszkodowanego i sztabu szkoleniowego Cracovii sędziowie nie odgwizdali faulu napastnika Podhala. W 31 minucie spotkania do boksu kar za atak łokciem został odesłany Drzewiecki. Podhalanie grający kolejny raz w tym meczu z przewagą jednego zawodnika nie potrafili skonstruować żadnej dogodnej sytuacji. Na trzy minuty przed końcem drugiej tercji Cracovia po raz pierwszy grała w liczebnej przewadze. Za faul w tercji ofensywnej 2 minutami ukarany został Daniel Kapica. Krakowianie nie zdołali strzelić gola, a po końcu kary Kapicy mogli go stracić. Podhale wyszło z kontrą trzech na dwóch, jednak Kapica strzałem z ostrego konta nie zdobył bramki. Na cztery sekundy przed końcem tercji sędziowie odgwizdali zawodnikom Podhala błąd sześciu na lodzie. Na ławkę kar trafił Daniel Kapica.
W ostatniej tercji Cracovia grała krótko w przewadze. Peter Novajovský popełnił błąd w przyjęciu krążka i sfaulował uciekającego mu Jarkko Hattunena. W 43 minucie hokeiści z Nowego Targu doprowadzili do remisu. Grając w przewadze założyli hokejowy zamek. Artem Iossafov podał do Oskara Jaśkiewicza, który odegrał wzdłuż bramki do niepilnowanego Jarosława Różańskiego. Kapitan Podhala dołożył kij i umieścił krążek w bramce. Po upływie 57 sekund ponownie Cracovia objęła prowadzenie. Akcję zapoczątkował Dziubiński z Damianem Kapicą. Krążek trafił do Patryka Wajdy, który odegrał krążek do Dawida Maciejewskiego. Obrońca „Pasów” strzelił z nadgarstka pokonując Jučersa. W 47 minucie karę 2 minut otrzymał Różański. Cracovia szybko założyła zamek i przez cały okres przewagi grała w tercji Podhala. Obrońcy i bramkarz „Szarotek” nie dali się jednak pokonać. W 53 minucie wynik spotkania ustalił Richard Jenčík. Zawodnicy Cracovii wyszli z kontrą. Damian Słaboń odegrał do boku do Petra Kalusa. Czeski napastnik strzelił na bramkę, ale parkanem obronił Jučers. Do krążka najszybciej dojechał Jenčík i strzałem pod porzeczkę zdobył gola. Chwilę później strzelec bramki za atak kolanem trafił na ławkę kar. Hokeiści Podhala nie wykorzystali jednak gry w przewadze. W 57 minucie dobrą okazję miał Kasper Bryniczka, ale bramkę ruszył Radziszewski. Sędziowie przerwali grę, ale nie zakwalifikowali tego zagrania jako celowe. Na dwie i pół minuty przed końcem trener Podhala Marek Rączka zdjął na chwilę bramkarza, ale nie przyniosło to jego drużynie korzyści. Mecz ostatecznie wygrała Cracovia i awansowała do finału.
Mecz finałowy.
Mecz finałowy został rozegrany w piątek 30 grudnia o godzinie 18:30. Drużyna wicemistrza Polski GKS Tychy przystępowała do tego spotkania osłabiona brakiem podstawowego bramkarza. Štefan Žigárdy zachorował i w bramce zastąpił go Kamil Kosowski. Początek meczu był lepszy w wykonaniu tyszan, którzy dwukrotnie po strzałach Zaťki i Pociechy zagrozili bramce Radziszewskiego. W 8 minucie w dogodnej sytuacji znalazł się Dziubiński, ale jego strzał z bekhendu był za słaby i Kosowski go obronił. W 11 minucie Cracovia grała z przewagą jednego gracza. Na ławkę kar za wystrzelenie krążka poza lodowisko odesłany został Remigiusz Gazda. Mimo liczebnego osłabienia to tyszanie stworzyli dwie dobre okazje. Najpierw Patryk Kogut przejął krążek po stracie Drzewieckiego, ale przegrał pojedynek sam na sam z Radziszewskim. Chwilę później strzelał Marcin Kolusz, ale parkanem obronił bramkarz krakowian. W 15 minucie karę otrzymał obrońca „Pasów” Rafał Dutka, ale zawodnicy GKS-u nie wykorzystali gry w przewadze. Pierwsza tercja zakończyła się bezbramkowym remisem, a drużyną lepszą był GKS Tychy, który oddał 17 celnych strzałów przy 7 uderzeniach rywali.
Na początku drugiej odsłony gry Cracovia stworzyła dwie okazje do zdobycia gola. Najpierw Damian Kapica nieskutecznie dobijał strzał Dziubińskiego, a minutę później z nieudaną kontrą dwóch na jednego wyszli Matúš Chovan i Marek Wróbel. W 25 minucie Kogut wyszedł na czystą pozycję, ale jego strzał i dwie dobitki obronił Radziszewski. W 31 minucie tyszanie wybili krążek na uwolnienie. Po wznowieniu we własnej tercji wyszli z kontratakiem. Zaťko podał do Semoráda, a ten odegrał do Koguta. Napastnik tyszan strzałem z nadgarstka zdobył pierwszego gola. Dwie minuty później bliski wyrównania był Kapica, ale jego strzał obronił Kosowski. Krążek przejęli tyszanie i wyprowadzili kontrę. Josef Vítek podał do Bartłomieja Jeziorskiego, który odegrał do Filipa Komorskiego. Wychowanek Legii Warszawa strzałem z bliska zdobył drugiego gola. W 38 minucie Komorski mógł zdobyć drugą bramkę w tym spotkaniu. Po faulu Noworyty sędzia odgwizdał rzut karny, ale napastnik tyszan nie zdołał pokonać Radziszewskiego.
Ostatnią tercję spotkania dobrze rozpoczęli tyszanie. W 44 minucie za faul do boksu został odesłany Drzewiecki. Indywidualną akcję przeprowadził Mateusz Bepierszcz, minął zwodem Wajdę i podał do niepilnowanego Semoráda. Czeski napastnik dostawił kij i umieścił krążek w pustej bramce. W 49 minucie blisko zdobycia gola był napastnik Cracovii Richard Jenčík, ale krążek po jego strzale trafił w poprzeczkę. Sędziowie jeszcze analizowali na video tę sytuację, ale bramka nie padła. W 52 minucie spotkania sędziowie odgwizdali tyszanom za dużą ilość graczy na lodzie i karę odsiadywał Semorád. Cracovia grając w przewadze mogła stracić czwartego gola, ale Adam Bagiński po podaniu Koguta nie trafił do pustej bramki. Sytuacja Cracovii pogorszyła się kiedy w 55 minucie Michael Kolarz został ukarany 2 minutami, a tuż przed końcem meczu za wystrzelenie krążka poza lodowisko 2 minuty otrzymał Chovan. GKS utrzymał korzystny wynik i wywalczył siódmy w swojej historii Puchar Polski.
Frekwencja.
Frekwencja podczas meczów Pucharu Polski w Nowym Targu nie była wysoka. Żadne ze spotkań nie oglądał komplet publiczności. Najwięcej kibiców oglądało spotkanie pomiędzy ComArch Cracovią a TatrySki Podhalem Nowy Targ. W hali o pojemności 2362 miejsc siedzących zasiadło 2000 kibiców. Najniższa frekwencja była podczas meczu między GKS Tychy a Tempish Polonią Bytom. Na tym spotkaniu obecnych było 400 kibiców. Spotkanie finałowe z trybun oglądało 800 kibiców.
Nagrody i wyróżnienia.
Główną nagrodą za wygranie turnieju finałowego było trofeum Puchar Polski. Organizatorzy nie przyznali nagrody finansowej zwycięzcy choć przewidywał to regulamin rozgrywek. Po każdym meczu trenerzy wybierali jednego najlepszego zawodnika w swojej drużynie, który był nagradzany. Nagrody indywidualne w postaci zegarków ufundowała firma Bisset Watches. Upominki przygotowały również władze miasta Nowy Targ. W pierwszym spotkaniu półfinałowym wyróżnieni zostali Bartłomiej Pociecha z GKS-u Tychy oraz Łukasz Krzemień z Polonii Bytom. W drugim meczu nagrody otrzymali Patrik Svitana z Cracovii oraz Joni Haverinen z Podhala Nowy Targ. Po meczu finałowym trenerzy wybrali najlepszymi graczami bramkarzy: Kamila Kosowskiego z GKS-u Tychy oraz Rafała Radziszewskiego z Cracovii.
Statystyki.
Łącznie w trzech spotkaniach Pucharu Polski zawodnicy czterech drużyn strzelili piętnaście goli. Trzynastu hokeistów zdobyło przynajmniej jedną bramkę. Dwóch zawodników GKS-u Tychy Komorski i Semorád dwukrotnie wpisywali się na listę strzelców. Najlepiej asystującymi zawodnikami w turnieju byli dwaj gracze GKS-u Tychy: Vítek, który zanotował 3 kluczowe podania oraz Bryk, który dwukrotnie skutecznie podawał. Łącznie punkty za asystę zdobyło 18 hokeistów.

</doc>
<doc id="3836006" url="https://pl.wikipedia.org/wiki?curid=3836006" title="Tury">
Tury

2 miejscowości w Polsce:
osoby:

</doc>
<doc id="3836012" url="https://pl.wikipedia.org/wiki?curid=3836012" title="Alij Koszew">
Alij Koszew

Alij Jusufowicz Koszew (ros. Алий Юсуфович Кошев, ur. 1 września 1922 w aule Bleczepsin w Adygei, zm. 13 stycznia 1971 w Majkopie) – radziecki wojskowy, Bohater Związku Radzieckiego (1944).
Życiorys.
Urodził się w adygejskiej rodzinie chłopskiej. Skończył 8 klas szkoły, pracował w kołchozie, od 18 października 1941 służył w Armii Czerwonej. Uczestniczył w walkach na Froncie Południowym, Północno-Kaukaskim, Zakaukaskim, Centralnym, 1 i 2 Ukraińskim oraz 1 Białoruskim. Walczył nad rzeką Mius, w obronie Rostowa nad Donem i Kaukazu, bitwie pod Kurskiem, brał udział w wyzwalaniu Lewobrzeżnej Ukrainy i forsowaniu rzek Desna, Dniepr i Prypeć, w operacji korsuń-szewczenkowskiej i humańsko-botoszańskiej, forsowaniu Dniestru i zajmowaniu Mołdawii i Rumunii, operacji warszawsko-poznańskiej, pomorskiej i berlińskiej. Wyróżnił się jako saper 90 samodzielnego batalionu saperów 3 Korpusu Piechoty 2 Armii Pancernej 2 Frontu Ukraińskiego w stopniu gefrajtera podczas forsowaniu Dniestru w rejonie miasta Soroki w marcu 1944. W 1945 brał udział w wyzwalaniu Grójca, Warszawy, Sochaczewa, Bydgoszczy i zdobywaniu Gülzowa w Niemczech. Po wojnie, w 1945 został przeniesiony do rezerwy. Jego imieniem nazwano szkołę i ulice w dwóch miejscowościach.
Odznaczenia.
I inne.

</doc>
<doc id="3836016" url="https://pl.wikipedia.org/wiki?curid=3836016" title="Jezierzyszcze">
Jezierzyszcze



</doc>
<doc id="3836019" url="https://pl.wikipedia.org/wiki?curid=3836019" title="Vallées en Champagne">
Vallées en Champagne

Vallées en Champagne – gmina we Francji, w regionie Hauts-de-France, w departamencie Aisne. Została utworzona 1 stycznia 2016 roku z połączenia trzech wcześniejszych gmin: Baulne-en-Brie, La Chapelle-Monthodon oraz Saint-Agnan. Siedzibą gminy została miejscowość Baulne-en-Brie. W 2013 roku populacja wyżej wymienionych gmin wynosiła 557 mieszkańców.

</doc>
<doc id="3836021" url="https://pl.wikipedia.org/wiki?curid=3836021" title="Tury (Borki)">
Tury (Borki)

Tury – niestandaryzowana część wsi Borki w Polsce położona w województwie wielkopolskim, w powiecie konińskim, w gminie Kramsk.
Należy do sołectwa Borki.
Do 2005 roku miejscowość była częścią wsi Tury w gminie Kościelec, a obie części miejscowości oddzielała rzeka Warta. 1 stycznia 2006 roku ten obszar został włączony do gminy Kramsk.

</doc>
<doc id="3836023" url="https://pl.wikipedia.org/wiki?curid=3836023" title="Marie-Madeleine Guimard">
Marie-Madeleine Guimard

Marie-Madeleine Guimard (ur. przed 27 grudnia 1743 w Paryżu, zm. 4 maja 1816 tamże) – francuska tancerka baletowa.
W latach 1766-1789 była primabaleriną paryskiej opery. Wykonywała głównie partie charakterystyczne, m.in. w baletach z choreografią Jeana-Georges Noverre'a - m.in. Creuza w "Medei i Jazonie" J. Rodolphe'a.

</doc>
<doc id="3836028" url="https://pl.wikipedia.org/wiki?curid=3836028" title="Fuzaryjne więdnięcie pomidora">
Fuzaryjne więdnięcie pomidora

Fuzaryjne więdnięcie pomidora lub fuzarioza zgorzelowa pomidora – grzybowa choroba pomidorów wywołana przez "Fusarium oxysporum". Występuje głównie przy uprawie pomidorów pod osłonami. Należy do grupy chorób zwanych fuzariozami.
Objawy.
U porażonych roślin następuje zahamowanie wzrostu, żółknięcie i zamieranie liści. Przy wysokiej temperaturze, zwłaszcza w słoneczne dni, rośliny więdną. Więdnięcie to nie jest jednak spowodowane brakiem wody, gdyż rosnące w pobliżu zdrowe pomidory nie więdną. Gdy choroba jest zaawansowana, porażone rośliny mimo podlewania nie odzyskują już turgoru. Na pędach porażonych roślin występują ciemne smugi, a kora na szczytach pędów pęka. W miejscach tych często występują sporodochia z zarodnikami grzyba. Stanowią one bardzo charakterystyczne dla tej choroby oznaki etiologiczne. Drugą charakterystyczną dla tej choroby cechą jest widoczna na przekroju pędu ciemna barwa wiązek przewodzących.
Epidemiologia.
Patogen przezimowuje w postaci grzybni na pozostałych w glebie resztkach pędów pomidora oraz w mikrokonidiach na nasionach pomidora. Wytwarza też przetrwalnikowe chlamydospory, które w glebie kiełkują. Zakażenie pomidorów następuje głównie w glebie przez korzenie. W zainfekowanych roślinach grzybnia patogenu rozwija się w wiązkach przewodzących, zajmując całą ich długość. Wydziela przy tym metabolity: kwas fuzariowy, lykomarazminę i wazyfuskarynę. Reagując na te substancje, roślina pomidora wytwarza zatyczki tylozowe, które stopniowo zamykają naczynia. Początkowo utrudnia to przepływ wody przez roślinę, później niemal całkowicie go hamuje.
Ochrona.
Znacznie ograniczono znaczenie tej choroby przez wprowadzenie do uprawy odmian odpornych oraz zastąpienie gleby podłożami sztucznymi, w których patogen nie może się rozwijać. Aby zlikwidować drugie jej źródło – zakażone nasiona, należy stosować zaprawianie nasion. Bardzo ważne jest też przestrzeganie zasady, by rozsadę hodować na podłożach pozbawionych patogenu. Choroba szerzy się głównie na miejscach, w których przez wiele lat uprawia się corocznie pomidory i inne rośliny z rodziny psiankowatych i dyniowatych. Nie stosuje się chemicznego zwalczania choroby na porażonych już roślinach.

</doc>
<doc id="3836030" url="https://pl.wikipedia.org/wiki?curid=3836030" title="Ursus 5312/5314">
Ursus 5312/5314



</doc>
<doc id="3836042" url="https://pl.wikipedia.org/wiki?curid=3836042" title="Tyson Ballou">
Tyson Ballou

Tyson Brett Ballou (ur. 14 listopada 1976 w Garland) – amerykański model, który stał się jednym z najbardziej poszukiwanych modeli w branży mody.
Życiorys.
Wczesne lata.
Urodził się w Garland w Teksasie. W wieku 15 lat został odkryty przez agencję modelek Page Parkes, pojawiając się w czasopismach i pokazach mody w Teksasie. 
Kariera.
W 1995 reklamował wyroby J. C. Penney. Po przyjeździe do Nowego Jorku w 1998 roku związał się z agencją Ford Models, a później podpisał kontrakt z agencją IMG Models, która odegrała kluczową rolę w tworzeniu jego wizerunku. Jego zdjęcia trafiły do prestiżowych magazynów mody takich jak „L'uomo”, „Vogue”, „Jalouse”, „The Face”, „Harper’s Bazaar”, „Arena Homme +”, „Visionaire”, „Numéro”, „GQ” i „W”.
Pracował dla Giorgio Armaniego, Donatelli Versace, Exte, Jeana-Paula Gaultiera, Calvina Kleina, Tommy’ego Hilfigera czy Dolce &amp; Gabbana. W 2007 roku nakręcił kampanię reklamową dżinsów marki 7 for All Mankind obok Carolyn Murphy. Był twarzą takich marek jak Jil Sander, DKNY, Hugo Boss Sport, Byblos, Moschino, Emporio Armani, Exte Acht, Samsonite, Perry Ellis, Max Azria - BCBG, Versace i Valentino Roma. 
W 2009 uczestniczył w kampanii reklamowej Anthology Fragrance Dolce &amp; Gabbana z modelkami, Claudią Schiffer, Naomi Campbell i modelem Noahem Millsem.
W 2015 wziął udział z Anną Jagodzińską w kampanii zegarków i biżuterii Calvina Kleina.

</doc>
<doc id="3836056" url="https://pl.wikipedia.org/wiki?curid=3836056" title="Les Septvallons">
Les Septvallons

Les Septvallons – gmina we Francji, w regionie Hauts-de-France, w departamencie Aisne. Została utworzona 1 stycznia 2016 roku z połączenia siedmiu wcześniejszych gmin: Glennes, Longueval-Barbonval, Merval, Perles, Révillon, Vauxcéré oraz Villers-en-Prayères. Siedzibą gminy została miejscowość Longueval-Barbonval. W 2013 roku populacja wyżej wymienionych gmin wynosiła 1184 mieszkańców.

</doc>
<doc id="3836061" url="https://pl.wikipedia.org/wiki?curid=3836061" title="Jeziorszczyzna">
Jeziorszczyzna

Jeziorszczyzna (dawn. "Jezierszczyzna") – część miasta Kazimierz Dolny w Polsce położona w województwie lubelskim, w powiecie puławskim, w gminie Kazimierz Dolny.
Leży w południowej części miasta, wzdłuż krętej ulicy o nazwie Jeziorszczyzna.
Historia.
Jezierszczyzna to dawniej samodzielna wieś, kolonia i folwark. W latach 1870–1927 należała do gminy Kazimierz w powiecie nowoaleksandryjskim / puławskim, początkowo w guberni lubelskiej, a od 1919 w woj. lubelskim. W 1921 roku liczba mieszkańców wynosiła 159.
31 października 1927 osadzie Kazimierz Dolny przywrócono status miasta, a miejscowości Cholewianka i Jezierszczyzna, wchodzące w skład gminy Kazimierz (którą równocześnie zniesiono), włączono do nowo utworzonego miasta Kazimierz Dolny.

</doc>
<doc id="3836065" url="https://pl.wikipedia.org/wiki?curid=3836065" title="Georges Balandier">
Georges Balandier

Georges Balandier (ur. 21 grudnia 1920 w Aillevillers-et-Lyaumont, Francja, zm. 5 października 2016 w Paryżu, Francja) – francuski socjolog, etnolog i antropolog kulturowy znany przede wszystkim ze swoich badań nad Afryką sub-saharyjską.
Profesor na Sorbonie, członek Centrum Studiów Afrykańskich (Centre d'études africaines Ceaf). Współtworzył nurt antropologii politycznej, gdzie analizuje się m.in. typy politycznych systemów plemiennych, społeczne mechanizmy rozwiązywania konfliktów politycznych itp.

</doc>
<doc id="3836066" url="https://pl.wikipedia.org/wiki?curid=3836066" title="Ursus (zakłady mechaniczne)">
Ursus (zakłady mechaniczne)



</doc>
<doc id="3836078" url="https://pl.wikipedia.org/wiki?curid=3836078" title="Sielsowiet Dmitrowicze">
Sielsowiet Dmitrowicze

Sielsowiet Dmitrowicze (s. dmitrowicki, biał. Дзмітравіцкі сельсавет, ros. Дмитровичский сельсовет) – sielsowiet na Białorusi, w obwodzie brzeskim, w środkowo-północnej części rejonu kamienieckiego.
Położenie.
Sielsowiet graniczy:
Skład.
Sielsowiet Dymitrowicze obejmuje 29 miejscowości:

</doc>
<doc id="3836082" url="https://pl.wikipedia.org/wiki?curid=3836082" title="Podpalaczka (film 1984)">
Podpalaczka (film 1984)



</doc>
<doc id="3836084" url="https://pl.wikipedia.org/wiki?curid=3836084" title="Powrót do krainy Oz">
Powrót do krainy Oz



</doc>
<doc id="3836085" url="https://pl.wikipedia.org/wiki?curid=3836085" title="Flash Gordon (film)">
Flash Gordon (film)



</doc>
<doc id="3836086" url="https://pl.wikipedia.org/wiki?curid=3836086" title="Dhuys et Morin-en-Brie">
Dhuys et Morin-en-Brie

Dhuys et Morin-en-Brie – gmina we Francji, w regionie Hauts-de-France, w departamencie Aisne.
Została utworzona 1 stycznia 2016 roku z połączenia czterech wcześniejszych gmin: Artonges, La Celle-sous-Montmirail, Fontenelle-en-Brie oraz Marchais-en-Brie. Siedzibą gminy została miejscowość Marchais-en-Brie. W 2013 roku populacja wyżej wymienionych gmin wynosiła 836 mieszkańców.

</doc>
<doc id="3836087" url="https://pl.wikipedia.org/wiki?curid=3836087" title="Oriol Elcacho">
Oriol Elcacho

Oriol Elcacho (ur. 8 sierpnia 1979 w Barcelonie) – hiszpański model, najbardziej znany jako twarz Bulgari AQVA. W 2013 zajął dwunaste miejsce na liście Top 25 „The Money Guys” portalu Models.com z innymi modelami hiszpańskimi - Jonem Kortajareną (nr 7) i Andrésem Velencoso (nr 16).
Związał się z agencją View Management. Pracował dla wielu znanych marek, takich jak Ralph Lauren, Bally Shoe, Gap Inc., Custo Barcelona, Carlo Pignatelli, Missoni i Valentino, a także pojawiał się na okładkach magazynów mody, w tym „Elle”, „Telva” (w lipcu 2010), „Cosmopolitan” (2011), „Vanity Fair” (w październiku 2011), „Men’s Health” (w marcu 2013) i portugalskim „Máxima” (w sierpniu 2014). 
Został określany jako „hiszpański Adonis”. Był twarzą Ralpha Laurena, Paula Smitha i Chanel w Nowym Jorku, Mediolanie i Miami.

</doc>
<doc id="3836090" url="https://pl.wikipedia.org/wiki?curid=3836090" title="Fusarium oxysporum">
Fusarium oxysporum

Fusarium oxysporum Schltdl – gatunek grzybów z rodziny gruzełkowatych ("Nectriaceae"). Pasożyt wielu roślin, wywołujący u nich chorobę zwaną fuzariozą. Jest najważniejszym gospodarczo gatunkiem w obrębie rodzaju "Fusarium".
Systematyka i nazewnictwo.
Pozycja w klasyfikacji według Index Fungorum: "Fusarium, Nectriaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi".
Ma ponad 160 synonimów. Większość wśród nich to odmiany i formy, przez Index Fungorum jednak uznane za synonimy.
Morfologia.
Grzyb mikroskopijny. Morfologicznie i funkcjonalnie jest bardzo zmienny i tworzy liczne szczepy. Watowata grzybnia rozwija się bardzo szybko. Początkowo jest biała, potem brzoskwiniowa lub fioletowa. Wytwarza dwa rodzaje konidiów. Mikrokonidia zazwyczaj bardzo liczne, powstają na zakończeniach bocznych strzępek, lub na prostych, lub słabo rozgałęzionych konidioforach. Mają dość zmienne kształty – owalne, elipsoidalne lub wałeczkowate, są proste lub zakrzywione, o rozmiarach 5–12 × 2,2–3,5 μm. Makrokonidia rzadkie, powstające na bardziej rozgałęzionych konidioforach, lub na powierzchni grzybni w tworach podobnych do sporodochiów. Są cienkościenne, wrzecionowato-szydłowate, wyjątkowo wrzecionowato-sierpowate. Mają 3–7 przegród (najczęściej 3–5) i różne rozmiary:
Chlamydospory zazwyczaj liczne, o ścianach gładkich lub chropowatych. Powstają zazwyczaj pojedynczo, ale czasami w parach lub w łańcuszkach.
Występowanie i siedlisko.
"Fusarium oxysporum" występuje w glebie na całym świecie i jest w niej jednym z najbardziej rozprzestrzenionych mikroorganizmów. Znaleziono go w piaskach pustyni Sonora, w glebie tropikalnych i umiarkowanych lasów, łąk i w glebach tundry.
Zakres żywicieli tego gatunku jest bardzo szeroki i obejmuje zarówno rośliny, jak i zwierzęta. Jako pasożyt może żyć kosztem bardzo licznych gatunków roślin nagonasiennych, okrytonasiennych i szerokiej gamy zwierząt, od stawonogów począwszy, po człowieka. Szczepy żyjące na roślinach są polifagiczne, natomiast te żyjące na zwierzętach i ludziach są monofagiczne, wykazują dużą specjalizację. Zakażenie roślin następuje w glebie. "Fusarium oxysporum" może w niej przetrwać bardzo długo.

</doc>
<doc id="3836094" url="https://pl.wikipedia.org/wiki?curid=3836094" title="Wieża Cavalier">
Wieża Cavalier

Wieża Cavalier (, ), znana też jako Wieża Qrendi (, ) lub Wieża Kapitana (, ) - wieża w mieście Qrendi na Malcie. Została zbudowana u schyłku Średniowiecza lub na początku okresu panowania zakonu joannitów na Malcie, i jest jedną z najstarszych zachowanych wież w tym państwie.
Historia.
Nie ma źródeł piśmiennych dotyczących daty zbudowania wieży Cavalier. Została ona prawdopodobnie zbudowana w okresie schyłkowego Średniowiecza, kiedy Malta była wciąż częścią Królestwa Sycylii. Jeśli to jest prawdą, byłaby to jedyna zachowana średniowieczna wieża na Malcie, poza ruinami okrągłej wieży w Xlendi. Inni historycy utrzymują, że wieża została zbudowana w XVI lub XVII wieku przez Zakon Świętego Jana. Wieża znajduje się obok XVI-wiecznego budynku, powstałego w 1585 roku.
Wieża Cavalier została tak nazwana, ponieważ mieszkał w niej Kapitan () Zakonu.
Wygląd wieży.
Wieża zbudowana jest z wapienia maltańskiego. Postawiona na planie ośmioboku, jest jedyną tego rodzaju wieżą na Malcie. Posiada trzy poziomy rozdzielone podłogami. Kilka skrzynkowych machikuł, podpartych konsolami, umiejscowionych jest na brzegu szczytowego parapetu. Główne wejście do wieży znajduje się w dobudowanym średniowiecznym budynku, będącym pierwotnie pomieszczeniem młyna lub kaplicą.
Wieża jest otoczona przez gromadę współczesnych budynków i podwórek, określonych jako „jeden z najciekawszych przykładów rozwoju architektury” na Malcie. Wieża wpisana jest na "Listę Zabytków 1925".
Współcześnie.
Dziś wieża Cavalier jest w dobrym stanie. Zarządzana jest przez prywatnego właściciela. Nie jest udostępniona dla ogółu.

</doc>
<doc id="3836095" url="https://pl.wikipedia.org/wiki?curid=3836095" title="Haut-Bocage">
Haut-Bocage

Haut-Bocage – gmina we Francji, w regionie Owernia-Rodan-Alpy, w departamencie Allier. Została utworzona 1 stycznia 2016 roku z połączenia trzech wcześniejszych gmin: Givarlais, Louroux-Hodement oraz Maillet. Siedzibą gminy została miejscowość Maillet. W 2013 roku łączna populacja wyżej wymienionych gmin wynosiła 933 mieszkańców.

</doc>
<doc id="3836097" url="https://pl.wikipedia.org/wiki?curid=3836097" title="Guy Lefrant">
Guy Lefrant

Guy Robert Marie Joseph Lefrant (ur. 26 lutego 1923, zm. 31 grudnia 1993) – francuski jeździec sportowy. Trzykrotny medalista olimpijski.
Sukcesy odnosił we Wszechstronnym Konkursie Konia Wierzchowego i skokach przez przeszkody. Brał udział w trzech igrzyskach olimpijskich (IO 52, IO 60, IO 64), za każdym razem zdobywał medale. W 1952 startował na koniu "Verdun" i wywalczył srebro w indywidualnym konkursie WKKW. W 1960 na koniu "Nicias" był trzeci w drużynie w WKKW, reprezentację Francji tworzyli ponadto Jack Le Goff i Jehan Le Roy. W 1964 startował na koniu "Monsieur de Littry" i zajął drugie miejsce w drużynowych skokach przez przeszkody, partnerowali mu Pierre Jonquères d'Oriola i Janou Lefebvre.

</doc>
<doc id="3836099" url="https://pl.wikipedia.org/wiki?curid=3836099" title="Centralne ogrzewanie słoneczne">
Centralne ogrzewanie słoneczne

Centralne ogrzewanie słoneczne – zapewnienie centralnego ogrzewania i ciepłej wody z energii słonecznej do systemu, w którym woda ogrzewana jest centralnie przy użyciu kolektorów słonecznych (i rozprowadzana najczęściej przy użyciu sieci ciepłowniczej).
Dla systemów ciepłowniczych kolektory mogą być montowane na ziemi lub też na dachach ogrzewanych budynków.
Centralne ogrzewanie słoneczne może mieć magazyn energii cieplnej. W zależności od wielkości taki magazyn może służyć do dobowego lub sezonowego przechowywania energii (energia jest zbierana i magazynowana w czasie letnim, a wykorzystywana w okresie zimowym).
W porównaniu do małych układów ogrzewania słonecznego, centralne systemy ogrzewania słonecznego mają najlepsze wskaźniki cena-wydajność z powodu: niższej ceny budowy [PLN/kWh], wyższej sprawności cieplnej i proporcjonalnie niższych kosztów eksploatacji.
Centralne ogrzewanie słoneczne może również służyć do słonecznego chłodzenia. W tym przypadku, ogólna sprawność takiego systemu może być bardzo wysoka z powodu wysokiej korelacji między zapotrzebowaniem energetycznym i nasłonecznieniem.
Największe instalacje.
Historia centralnego ogrzewania słonecznego.
Szwecja odegrała ważną rolę w rozwoju na dużą skalę ogrzewania słonecznego. Według danych (Dalenbäck, J. O., 1993), pierwsze kroki zostały wykonane na początku lat siedemdziesiątych w Linköping, Szwecja. Zachęcona tymi pracami Finlandia zbudowała swój pierwszy zakład w Kerava, w Holandii wybudowano pierwszy zakład w Groningen. Zakłady te zostały opisane w raporcie Międzynarodowej agencji energii (Dalenbäck, J. O., 1990). Należy pamiętać, że zakłady te posiadają magazyny do przechowywania ciepła na duża skalę.
Pokrewne systemy.
Centralne ogrzewanie słoneczne jest to sub-klasa ‘wielkopowierzchniowego ogrzewania słonecznego’ – termin stosowany w systemach słonecznych z powierzchniami kolektorów przekraczającymi 500 m².
Drake Landing Solar Community w Albercie, Kanada osiągnięto rekord świata 97% rocznego pokrycia dla potrzeb grzewczych z kolektorów słonecznych. Wykorzystano kolektory słoneczne na dachach garaży i podziemny magazyn energii cieplnej.

</doc>
<doc id="3836104" url="https://pl.wikipedia.org/wiki?curid=3836104" title="Punica (epos)">
Punica (epos)

Punica – epos historyczny autorstwa rzymskiego poety Syliusza Italikusa. Utwór ten jest najdłuższym poematem epickim w literaturze starożytnego Rzymu. Składa się z siedemnastu ksiąg. Liczy ponad dwanaście tysięcy wersów. Jest wzorowany na Eneidzie Wergiliusza. Zgodnie z tradycją został skomponowany heksametrem daktylicznym. Opowiada o drugiej wojnie punickiej, która rozgrywała się w latach 218–201 p.n.e.

</doc>
<doc id="3836105" url="https://pl.wikipedia.org/wiki?curid=3836105" title="Val d’Oronaye">
Val d’Oronaye

Val d’Oronaye – gmina we Francji, w regionie Prowansja-Alpy-Lazurowe Wybrzeże, w departamencie Alpy Górnej Prowansji. Została utworzona 1 stycznia 2016 roku z połączenia dwóch wcześniejszych gmin: Larche oraz Meyronnes. Siedzibą gminy została miejscowość Meyronnes. W 2013 roku populacja wyżej wymienionych gmin wynosiła 114 mieszkańców.

</doc>
<doc id="3836109" url="https://pl.wikipedia.org/wiki?curid=3836109" title="Enguerrand de Marigny">
Enguerrand de Marigny

Enguerrand de Marigny (ur. 1260, zm. 30 kwietnia 1315) – francuski szambelan i minister na dworze króla Filipa IV Pięknego.
Życiorys.
Urodził się w Lyons-la-Forêt w Normandii. Wywodził się ze starej normandzkiej rodziny szlacheckiej zwanej Le Portier, która przyjęła nazwisko Marigny około roku 1200.
Enguerrand rozpoczął służbę u Hugona II de Bouville, szambelana i sekretarza Filipa IV jako giermek. Następnie został zatrudniony we włościach królowej Joanny, która uczyniła go jednym z wykonawców jej woli. Poślubił Joannę de St Martin, która była jej chrześniaczką. W 1298 otrzymał nadzór nad zamkiem w Issoudun.
Po śmierci Pierre’a Flotte w bitwie pod Kortrijk w 1302 roku i Hugona II de Bouville w Bitwie pod Mons-en-Pevele w 1304 roku, został Wielkim Szambelanem Filipa oraz sekretarzem generalnym. W 1306 roku został wysłany do Normandii, aby objąć zarząd nad skarbcem. Otrzymał liczne dary w postaci ziemi i pieniędzy od Filipa, a także dożywotnią pensję od Edwarda II.
Posiadał zdolności polityczne oraz potrafił się przypochlebiać. Ponadto był wykształcony i wnikliwy. Potrafił mądrze wdrażać plany Filipa, dzięki czemu ten darzył go zaufaniem. Był powszechnie znienawidzony, na co naraził go Filip poprzez deprecjonowanie bitych monet. Pełnił rolę przedstawiciela Filipa w jego sporze z Ludwikiem, hrabią Nevers, synem Roberta III Flandryjskiego, zakończonym uwięzieniem Ludwika i zmuszeniem Roberta do zrzeczenia się Lille, Douai i Béthune na rzecz Francji.
W roku 1301 uzyskał dla swojego przyrodniego brata Filipa de Marigny biskupstwo Cambrai, a w roku 1309 arcybiskupstwo Sens. Dla swojego brata Jana w 1312 roku uzyskał biskupstwo Beauvais. Dzięki jego staraniom inny krewny – Mikołaj de Frauville – został królewskim spowiednikiem i kardynałem. W 1314 roku z sukcesem zwrócił się do Stanów Generalnych w celu nałożenia dodatkowych podatków na wojnę z Flamandami, przez co naraził się na jeszcze większe znienawidzenie.
Ta nienawiść osiągnęła apogeum kiedy wynegocjowano we wrześniu pokój z Flamandami. Panowie feudalni byli nim rozczarowani, gdyż nadal byli chętni do wojny. Enguerrand został oskarżony o przyjmowanie łapówek. Karol Walezjusz osobiście doniósł na niego królowi, jednak Filip stał po jego stronie i atak nie odniósł skutku. Śmierć Filipa IV, która miała miejsce 29 listopada 1314 roku była zapowiedzią przeciwdziałania jego polityce. Strona feudalna, której wpływy król próbował ograniczyć, ustanowiła swoich ministrów.
Enguerrand został aresztowany przez Ludwika X po namowie Karola Walezjusza. Przeciw niemu zostało wniesionych dwadzieścia osiem paragrafów oskarżenia zawierających zarzuty przyjmowania łapówek. Odrzucił te oskarżenia, a jego rachunki były prawidłowe. Ludwik był skłonny ukarać go jedynie wygnaniem na Cypr. Wówczas Karol oskarżył go o czary, co okazało się bardziej skuteczne. Szambelan sprzeciwiał się oskarżeniom utrzymując, że wszystkie jego działania były wykonywane z rozkazu Filipa, jednak 30 kwietnia 1315 roku został natychmiast skazany i powieszony na publicznej szubienicy w Montfaucon.
Marigny ufundował akademicki kościół Nôtre Dame d'Ecouis w pobliżu Rouen w roku 1313. Był dwukrotnie żonaty. Pierwszą żoną była Joanna de St Martin, z którą miał trójkę dzieci: Ludwika, Marię oraz Izabelę (która poślubiła Roberta, syna Roberta de Tancarville). Jego drugą żoną była Alips de Mons.
W kulturze.
Marigny jest główną postacią w "Les Rois maudits" ("Królowie Przeklęci"), powieści historycznej napisanej przez Maurice’a Druona. Na jej podstawie nakręcono serial telewizyjny w 1972 roku. Serial nakręcono ponownie w roku 2005.

</doc>
<doc id="3836114" url="https://pl.wikipedia.org/wiki?curid=3836114" title="Lekkoatletyka na Letnich Igrzyskach Olimpijskich 2016 – bieg na 110 m przez płotki mężczyzn">
Lekkoatletyka na Letnich Igrzyskach Olimpijskich 2016 – bieg na 110 m przez płotki mężczyzn

Bieg na 110 metrów przez płotki mężczyzn – jedna z konkurencji lekkoatletycznych rozgrywanych podczas XXXI Igrzysk Olimpijskich w Rio de Janeiro. Zmagania odbyły się pomiędzy 15–16 sierpnia na Stadionie Olimpisjkim.
Obrońca tytułu mistrzowskiego z Londynu Aries Merritt nie wystąpił w zawodach. Jedyny Polak w stawce, Damian Czykier odpadł w półfinale.
W zawodach wzięło udział 41 zawodników z 27 państw.
Terminarz.
Opracowano na podstawie materiału źródłowego.
Statystyka.
Rekordy.
W poniższej tabeli przedstawiono rekord świata i olimpijski, rekordy poszczególnych kontynentów oraz najlepszy rezultat na świecie w 2016 roku.
Najlepsze wyniki na świecie.
Poniższa tabela przedstawia 10 najlepszych rezultatów na świecie w sezonie 2016 tuż przed rozpoczęciem zawodów.
Wyniki.
Opracowano na podstawie materiału źródłowego.
Eliminacje.
Awans: Czterech najszybszych zawodników z każdego biegu (Q) oraz czterech z najlepszymi czasami wśród przegranych (q).
Półfinały.
Awans: Dwóch najszybszych zawodników z każdego biegu (Q) oraz dwóch z najlepszymi czasami wśród przegranych (q).

</doc>
<doc id="3836116" url="https://pl.wikipedia.org/wiki?curid=3836116" title="Zdrężno (jezioro koło Rutkowa)">
Zdrężno (jezioro koło Rutkowa)

Zdrężno – jezioro w Polsce w województwie warmińsko-mazurskim, w powiecie mrągowskim, w gminie Piecki.
Położenie.
Jezioro leży na Pojezierzu Mazurskim, w mezoregionie Pojezierza Mrągowskiego. Jest połączone z jeziorem Dłużec poprzez ciek wodny. W okolicach brzegów położona jest osada Rutkowo.
Jezioro jest wykorzystywane gospodarczo przez Gospodarstwo Rybackie Mrągowo. Leży na terenie obwodu rybackiego Jeziora Białe w zlewni rzeki Pisa – nr 36.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 6,9 ha. Średnia głębokość zbiornika wodnego to 2,0 m, a maksymalna – 7,0 m. Lustro wody znajduje się na wysokości 131,7 m n.p.m. Objętość jeziora wynosi 134,3 tys. m³.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 5 ha.

</doc>
<doc id="3836118" url="https://pl.wikipedia.org/wiki?curid=3836118" title="Jodzie">
Jodzie



</doc>
<doc id="3836120" url="https://pl.wikipedia.org/wiki?curid=3836120" title="Wiehltalbrücke">
Wiehltalbrücke

Wiehltalbrücke (znany również jako Talbrücke Wiehl) – most autostradowy w ciągu autostrady A4 Köln – Olpe nad doliną rzeki Wiehl koło Gummersbach, w powiecie Oberberg, w kraju związkowym Nadrenia Północna-Westfalia, w Niemczech. Pod mostem znajduje się część miasta Wiehl – Weiershagen. Ma 705 metrów długości i 30,25 metra szerokości, a jego powierzchnia wynosi 21,326 m². Największa różnica wysokości między mostem a ziemią wynosi 60 metrów. Jest to most belkowy o konstrukcji stalowej.
Wypadek w 2004 roku.
26 sierpnia 2004 roku doszło do zderzenia samochodu osobowego z cysterną przewożącą 32 tysiące litrów oleju napędowego, w wyniku czego cysterna zapaliła się. Kierowca cysterny zginął na miejscu. Bariery energochłonne znajdujące się na moście były zaprojektowane jedynie do „zatrzymania” pojazdów o masie nieprzekraczającej 13 ton i okazały się zbyt słabe, aby uchronić cysternę przed wypadnięciem z mostu. W wyniku powstałego pożaru konstrukcja mostu uległa poważnemu uszkodzeniu i została zamknięta dla ruchu. W okresie od 26 sierpnia do 7 października 2004 roku wykonano prowizoryczne prace naprawcze.
Wypadek ten okazał się najdroższym zdarzeniem drogowym w Niemczech. Całkowity koszt remontu wyniósł 30 milionów euro.
Naprawa.
Po wykonaniu prowizorycznych prac naprawczych, w trakcie których zainstalowano 27 dodatkowych stalowych podpór oraz wydobyto około 10 tysięcy ton gleby skażonej olejem, właściwe prace wykonane przez Landesbetrieb Straßenbau NRW i wybrane firmy przeprowadzono w okresie wakacji letnich 2006 roku. W trakcie naprawy usunięto uszkodzony fragment o powierzchni 600 m2 i zastąpiono go nową stalową strukturą. W tym samym czasie odnowiono m.in. nawierzchnię autostrady. W związku z tym autostrada była całkowicie zamknięta między węzłami "Bielstein" (24) i "Gummersbach" (25) od 28 czerwca do 22 sierpnia 2006. Objazd zamkniętego odcinka został wytyczony okolicznymi drogami.
18 października 2007 most oddano ponownie do użytku.
Reakcje.
W wyniku silnego poruszenia tematu wypadku w mediach dokonano zbiórki – początkowo jako akcji sąsiedzkiej – około 20 tysięcy euro dla rodziny zmarłego w wypadku kierowcy cysterny.
Latem 2006 odsłonięto pomnik upamiętniający wypadek.

</doc>
<doc id="3836125" url="https://pl.wikipedia.org/wiki?curid=3836125" title="Zdrężno">
Zdrężno

Jeziora w Polsce:
Dawne nazwy jezior:

</doc>
<doc id="3836127" url="https://pl.wikipedia.org/wiki?curid=3836127" title="Miłość Nie Wyklucza">
Miłość Nie Wyklucza

Stowarzyszenie Miłość Nie Wyklucza (MNW) – organizacja pozarządowa działająca na rzecz wprowadzenia równości małżeńskiej dla par osób tej samej płci oraz budowania społeczności LGBT+ w Polsce.
Jako grupa nieformalna powstała w Warszawie w 2009 roku. Miłość Nie Wyklucza prowadziła działania informacyjne, edukacyjne i lobbingowe na rzecz wprowadzenia w Polsce związków partnerskich dla par osób tej samej i różnej płci. W roku 2013, już jako zarejestrowane stowarzyszenie, MNW stało się pierwszą polską organizacją LGBT+, postulującą pełną równość małżeńską dla par jednopłciowych.
Główne obszary działalności stowarzyszenia to:
Kampania społeczna „Miłość nie wyklucza”.
Założycielskim działaniem organizacji była ogólnopolska kampania społeczna „Miłość nie wyklucza” prowadzona w latach 2010"–"2011. Plakaty i billboardy kampanii, prezentujące pary jednopłciowe, pojawiły się w kilkunastu miastach w całym kraju, a temat związków partnerskich zaistniał w mediach lokalnych i ogólnopolskich. Oprócz zdjęć dorosłych osób homoseksualnych w materiałach promocyjnych kampanii wykorzystano też ich zdjęcia z czasów gdy byli dziećmi co wzbudziło kontrowersje. Pod zdjęciami dzieci widniał napis: „Gdy dorosną nie będą miały równych praw.”. 
Ustawy o związkach partnerskich.
W latach 2011"–"2012 reprezentacja Miłość Nie Wyklucza uczestniczyła w pracach nad dwoma projektami ustaw o związkach partnerskich złożonych w Sejmie przez Sojusz Lewicy Demokratycznej i Ruch Palikota. W opracowanych projektach uwzględniono wyniki internetowych badań potrzeb polskiej społeczności LGBT+ przeprowadzonych przez MNW, według których zainteresowane osoby oczekiwały wprowadzenia jak najszerszych zapisów o ochronie i opiece prawnej dla par.
Działaniom lobbingowym towarzyszyła akcja społecznościowa – „W związku z miłością” – której celem było angażowanie zwolenników idei związków partnerskich. Na fanpage’u akcji zbierane były zdjęcia nadsyłane przez osoby heteroseksualne i LGBT+, zarówno pary i rodziny z dziećmi, jak i pojedyncze osoby, które demonstrowały w ten sposób swoje poparcie dla idei wprowadzenia instytucji związków partnerskich w Polsce. W kilku miastach odbyły się również imprezy, na których pokazywano zdjęcia z kampanii, przedstawiające pary tej samej i różnej płci, czekające na możliwość zawarcia takiego związku.
Przez cały okres „leżakowania” projektów ustaw w Sejmie, grupa Miłość Nie Wyklucza organizowała demonstracje („pikniki”) przed budynkiem parlamentu, które miały przypominać posłom i posłankom o tej kwestii. Wysyłano także listy do ówczesnej marszałek sejmu Ewy Kopacz i materiały informacyjne do wszystkich parlamentarzystów.
Projekt „Równość małżeńska dla wszystkich”.
W 2014 grupa nieformalna MNW przekształciła się w stowarzyszenie, przyjmując za swój cel pełną równość małżeńską, czyli zrównanie praw związków osób tej samej i różnej płci.
W ramach projektu „Równość małżeńska dla wszystkich” realizowanego w latach 2015–2016, przeprowadzono szereg działań edukacyjnych i lobbingowych. Stowarzyszenie Miłość Nie Wyklucza:
Kampania „Kochajcie mnie, mamo i tato”.
W marcu 2021 r. stowarzyszenie wspólnie z organizacjami Grupa Stonewall, Kultura Równości, Tolerado również działającymi na rzecz praw osób LGBT+ zorganizowało kampanię edukacyjną połączoną z internetową zbiórką pieniędzy na kampanię billboardową będąca częścią kampanii oraz na działania pomocowe dla młodych osób LGBT+. Autorką grafiki wykorzystywanej w kampanii i jej pomysłodawczynią była rysowniczka Karolina „Szarosen” Plewińska. Bilbordy będące częścią kampanii pojawiły się w 266 miejscowościach w Polsce zwracając uwagę lokalnych mediów. W ramach zbiórki pieniędzy zebrano ponad 713 tys. zł. z czego pierwsze 590 tys. w ciągu dwóch pierwszych dni zbiórki.
Budowanie społeczności LGBT+ w Polsce.
Jednym z priorytetowych obszarów działalności Stowarzyszenia jest wzmacnianie społeczności osób nieheteronormatywnych w Polsce. Cel ten jest realizowany między innymi poprzez:

</doc>
<doc id="3836130" url="https://pl.wikipedia.org/wiki?curid=3836130" title="6 Korpus Zmechanizowany (ZSRR)">
6 Korpus Zmechanizowany (ZSRR)

6 Korpus Zmechanizowany () – wyższy związek taktyczny wojsk zmechanizowanych Armii Czerwonej.
I formowanie.
Korpus sformowany w Zachodnim Specjalnym Okręgu Wojskowym lipcu 1940 roku. Siedzibą dowództwa korpusu był Białystok. Dowództwo korpusu sformowano na bazie 49 Korpusu Strzeleckiego. 
Wyposażenie.
W czerwcu 1941 służbę w korpusie pełniło 32 527 żołnierzy i oficerów. Obsadzone było 60 - 80% etatowego stanu oficerów oraz 70 - 92% etatowego stanu podoficerów.
Na dzień 22 czerwca 1941 na wyposażeniu korpusu było:
Działania.
W czerwcu 1941 był to najsilniejszy korpus zmechanizowany Armii Czerwonej. Od 22 czerwca Korpus walczył na Białostocczyźnie (Bitwa białostocko-mińska) w składzie 6 Armii Frontu Zachodniego. Otoczony w "kotle białostockim". W dniu 25 czerwca zginął w swoim czołgu KW dowódca Korpusu generał major Michaił Chackilewicz. Z okrążenia udało się wydostać nielicznym. Wśród nich był m.in. generał Iwan Bołdin, który 11 sierpnia 1941 roku wraz z grupą 1645 żołnierzy po 45 dniach i przebyciu ok. 600 km dotarł do linii radzieckich.
W dniu 6 lipca rozwiązano obydwie dywizje pancerne korpusu. 29 Dywizję Zmotoryzowaną rozwiązano 19 września 1941 roku.
II formowanie.
Drugie formowanie 6 Korpusu Zmechanizowanego nastąpiło we wrześniu 1942 roku na podstawie dyrektywy NKO nr 1105709ss z 26 listopada 1942 roku na bazie 14 Korpusu Pancernego.
Skład korpusu:
Dowódcy 6 Korpusu Zmechanizowanego:
W dniu 08.12.1942 na stanie korpusu było 197 czołgów: 117 T-34, 80 T-70.
6 Korpus Zmechanizowany w ramach 2 Gwardyjskiej Armii uczestniczył w końcowym etapie bitwy stalingradzkiej
W dniu 9 stycznia 1943 roku 6 Korpus Zmechanizowany został 5 Gwardyjskim Korpusem Zmechanizowanym.

</doc>
<doc id="3836133" url="https://pl.wikipedia.org/wiki?curid=3836133" title="Gen. bryg">
Gen. bryg



</doc>
<doc id="3836134" url="https://pl.wikipedia.org/wiki?curid=3836134" title="Annały (epos)">
Annały (epos)

Annały (łac. "Annales"), znane też jako "Roczniki" – epos rzymskiego poety Enniusza, który uchodzi za ojca literatury w języku łacińskim. "Annały" są poetycką wizją historii Italii i samego Rzymu od czasów przybycia Eneasza, mitycznego przodka Rzymian. Epos Enniusza był pierwszym obszernym poematem bohaterskim napisanym po łacinie. Był też zarazem pierwszym utworem rzymskim, w którym zastosowany został heksametr daktyliczny, zaadaptowany z klasycznej literatury greckiej, przede wszystkim z epickiej twórczości Homera. "Annały" pełniły rolę narodowego eposu Rzymian aż do czasu pojawienia się Eneidy Wergiliusza. Nie zostały jednak od razu zapomniane. Największą popularnością cieszyły się w II wieku po Chrystusie, kiedy nastąpił zwrot do najdawniejszych tradycji. Później jednak, w okresie schyłkowym Imperium, wyszły z obiegu czytelniczego. Ponieważ nie budziły zainteresowania czytelników, nie były kopiowane i w większej części zaginęły. Z osiemnastu ksiąg pozostało tylko około sześciuset wersów.
Fragmenty "Annałów" przełożył na język polski Edward Grabowski. Zostały one zamieszczone w pierwszym tomie antologii Piotra Chmielowskiego "Obraz literatury powszechnej w streszczeniach i przykładach".

</doc>
<doc id="3836135" url="https://pl.wikipedia.org/wiki?curid=3836135" title="Palazzo Bubaqra">
Palazzo Bubaqra



</doc>
<doc id="3836139" url="https://pl.wikipedia.org/wiki?curid=3836139" title="Dawid z Sasunu">
Dawid z Sasunu

Dawid z Sasunu – staroormiański ludowy epos bohaterski, opowiadający o dziejach Sasunu, jednej z zachodnich części Armenii, aż do czasu najazdu Arabów w IX. Epos składa się z czterech części. Przez wieki był przekazywany ustnie w różnych dialektach języka ormiańskiego. Przekazy ludowe sformułowane w piętnastu dialektach zostały spisane dopiero w 2 połowie XIX i I połowie XX wieku. Na język polski jedną z części eposu przełożył Igor Sikirycki. Utwór opowiada dzieje młodego siłacza, który broni swojego kraju. W Armenii zachowała się tradycja głośnej recytacji poematu w ważne święta.

</doc>
<doc id="3836152" url="https://pl.wikipedia.org/wiki?curid=3836152" title="Apollo Crews">
Apollo Crews

Sesugh Uhaa (ur. 22 sierpnia 1987 w Sacramento w Kalifornii) – amerykański wrestler występujący w federacji WWE w brandzie SmackDown pod pseudonimem ringowym Apollo Crews.
Uhaa rozpoczął karierę wrestlera w 2009 roku, debiutując jako Uhaa Nation. W 2011 podpisał kontrakt z federacją Dragon Gate USA, co pozwoliło mu na wyjazd i występy w jej japońskim odpowiedniku – Dragon Gate. W 2015 Uhaa podpisał kontrakt z WWE i został przypisany do rozwojowego brandu NXT, gdzie otrzymał pseudonim ringowy „Apollo Crews”. W 2016 został przeniesiony do głównego rosteru WWE. W maju 2020 wygrał United States Championship, czyli swoje pierwsze mistrzostwo, w WWE, a następnie w kwietniu 2021 wygrał Intercontinental Championship.
Dzieciństwo.
Uhaa urodził się w Sacramento w Kalifornii i wychował w Atlancie w stanie Georgia. Od dzieciństwa interesował się profesjonalnym wrestlingiem, jego idolami byli Stone Cold Steve Austin, The Rock i Kurt Angle. Dołączył do wojskowego liceum, w którym trenował zapasy, piłkę nożną, futbol amerykański i lekkoatletykę. Liczne dyscypliny sportu były jego ucieczką od ciężkiego życia w wojsku. Uczęszczał też do Auburn University, lecz rzucił studia, by skupić się na karierze wrestlera.
Kariera wrestlera.
Treningi i scena niezależna.
Uhaa rozpoczął treningi w wieku 21 lat pod skrzydłem Curtisa „Mr.” Hughesa w szkółce federacji World Wrestling Alliance 4 (WWA4). W ringu zadebiutował w sierpniu 2009 pod pseudonimem Uhaa Nation. Ponad rok spędził pracując dla federacji niezależnych w stanie Georgia. Występował też dla teksańskiego Pro Wrestling Alliance (PWA) oraz Great Championship Wrestling (GCW) z Phenix City w stanie Alabama. Często pracował z innym podopiecznym szkółki WWA4 – AR Foxem.
Dragon Gate (2011–2015).
9 września 2011, Uhaa wziął udział w tryoutach federacji Dragon Gate USA (DGUSA). Federacja podpisała z nim kontrakt, a także umożliwiła mu występy w japońskim Dragon Gate, Evolve i Full Impact Pro (FIP). W Dragon Gate USA zadebiutował jeszcze tego samego dnia, pokonując Aarona Dravena w krótkim squashu. Następnego dnia, na gali pay-per-view "Untouchable 2011", Uhaa odpowiedział na wyzwanie Brodiego Lee; Uhaa dominował w walce dopóki jego przeciwnik nie uciekł z areny. Dobę później na gali "Way of the Ronin 2011" Uhaa pokonał Facade'a, Flipa Kendricka i Sugara Dunkertona w 4-Way matchu. 29 października, Uhaa po raz pierwszy wystąpił dla Full Impact Pro; pokonał Jake’a Manninga zdobywając FIP Florida Heritage Championship.
W ramach storyline'u Uhaa stał się potencjalnym rekrutem kilku ugrupowań Dragon Gate USA. 30 listopada, podczas gali organizowanej przez heelowską stajnię Blood Warriors, Uhaa zadebiutował w japońskim Dragon Gate. Pokonał Kotokę w walce trwającej zaledwie 99 sekund, czym zaimponował członkom Blood Warriors. Uhaa dołączył do ugrupowania i przez resztę tourneé walczył u boku Blood Warriors. Pod koniec 2011 Dragon Gate USA nazwało Uhaa najlepszym debiutantem roku.
14 stycznia 2012 Uhaa zadebiutował w federacji Evolve, wygrywając pojedynek z Pinkiem Sanchezem. Uhaa kontynuował współpracę z Blood Warriors po objęciu pozycji lidera przez Akirę Tozawę i reprezentował ugrupowanie po zmianie nazwy na „Mad Blankey”. 29 marca Uhaa, Tozawa i BxB Hulk pokonali grupy Ronin (Chucka Taylora, Johnny’ego Gargano i Richa Swanna) oraz D.U.F. (Arika Cannona, Pinkiego Sancheza i Samiego Callihana) w 3-Way Trios matchu. Podczas walki Uhaa odniósł poważną kontuzję kolana, przez którą musiał wziąć prawie roczną przerwę od występów.
Uhaa powrócił do ringu 1 lutego 2013, na gali Everything Burns federacji FIP; obronił FIP Florida Heritage Championship w walce z Chasynem Rancem. 2 marca Uhaa powrócił do japońskiego Dragon Gate, wraz z BxB Hulkiem pokonali Dona Fujiiego i Masaakiego Mochizukiego w starciu drużynowym o Open the Twin Gate Championship. Uhaa i Hulk utracili tytuły 5 maja, na rzecz Shingo Takagiego i Yamato. Uhaa wziął udział w turnieju King of Gate, lecz odpadł już w pierwszej rundzie po przegranej z Jimmym Susumu. 28 lipca na "Enter the Dragon 2013", gali z okazji czwartej rocznicy powstania DGUSA, Uhaa przegrał walkę z Anthonym Nesem; było to jego pierwsze przegrane starcie w DGUSA. 9 sierpnia Uhaa stracił FIP Florida Heritage Championship na rzecz Gran Akumy.
Uhaa Nation wrócił do Dragon Gate i wkrótce został wyrzucony z Mad Blankey w ramach kary za odmowę walki z wcześniej wygnanym Akirą Tozawą. Uhaa połączył siły z Tozawą, Shingo Takagim, Masato Yoshino, Ricochetem i Shachihoko Boyem, tworząc stajnię Monster Express. 12 stycznia 2014 Uhaa otrzymał szansę zdobycia Open the Freedom Gate Championship, lecz nie zdołał pokonać mistrza Johnny’ego Gargano. 18 marca Uhaa zawalczył o Open the Dream Gate Championship japońskiego Dragon Gate, lecz i tym razem uległ mistrzowi – Ricochetowi. 23 maja Uhaa odnowił kontrakt z Dragon Gate USA.
5 lutego 2015 Uhaa powrócił do Dragon Gate jako niezapowiedziany wcześniej partner Akiry Tozawy; wspólnie pokonali Cyber Konga i Dona Fujiiego. Pod koniec gali skonfrontował się z BxB Hulkiem, wyzywając go do pojedynku o Open the Dream Gate Championship. Ich pojedynek odbył się 1 marca; z walki zwycięsko wyszedł posiadacz mistrzostwa. Była to ostatnia walka Uhaa dla Dragon Gate. W kwietniu Uhaa odbył swoje ostatnie występy dla Evolve.
WWE.
NXT (2014–2016).
W październiku 2014 Uhaa wziął udział w tryoutach WWE i ostatecznie podpisał kontrakt z federacją. Rozpoczął treningi w WWE Performance Center w kwietniu 2015, a po raz pierwszy wystąpił w programach WWE podczas odcinka tygodniówki "NXT" z 6 maja, gdzie podpisał kontrakt NXT z generalnym menedżerem Wiliamem Regalem. Tuż po tym zaczęto emitować winietki promujące przyszły debiut wrestlera. W czerwcu Uhaa zaczął występować podczas house showów NXT, wciąż używając pseudonimu Uhaa Nation.
5 sierpnia ogłoszono, że Uhaa, już jako Apollo Crews, zadebiutuje w ringu NXT na gali . Nieoficjalnie Crews zadebiutował wcześniej, pokonując Martina Stone’a 13 sierpnia na nagraniach odcinka "NXT", wyemitowanego dopiero po TakeOver: Brooklyn. Na NXT TakeOver: Brooklyn, Crews pokonał Tye'a Dillingera w swojej pierwszej oficjalnej walce dla NXT. 14 października Crews wygrał Battle Royal o miano pretendenckie do NXT Championship, eliminując barona Corbina jako ostatniego. Z mistrzem, Finnem Bálorem, zawalczył 4 listopada 2015 na "NXT"; ich walka zakończyła się wygraną Crewsa poprzez dyskwalifikację spowodowaną interwencją barona Corbina. Rywalizacja pomiędzy Crewsem a Corbinem doprowadziła do wygranego przez Corbina pojedynku na grudniowej gali . W marcu 2016 Crews powstrzymał Eliasa Samsona przed atakiem na Johnnym Gargano. Crews wygrał walkę z Samsonem podczas odcinka "NXT" z 6 kwietnia 2016; było to jego ostatnie starcie stoczone dla brandu rozwojowego.
Główny roster (2016-2017).
W głównym rosterze WWE Crews zadebiutował 4 kwietnia 2016, pokonując Tylera Breeze'a podczas odcinka "Raw". Wkrótce po debiucie rozpoczął rywalizację z grupą Social Outcasts. Pokonał wszystkich jej członków, w tym lidera – Heatha Slatera. Pierwszą porażkę w głównym rosterze odniósł 23 maja na "Raw", w przegranym pojedynku przeciwko Chrisowi Jericho; była to walka kwalifikacyjna do Money in the Bank ladder matchu, przed którą Crews został zaatakowany przez Sheamusa. Crews i Sheamus zawalczyli ze sobą na gali Money in the Bank, ze starcia zwycięsko wyszedł Crews.
19 lipca, w wyniku drugiego podziału WWE na brandy i WWE Draftu, Crews został przydzielony do brandu SmackDown. 26 lipca na "SmackDown" Crews wygrał Battle Royal, gwarantujący mu miejsce w Six-Pack Challenge'u o miano pretendenckie do WWE World Championship. Six-Pack Challenge odbył się jeszcze tej samej nocy, Crews nie zdołał go wygrać. W następnym tygodniu pokonał Corbina i Kalisto, stając się pretendentem do WWE Intercontinental Championship. Na SummerSlam Crews został pokonany przez panującego mistrza – The Miza. Podczas grudniowej gali WWE Tribute to the Troops pokonał Miza w non-title matchu, dzięki czemu otrzymał szansę zdobycia Intercontinental Championship. O mistrzostwo zawalczył 20 grudnia podczas "SmackDown", lecz tym razem nie udało mu się pokonać Miza. Na gali Royal Rumble wziął udział w Royal Rumble matchu, dołączył do starcia z numerem 22. i został wyeliminowany przez Luke’a Harpera. Tuż po gali połączył siły z Kalisto i wraz z nim rozpoczął rywalizację z Dolphem Zigglerem. Na gali Elimination Chamber duo pokonało Zigglera w 2-on-1 Handicap matchu, jednakże po walce stało się ofiarą ataku ze strony rywala. Doprowadziło to do Chairs matchu między Crewsem a Zigglerem podczas "SmackDown Live" z 28 lutego; z walki zwycięsko wyszedł Ziggler.
Współpraca z Titusem O’Neilem (2017-2019).
10 kwietnia 2017, w wyniku Superstar Shake-upu, Crews został przeniesiony do brandu Raw. Wkrótce połączył siły z menedżerem Titusem O’Neilem. Po dołączeniu do „The Titus Brand”, postawa Crewsa zmieniła się na podobieństwo zarozumiałego, obraźliwego O’Neila. 15 maja Crews wyśmiał i zaatakował Enza Amore, a tydzień później przegrał walkę ze swoim byłym tag-team-partnerem – Kalisto. W czerwcu Crews i O’Neil rozpoczęli współpracę z Akirą Tozawą, zmieniając Titus Brand w „Titus Worldwide”. 3 lipca Crews został pokonany przez Brauna Strowmana w walce wieczoru "Raw".
Crews następnie rozpoczął krótką rywalizację z Eliasem, gdzie na No Mercy Apollo przegrał z rywalem. Później Dana Brooke dołączyła do Titus Worldwide, podczas gdy Tozawa opuścił drużynę.
O’Neil i Crews rozpoczęli feud o Raw Tag Team Championship z mistrzami Sheamus'em i Cesaro, których dwukrotnie pokonali, w styczniu w meczach bez tytułów na szali. Na Elimination Chamber nie zdołali zdobyć tytułów z rąk mistrzów, tak samo jak następnej nocy na "Raw", 26 lutego 2018. Pseudonim Crews'a podczas został zmieniony po prostu na „Apollo”. Na WrestleManii 34 nie udało się mu wygrać André the Giant Memorial Battle Royal. 16 kwietnia Apollo powrócił do pseudonimu „Apollo Crews”. Crews brał udział również, w Greatest Royal Rumble pod koniec kwietnia, lecz nie udało mu się go wygrać. 3 września Brooke odeszła z Titus Worldwide, po tym jak Crews i O'Neil próbowali pomóc jej podczas meczu, lecz sprawili że przegrała.
15 października po krótkiej przerwie, Crews rozwiązał Titus Worldwide, pracując teraz jako singlowy wrestler. 31 grudnia Crews wygrał battle royal o miano pretendenckie do Intercontinental Championship, należące do Deana Ambrose'a, z którym przegrał mecz tego samego dnia o mistrzostwo. Na Royal Rumble Crews był uczestnikiem Royal Rumble match'u, którego nie udało mu się wygrać.
Po niepowodzeniu, w André the Giant Memorial Battle Royal na WrestleManii 35, Crews w ramach Superstar Shake-up został przeniesiony z powrotem na SmackDown. W sierpniu Crews rywalizował, w turnieju King of the Ring, gdzie został pokonany przez Andrade w pierwszej rundzie.
United States Champion (2020).
6 kwietnia 2020 został z powrotem przeniesiony do Raw. Tam 20 kwietnia pokonał MVP'iego, aby zakwalifikować się do Money in the Bank ladder match'u. Tydzień później podczas walki o United States Championship, z mistrzem Andrade, Crews dostał kontuzji kolana, która wykluczyła go z akcji na prawie miesiąc.
25 maja 2020 na "Raw" powrócił, pokonując Andrade, w meczu o United States Championship, wygrywając swoje pierwsze mistrzostwo, w WWE. Na Backlash pokonał byłego mistrza, aby z sukcesem obronić mistrzostwo.
W czerwcu Crews rozpoczął feud z The Hurt Business (Bobby Lashley i MVP, do których później dołączył Shelton Benjamin). Na The Horror Show at Extreme Rules Crews miał bronić tytułu, w walce z MVP, lecz z powodu rzekomego zakażenia się COVID-19, Apollo nie mógł się zjawić na gali. Crews po powrocie kilkukrotnie pokonał MVP'iego o mistrzostwo, a następnie stracił tytuł na rzecz Lashleya na gali Payback po 97 dniach panowania. Na Clash of Champions podjął nieudaną próbę odzyskania mistrzostwa, aż następnie w ramach draftu został przeniesiony na SmackDown.
Nigeryjskie korzenie i Intercontinental Champion (2020-obecnie).
25 grudnia 2020, w meczu lumberjack Crews pomógł Big E zdobyć Intercontinental Championship, z rąk Samiego Zayna. Następnie Crews zdawał się być sojusznikiem E'iego po przegraniu z nim walki o mistrzostwo i współpracując z nim, w meczach tag team, lecz 12 lutego Crews zaatakował go podczas meczu stając się heel'em po raz pierwszy w karierze. Tydzień później ponownie powtórzył swój atak. W następnych tygodniach Crews zaczął nawiązywać do swoich nigeryjskich korzeni, mówić nigeryjskim akcentem oraz nazywać się członkiem nigeryjskiej rodziny królewskiej.
Na Fastlane nie udało mu się zdobyć mistrzostwa Intercontinental od Big E. Crews jednak otrzymał rewanż o tytuł na WrestleManii 37, w meczu promowanym jako Nigerii Drum Fight, w nawiązaniu do pochodzenia Crews'a, który wygrał za pomocą nowego sojusznika, polaka Commandera Azeeza, zdobywając mistrzostwo Intercontinental po raz pierwszy w karierze.
Życie osobiste.
Uhaa jest pochodzenia nigeryjskiego i ugandyjskiego, jego ojciec pochodzi ze stanu Benue w Nigerii, jego matka natomiast pochodzi z Ugandy. Uhaa jest bliskim przyjacielem Kevina Owensa, Finna Bálora, Chrisa Mastersa i Ricocheta, którzy również są wrestlerami. Uhaa ma siostrę, która należy do United States Army i stacjonuje w San Antonio w Teksasie.
Uhaa ma dwoje dzieci ze swoją żoną, Lindą Palonen: córka, Sade (ur. 22 czerwca 2017 r.) i syn Kai (ur. 9 lutego 2019 r.).
Inne media.
Crews pojawia się jako grywalna postać w grach wideo "WWE 2K17" (jako postać do pobrania), "WWE 2K18", "WWE 2K19", "WWE 2K20" oraz "WWE 2K Battlegrounds". 

</doc>
<doc id="3836153" url="https://pl.wikipedia.org/wiki?curid=3836153" title="Uhaa Nation">
Uhaa Nation



</doc>
<doc id="3836154" url="https://pl.wikipedia.org/wiki?curid=3836154" title="Orland zakochany">
Orland zakochany



</doc>
<doc id="3836161" url="https://pl.wikipedia.org/wiki?curid=3836161" title="L’Enrico">
L’Enrico

L'Enrico – epos bohaterski włoskiej poetki Lucrezii Marinelli, wydany po raz pierwszy w 1635 roku. Opowiada on dzieje czwartej wyprawy krzyżowej, dowodzonej przez weneckiego dożę Enrica Dandola, która zdobyła Bizancjum.
Charakterystyka ogólna.
"L'Enrico ovvero Bisanzio Acquistato" ("Henryk, albo Bizancjum zdobyte") jest dziełem o znacznych rozmiarach. Składa się z dwudziestu siedmiu pieśni. Tym samym zalicza się do największych utworów epickich. 
Forma.
L'Enrico został napisany oktawą, czyli strofą ośmiowersową rymowaną abababcc, będącą formą typową dla włoskiej epiki okresu renesansu i baroku. Strofa ta była wówczas powszechnie wykorzystywana przez poetów włoskich, a za ich przykładem również hiszpańskich i portugalskich, w eposach i poematach. Po mistrzowsku posługiwali się nią między innymi Luigi Pulci, Matteo Maria Boiardo, Ludovico Ariosto, Torquato Tasso, Alonso de Ercilla y Zúñiga i Luís de Camões. U schyłku renesansu oktawa trafiła do Polski za sprawą Sebastiana Grabowieckiego i Piotra Kochanowskiego.
Feminizm autorki.
Lucrezia Marinella była kobietą niezależną, która próbowała współzawodniczyć z mężczyznami w dziedzinie dotąd dla nich zastrzeżonej, mianowicie wielkiej epiki bohaterskiej. Jakkolwiek tematem eposu są orężne czyny weneckiego dowódcy, poetka równoważy jego dokonania, kreując pełnowymiarowe postacie kobiece.
Przekład.
L'Enrico był utworem szerzej nieznanym światowej publiczności. Ten stan zmienił się wraz z opublikowaniem przez Marię Galli Stampino prozatorskiego przekładu eposu na język angielski.

</doc>
<doc id="3836163" url="https://pl.wikipedia.org/wiki?curid=3836163" title="Biuletyn wewnętrzny">
Biuletyn wewnętrzny

Biuletyn wewnętrzny – pismo, mające formę gazety skierowane głównie do pracowników organizacji. Może mieć on charakter sformalizowany, z własną redakcją i strukturą, jednak wiele biuletynów wydawanych przez polskie firmy nie ma oficjalnych struktur, a nawet periodycznego i systematycznego charakteru. Nie posiada także określonej, jasno sprecyzowanej misji, co wyróżnia profesjonalne wydawnictwa wewnętrzne. Dobrze przygotowane biuletyny mają wpływ na proces tworzenia kultury korporacyjnej. Ich zadaniem jest także informowanie, a co za tym idzie budowanie lojalności pracowników firmy. Niektóre biuletyny mają formę wydawnictwa internetowego i funkcjonują w formule blogów, z uwagi przede wszystkim na oszczędność kosztów związanych z drukiem. Te mają jeszcze jedną przewagę nad wydawnictwami papierowymi, a mianowicie możliwość szybkiej aktualizacji treści.

</doc>
<doc id="3836173" url="https://pl.wikipedia.org/wiki?curid=3836173" title="Gotha G.VI">
Gotha G.VI

Gotha G.VI – eksperymentalny samolot bombowy z czasów I wojny światowej zaprojektowany przez Hansa Burkharda. Pierwsza latająca maszyna zaprojektowana i zbudowana w układzie asymetrycznym.
Historia.
Klasyczne bombowce z czasów I wojny światowej, jak również późniejszych konfliktów, miały silniki umieszczone symetrycznie po obu stronach kadłuba. Podobnie zbudowany był samolot Gotha G.V. Jednak w przypadku tej maszyny taka konstrukcja generowała duże opory aerodynamiczne, które sprawiły, iż samolot nie oferował wzrostu osiągów względem poprzedniej konstrukcji, maszyny Gotha G.IV. W zaistniałej sytuacji Burkhard sięgnął po nowatorskie, niestosowane wcześniej rozwiązanie. W celu zmniejszenia oporów aerodynamicznych zaprojektował samolot w asymetrycznym układzie. Wykorzystując skrzydła z modelu G.V pośrodku umieścił kadłub, z silnikiem ze śmigłem ciągnącym umieszczonym z przodu. Po prawej stronie kadłuba umieścił gondolę z silnikiem napędzającym śmigło pchające, z przodu kadłuba wygospodarowano miejsce dla strzelca pokładowego. Takie rozwiązanie pozwoliło zrezygnować z lewej gondoli silnikowej. Oprócz zmniejszenia oporu aerodynamicznego przez sylwetkę maszyny poprawiono również bezpieczeństwo lotu. Klasyczne umieszczenie silników, szeroko, po obydwu stronach kadłuba, zapewniało pilotowi bardzo dobrą stabilność i stateczność lotu. Sytuacja ulegała jednak diametralnej zmianie w przypadku awarii jednego z silników i jego unieruchomienia. Opanowanie samolotu z niedziałającym jednym z silników było skrajnie trudne i najczęściej kończyło się katastrofą. Rozwiązanie, jakie zastosował Burkhard na samolocie Gotha G.VI dawało zdecydowanie większe szanse na stabilny lot nawet po utracie jednego z silników. Ponieważ obydwa siniki znajdowały się bardzo blisko siebie, tuż obok osi symetrii samolotu, utrata jednego z nich nie miała znaczącego wpływu na stateczność samolotu w locie. Latem 1918 roku dokonano oblotu ukończonego pierwszego egzemplarza G.VI. Za sterami usiedli piloci fabryczni wytwórni Hauff i Schleiffer. Samolot charakteryzował się bardzo dobrymi właściwościami pilotażowymi, a co najważniejsze oferował zdecydowanie większą prędkość lotu niż wersja G.V. Samolot podczas prowadzonych prób fabrycznych został ciężko uszkodzony podczas jednego z lądowań i nie podjęto się jego naprawy, zamawiając jednak budowę drugiego egzemplarza. Maszyna nie została ukończona przed zakończeniem wojny. Niedokończony drugi prototyp został zniszczony, aby nie dostał się w ręce aliantów.

</doc>
<doc id="3836178" url="https://pl.wikipedia.org/wiki?curid=3836178" title="Dubok">
Dubok

Miejscowości na Białorusi:
Miejscowości w Rosji, m.in.:
Ponadto:

</doc>
<doc id="3836180" url="https://pl.wikipedia.org/wiki?curid=3836180" title="Siergiej Bobruk">
Siergiej Bobruk

Siergiej Antonowicz Bobruk (ros. Сергей Антонович Бобрук, biał. Сяргей Антонавіч Бабрук, ur. we wsi Czubicze w guberni grodzieńskiej, zm. 18 marca 1962 w Winnicy) – radziecki dowódca wojskowy, generał porucznik, Bohater Związku Radzieckiego (1944).
Życiorys.
Urodził się w białoruskiej rodzinie chłopskiej. W 1914 skończył szkołę podstawową, pracował jako robotnik fabryczny w guberni moskiewskiej, od czerwca 1920 służył w Armii Czerwonej. Ukończył szkołę kawalerii i kursy kawalerii, w 1921 brał udział w likwidacji powstania w Kronsztadzie, później był dowódcą plutonu i pomocnikiem dowódcy szwadronu na Froncie Turkiestańskim, od lipca 1923 do kwietnia 1925 uczestniczył w walkach z basmaczami. Od 1929 należał do WKP(b), w 1933 skończył kawaleryjskie kursy doskonalenia kadry dowódczej, od czerwca 1935 do kwietnia 1936 był pomocnikiem szefa sekcji sztabu 28 Dywizji Kawalerii, a od kwietnia 1936 do stycznia 1938 szefem sztabu 10 pułku kawalerii 23 Dywizji Kawalerii. Od stycznia do marca 1938 był szefem sekcji 1 sztabu 23 Dywizji Kawalerii, następnie pomocnikiem szefa sztabu 5 Dywizji Kawalerii Kijowskiego Okręgu Wojskowego, we wrześniu 1939 brał udział w agresji ZSRR na Polskę, od lutego do kwietnia 1940 był szefem Wydziału 1 Sztabu 34 Dywizji Kawalerii. W kwietniu 1940 został szefem Wydziału Operacyjnego - pomocnikiem szefa sztabu 148 Dywizji Piechoty Nadwołżańskiego Okręgu Wojskowego, w 1940 zaocznie ukończył Akademię Wojskową im. Frunzego, od listopada 1941 uczestniczył w wojnie z Niemcami, w marcu 1942 został szefem sztabu 152 Dywizji Piechoty. Walczył na Froncie Briańskim, Stalingradzkim, Dońskim, Południowo-Zachodnim, od grudnia 1943 do marca 1944 dowodził 47 Gwardyjską Dywizją Piechoty 4 Gwardyjskiego Korpusu 8 Gwardyjskiej Armii 3 Frontu Ukraińskiego, od marca do maja 1944 dowodził 29 Korpusem Piechoty, a od maja 1944 do końca wojny 31 Gwardyjskim Korpusem Piechoty. Brał udział w operacji odeskiej, jassko-kiszyniowskiej, debreczyńskiej, budapesztańskiej, balatońskiej, wiedeńskiej, zajmowaniu Bułgarii, Rumunii i Węgier i bitwie o Wiedeń. Korpusem piechoty dowodził do marca 1946, następnie był kursantem Wyższych Kursów Akademickich przy Wyższej Akademii Wojskowej im. Woroszyłowa, od kwietnia 1947 do grudnia 1953 dowodził 13 Zmechanizowaną Dywizją Gwardii w Centralnej Grupie Wojsk stacjonującej w Austrii. Od października 1953 do czerwca 1955 dowodził 27 Korpusem Piechoty Gwardii Kijowskiego Okręgu Wojskowego, od czerwca 1955 do grudnia 1957 4 Armią Zakaukaskiego Okręgu Wojskowego, od grudnia 1959 do marca 1959 kierował grupą specjalistów wojskowych przy dowódcy okręgu wojskowego Chińskiej Armii Ludowo-Wyzwoleńczej, następnie zakończył służbę wojskową. Jego imieniem nazwano ulicę w Prużanach.

</doc>
<doc id="3836181" url="https://pl.wikipedia.org/wiki?curid=3836181" title="Tomasz Wojciechowski">
Tomasz Wojciechowski

Tomasz Wojciechowski, ps. "Biedronka" (ur. 26 czerwca 1979 w Jastrzębiu-Zdroju) – polski skoczek spadochronowy, instruktor spadochronowy, coach tunelowy, członek stowarzyszony Aeroklubu Gliwickiego.
Działalność sportowa.
Swój pierwszy skok wykonał w 1997 roku z samolotu An-2, uczestnicząc w Kursie Działań Specjalnych "TRAWERS", który był organizowany w Jeżowie Sudeckim, na Górze Szybowcowej przez Harcerskie Koło Lotnicze. Jednym z elementów całego szkolenia był kurs spadochronowy. Następnie kontynuował szkolenie w sekcji spadochronowej Aeroklubie Gliwickim pod okiem instruktorów Jana Isielenisa i Marcina Wilka. Został członkiem Klubu "Tysięczników" Aeroklubu Gliwickiego, skupiającego skoczków mających na swoim koncie ponad 1000 skoków. Swój 1000 skok wykonał 15 października 2011 roku skacząc z wysokości 4000 m z samolotu Cessna 208 Caravan SP-CON na lądowisku Poznań-Bednary. Instruktor spadochronowy INS(SL), INS(AFF) oraz USPA (United States Parachute Association): AFF-I, SL-I, IAD-I, COACH, Coach tunelowy. Wielokrotny organizator imprez płaskich formacji wieloosobowych. Rekordzista Polski Bigway–70 z 2012 roku oraz uczestnik dwóch Rekordów Polski z 2015 roku Bigway–100 i rekordu sekwencyjnego. Od 2008 roku organizator wyjazdów na tunele aerodynamiczne w Polsce, Niemczech, Czechach i na Słowacji, gdzie szkoli jako TUNEL COACH. Spędził w tunelu ponad 500 godzin. Do 2013 roku, instruktor spadochronowy w "Omega" Szkoła Spadochronowa w Rudnikach i od 2014 roku Strefa "Silesia" w Gliwicach.
Uczestnik Rekordów Polski: RW-70 z 2012 roku, Head Down w formacji 13-way z 2015 roku, Bigway RW-100 z 2015 roku, sekwencyjnego rekordu Polski w wieloosobowej formacji spadochronowej 30 way w roku 2017 roku, na strefie spadochronowej "Sky Force" i z Team'em Balance, Wicemistrz Polski w I Tunelowych Mistrzostwach VFS4 z 2014 roku.
Na swoim koncie ma 3500+ wykonanych skoków ze spadochronem.
Ukończył Technikum Mechaniczne w Jastrzębiu-Zdroju.

</doc>
<doc id="3836183" url="https://pl.wikipedia.org/wiki?curid=3836183" title="Wrap Your Troubles in Dreams">
Wrap Your Troubles in Dreams

Wrap Your Troubles in Dreams – trzeci album studyjny fińskiej grupy The 69 Eyes. Został wyprodukowany przez Gaga Goodies/Poko Rekords w 1997 roku. Wydawnictwo okazało się punktem zwrotnym w karierze zespołu, sygnalizując odejście od glam metalu na rzecz rocka gotyckiego. Wśród nagranych piosenek znajduje się utwór „Call Me”, będący coverem piosenki amerykańskiej grupy rockowej Blondie. Po raz pierwszy wśród muzyków zaproszonych do nagrania pojawia się Ville Valo z fińskiej formacji HIM, który będzie stałym gościem na kolejnych płytach.
Single.
Call Me

</doc>
<doc id="3836185" url="https://pl.wikipedia.org/wiki?curid=3836185" title="1 Armia (Armia Czerwona)">
1 Armia (Armia Czerwona)

1 Armia RFSRR (ros. "1-я армия РККА"; 1 Armia Robotniczo-Chłopskiej Armii Czerwonej, 1 Armia Rosyjskiej Federacyjnej Socjalistycznej Republiki Radzieckiej) − związek taktyczny Robotniczo-Chłopskiej Armii Czerwonej utworzony w okresie wojny domowej w Rosji. 1 Armia tworzona była dwukrotnie - w marcu 1918 roku w związku z kontrofensywą wojsk austriacko-niemieckich na Ukrainę - w maju 1918 została rozwiązana. Ponownie utworzona w czerwcu 1918 weszła w skład Frontu Wschodniego. W sierpniu 1919 przeniesiona na Front Turkiestański. Rozwiązana w styczniu 1921.
I formowanie.
17 marca 1918 w Jekaterynosławiu rozpoczął obrady II Wszechukraiński Zjazd Rad, który przyjął rezolucję dotyczącą organizacji sił wojskowych, zobowiązującą delegatów do pracy organizacyjnej w każdym mieście i siole celem stworzenia sił zbrojnych Ukraińskiej Republiki Radzieckiej. W ramach tych prac następowało scalanie oddziałów Gwardii Czerwonej, byłej armii Imperium Rosyjskiego i oddziałów wojskowych republik radzieckich w 5 Armii, liczących do 3–3,5 tys. żołnierzy. Faktycznie armie te były brygadami o ograniczonych możliwościach.
Formowanie 1 Armii (1 Rewolucyjnej Armii) rozpoczęło się w rejonie Birzudy na początku marca 1918 i zbiegło się z natarciem na Ukrainę austro-niemieckich interwentów. Dowódcą Armii został Asiejew. W skład Armii weszły oddziały z Akkermanu, Jelizawietgradu i innych miejscowości. W kwietniu jej stan wynosił około 30 tys. żołnierzy. W maju 1918 Armia została rozformowana.
Działania bojowe.
W marcu 1918 Armia toczyła walki z wojskami niemieckimi na kierunku odeskim, cofając się w rejon Krzemieńczuka, Znamianki, Krzywego Rogu. Wspierała 2 Armię w czasie walk na linii Nikopol - Aleksandrowsk, broniąc Jekaterynosławia. W kwietniu 1918 powstrzymywała natarcie interwentów w rejonie Jasynuwaty, Juzowki, Mariupola. W końcu kwietnia rozpoczęła odwrót z tych rejonów na linię Debalcewo – Zwieriewo, jednakże pod naporem wojsk niemieckich była zmuszona cofnąć się na linię Taganrog – Rostów nad Donem.
Dowództwo.
Dowódcy:
II formowanie.
Rozpoczęte na podstawie dyrektywy dowództwa Frontu Wschodniego z 19 czerwca 1918. Żołnierze Armii pochodzili z oddziałów działających na kierunku syzrańsko-symbirskim przeciwko Korpusowi Czechosłowackiemu i Ludowej Armii Komucza. Armia wchodziła w skład Frontu Wschodniego (od 11 kwietnia do 14 sierpnia 1919 była w składzie Południowej Grupy Armii Frontu Wschodniego), a od 15 sierpnia 1918 – Frontu Turkiestańskiego. 
Została rozformowana w styczniu 1921. 
Działania bojowe.
W 1918 prowadziła działania bojowe na Powołżu przeciwko białogwardzistom i korpusowi czechosłowackiemu. Uczestniczyła w natarciu Frontu Wschodniego 1918—1919, w operacji symbirskiej i syzrańsko-samarskiej, zajmując Samarę (wrzesień – październik 1918), Sterlitamak (grudzień 1918), Orenburg (styczeń 1919). W czasie wiosennego natarcia Armii Rosyjskiej adm. Aleksandra Kołczaka w 1919 utrzymywała obronę na kierunkach sterlitamańskim i orenburskim. Od kwietnia do czerwca 1818 uczestniczyła w kontruderzeniu Frontu Wschodniego, walcząc z wojskami Południowej Armii adm. Kołczaka i zabezpieczając natarcie w operacji bugurusłańskiej i bielebiejskiej. 
Od sierpnia do września działała w składzie Frontu Turkiestańskiego, uczestnicząc w rozbiciu Południowej Armii adm. Kołczaka i Samodzielnej Armii Uralskiej. W czasie operacji aktiubińskiej 13 września 1919 połączyła się w rejonie stacji kolejowej Mugodżary z wojskami Turkiestańskkiej Autonomicznej Socjalistycznej Republiki Radzieckiej. Część wojsk 1 Armii kontynuowała walki przeciwko białym kozakom w obwodzie uralskim do kwietnia 1920, inna część wojsk od listopada 1919 do marca 1920 zajęła obwód zakaspijski, uczestniczyła w operacji chiwińskiej i bucharskiej. Następnie Armia walczyła z basmaczami.
Dowództwo.
Dowódcy
Członkowie Wojskowej Rady Rewolucyjnej
Szefowie sztabu

</doc>
<doc id="3836187" url="https://pl.wikipedia.org/wiki?curid=3836187" title="Sędzia (film)">
Sędzia (film)



</doc>
<doc id="3836190" url="https://pl.wikipedia.org/wiki?curid=3836190" title="Charles Le Morvan">
Charles Le Morvan

Charles Le Morvan (ur. 26 lutego 1865 w Bretanii, zm. 20 maja 1933) – francuski astronom.
Życiorys.
Od 1890 roku pracował w Obserwatorium Paryskim, gdzie spędził swoją całą karierę zawodową. Pomagał Maurice’owi Loewy’emu i Pierre’owi Puiseux w tworzeniu "Atlas photographique de la Lune" ("Fotograficznego atlasu Księżyca") wydanego w dwunastu częściach, które ukazywały się w latach 1896–1910. W 1914 Le Morvan wydał "Carte photographique et systématique de la Lune" – atlas, który był suplementem do swojego poprzednika.
W 1913 roku odkrył jedną planetoidę – (774) Armor.

</doc>
<doc id="3836194" url="https://pl.wikipedia.org/wiki?curid=3836194" title="Namsaraj Badmażabe">
Namsaraj Badmażabe

Namsaraj Badmażabe (ros. Намсарай Бадмажабэ, ur. 2 maja 1907 w ułusie Amitchasza w obwodzie zabajkalskim, zm. 2 grudnia 1963 we wsi Zułagaj w Agińskim Okręgu Buriackim) – radziecki działacz państwowy i partyjny.
Życiorys.
W 1929 ukończył technikum pedagogiczne w Ułan Ude i 1929-1940 pracował jako nauczyciel i dyrektor szkoły średniej, należał do WKP(b), 1940-1942 kierował Agińskim Okręgowym Oddziałem Edukacji Narodowej. W 1942 został przewodniczącym komitetu wykonawczego agińskiej rady rejonowej, potem do 1944 był sekretarzem agińskiego rejonowego komitetu WKP(b), a 1944-1946 przewodniczącym Komitetu Wykonawczego Agińskiej (Buriacko-Mongolskiej) Rady Okręgowej, 1946-1949 uczył się w Wyższej Szkole Partyjnej przy KC WKP(b). W latach 1949-1953 ponownie był przewodniczącym Komitetu Wykonawczego Agińskiej (Buriacko-Mongolskiej) Rady Okręgowej, następnie dyrektorem agińskiego domu pionierów, od 1960 do stycznia 1963 ponownie przewodniczącym Komitetu Wykonawczego Agińskiej (Buriacko-Mongolskiej) Rady Okręgowej, następnie przewodniczącym kołchozu "Rodina". W 1957 został odznaczony Orderem Lenina.

</doc>
<doc id="3836195" url="https://pl.wikipedia.org/wiki?curid=3836195" title="Gustave Zédé (1913)">
Gustave Zédé (1913)

Gustave Zédé (Q92) – francuski oceaniczny okręt podwodny z czasów I wojny światowej i okresu międzywojennego, jednostka prototypowa swojego "typu". Został zwodowany 20 maja 1913 roku w stoczni Arsenal de Cherbourg, a ukończono go w październiku 1914 roku. Okręt zatonął na Adriatyku 24 sierpnia 1916 roku z powodu eksplozji baterii akumulatorów. Podniesiony i naprawiony powrócił do służby w Marine nationale, która trwała do 1937 roku.
Projekt i dane taktyczno–techniczne.
„Gustave Zédé” zamówiony został na podstawie programu rozbudowy floty francuskiej z 1909 roku. Okręt zaprojektował inż. Jean Simonot. Początkowo, tak jak bliźniacza jednostka „Néréïde”, miał być wyposażony w silniki Diesla, lecz w 1912 roku podjęto decyzję o zainstalowaniu napędu parowego.
„Gustave Zédé” był dużym, oceanicznym okrętem podwodnym. Długość całkowita wynosiła 74 metry, szerokość 6 metrów i zanurzenie 3,74 metra. Wyporność w położeniu nawodnym wynosiła 849 ton, a w zanurzeniu 1098 ton. Okręt napędzany był na powierzchni przez dwie 3-cylindrowe maszyny parowe potrójnego rozprężania systemu Delaunay-Belleville o łącznej mocy 3500 koni mechanicznych (KM), do których parę dostarczały dwa trójwalczakowe kotły wodnorurkowe du Temple. Napęd podwodny zapewniały dwa silniki elektryczne Schneider-Carels o łącznej mocy 1640 KM. Dwuśrubowy układ napędowy pozwalał osiągnąć prędkość 17,5 węzła na powierzchni i 11,5 węzła w zanurzeniu. Zasięg wynosił 1400 Mm przy prędkości 10 węzłów w położeniu nawodnym oraz 135 Mm przy prędkości 5 węzłów pod wodą. Dopuszczalna głębokość zanurzenia wynosiła 50 metrów.
Okręt wyposażony był w osiem wyrzutni torped kalibru 450 mm (dwie wewnętrzne na dziobie, cztery zewnętrzne na pokładzie i dwie zewnętrzne na rufie), z łącznym zapasem 10 torped oraz dwa pokładowe działa: kal. 75 mm i kal. 47 mm. Załoga okrętu składała się z 47 oficerów, podoficerów i marynarzy.
Budowa i przebieg służby.
„Gustave Zédé” zbudowany został w Arsenale w Cherbourgu. Stępkę okrętu położono w lutym 1911 roku, został zwodowany 20 maja 1913 roku, a ukończono go w październiku 1914 roku. Okręt otrzymał nazwę na cześć wybitnego francuskiego konstruktora okrętów podwodnych, inż. Gustave’a Zédé (1825-1891) i numer burtowy Q92. Podczas wojny okręt operował na Adriatyku. 24 sierpnia 1916 roku podczas jednego z patroli na jednostce nastąpiła eksplozja baterii akumulatorów, w wyniku której okręt zatonął na Adriatyku ze stratą czterech spośród 40 członków załogi. Później jednostka została podniesiona i po remoncie powróciła do służby.
W latach 1921-1922 „Gustave Zédé” poddano znaczącej przebudowie: zamiast maszyn parowych zamontowano silniki Diesla MAN o mocy 1200 KM każdy, pochodzące z ex-niemieckiego U-Boota SM U-165 (prędkość na powierzchni spadła do 15 węzłów); okręt otrzymał też nowy kiosk i mostek, zaś dwa zbiorniki balastowe przekształcono na zbiorniki paliwa.
Po remoncie okręt pełnił służbę na Atlantyku do 26 kwietnia 1937 roku, kiedy skreślony został z listy floty.

</doc>
<doc id="3836198" url="https://pl.wikipedia.org/wiki?curid=3836198" title="Howard Rollins">
Howard Rollins



</doc>
<doc id="3836200" url="https://pl.wikipedia.org/wiki?curid=3836200" title="Pahranicznaja">
Pahranicznaja

Miejscowość na Białorusi:
Kanały na Białorusi:

</doc>
<doc id="3836203" url="https://pl.wikipedia.org/wiki?curid=3836203" title="Wasyl Burmaka">
Wasyl Burmaka

Wasyl Antonowycz Burmaka, "Wasilij Antonowicz Burmaka" (ukr. Василь Антонович Бурмака, ros. Василий Антонович Бурмака, ur. 25 lutego 1918 we wsi Nowoje Mażarowo w obwodzie charkowskim, zm. 9 września 2014 w Zaporożu) – radziecki lotnik wojskowy, major, Bohater Związku Radzieckiego (1946).
Życiorys.
Urodził się w ukraińskiej rodzinie chłopskiej. Skończył 7 klas szkoły, pracował jako ślusarz w fabryce w Dniepropetrowsku, ukończył dniepropietrowski aeroklub. Od 1938 służył w Armii Czerwonej, we wrześniu 1939 uczestniczył w agresji ZSRR na Polskę, w 1941 skończył szkołę lotników, od 1941 brał udział w wojnie z Niemcami. Od sierpnia 1943 należał do WKP(b), jako starszy lotnik 809 pułku lotnictwa szturmowego 264 Dywizji Lotnictwa Szturmowego 5 Korpusu Lotnictwa Szturmowego 5 Armii Powietrznej 2 Frontu Ukraińskiego w stopniu porucznika samolotem Ił-2 do stycznia 1945 wykonał 120 lotów bojowych, niszcząc transporty i węzły kolejowe, technikę bojową i siłę żywą wroga. W 1950 ukończył wyższą oficerską szkołę lotniczą w Krasnodarze, w 1959 został przeniesiony do rezerwy w stopniu majora. Później był działaczem społecznym, przewodniczył radzie miejskiej organizacji weteranów w Zaporożu, po rozpadzie ZSRR działał w Socjaldemokratycznej Partii Ukrainy (zjednoczonej).
Odznaczenia.
I medale.

</doc>
<doc id="3836204" url="https://pl.wikipedia.org/wiki?curid=3836204" title="Erwin von Steinbach">
Erwin von Steinbach

Erwin von Steinbach (ur. ok. 1244, zm. 17 stycznia 1318) – niemiecki architekt, główny budowniczy katedry w Strasburgu.
Życiorys.
Prawdopodobnie pochodził z okolic Steinbach koło Baden-Baden. Jego synowie i wnukowie (Johannes, Gerlach, Kuntze) byli architektami.
Erwinowi von Steinbach powierzono budowę fasady Katedry Notre-Dame w Strasburgu około roku 1277. Pracował nad budową aż do swej śmierci w 1318 r. Kontynuował jego pracę syn Erwin w drugiej ćwierci XIV w. Przypisuje mu się autorstwo oktagonalnej wieży północnej. Druga kondygnacja wież powstała przy udziale jego drugiego syna Johna. Nazwiska Erwina, jego żony Husy oraz syna Johna widnieją na epitafium katedralnym.
Znaczenie.
Nazwisko Steinbacha stało się słynne dzięki poematowi Goethego z 1772 roku. W 16 stronicowym pamflecie poeta czasów "Sturm und Drang" opiewa chwałę niemieckiej myśli i ducha narodowego. Dzieło Goethego wychwalające Steibacha było inspiracją dla późniejszych głosicieli odnowy religijnej.

</doc>
<doc id="3836212" url="https://pl.wikipedia.org/wiki?curid=3836212" title="Savage Garden (album The 69 Eyes)">
Savage Garden (album The 69 Eyes)

Savage Garden – drugi album studyjny fińskiej grupy The 69 Eyes. Został wyprodukowany przez Gaga Goodies/Poko Rekords pod koniec 1994 roku. W utworze „Wild Talk” pojawia się Andy McCoy z fińskiej grupy Hanoi Rocks.
Single.
Velvet Touch

</doc>
<doc id="3836217" url="https://pl.wikipedia.org/wiki?curid=3836217" title="Christian Buil">
Christian Buil

Christian Buil – francuski astronom amator, elektronik i programista. Był jednym z pierwszych amatorów astronomii, który zbudował kamerę CCD i wykorzystał ją do obserwacji. Wraz z kolegami stworzył pierwszy cyfrowy atlas fotograficzny dostępny dla społeczności amatorskiej, zawierający ponad 5000 obiektów astronomicznych ("Buil-Thouvenot Atlas").
W 1997 roku odkrył 5 planetoid.
W uznaniu jego pracy jedną z planetoid nazwano (6820) Buil.

</doc>
<doc id="3836220" url="https://pl.wikipedia.org/wiki?curid=3836220" title="Paris Kills">
Paris Kills

Paris Kills – szósty album studyjny fińskiej grupy The 69 Eyes. Został wyprodukowany przez Gaga Goodies/Poko Rekords w 2002 roku.
Single.
Dance d'Amour
Betty Blue
Crashing High

</doc>
<doc id="3836225" url="https://pl.wikipedia.org/wiki?curid=3836225" title="Władimir Borisienko">
Władimir Borisienko

Władimir Aleksandrowicz Borisienko (ros. Владимир Александрович Борисенко, biał. Уладзімір Аляксандравіч Барысенка, ur. we wsi Piennica obecnie w obwodzie homelskim, zm. 14 kwietnia 1993 w Petersburgu) – radziecki wojskowy, pułkownik, Bohater Związku Radzieckiego (1944).
Życiorys.
Miał wykształcenie niepełne średnie, pracował w fabryce w Mozyrzu, od 1931 służył w Armii Czerwonej, w 1937 ukończył szkołę artylerii w Sumach. We wrześniu 1939 uczestniczył w agresji ZSRR na Polskę, a 1939/1940 w wojnie z Finlandią, od 1939 należał do WKP(b), od 1941 walczył w wojnie z Niemcami. Jako dowódca 1428 pułku artylerii lekkiej 65 Brygady Artylerii Lekkiej 18 Dywizji Artylerii 3 Korpusu Artylerii 2 Armii Uderzeniowej Frontu Leningradzkiego w stopniu majora w walkach w obwodzie leningradzkim 13-14 lutego 1944 przyczynił się do odparcia 10 kontrataków wroga i zadania mu poważnych strat; został wówczas ranny. W 1950 ukończył Wyższą Oficerską Szkołę Artylerii, w 1957 zakończył służbę w stopniu pułkownika.
Odznaczenia.
I medale.

</doc>
<doc id="3836226" url="https://pl.wikipedia.org/wiki?curid=3836226" title="Framed in Blood – The Very Blessed of the 69 Eyes">
Framed in Blood – The Very Blessed of the 69 Eyes

Framed in Blood – The Very Blessed of the 69 Eyes – kompilacyjny album fińskiej grupy The 69 Eyes. Został wyprodukowany przez Gaga Goodies/Poko Rekords w 2003 roku. Na rynku amerykańskim pojawił się w 2006 roku za sprawą Cleopatra Records. Płyta zawiera piosenki zarówno z okresu glam metalowego jak i gotyckiego; znajdują się na niej utwory od płyty „Savage Garden” do „Paris Kills”.

</doc>
<doc id="3836228" url="https://pl.wikipedia.org/wiki?curid=3836228" title="Devils (album The 69 Eyes)">
Devils (album The 69 Eyes)

Devils – siódmy album studyjny fińskiej grupy The 69 Eyes. Wyprodukowany przez Virgin Records/ EMI w 2004 roku.
Single.
Lost Boys
Devils
Feel Berlin
Feel Berlin – Maxi Single
Sister of Charity

</doc>
<doc id="3836233" url="https://pl.wikipedia.org/wiki?curid=3836233" title="Leśniczówka (Ostojów)">
Leśniczówka (Ostojów)

Leśniczówka – osada leśna wsi Ostojów w Polsce położona w województwie świętokrzyskim, w powiecie skarżyskim, w gminie Suchedniów.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Alojzego Orione w Ostojowie.

</doc>
<doc id="3836240" url="https://pl.wikipedia.org/wiki?curid=3836240" title="Hiram Johnson">
Hiram Johnson

Hiram Johnson (ur. 2 września 1866 w Sacramento, zm. 6 sierpnia 1945 w Bethesda w stanie Maryland) – amerykański polityk, gubernator Kalifornii w latach 1911-1917, senator z tego stanu.
Życiorys.
Był prokuratorem w San Francisco, w 1911 został wybrany gubernatorem Kalifornii. W 1912 pomagał w zakładaniu Partii Postępowej i z jej listy kandydował na wiceprezydenta. Sprzeciwiał się dominującym konserwatywnym tendencjom w Partii Republikańskiej. Stopniowo stawał się coraz bardziej nieprzejednanym izolacjonistą, sprzeciwiając się udziałowi USA w Lidze Narodów i stawaniu przez USA na gruncie traktatu wersalskiego. W 1930 poparł Akty Neutralności, później przeciwstawiał się przygotowaniom USA do II wojny światowej.

</doc>
<doc id="3836244" url="https://pl.wikipedia.org/wiki?curid=3836244" title="Walnut Tree">
Walnut Tree

Walnut Tree – dzielnica miasta Milton Keynes w Anglii, w Buckinghamshire, w dystrykcie (unitary authority) Milton Keynes. Leży 20,4 km od miasta Buckingham, 24,3 km od miasta Aylesbury i 70,1 km od Londynu. W 2001 miejscowość liczyła 12 526 mieszkańców.

</doc>
<doc id="3836245" url="https://pl.wikipedia.org/wiki?curid=3836245" title="Janou Lefèbvre">
Janou Lefèbvre

Janou Lefèbvre także Tissot (ur. 14 maja 1945) – francuska jeźdźczyni sportowa. Dwukrotna medalistka olimpijska.
Sukcesy odnosiła w skokach przez przeszkody. Brała udział w trzech igrzyskach olimpijskich (IO 64, IO 68, IO 72), na dwóch zdobywała srebrne medale w drużynie. W 1964 startowała na koniu "Kenavo D", reprezentację Francji tworzyli ponadto Pierre Jonquères d'Oriola i Guy Lefrant. Cztery lata później startowała na koniu "Rocket", partnerowali jej Marcel Rozier i ponownie Pierre Jonquères d'Oriola. W 1970 i 1974 zostawała indywidualną mistrzynią świata w skokach przez przeszkody w rywalizacji kobiet.

</doc>
<doc id="3836248" url="https://pl.wikipedia.org/wiki?curid=3836248" title="Janou Lefebvre">
Janou Lefebvre



</doc>
<doc id="3836249" url="https://pl.wikipedia.org/wiki?curid=3836249" title="Janou Tissot">
Janou Tissot



</doc>
<doc id="3836251" url="https://pl.wikipedia.org/wiki?curid=3836251" title="Sajgon (kawiarnia)">
Sajgon (kawiarnia)

Sajgon (ros. "Сайгон") – nieoficjalna nazwa kawiarni funkcjonującej w latach 1964-1989 przy leningradzkiej restauracji Moskwa. Była popularnym miejscem spotkań młodzieży zafascynowanej kulturą undergroundu, między innymi muzyków, poetów i artystów. Stałymi bywalcami Sajgonu byli mn. lider grupy Akwarium - Borys Griebienszczikow, Oleg Garkusza, Siergiej Kuriochin, Wiktor Coj, Jurij Szewczuk, Konstantin Kinczew, Majk Naumienko, Aleksandr Baszłaczow.
Historia.
Kawiarnia została otwarta 1 września 1964 roku. Znajdowała się w budynku przy skrzyżowaniu prospektów Newskiego i Władimirskiego w Leningradzie. Oficjalnie kawiarnia nazywała się "Kafie-awtomat" (ros. Кафе-автомат), lecz bywalcy przemianowali ją na "Sajgon". Istnieją domniemywania na temat tego, kto i kiedy wymyślił nową nazwę, o czym wspominał publicysta Wiktor Toporow:"Słyszałem taką historię. Podobno było tak, że ustalono, że w środku kawiarni nie wolno było palić. Kiedy mimo zakazu dwie dziewczyny zaczęły palić papierosy, podszedł do nich milicjant i powiedział: "Dlaczego wy tutaj palicie, wstyd, jaki żeście tu Sajgon zrobiły". Było to w czasie wojny w Wietnamie...".Od początku istnienia kawiarnia była popularnym miejscem spotkań młodych leningradzkich poetów i artystów, a później również muzyków rockowych, przedstawicieli młodzieżowych subkultur. Nawiązywano tam nowe znajomości, omawiano kulturalne nowości i wydarzenia.
Wybór kaw w menu ograniczał się do trzech pozycji - "Malien'kij prostoj" (ros. Маленький простой), "Malien'kij dwojnoj" (ros. Маленький двойной) i "Bolszoj dwojnoj" (ros. Большой двойной).
Kawiarnię zamknięto w 1989 roku. Po remoncie w budynku Sajgonu otworzono sklep ze sprzętem audio.
Znani bywalcy o Sajgonie.
"W czasach mojej młodości, w latach sześćdziesiątych, Sajgon był miejscem, gdzie gromadzili się młodzi poeci, artyści, którzy potem przekazali pałeczkę muzykom rockowym i hippisom..." – Aleksandr Żytiński, "Wywiad z Borisem Griebienszczikowem i Wsiewołodem Hakkiełem, 1988"."W Sajgonie pojawiłem się na początku lat 80., gdy zacząłem pracować jako kinooperator w kinie Titan. W porze obiadowej często spotykaliśmy się z przyjaciółmi przed Sajgonem. Przypatrywaliśmy się ludziom i milicjantom. Oni zawsze chodzili wokół Sajgona i zatrzymywali tych, którzy wyglądali na "niepodporządkowanych". Irokez na głowie, buty z ostro zakończonymi czubkami, pocięty krawat, ciemne okulary - wszystko to było odczytywane jako "niepodporządkowanie". Szczególne starania podejmował oddział złożony z komsomołców i studentów. Bywało, że zabierali mnie na posterunek celem wytłumaczenia mojego wyglądu po trzy razy w ciągu dnia. Pamiętam zabawną sytuację z czasów kręcenia scen do filmu "Wzłomszczik", kiedy to według scenariusza miałem zostać zatrzymany i doprowadzony z Sajgona na milicję. Wyszło tak, że scena rozegrała się wcześniej niż planowaliśmy. Kamery znajdowały się wówczas w kinie Titan i podczas gdy były one przygotowywane, pomocnika reżysera i mnie zechciano zatrzymać naprawdę. Uratować nas udało się jedynie administratorce filmu, która przedstawiła wszelkie konieczne dokumenty. Wiedziałem, że w KGB była założona sprawa na mnie. Słyszałem, że kiedyś był cały oddział, który zajmował się wyłącznie Sajgonem.Przez Sajgon przeszli wszyscy - ludzie całkowicie różnych profesji, przekonań i poglądów na życie. Tutaj zawsze coś się działo. Jest tak, że zawsze gdy zostaje nałożony jakiś zakaz, człowiek czyni dokładnie na opak. To może dziwne, ale chciałbym, żeby te czasy wróciły. Teraz, niestety, można wszystko." – Oleg Garkusza", "Sajgon: Historia toczy się dalej" Niewskoje Wriemia Nr 168(2050), 9 września 1999 roku."

</doc>
<doc id="3836253" url="https://pl.wikipedia.org/wiki?curid=3836253" title="Borki (Jabłonica)">
Borki (Jabłonica)

Borki – część wsi Jabłonicaw Polsce położona w województwie świętokrzyskim, w powiecie staszowskim, w gminie Szydłów.
W latach 1975–1998 miejscowość położona była w województwie kieleckim.

</doc>
<doc id="3836259" url="https://pl.wikipedia.org/wiki?curid=3836259" title="Buckton Vale">
Buckton Vale

Buckton Vale – osada w Anglii, w hrabstwie Wielki Manchester, w dystrykcie metropolitalnym Tameside. Leży 4,7 km od miasta Ashton-under-Lyne, 14,7 km od miasta Manchester i 257,2 km od Londynu. W 2001 miejscowość liczyła 3631 mieszkańców.

</doc>
<doc id="3836262" url="https://pl.wikipedia.org/wiki?curid=3836262" title="Browns Wood">
Browns Wood

Browns Wood – dzielnica miasta Milton Keynes w Anglii, w Buckinghamshire, w dystrykcie (unitary authority) Milton Keynes. Leży 20,8 km od miasta Buckingham, 23,3 km od miasta Aylesbury i 68,8 km od Londynu. W 2001 miejscowość liczyła 4225 mieszkańców.

</doc>
<doc id="3836266" url="https://pl.wikipedia.org/wiki?curid=3836266" title="Néréïde (1914)">
Néréïde (1914)

Néréïde (Q93) – francuski oceaniczny okręt podwodny z czasów I wojny światowej i okresu międzywojennego, druga jednostka typu "Gustave Zédé". Została zwodowana 9 maja 1914 roku w stoczni Arsenal de Cherbourg, a ukończono ją w styczniu 1916 roku. Okręt służył w Marine nationale do 1935 roku.
Projekt i dane taktyczno–techniczne.
„Néréïde” zamówiona została na podstawie programu rozbudowy floty francuskiej z 1909 roku. Okręt zaprojektował inż. Jean Simonot. W przeciwieństwie do bliźniaczej jednostki („Gustave Zédé”), na której zainstalowano napęd parowy, okręt od początku wyposażono w silniki Diesla.
„Néréïde” była dużym, oceanicznym okrętem podwodnym. Długość całkowita wynosiła 74 metry, szerokość 6 metrów i zanurzenie 3,74 metra. Wyporność w położeniu nawodnym wynosiła 820 ton, a w zanurzeniu 1047 ton. Okręt napędzany był na powierzchni przez dwa 8-cylindrowe, dwusuwowe silniki Diesla Schneider-Carels o łącznej mocy 2400 koni mechanicznych (KM). Napęd podwodny zapewniały dwa silniki elektryczne tej samej firmy o łącznej mocy 1640 KM. Dwuśrubowy układ napędowy pozwalał osiągnąć prędkość 17,3 węzła na powierzchni i 10,5 węzła w zanurzeniu. Zasięg wynosił 1550 Mm przy prędkości 16 węzłów (3120 Mm przy 10 węzłach) w położeniu nawodnym oraz 90 Mm przy prędkości 4 węzłów pod wodą. Dopuszczalna głębokość zanurzenia wynosiła 50 metrów.
Okręt wyposażony był w osiem wyrzutni torped kalibru 450 mm (dwie wewnętrzne na dziobie, cztery zewnętrzne na pokładzie i dwie zewnętrzne na rufie), z łącznym zapasem 10 torped oraz dwa pokładowe działa: kal. 75 mm i kal. 47 mm. Załoga okrętu składała się z 47 oficerów, podoficerów i marynarzy.
Budowa i przebieg służby.
„Néréïde” zbudowana została w Arsenale w Cherbourgu. Stępkę okrętu położono w lipcu 1911 roku, został zwodowany 9 maja 1914 roku, a ukończono go w styczniu 1916 roku. Nazwa okrętu nawiązywała do mitologicznych greckich nimf morskich – nereid. Jednostka otrzymała numer burtowy Q93. Podczas wojny okręt operował na Atlantyku.
W latach 1921-1922 „Néréïde” poddano modernizacji: okręt otrzymał nowy kiosk, mostek i peryskop, a także wymieniono dwie zewnętrzne wyrzutnie torped na obrotowe.
Po remoncie okręt dalej pełnił służbę na Atlantyku do 27 sierpnia 1935 roku, kiedy skreślony został z listy floty.

</doc>
<doc id="3836268" url="https://pl.wikipedia.org/wiki?curid=3836268" title="Cassey Compton">
Cassey Compton

Cassey Compton – przysiółek w Anglii, w Gloucestershire. Leży 21,2 km od miasta Gloucester, 59,5 km od miasta Bristol i 133 km od Londynu. Cassey Compton jest wspomniane w Domesday Book (1086) jako "Contone".

</doc>
<doc id="3836273" url="https://pl.wikipedia.org/wiki?curid=3836273" title="Newnham (Warwickshire)">
Newnham (Warwickshire)

Newnham – przysiółek w Anglii, w Warwickshire. Leży 6,4 km od miasta Stratford-upon-Avon, 13,9 km od miasta Warwick i 141,5 km od Londynu. Newnham jest wspomniana w Domesday Book (1086) jako "Neweham".

</doc>
<doc id="3836274" url="https://pl.wikipedia.org/wiki?curid=3836274" title="Nicolás Laprovíttola">
Nicolás Laprovíttola

Nicolás Laprovíttola (ur. 31 stycznia 1990 w Morón) – argentyński koszykarz występujący na pozycji rozgrywającego, aktualnie zawodnik FC Barcelony.
27 grudnia 2016 roku został zwolniony przez San Antonio Spurs.

</doc>
<doc id="3836276" url="https://pl.wikipedia.org/wiki?curid=3836276" title="Janou Tissot-Lefèbvre">
Janou Tissot-Lefèbvre



</doc>
<doc id="3836281" url="https://pl.wikipedia.org/wiki?curid=3836281" title="Little Whittingham Green">
Little Whittingham Green

Little Whittingham Green – przysiółek w Anglii, w Suffolk. Leży 10,4 km od miasta Halesworth, 34,1 km od miasta Ipswich i 135,3 km od Londynu. Whittingham jest wspomniana w Domesday Book (1086) jako "Wettingaham".

</doc>
<doc id="3836282" url="https://pl.wikipedia.org/wiki?curid=3836282" title="Makar Obuchow">
Makar Obuchow

Makar Michajłowicz Obuchow (ros. Макар Михайлович Обухов, ur. 16 marca 1902, zm. 31 grudnia 1952) – radziecki działacz państwowy i partyjny.
W latach 1923-1926 i 1926-1931 był sekretarzem rady wiejskiej, od 1931 należał do WKP(b), 1931-1932 był instruktorem i sekretarzem komitetu wykonawczego rady rejonowej w obwodzie kamczackim. W latach 1932-1934 był przewodniczącym komitetu wykonawczego rady rejonowej w Koriackim Okręgu Autonomicznym, a od 1 kwietnia 1934 do końca życia przewodniczącym Komitetu Wykonawczego Koriackiego Okręgu Autonomicznego. Został odznaczony Orderem Lenina i Orderem Znak Honoru.

</doc>
<doc id="3836284" url="https://pl.wikipedia.org/wiki?curid=3836284" title="Arthur Douglas Howden Smith">
Arthur Douglas Howden Smith



</doc>
<doc id="3836287" url="https://pl.wikipedia.org/wiki?curid=3836287" title="Yves Dreyfus">
Yves Dreyfus

Yves Dreyfus (ur. 17 maja 1931, zm. 16 grudnia 2021 w Ceyrat) – francuski szermierz. Dwukrotny medalista olimpijski.
Specjalizował się w szpadzie. Brał udział w trzech igrzyskach olimpijskich (IO 56, IO 60, IO 64), na dwóch zdobywał medale w rywalizacji drużynowej: brąz w 1956 i 1964. Indywidualnie był szósty w 1960, w 1964 odpadł w drugiej rundzie. Ma w dorobku szereg medali mistrzostw świata. Indywidualnie zdobył srebro w 1963 i brąz w 1962. W drużynie był złotym medalistą tej imprezy w 1962, 1965 i 1966, srebrnym w 1961, 1963 i 1967 oraz brązowym w 1954. W 1964 został mistrzem Francji. Jako Żyd brał udział w Olimpiadach Machabejskich zdobywając indywidualnie złoto w szpadzie w 1961 i 1977.

</doc>
<doc id="3836296" url="https://pl.wikipedia.org/wiki?curid=3836296" title="Arthur D. Howden Smith">
Arthur D. Howden Smith



</doc>
<doc id="3836303" url="https://pl.wikipedia.org/wiki?curid=3836303" title="Puchar Świata w biathlonie 2016/2017 – Pokljuka">
Puchar Świata w biathlonie 2016/2017 – Pokljuka

Zawody pucharu świata w biathlonie w Pokljuce były drugimi w sezonie 2016/2017 w tej dyscyplinie sportu. Konkurencje rozgrywano w dniach 9–11 grudnia. Rywalizacja odbywała się w sprincie, biegu pościgowym oraz pierwszy raz w tym sezonie w sztafecie.

</doc>
<doc id="3836304" url="https://pl.wikipedia.org/wiki?curid=3836304" title="Siergiej Niemcew">
Siergiej Niemcew

Siergiej Aleksandr Niemcew (ros. Сергей Александрович Немцев, ur. 30 listopada 1912 w Nowozybkowie w guberni briańskiej, zm. 21 lutego 1974 w Moskwie) – radziecki działacz partyjny i państwowy.
Życiorys.
W latach 1930-1933 pracował w Sektorze Operacyjnym GPU w Barnaule, 1933-1937 studiował w Moskiewskim Instytucie Zootechnicznym, 1937-1941 pracował w Głównym Zarządzie Północnej Drogi Morskiej przy Radzie Komisarzy Ludowych ZSRR, od 1941 należał do WKP(b). W latach 1942-1943 był II sekretarzem, a 1943-1946 I sekretarzem ust-jenisejskiego komitetu rejonowego WKP(b) w Tajmyrskim (Dołgańsko-Nienieckim) Okręgu Autonomicznym, 1946-1948 przewodniczącym Komitetu Wykonawczego Tajmyrskiej (Dołgańsko-Nienieckiej) Rady Okręgowej, a 1948-1955 przewodniczącym Krasnojarskiej Krajowej Komisji Planowej. Od czerwca 1955 do stycznia 1956 był zastępcą przewodniczącego Komitetu Wykonawczego Krasnojarskiej Rady Krajowej, od 20 stycznia 1956 do lutego 1963 sekretarzem Sachalińskiego Komitetu Obwodowego KPZR, od lutego 1963 do kwietnia 1969 przewodniczącym Komitetu Wykonawczego Sachalińskiej Rady Obwodowej, następnie referentem Rady Ministrów RFSRR. Był odznaczony Orderem Czerwonego Sztandaru Pracy (1966) i dwoma Orderami Znak Honoru.

</doc>
<doc id="3836313" url="https://pl.wikipedia.org/wiki?curid=3836313" title="Puchar Świata w biathlonie 2016/2017 – Nové Město na Moravě">
Puchar Świata w biathlonie 2016/2017 – Nové Město na Moravě

Zawody Pucharu Świata w biathlonie w Novym Meście na Morawach były trzecimi w sezonie 2016/2017 w tej dyscyplinie sportu. Konkurencje rozgegrano w dniach 15–18 grudnia. Rywalizacja odbyła się w sprincie, biegu pościgowym i biegu masowym.

</doc>
<doc id="3836314" url="https://pl.wikipedia.org/wiki?curid=3836314" title="Muzeum Modernizmu i Sztuki Nowoczesnej w Strasburgu">
Muzeum Modernizmu i Sztuki Nowoczesnej w Strasburgu

Muzeum modernizmu i sztuki nowoczesnej (MAMCS – "Musee dArt Moderne et Contemporain de Strasbourg") – muzeum sztuki w Strasburgu, we Francji, założone w 1973 roku, a otwarte we własnym budynku w listopadzie 1998 roku.
Jest to jedno z największych tego rodzaju muzeów we Francji. Znajduje się tu bogata kolekcja dzieł malarstwa, rzeźby, grafiki, multimediów i projektowania od roku 1870 (impresjonizm) do dziś, a także bogate zbiory w bibliotece fotograficznej – gromadzi w sumie około 18 000 prac. Przez cały rok odbywają się liczne wystawy prezentujące dzieła danego artysty lub retrospektywę gatunku sztuki. W tym samym kompleksie budynków znajdują się również: Biblioteka Sztuki muzeum miejskiego ("Bibliothèque d’art des musées municipaux"), sklep z książkami o sztuce i wielofunkcyjna sala do prowadzenia konferencji, filmów i koncertów. Przestronny taras na dachu zajmuje kawiarnia muzealna.
Budynek.
Miejska kolekcja sztuki współczesnej Strasburga stale rośnie i jest wzbogacona od 1871 roku, od czasów "Reichslander "w" "Alzacji-Lotaryngii. Budowę niezależnego muzeum zaplanowano w 1960 roku.
Budynek został wzniesiony na lewym brzegu rzeki Ill (lewy dopływ Renu) w latach 1995–1998. Został on opracowany przez paryskiego architekta Adriena Fainsilbera, który wcześniej zaprojektował Cité des Sciences et de l'Industrie w Paryżu. Wystawy i powierzchnia użytkowa wychodzą na obie strony przeszklonego przejścia, które ma rozmiary porównywalne z katedrą, z wewnętrzną długością 104 m i wewnętrzną wysokością 22 metry. Na dachu muzeum znajduje się czterometrowa rzeźba konia ("Hоrtus conclusus)" włoskiego malarza Mimmo Paladino. Budynek znajduje się na obrzeżach starego miasta (mała Francja), przed administracyjnym centrum departamentu (École nationale d’administration) i w pobliżu barokowego mostu "Barrage Vauban" oraz średniowiecznego mostu wieżowego "Ponts couverts". Przy muzeum znajduje się przystanek strasburskich tramwajów („muzeum sztuki nowoczesnej”, linie B i C).
Kolekcje.
Według stanu na 1 stycznia 2016 r. muzeum gromadzi 403 dzieła Gustave’a Doré, 72 prace Hansa Arpa, 37 prac Victora Braunera, 37 prac Sophie Taeuber-Arp, 10 prac César Domel, 7 – Theo van Doesburga oraz po kilka prac takich autorów, jak Max Klinger, Käthe Kollwitz, Max Ernst, Wassily Kandinsky.
W zbiorach obecne są także dzieła nieco mniej znanych artystów, jak Lou Albert-Lasard (2,004 prac), Marcelle Cahn (345 prac), Lothar von Seebach (320 prac), Jean-Désiré Ringel d'Illzach (245 prac). Mocny akcent położony jest na kolekcję prac niemieckich artystów nowoczesnych, takich jak Markus Lüpertz, Eugen Schönebeck, Georg Baselitz, Jörg Immendorff, A.R. Penck, Albert Oehlen, Daniel Richter, Jonathan Meese, Thomas Scheibitz, Wolf Vostell. Tak obszerne zbiory prac artystów tego gatunku sztuki są rzadko spotykane we Francji, zwłaszcza na taką skalę.
Muzeum modernizmu i sztuki nowoczesnej w Strasburgu posiada również pierwsze obrazy w stylu kubizmu – „Still Life” (1911) Georges’a Braque’a, który to obraz kupiono do kolekcji publicznej w 1923 roku, a także pierwszy obraz Dantego Gabriela Rossettiego „Joanna d’ Arc całuje miecz wyzwolenia” (1863), nabyty do publicznej kolekcji i zakupiony w 1996 roku (obecnie prezentowany w Muzeum Sztuk Pięknych).
Kolejnymi pracami artystów, wystawianymi w muzeum są:
Kolekcja alzackich artystów, ważna z punktu widzenia wielkości zbiorów oraz wartości regionalnej, zawiera prace twórców takich jak Charles Spindler, René Beeh, Jean-Désiré Ringel d'Illzach, Henri Beecke, Luc Hueber, Martin Hubrecht oraz Camille Claus, reprezentujących takie gatunki, jak Art nouveau, ekspresjonizm i Nowy realizm, 
Biblioteka fotograficzna w muzeum liczy kilka tysięcy zdjęć, od początków istnienia fotografii aż do dnia dzisiejszego, w tym prace takich twórców, jak Nadar, Eugène Atget, Eadweard Muybridge, Étienne-Jules Marey, August Sander, Willy Maywald, Josef Sudek, Robert Mapplethorpe, Duane Michals oraz Jan Saudek. Reprezentowane są także zbiory fotografii regionalnej.
Kolekcja filmów artystycznych zawiera dzieła takich twórców, jak Bill Viola, Nam June Paik, Woody Vasulka, Olaf Breuning i wiele innych.

</doc>
<doc id="3836320" url="https://pl.wikipedia.org/wiki?curid=3836320" title="Przewijak">
Przewijak

Przewijak – specjalny mebel, konstrukcja lub podkładka ułatwiająca zmianę pieluszki u dziecka. Zwykle ma kształt czworoboku z miękkim wsadem zabezpieczonym wodoszczelnym materiałem. Boki powierzchni roboczej, na której umieszcza się dziecko, są zwykle podwyższone, co ma na celu ochronę dziecka przed niekontrolowanymi zmianami położenia i upadkiem ze znacznej wysokości.
W zależności od budowy i modelu przewijak może być wyposażony w dodatkowe elementy, jak półki i szuflady na akcesoria do pielęgnacji dziecka, ubranka dziecięce czy wanienkę do kąpieli dziecka. Niektóre modele posiadają pasy, którymi przypina się dziecko w celu zabezpieczenia przed wypadnięciem z przewijaka. Ze względu na miejsce użytkowania można wyróżnić przewijaki do użytku w domach oraz przewijaki do miejsc użyteczności publicznej jak toalety publiczne, szpitale, przychodnie lekarskie.
Inne spotkane nazwy: stanowisko przewijania dzieci, przewijak niemowlęcy.
Przewijaki dla niemowląt do użytku w obiektach użyteczności publicznej.
Wykonywane z materiałów odpornych na akty wandalizmu, montowane w toaletach publicznych w celu ułatwienia opiekunom pielęgnacji dzieci, uwzględniając ich potrzeby fizjologiczne. Pozwala to tym samym na aktywne uczestniczenie w życiu społecznym.
Przewijaki w przestrzeni publicznej.
W Polsce przewijaki dla niemowląt w obiektach użyteczności publicznych stają się coraz popularniejsze. Nadal pojawiają się jednak głosy o ich braku. Na obecną chwilę nie ma regulacji prawnych w tym zakresie i montaż przewijaków niemowlęcych w toalecie ogólnodostępnej pozostaje do decyzji zarządcy budynku.
Po wielu głosach i dyskusjach społecznych w październiku 2016 r. prezydent USA Barack Obama podpisał ustawę nakazującą, aby w amerykańskich budynkach rządowych przewijaki stanowiły wyposażenie nie tylko toalet damskich, ale i męskich. Ma to na celu stworzenie komfortowych warunków pielęgnacyjnych ojcom opiekującym się małymi dziećmi poza domem.

</doc>
<doc id="3836325" url="https://pl.wikipedia.org/wiki?curid=3836325" title="Innokientij Bołdonow">
Innokientij Bołdonow

Innokientij Aleksandrowicz Bołdonow (ros. Иннокентий Александрович Болдонов, ur. 1911, zm. w lutym 2001) – radziecki działacz partyjny i państwowy.
Życiorys.
Od 1931 należał do WKP(b), w 1935 służył w Armii Czerwonej, do 1940 był sekretarzem Komitetu Wykonawczego Ust-Ordyńskiego Buriackiej Rady Okręgowej, a 1940-1943 przewodniczącym komitetu wykonawczego bochańskiej rady rejonowej w Ust-Ordyńskim Buriackim Okręgu Autonomicznym. Od 1944 do września 1947 był I sekretarzem ajmakowego komitetu WKP(b) w Ust-Ordyńskim Buriackim Okręgu Autonomicznym, od września 1947 do 1958 I sekretarzem Ust-Ordyńskiego Buriackiego Okręgu Autonomicznego, następnie kierownikiem irkuckiej grupy kontrolerów Komisji Kontroli Radzieckiej Rady Ministrów ZSRR.

</doc>
<doc id="3836329" url="https://pl.wikipedia.org/wiki?curid=3836329" title="RERO">
RERO



</doc>
<doc id="3836330" url="https://pl.wikipedia.org/wiki?curid=3836330" title="Réseau des bibliothèques de Suisse occidentale">
Réseau des bibliothèques de Suisse occidentale

RERO (fr. Réseau des bibliothèques de Suisse occidentale, pol. Sieć Bibliotek Zachodniej Szwajcarii) – sieć bibliotek obejmująca francuskojęzyczną część Szwajcarii.
RERO założona została w 1985 r. W 2016 r. obejmowała zasoby ponad 270 szwajcarskich bibliotek oraz pięciu szkół wyższych. RERO funkcjonuje również jako katalog bibliograficzny, indeksujący około sześć i pół miliona dokumentów.

</doc>
<doc id="3836335" url="https://pl.wikipedia.org/wiki?curid=3836335" title="Złotlinka halna">
Złotlinka halna

Złotlinka halna, płucnica halna ("Vulpicida tubulosus" (Schaer.) J.-E. Mattsson &amp; M.J. Lai) – gatunek grzybów z rodziny tarczownicowatych ("Parmeliaceae"). Ze względu na symbiozę z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: " Vulpicida, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten opisał w 1836 r. Schaerer jako odmianę "Cetraria juniperina" ("Cetraria juniperina var. tubulosa"). Obecną, uznaną przez Index Fungorum nazwę nadali mu w 1993 r. J.-E. Mattsson i M.J. Lai.
Synonimy:
Morfologia.
Plecha drobna, o powierzchni kilku cm2, jasnożółta. Na jej brzegach lub listkach występują zanurzone w plesze pyknidia. Owocniki typu apotecjum występują bardzo rzadko. 
Występowanie i siedlisko.
Występuje w górach i w tundrze w Ameryce Północnej, Europie i Azji. W Europie najdalej sięga na północ w Norwegii (po 67° szerokości geograficznej). W Polsce opisano jego występowanie tylko w Tatrach, ale jest tutaj dość częsty.
Rośnie głównie na ziemi bogatej w wapń, ale czasami także na korze drzew. Występuje na mineralnych glebach i na resztkach roślinnych na podłożu skał wapiennych i na mylonitach. Jest częsty w miejscach wietrznych na trawiastych obszarach wysokogórskich hal bogatych w polodowcowe gatunki roślin. W piśmiennictwie naukowym podano jego występowanie w polskiej części Tatr na wysokości 1650-2307 m n.p.m., natomiast w słowackich Tatrach na wysokości 400-2328 m.
Gatunki podobne.
Podobny i często trudny do odróżnienia jest "Vulpicida juniperinus". Złotlinka jaskrawa ("Vulpicida pinastri") rośnie na korze drzew i jest łatwa do odróżnienia po jaskrawożółtych soraliach na brzegu plechy.

</doc>
<doc id="3836336" url="https://pl.wikipedia.org/wiki?curid=3836336" title="Henny">
Henny



</doc>
<doc id="3836341" url="https://pl.wikipedia.org/wiki?curid=3836341" title="Osada fabryczna Cukrowni Ciechanów">
Osada fabryczna Cukrowni Ciechanów

Osada fabryczna Cukrowni Ciechanów – osiedle robotnicze będące częścią zespołu Cukrowni Ciechanów w Ciechanowie. Zlokalizowane jest w widłach ulic Mleczarskiej i Fabrycznej, na południe od zabudowań zakładu.
Osada powstawała od 1882 do 1897, a pierwszy dom zbudowano tuż po wzniesieniu samej cukrowni. Projektantami byli alzatczycy: August Schürr i jego syn - Wiktor. Całość składa się z czterech budynków mieszkalnych: parterowego i trzech piętrowych (ceglanych, nietynkowanych). Kolonia zaplanowana była na sto rodzin. Wzniesiono tu też szkołę z mieszkaniami dla nauczycieli. Budynek szkolny charakteryzuje się bogatym detalem architektonicznym. Oprócz tego powstała ochronka dla małych dzieci, pralnia, magiel, chlewiki, komórki, murowane piwnice i ustępy.
Osada robotnicza przy cukrowni była ewenementem w czasach jej budowy - cukrownie pracowały wówczas do czterech miesięcy w roku, a mimo to opłacało się w Ciechanowie zbudować osadę dla robotników sezonowych, jak również zainwestować w pobliski folwark Szczurzyn, dostarczający pożywienia mieszkańcom.
Kadra urzędnicza i techniczna zakładu posiadała swój dom wraz z budynkami gospodarczymi na północ od cukrowni.
Całość założenia zachowana jest we w miarę niezmienionej formie.

</doc>
<doc id="3836344" url="https://pl.wikipedia.org/wiki?curid=3836344" title="Vulpicida tubulosus">
Vulpicida tubulosus



</doc>
<doc id="3836346" url="https://pl.wikipedia.org/wiki?curid=3836346" title="Płucnica halna">
Płucnica halna



</doc>
<doc id="3836348" url="https://pl.wikipedia.org/wiki?curid=3836348" title="Ministerstwo Budowy Maszyn Średnich ZSRR">
Ministerstwo Budowy Maszyn Średnich ZSRR



</doc>
<doc id="3836350" url="https://pl.wikipedia.org/wiki?curid=3836350" title="Jan Henryk Janczak">
Jan Henryk Janczak

Jan Henryk Janczak (ur. 28 lutego 1916 w Warszawie, zm. 29 października 2016 tamże) – polski lotnik, uczestnik walk II wojny światowej, wieloletni pracownik PLL LOT.
Życiorys.
W latach 1937–1939 służył w 1 pułku lotniczym, stacjonującym na warszawskim Okęciu. Podczas kampanii wrześniowej 1939 roku walczył w szeregach Samodzielnej Grupy Operacyjne „Polesie”, m.in. w bitwie pod Kockiem. W październiku 1939 roku został aresztowany przez NKWD i wywieziony w głąb Związku Radzieckiego. Był więźniem łagrów Workuty, skąd został zwolniony w 1941 roku na mocy postanowień układ Sikorski-Majski. Wstąpił do armii gen. Władysława Andersa, z którą w 1942 roku przedostał się do Iranu, a następnie na zachód Europy. Od lipca 1942 był żołnierzem Polskich Sił Powietrznych w Wielkiej Brytanii. Służył jako plutonowy radiooperator w 307 dywizjonie myśliwskim „Lwowskich Puchaczy” (nr RAF 703396), walcząc m.in. w Operacji „Overlord” a następnie na terenie Francji, Belgii, Holandii oraz Niemiec.
Po zakończeniu wojny, w listopadzie 1946 roku powrócił do Polski. W latach 1947–1977 był pracownikiem Polskich Linii Lotniczych LOT jako radiotelegrafista, kontroler ruchu lotniczego oraz nawigator przyziemiania. Był również zatrudniony w Zarządzie Ruchu Lotniczego i Lotnisk Komunikacyjnych.
W 1992 roku był jednym z założycieli Stowarzyszenia Lotników Polskich. Zagrał epizodyczne role kontrolera ruchu lotniczego w filmach: „Dwaj panowie N” (1961) oraz „Przerwany lot” (1964). Wydał również trzy książki ze wspomnieniami: "Podcięte skrzydła" (1976), "Przez śniegi Kołtubanki i piaski Kermine" (1991) oraz "Halo, tu Okęcie wieża!" (2008).
Po śmierci został pochowany na cmentarzu komunalnym Północnym w Warszawie.

</doc>
<doc id="3836353" url="https://pl.wikipedia.org/wiki?curid=3836353" title="Ilja Pokorski">
Ilja Pokorski

Ilja Nikołajewicz Pokorski (ros. Илья Николаевич Покорский, ur. 2 sierpnia 1914 we wsi Łuzgino w obwodzie zabajkalskim, zm. 17 maja 1990 w Irkucku) – radziecki działacz partyjny, Bohater Pracy Socjalistycznej (1957).
Życiorys.
Urodził się w biednej chłopskiej rodzinie polskiego pochodzenia. W 1935 ukończył technikum w Barnaule, 1935-1940 pracował jako agrotechnik i starszy agronom stanicy maszynowo-traktorowej, 1940-1942 był dyrektorem stanicy maszynowo-traktorowej, 1942-1943 był zastępcą przewodniczącego, a 1943-1946 przewodniczącym komitetu wykonawczego rady ajmakowej Ust-Ordyńsko-Buriackiego Okręgu Autonomicznego. Od 1941 należał do WKP(b), w 1946 został I sekretarzem rejonowego komitetu WKP(b) w Ust-Ordyńsko-Buriackim Okręgu Autonomicznym, był słuchaczem irkuckiej obwodowej szkoły partyjnej, od 1958 do sierpnia 1961 I sekretarzem Ust-Ordyńskiego (Buriackiego) Komitetu Okręgowego KPZR, następnie zastępcą kierownika Wydziału Organów Partyjnych Komitetu Obwodowego KPZR w Irkucku.
Odznaczenia.
i medale.

</doc>
<doc id="3836356" url="https://pl.wikipedia.org/wiki?curid=3836356" title="Henriade">
Henriade

Henriada ("La Henriade)" – poemat epicki w 10 pieśniach autorstwa Woltera.
Forma.
Epos składa się z 10 pieśni (w pierwszym wydaniu z 9) pisanych 12-zgłoskowym wierszem sylabicznym z podziałem po zgłosce szóstej – aleksandrynem, rymowanym parzyście.
&lt;poem&gt;
Je chante ce héros qui régna sur la France
Et par droit de conquête et par droit de naissance ;
Qui par de longs malheurs apprit à gouverner,
Calma les factions, sut vaincre et pardonner,
Confondit et Mayenne, et la Ligue, et l’Ibère,
Et fut de ses sujets le vainqueur et le père.
&lt;/poem&gt;
Wydania.
Pierwotnie wydrukowany ze skrótami w 1723 pod tytułem "la Ligue ou Henry le grand, poème épique" w Genewie. Następnie wydany pod właściwym tytułem "Henriade" w 1728 roku w Londynie i publikowany później wielokrotnie w ciągu życia autora.
Według Woltera dzieło napisane zostało na cześć Henryka IV Burbona, króla Francji, pełniącego rządy przez ponad 20 lat podczas sporów i walk między hugenotami i katolikami. W czasie, w którym rozgrywa się książka (1589), trwa oblężenie Paryża ze strony Henryka III Walezego, a tematem jest fanatyzm religijny, wojna, tolerancja oraz ówczesna sytuacja polityczna Francji.
Wolter zaproponował wydanie eposu królowi Ludwikowi XIV, jednak poprzez regenta przysłano mu odmowę, zarzucając herezję. Przysłano też z powrotem tekst ocenzurowany, z gwiazdkami zamiast tekstu. Postanowił więc wydać Henriadę potajemnie, bez zgody króla. Wydanie okrojone, w 9 pieśniach z 1723 nosi tytuł "La Ligue ou Henry le grand" i zostało wydane w Genewie. Dopiero 5 lat później Ludwik XV przysłał biedującemu w Londynie Wolterowi 2 tys. koron oraz zgodę na subskrypcję i druk pełnego wydania "Henriady". Nie zgodził się jednak na dedykację utworu swojej osobie. Wobec tych okoliczności epos został zadedykowany królowej angielskiej Elżbiecie i wydrukowany w pełnej wersji w Londynie dzięki patronatowi królowej. Za życia autora wyszło jeszcze kilka wydań dzieła, przysparzając mu sukcesów finansowych.
W Polsce autorami tłumaczeń byli m.in. Jan Kanty Chodani (1803), Euzebiusz Słowacki (1803) i Ignacy Dembowski. Julian Niemcewicz przetłumaczył 2 pieśni Henriady w 1777 roku (niezachowane).
Fabuła.
Każda z 10 części eposu rozpoczyna się wstępem, chwalącym cnoty króla Henryka oraz streszczającym dalszą wierszowaną treść.

</doc>
<doc id="3836357" url="https://pl.wikipedia.org/wiki?curid=3836357" title="Angels (album The 69 Eyes)">
Angels (album The 69 Eyes)

Angels – ósmy album studyjny fińskiej grupy The 69 Eyes, tematyczna kontynuacja poprzedniej płyty, „Devils”. Wyprodukowany przez Virgin Records/ EMI w 2007 roku.
Single.
Perfect Skin
Never Say Die
Rocker
Ghost

</doc>
<doc id="3836360" url="https://pl.wikipedia.org/wiki?curid=3836360" title="Ogonów (Bieżeń)">
Ogonów (Bieżeń)

Ogonów – część wsi Bieżeń w Polsce, położona w województwie śląskim, w powiecie kłobuckim, w gminie Wręczyca Wielka.
W latach 1975-1998 Ogonów administracyjnie należał do województwa częstochowskiego.

</doc>
<doc id="3836363" url="https://pl.wikipedia.org/wiki?curid=3836363" title="Kostrzyna (Bieżeń)">
Kostrzyna (Bieżeń)

Kostrzyna – część wsi Bieżeń w Polsce, położona w województwie śląskim, w powiecie kłobuckim, w gminie Wręczyca Wielka.
W latach 1975-1998 Kostrzyna administracyjnie należała do województwa częstochowskiego.

</doc>
<doc id="3836365" url="https://pl.wikipedia.org/wiki?curid=3836365" title="Krzysztof Kosiński (historyk)">
Krzysztof Kosiński (historyk)

Krzysztof Kosiński (ur. 25 grudnia 1974 w Warszawie) – polski historyk, doktor habilitowany nauk humanistycznych, profesor Instytutu Historii PAN.
Życiorys.
Jest absolwentem Wydziału Historycznego Uniwersytetu Warszawskiego (1998). Stopień naukowy doktora uzyskał w 2002 na podstawie rozprawy "Władza - szkoła - dom. Życie oficjalne i prywatne młodzieży w czasie PRL" (promotor: Marcin Kula). Stopień doktora habilitowanego otrzymał w 2009 w Instytucie Historii PAN na podstawie rozprawy "Historia pijaństwa w czasach PRL. Polityka - obyczaje - szara strefa - patologie". Pracuje w Zakładzie Badań nad Dziejami Polski po 1945 roku w Instytucie Historii PAN. Zajmuje się historią społeczną PRL.

</doc>
<doc id="3836366" url="https://pl.wikipedia.org/wiki?curid=3836366" title="Okręty podwodne typu Gustave Zédé">
Okręty podwodne typu Gustave Zédé

Okręty podwodne typu Gustave Zédé – francuskie oceaniczne okręty podwodne z czasów I wojny światowej i okresu międzywojennego. W latach 1911–1916 w stoczni Arsenal de Cherbourg zbudowano dwie jednostki tego typu, różniące się rodzajem zastosowanego napędu. Okręty służyły w Marine nationale do połowy lat 30. XX wieku.
Projekt i dane taktyczno–techniczne.
Oba okręty typu "Gustave Zédé" zamówione zostały na podstawie programu rozbudowy floty francuskiej z 1909 roku. Zaprojektował je inż. Jean Simonot. Pierwszą jednostkę („Gustave Zédé”) wyposażono eksperymentalnie w napęd parowy; bliźniacza „Néréïde” otrzymała silniki Diesla.
Jednostki typu "Gustave Zédé" były dużymi, oceanicznymi okrętami podwodnymi. Długość całkowita wynosiła 74 metry, szerokość 6 metrów i zanurzenie 3,74 metra. Wyporność w położeniu nawodnym wynosiła 849 ton („Néréïde” 820 t), a w zanurzeniu 1098 ton („Néréïde” 1047 t). „Gustave Zédé” napędzany był na powierzchni przez dwie 3-cylindrowe maszyny parowe potrójnego rozprężania systemu Delaunay-Belleville o łącznej mocy 3500 koni mechanicznych (KM), do których parę dostarczały dwa trójwalczakowe kotły wodnorurkowe du Temple, natomiast „Néréïde” posiadał dwa 8-cylindrowe, dwusuwowe silniki Diesla Schneider-Carels o łącznej mocy 2400 koni mechanicznych (KM). Napęd podwodny, identyczny w obu okrętach, stanowiły dwa silniki elektryczne Schneider-Carels o łącznej mocy 1640 KM. Dwuśrubowy układ napędowy zapewniał prędkość 17,3 – 17,5 węzła na powierzchni i 11,5 węzła w zanurzeniu („Néréïde” 10,5 w.). Zasięg wynosił 1400 Mm przy prędkości 10 węzłów w położeniu nawodnym oraz 135 Mm przy prędkości 5 węzłów pod wodą („Gustave Zédé”) i 1550 Mm przy prędkości 16 węzłów (3120 Mm przy 10 węzłach) w położeniu nawodnym oraz 90 Mm przy prędkości 4 węzłów pod wodą („Néréïde”). Dopuszczalna głębokość zanurzenia wynosiła 50 metrów.
Okręty wyposażone były w osiem wyrzutni torped kalibru 450 mm (dwie wewnętrzne na dziobie, cztery zewnętrzne na pokładzie i dwie zewnętrzne na rufie), z łącznym zapasem 10 torped oraz dwa pokładowe działa: kal. 75 mm i kal. 47 mm. Załoga jednego okrętu składała się z 47 oficerów, podoficerów i marynarzy.
Budowa.
Dwa okręty typu "Gustave Zédé" zbudowane zostały w Arsenale w Cherbourgu. Stępki jednostek położono w 1911 roku, wodowane zostały w latach 1913–1914, a ukończono je w latach 1914–1916. „Gustave Zédé” otrzymał nazwę na cześć wybitnego francuskiego konstruktora okrętów podwodnych, inż. Gustave’a Zédé (1825-1891) i numer burtowy Q92, natomiast nazwa bliźniaczej jednostki „Néréïde” (numer burtowy Q93) nawiązywała do mitologicznych greckich nimf morskich – nereid.
Przebieg służby.
„Gustave Zédé” (Q92)
Podczas I wojny światowej okręt operował na Adriatyku. 24 sierpnia 1916 roku podczas jednego z patroli na jednostce nastąpiła eksplozja baterii akumulatorów, w wyniku której okręt zatonął ze stratą czterech spośród 40 członków załogi. Później jednostka została podniesiona i po remoncie powróciła do służby.
W latach 1921–1922 „Gustave Zédé” poddano znaczącej przebudowie: zamiast maszyn parowych zamontowano silniki Diesla MAN o mocy 1200 KM każdy, pochodzące z ex-niemieckiego U-Boota SM U-165 (prędkość na powierzchni spadła do 15 węzłów); okręt otrzymał też nowy kiosk i mostek, zaś dwa zbiorniki balastowe przekształcono na zbiorniki paliwa.
Po remoncie okręt pełnił służbę na Atlantyku do 26 kwietnia 1937 roku, kiedy skreślony został z listy floty.
„Néréïde” (Q93)
Podczas I wojny światowej okręt operował na Atlantyku. W latach 1921–1922 „Néréïde”, podobnie jak bliźniaczą jednostkę, poddano modernizacji: okręt otrzymał nowy kiosk, mostek i peryskop, a także wymieniono dwie zewnętrzne wyrzutnie torped na obrotowe.
Po remoncie okręt dalej pełnił służbę na Atlantyku do 27 sierpnia 1935 roku, kiedy skreślony został z listy floty.

</doc>
<doc id="3836375" url="https://pl.wikipedia.org/wiki?curid=3836375" title="Słownik pisarzy antycznych">
Słownik pisarzy antycznych

Słownik pisarzy antycznych – polski słownik pisarzy starożytnych wydany w 1982 przez wydawnictwo „Wiedza Powszechna”.
Słownik wydano pod redakcją Anny Świderkówny, a pracował nad nim zespół 45 redaktorów. Zawierał 734 hasła, a ramy czasowe wyznaczono od Homera (VIII w. p.n.e.) do Izydora z Sewilli (VII w.). Biografie uzupełnione były artykułem o losach literatury antycznej, wykazem terminologii, tablicami synchronistycznymi i indeksem imion. Część haseł opatrzona była informacją o polskich tłumaczeniach.

</doc>
<doc id="3836382" url="https://pl.wikipedia.org/wiki?curid=3836382" title="Jerzy Pałka">
Jerzy Pałka

Jerzy Aleksander Pałka (ur. 26 kwietnia 1952 w Chorzowie) – polski naukowiec, farmaceuta, profesor nauk farmaceutycznych.
Życiorys.
Ukończył Śląską Akademię Medyczną im. Ludwika Waryńskiego w Katowicach uzyskując tytuł magistra farmacji. Od 1978 zatrudniony na Akademii Medycznej w Białymstoku. W 1983 na Akademii Medycznej w Łodzi uzyskał stopień naukowy doktora. W 1992 na podstawie osiągnięć naukowych i złożonej rozprawy pt. „Regulacyjna rola insulino-podobnego czynnika wzrostowego i (IGF-I) w procesie biosyntezy kolagenu” otrzymał stopień naukowy doktora habilitowanego nauk farmaceutycznych. W 2001 uzyskał tytuł naukowy profesora.
Członek Komitetu Terapii i Nauk o Leku Wydziału V Nauk Medycznych Polskiej Akademii Nauk. Członek Prezydium Komisji Nauk o Życiu Oddziału w Olsztynie i Białymstoku z siedzibą w Olsztynie Polskiej Akademii Nauk. Członek Zespołu Analizy Farmaceutycznej, Biomedycznej i Produktów Naturalnych Komitetu Chemii Analitycznej Polskiej Akademii Nauk. W latach 2002–2008 dziekan, a w latach 2008–2016 prodziekan do spraw studenckich Wydziału Farmaceutycznego z Oddziałem Medycyny Laboratoryjnej Uniwersytetu Medycznego w Białymstoku. Od 2004 do 2013 Prezes Polskiego Towarzystwa Farmaceutycznego Oddział Białystok. Członek Zarządu Fundacji Uniwersytetu Medycznego w Białymstoku. Pełni funkcję kierownika Zakładu Chemii Leków UMB. Wcześniej był związany z Zakładem Biochemii AMB. Jest również członkiem Senatu Uniwersytetu Medycznego w Białymstoku.
Odznaczony Złotym Krzyżem Zasługi (2005).

</doc>
<doc id="3836386" url="https://pl.wikipedia.org/wiki?curid=3836386" title="Pochód olbrzymów i smoków">
Pochód olbrzymów i smoków

Pochód olbrzymów i smoków – tradycyjne procesje organizowane w wielu miastach Belgii i Francji z użyciem ogromnych figur olbrzymów, zwierząt i smoków. 
Tradycja narodziła się w pod koniec XIV wieku, niegdyś rozpowszechniona w wielu miastach Europy, przetrwała na terenie Belgii, m.in. w Ath, Brukseli, Dendermonde, Mechelen i Mons, oraz na terenie Francji, m.in. w Cassel, Douai, Pézenas i Tarascon. 
Olbrzymie, sięgające 9 m wysokości, figury przedstawiają legendarnych bohaterów, zwierzęta mityczne, osoby historyczne, postaci popularne czy biblijne, z którymi dane miasto jest związane. W Dendermonde w pochodzie uczestniczy legendarny koń „Bayard”, w Cassel – Reuze Papa i Reuze Maman a w Mons – święty Jerzy walczący ze smokiem. Figury prowadzane są w pochodzie przez miasto przynajmniej raz w roku, np. z okazji dnia patrona miasta lub podczas karnawału. Procesji towarzyszą śpiewy i tańce. 
W 2005 roku pochód olbrzymów i smoków w Belgii i Francji został proklamowany Arcydziełem Ustnego i Niematerialnego Dziedzictwa Ludzkości a w 2008 roku wpisany na listę niematerialnego dziedzictwa UNESCO.

</doc>
<doc id="3836390" url="https://pl.wikipedia.org/wiki?curid=3836390" title="TVN STYLE">
TVN STYLE



</doc>
<doc id="3836401" url="https://pl.wikipedia.org/wiki?curid=3836401" title="O Aladynie i zaczarowanej lampie">
O Aladynie i zaczarowanej lampie



</doc>
<doc id="3836402" url="https://pl.wikipedia.org/wiki?curid=3836402" title="Czarodziejska lampa Alladyna">
Czarodziejska lampa Alladyna



</doc>
<doc id="3836405" url="https://pl.wikipedia.org/wiki?curid=3836405" title="Lee Casciaro">
Lee Casciaro

Lee Henry Casciaro (ur. 26 września 1981 na Gibraltarze) – gibraltarski piłkarz, napastnik. Zawodnik klubu Lincoln Red Imps FC.
Jego dwaj bracia – Ryan i Kyle również są piłkarzami.
Kariera reprezentacyjna.
W roku 2014 Lee zadebiutował w reprezentacji swojego kraju. Jest strzelcem pierwszej w historii bramki w meczu o punkty tej drużyny.

</doc>
<doc id="3836406" url="https://pl.wikipedia.org/wiki?curid=3836406" title="Katastrofa łodzi na jeziorze Gardno">
Katastrofa łodzi na jeziorze Gardno

Katastrofa łodzi na jeziorze Gardno – zatonięcie dwóch łodzi rybackich z pasażerkami na jeziorze Gardno 18 lipca 1948.
W rezultacie śmierć poniosło 25 osób: 21 dziewczynek i 4 dorosłe kobiety. Jest to jedyna tak tragiczna katastrofa na wodach śródlądowych w Polsce, przy czym do czasu zatonięcia promu „Jan Heweliusz” była to najtragiczniejsza katastrofa w ruchu wodnym po II wojnie światowej w historii Polski, łącznie z morskimi. Jest to też najtragiczniejszy wypadek w całej historii polskiego harcerstwa.
Okoliczności poprzedzające katastrofę.
Rejs zorganizowany został dla harcerek z Łodzi, członkiń 15. Łódzkiej Żeńskiej Drużyny Harcerek im. „Zośki”, nazywanej Małą Piętnastką, działającej przy Szkole Powszechnej nr 161 w Łodzi (wszystkie harcerki były jej uczennicami). Przebywały one w lipcu 1948 na obozie letnim w Gardnie Wielkiej, położonej na południowym brzegu jeziora Gardno. 17 lipca podczas ogniska ogłoszono, że następnego dnia (w niedzielę) będzie wycieczka nad morze, przez jezioro Gardno do Rowów.
Harcerki miały popłynąć przez jezioro dwiema łodziami rybackimi, które przygotowali do drogi pracownicy miejscowego gospodarstwa rybnego. Większa łódź była motorowa i miała kabinkę. Mogła ona pomieścić 12–14 osób, natomiast druga – mniejsza, płaskodenna i bez napędu – najwyżej 6–7. Obsadę łodzi stanowili przewoźnik i mechanik. Rejs uległ opóźnieniu, gdyż mechanik dopiero w dniu wycieczki instalował silnik na większej łodzi. W efekcie, zamiast o planowanej godzinie 10, rejs rozpoczął się około 16, co sprawiało, że jego sens był wątpliwy.
W obu łodziach, mogących pomieścić około 20 osób, popłynęły łącznie 42 osoby: 36 dziewczynek, nauczycielka Eugenia Leszewska (dwie najmłodsze dziewczynki były jej bratanicami), pomagająca jej dorosła harcerka Teresa Czyżykowska, dwie miejscowe kobiety – pracująca w kuchni obozowej Halina Kowal (żona mechanika łodzi) oraz partnerka sternika (określana jako żona), Rozalia Zabłocka, a także sternik (przewoźnik) i mechanik. Ostatni dwaj byli przesiedleńcami i nie mieli wystarczającego doświadczenia w ruchu wodnym. Przed rejsem byli ostrzegani przez rybaków mieszkających w Gardnie (zarówno Polaków, jak i Niemców), że zabierają na łodzie za dużo osób, ale przewoźnik zignorował wszystkie ostrzeżenia. Opiekunka innej drużyny harcerskiej uznała rejs za niebezpieczny i zawróciła swoją grupę z wycieczki.
Przebieg katastrofy.
Łodzie miały do pokonania ponad siedem kilometrów do Rowów, przez jezioro Gardno na jego przeciwny, północno-zachodni kraniec. Większa łódź holowała mniejszą na łańcuchu o długości zaledwie dwóch metrów, co uniemożliwiało wykonanie sprawnego zwrotu. Od początku przeciążone łodzie silnie się kołysały. W trakcie rejsu dziewczynki podniosły alarm, że większa łódź przecieka i pod ich nogami zbiera się woda. Wkrótce zgasł silnik i mechanik nie potrafił go uruchomić, a fale na jeziorze rozkołysały łodzie jeszcze bardziej. Przewoźnik i mechanik nie panowali nad sytuacją; próbowali wybierać wodę czerpakiem, a ich nerwowe rozmowy wywołały przerażenie dzieci. Przewoźnik zaczął przerzucać dziewczynki z przeciekającej motorówki do drugiej, mniejszej łodzi. Gdy przerzucił ich kilka, mniejsza łódź, gwałtownie przeciążona, nabrała wody całą szerokością burty i błyskawicznie się przewróciła. Uderzyła rufą o dno, a podtrzymywany łańcuchem dziób pozostał na powierzchni; ostatnia z przenoszonych dziewczynek wpadła bezpośrednio do wody. Szarpnięcie tonącej łodzi, fale i miotanie się pasażerów spowodowały po chwili wywrócenie się do góry dnem większej, przeciekającej łodzi motorowej. Do wypadku doszło w odległości około kilometra od brzegu.
Na łodziach nie było środków ratunkowych. Z dziewczynek, wychowywanych w czasie okupacji i mieszkających w położonym z dala od dużych akwenów mieście, prawdopodobnie tylko dwie umiały pływać. Jedynym punktem oparcia była przewrócona do góry dnem łódź z silnikiem. Dziewczynki usiłowały więc wczołgać się na tę łódź, na której schronienie znaleźli też obaj mężczyźni. Zofia Jackowska (wówczas Erdman), harcerka, która przy próbie przeniesienia jej do mniejszej łodzi wpadła bezpośrednio do wody, po wczołganiu się na przewróconą łódź motorową usłyszała od jednego z przewoźników, że przewrócona łódź też zatonie. Ponieważ dziewczynka trenowała pływanie sportowe, postanowiła sama popłynąć do brzegu. W tym czasie liczne dziewczynki szamotały się w wodzie wokół wywróconej łodzi, usiłując się jej złapać, przy czym łapały się wzajemnie i odruchowo wciągały pod wodę. Inna z harcerek zachowała zimną krew i widząc, co się dzieje wokół łodzi, desperacko odpłynęła. Mimo że w zasadzie nie umiała pływać, zdołała utrzymać się bez pomocy na wodzie i w ostatniej chwili, gdy już traciła siły, została uratowana.
Krzyki tonących niosły się po jeziorze i rybacy z Gardny Wielkiej, usłyszawszy je, natychmiast popłynęli na ratunek, biorąc wszelkie łodzie, jakie tylko znaleźli na brzegu. Jedną z pierwszych uratowanych była Zofia Erdman, która przepłynęła w kierunku brzegu znaczną część dystansu. Rybacy podejmowali z wody kolejne ofiary, dopóki starczyło miejsca w ich łodziach, a następnie transportowali je na brzeg. Tam zajmowali się nimi, przybyli na pomoc, mieszkańcy Gardny Wielkiej. W tym czasie nikt z ratujących nie znał zasad reanimacji – udzielający pomocy nie mieli pojęcia, jak przywrócić ofiarom oddech, co zapewne pozwoliłoby ocalić więcej harcerek. Ostatecznie udało się uratować 15 dziewczynek, które utrzymały się na wodzie lub na przewróconej łodzi oraz przewoźnika i mechanika. Śmierć poniosły 4 dorosłe kobiety i 21 dziewcząt.
Zwłoki dwóch najmłodszych dziewczynek (bratanic nauczycielki) wyciągnęli rybacy z kabinki wraku łodzi motorowej, nurkując. Ocalałe pamiętały, że Eugenia Leszewska utonęła, próbując wyciągnąć bratanice. Jezioro Gardno jest bardzo płytkie (maksymalna głębokość to zaledwie 2,6 m), toteż tego samego dnia znaleziono ciała wszystkich ofiar oraz podniesiono i sprowadzono na brzeg obydwie przewrócone łodzie.
Wydarzenia po katastrofie.
Na miejsce tragedii przyjechał starosta słupski Andrzej Przybylski, który pokierował dalszą akcją i sporządził dokładny raport o okolicznościach katastrofy. Ze Słupska przyjechał też lekarz i, z pomocą mieszkańców Gardny Wielkiej, zajął się uratowanymi: umieszczono je w pobliskiej sali gimnastycznej i zadbano, aby nie zasnęły, chroniąc je przed opóźnionymi skutkami zalania wodą płuc. Następnie, na polecenie starosty, ocalałe dziewczynki przeniesiono do innego obozu harcerskiego, zlokalizowanego w pobliskiej wsi Siecie, pod opiekę tamtejszych wychowawców, i stamtąd odbierały je rodziny.
Z Łodzi na miejsce katastrofy przyjechali prezydent miasta Eugeniusz Stawiński i I sekretarz łódzkiej PPR, Ignacy Loga-Sowiński. Ciała ofiar złożono w przywiezionych z Łodzi trumnach i dwa dni po katastrofie przewieziono do Łodzi. Z uwagi na upały zalecono ich natychmiastowe pochowanie (bez przeprowadzania sekcji, gdyż przyczyna śmierci była oczywista).
22 lipca 1948 (w dniu Narodowego Święta Odrodzenia Polski) odbył się w Łodzi zbiorowy pogrzeb 17 harcerek, zorganizowany przez łódzką chorągiew harcerską z pomocą władz miasta oraz kurii biskupiej, która przekazała kwaterę na pochówek. W uroczystościach, prowadzonych przez biskupa Kazimierza Tomczaka z udziałem 40 księży, uczestniczyło około 25 tysięcy osób. W trakcie pogrzebu dochodziło do dramatycznych scen: rozpaczające matki mdlały, a nieznana osoba rozpuściła plotkę, że niektóre trumny są puste i nie wszystkie ofiary znaleziono. Aby uspokoić zdesperowane rodziny, trumny na cmentarzu otwarto, zadając kłam plotce.
Podczas pogrzebu 17 harcerek na Starym Cmentarzu przy ul. Ogrodowej w Łodzi zostało pochowanych obok siebie: 12-letnie Krystyna Milerowicz, Zofia Pacuszka, Halina Piecek; 13-letnie Anna Bogdanowicz, Halina Broszkiewicz, Elżbieta Czernik, Krystyna Jencz, Maria Kozłowska, Lidia Niepołomska, Joanna Skwarczyńska; 14-letnie Anna Jaziewicz, Irena Piecek, Barbara Szabłowska, Anna Ślisiewicz, Krystyna Walewska oraz 15-letnie Aleksandra Kozłowska i Teresa Zapolska.
Pozostałe ofiary, na życzenie rodzin, zostały pochowane odrębnie: 13-letnia Halina Wizner w innym miejscu na tym samym cmentarzu, 21-letnia harcerka opiekunka Teresa Czyżykowska i jej bratanica, 14-letnia Teresa Sokołowska, na cmentarzu w Dołach, a nauczycielka, 37-letnia Eugenia Leszewska, oraz jej bratanice – 10-letnia Teresa i 8-letnia Elżbieta Leszewskie – na cmentarzu św. Anny na Zarzewie. Dwie ostatnie ofiary katastrofy, 19-letnia Halina Kowal i 42-letnia Rozalia Zabłocka, były mieszkankami Gardny Wielkiej i tu odbyły się ich pogrzeby.
W relacjach, jakie bezpośrednio po katastrofie (20 i 21 lipca 1948) przekazywał „Dziennik Łódzki”, wśród ofiar wymieniana była także Aldona Markiewicz, komendantka obozu. Jej nazwiska nie ma na późniejszych listach ofiar. W relacjach tych jezioro Gardno nazywano „Korbno”, a Gardnę Wielką „Ustroniem koło Słupska” – chociaż nazwy Gardno i Gardna Wielka figurowały już na pierwszych polskich mapach z 1945.
Śledztwo i proces.
Niezwłocznie po katastrofie powołano dwie komisje do zbadania jej przyczyny. Jedną powołały władze Łodzi, drugą premier Józef Cyrankiewicz. Przeprowadzone śledztwo trwało krótko, bowiem okoliczności były oczywiste. Ocalałe harcerki zostały na miejscu przesłuchane. Od dwóch z nich – Zofii Erdman i Barbary Wacek – pochodzą najdokładniejsze relacje z samego przebiegu zdarzenia, ale nie przesłuchiwano ratujących dziewczynki rybaków.
30 i 31 sierpnia 1948 przed sądem w Słupsku odbył się proces. Przewoźnik Wacław R. został skazany na 5 lat więzienia za spowodowanie katastrofy: zabrał na łodzie nadmierną liczbę pasażerek, źle je rozlokował, doprowadził do wywrócenia łodzi, przy czym przeciekającą motorówkę zabrał z gospodarstwa rybackiego bez wiedzy zarządcy. Sam zarządca, Wacław T., został skazany na 2 lata więzienia za przyczynienie się do katastrofy, gdyż to on skierował opiekunkę harcerek w sprawie rejsu do przewoźnika, chociaż wiedział, że ten nie ma koncesji na przewóz ludzi łodziami; w ten sposób dopuścił do rejsu, który w ogóle nie powinien mieć miejsca.
Mechanik łodzi (mąż Haliny Kowal, która zginęła w katastrofie) nie stanął przed sądem, gdyż zbiegł podczas przewożenia go do aresztu w Słupsku. Był on ukrywającym się pod fałszywym nazwiskiem (jako Józef Kowal) partyzantem antykomunistycznym poszukiwanym przez UB i obawiał się, że zostanie rozpoznany. Nigdy nie został ujęty, po latach ustalono za sprawą krewnych, że zbiegł za granicę, a zginął w 1949 r. podczas próby nielegalnego przekroczenia granicy do Polski, gdy chciał sprowadzić za granicę syna i teściową, matkę Haliny Kowal.
Upamiętnienie katastrofy.
Zachowały się groby ofiar w Łodzi (zwolnione przez łódzką kurię biskupią od opłat cmentarnych), w tym wspólna kwatera 17 harcerek na Starym Cmentarzu: każda z harcerek ma na niej pomnik z fotografią w mundurze. Z obserwacji instruktorów łódzkiej chorągwi, kiedy po latach powrócili do tej sprawy, wynika, że tragedia na jeziorze Gardno była i jest bardziej pamiętana w Polsce niż w samej Łodzi. Przez wiele lat w działalności tej chorągwi nie podejmowano tematu katastrofy, chociaż opiekowano się grobami zmarłych tragicznie harcerek. Dopiero przypomnienie katastrofy w 2002 przez szczecińską „Gazetę Wyborczą” (Gardna Wielka w 1948 leżała w województwie szczecińskim i szczecińskie gazety relacjonowały zdarzenie) spowodowało, że łódzkie środowisko harcerskie powróciło do tej kwestii. Kulminacyjnym punktem tych działań było gruntowne odnowienie pomników na Starym Cmentarzu i odsłonięcie w ich pobliżu tablicy pamiątkowo-informacyjnej podczas dużej uroczystości 18 lipca 2018.
W 2018 najwięcej pamiątek o charakterze osobistym, na przykład mundur harcerski Joanny Skwarczyńskiej, znajdowało się w zbiorach Izby Tradycji Łódzkiej Chorągwi ZHP przy ulicy Bohdana Stefanowskiego, gdzie można też uzyskać wyczerpujące informacje i zapoznać się z materiałami publikacyjnymi na ten temat (wycinki prasowe, broszury).
Symboliczną postacią wśród ofiar stała się 13-letnia zastępowa Joanna Skwarczyńska, harcerka wyróżniająca się wśród koleżanek dojrzałością, wiedzą i talentem aktorskim (grywała dziecięce role w profesjonalnych teatrach). Imię Joanny Skwarczyńskiej nosi pięć żeńskich drużyn harcerskich (w Łodzi w ramach ZHP, a nadto w Bydgoszczy, Gdyni, Koszalinie i druga w Łodzi w ramach ZHR). 18 października 2003 imię Joanny Skwarczyńskiej nadano szkole podstawowej w Gardnie Wielkiej. Druhna Joanna Skwarczyńska jest najmłodszą patronką szkoły w Polsce; szkoła jest obecnie niepubliczna.
W 2009 obok kościoła w Gardnie Wielkiej odsłonięto obelisk upamiętniający katastrofę.
18 lipca 2018, z okazji 70. rocznicy tragedii, Chorągiew Łódzka ZHP oraz Towarzystwo Opieki nad Starym Cmentarzem przy ulicy Ogrodowej w Łodzi zorganizowały uroczystości upamiętniające. Po mszy celebrowanej przez księdza Roberta Batolika – kapelana Chorągwi Łódzkiej ZHP – w kościele pw. św. Jerzego uczestnicy rocznicy udali się na Stary Cmentarz, gdzie przy częściowo odrestaurowanych grobach harcerek Małej Piętnastki odsłonięto pamiątkową tablicę oraz odsłuchano przemówienia władz Chorągwi Łódzkiej ZHP, włodarzy miasta i województwa. W tym samym roku zorganizowano również wystawę o harcerkach Małej Piętnastki w budynku komendy chorągwi i przygotowano publikację pt. „Mała Piętnastka. 70 rocznica tragedii na jeziorze Gardno” pod redakcją harcmistrza Zbigniewa Dolacińskiego, podharcmistrza Piotra Dziewulskiego oraz harcmistrzyni Anny Jakubowskiej-Rapkiewicz.
Beletryzowaną historię katastrofy Małej Piętnastki na jeziorze Gardno z fikcyjnymi wątkami przedstawił w książce „Otchłań” Jacek Koprowicz. W 2022 roku w Nowym Teatrze im. Witkacego w Słupsku powstał spektakl pt. ,Mała Piętnastka - legendy pomorskie" poświęcony katastrofie na jeziorze Gardno w reżyserii Tomasza Mana.

</doc>
<doc id="3836408" url="https://pl.wikipedia.org/wiki?curid=3836408" title="Lophoceros">
Lophoceros

Lophoceros – rodzaj ptaka z rodziny dzioborożców (Bucerotidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała 35–51 cm; masa ciała 84–395 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3836410" url="https://pl.wikipedia.org/wiki?curid=3836410" title="Kyle Casciaro">
Kyle Casciaro

Kyle Casciaro (ur. 2 grudnia 1987 na Gibraltarze) – gibraltarski piłkarz, napastnik. Zawodnik klubu Lincoln Red Imps FC.
Jego dwaj bracia - Ryan i Lee również są piłkarzami.
W 2013 roku Kyle zadebiutował w reprezentacji swojego kraju.

</doc>
<doc id="3836415" url="https://pl.wikipedia.org/wiki?curid=3836415" title="Lucien Guitry">
Lucien Guitry

Lucien Guitry (ur. 13 grudnia 1860 w Paryżu, zm. 1 czerwca 1925) – francuski aktor.
Od 1878 występował w paryskich teatrach, 1882-1891 w teatrach w Petersburgu, później ponownie w Paryżu. W latach 1902-1910 był dyrektorem Théâtre de la Renaissance. Grał główne role w sztukach Moliera (Arnolf - "Szkoła żon", Tartuffe - "Świętoszek"), Edmonda Rostanda (Kogut - "Chantecler") oraz w sztukach współczesnych, w większości autorstwa swojego syna – Sachy.

</doc>
<doc id="3836418" url="https://pl.wikipedia.org/wiki?curid=3836418" title="Carlo Cecere">
Carlo Cecere

Carlo Cecere (ur. 7 listopada 1706, zm. 15 lutego 1761) – włoski kompozytor oper, koncertów oraz duetów instrumentalnych (np. komponował koncerty z udziałem mandolin). Tworzył w okresie przejściowym dwóch epok baroku oraz klasycyzmu.
Życie.
Zaskakująco niewiele wiadomo o jego życiu, biorąc pod uwagę fakt, iż żył w XVIII wieku. Wiadomo, że urodził się w Grottole w regionie Basilicata oraz że zmarł w Neapolu. Został pochowany w kaplicy zgromadzenia Convento di Santa Maria la Nova. Niewiadomą jest nawet, jaki instrument preferował Cecere. Niektóre źródła podają, że był skrzypkiem w klasztorze Carmine w Neapolu, inne natomiast, że był on przede wszystkim flecistą.
Twórczość.
Wszystkie prace operetkowe Cecere były operetkami komediowymi. Komponował muzykę do co najmniej dwóch libretto razem z Pietro Trinchera (włączając w to libretto "La travernola abentorosa"). Jednak to tylko Trinchera został ukarany za wyżej wymienioną kompozycję, z racji ukazania w niej w sposób satyryczny monastycyzmu. Była to pierwsza opera satyryczna napisana specjalnie dla klasztornej publiczności.

</doc>
<doc id="3836419" url="https://pl.wikipedia.org/wiki?curid=3836419" title="Àngel Guimerà">
Àngel Guimerà

Ángel Guimerá (ur. 6 maja 1845 w Santa Cruz de Tenerife, zm. 18 lipca 1924 w Barcelonie) – hiszpański dramatopisarz i poeta.
Był współzałożycielem i jednym z redaktorów pisma "La Renaixença" - organu katalońskiego odrodzenia narodowego, kulturalnego i literackiego. Był członkiem ugrupowania Młoda Katalonia. Tworzył romantyczne tragedie wierszem, m.in. "Gala Placidia" (1879) i "Judith de Welp" (1883), w których nawiązywał do folkloru i historii Katalonii, w późniejszym okresie pisał głównie realistyczne dramaty o problematyce społecznej. Jego głównym dziełem jest "Terra baixa" (1896) z życia wiejskiego, tłumaczone na wiele języków. Jest również autorem zbiorów poezji. Wywarł wpływ na współczesny hiszpański teatr.

</doc>
<doc id="3836420" url="https://pl.wikipedia.org/wiki?curid=3836420" title="St Mary's Bay">
St Mary's Bay



</doc>
<doc id="3836424" url="https://pl.wikipedia.org/wiki?curid=3836424" title="Garde-Colombe">
Garde-Colombe

Garde-Colombe – gmina we Francji, w regionie Prowansja-Alpy-Lazurowe Wybrzeże, w departamencie Alpy Wysokie. Została utworzona 1 stycznia 2016 roku z połączenia trzech wcześniejszych gmin: Eyguians, Lagrand oraz Saint-Genis. Siedzibą gminy została miejscowość Eyguians. W 2013 roku populacja wyżej wymienionych gmin wynosiła 545 mieszkańców.

</doc>
<doc id="3836428" url="https://pl.wikipedia.org/wiki?curid=3836428" title="Tender Moments">
Tender Moments

Tender Moments – ósmy album studyjny amerykańskiego pianisty jazzowego McCoya Tynera, wydany po raz pierwszy w 1968 roku z numerem katalogowym BST 84275 nakładem Blue Note Records.
Powstanie.
Materiał na płytę został zarejestrowany 1 grudnia 1967 roku przez Rudy’ego Van Geldera w należącym do niego studiu (Van Gelder Studio) w Englewood Cliffs w stanie New Jersey. Produkcją albumu zajął się Francis Wolff.
Lista utworów.
Opracowano na podstawie materiału źródłowego.
Wydanie LP
Strona A
Strona B
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3836431" url="https://pl.wikipedia.org/wiki?curid=3836431" title="Lovro Mihić">
Lovro Mihić

Lovro Mihić (ur. 25 sierpnia 1994 w Zagrzebiu) – chorwacki piłkarz ręczny, lewoskrzydłowy, od 2016 zawodnik Wisły Płock.
Kariera sportowa.
Wychowanek RK Zagrzeb, w którego zespole seniorów występował w latach 2012–2016, zdobywając cztery mistrzostwa Chorwacji i cztery puchary kraju. W sezonie 2012/2013 wraz ze stołeczną drużyną zwyciężył w Lidze SEHA – w rozegranym 14 kwietnia 2013 finałowym meczu z Vardarem Skopje (25:24) rzucił jedną bramkę. W barwach RK Zagrzeb grał również w Lidze Mistrzów, zdobywając w niej w ciągu czterech sezonów 26 goli.
W 2016 przeszedł do Wisły Płock, z którą podpisał trzyletni kontrakt. W sezonie 2016/2017, w którym rozegrał 30 meczów i rzucił 101 bramek, otrzymał nominację do tytułu najlepszego skrzydłowego Superligi. Ponadto w Lidze Mistrzów wystąpił w 14 spotkaniach, w których zdobył 29 goli. W grudniu 2017 przedłużył umowę z Wisłą do końca czerwca 2021. W sezonie 2017/2018 rozegrał w Superlidze 31 spotkań i zdobył 94 gole, zaś w Lidze Mistrzów wystąpił w 14 meczach, w których rzucił 36 bramek. W sezonie 2018/2019, w którym rozegrał w lidze 31 meczów i zdobył 104 gole, został nominowany do nagrody dla najlepszego skrzydłowego Superligi. Ponadto wystąpił w 14 spotkaniach Ligi Mistrzów, w których rzucił 31 bramek.
W 2012 uczestniczył w mistrzostwach Europy U-18 w Austrii, podczas których rzucił 30 bramek. W 2013 zdobył srebrny medal mistrzostw świata U-19 na Węgrzech – rzucił w nich 55 goli i zajął 8. miejsce w klasyfikacji najlepszych strzelców turnieju. Został ponadto wybrany najlepszym lewoskrzydłowym mistrzostw.
W 2015 po raz pierwszy powołany do seniorskiej reprezentacji Chorwacji. Zadebiutował w niej 10 czerwca tego samego roku w meczu z Holandią (27:24). Cztery dni później w spotkaniu z Turcją (40:26) zdobył sześć bramek. W 2017 uczestniczył w mistrzostwach świata we Francji, podczas których rzucił 14 goli. W 2018 wziął udział w mistrzostwach Europy w Chorwacji, w których rozegrał siedem meczów i zdobył dwie bramki.

</doc>
<doc id="3836433" url="https://pl.wikipedia.org/wiki?curid=3836433" title="Val Buëch-Méouge">
Val Buëch-Méouge

Val Buëch-Méouge – gmina we Francji, w regionie Prowansja-Alpy-Lazurowe Wybrzeże, w departamencie Alpy Wysokie. Została utworzona 1 stycznia 2016 roku z połączenia trzech wcześniejszych gmin: Antonaves, Châteauneuf-de-Chabre oraz Ribiers. Siedzibą gminy została miejscowość Ribiers. W 2013 roku populacja wyżej wymienionych gmin wynosiła 1322 mieszkańców.

</doc>
<doc id="3836435" url="https://pl.wikipedia.org/wiki?curid=3836435" title="Dubok (kamuflaż)">
Dubok (kamuflaż)

Dubok, WSR-84, TCKO (ros. дубок, ВСР-84, ТЦКО) – kamuflaż na mundurach Sił Zbrojnych Związku Socjalistycznych Republik Radzieckich (armia, piechota morska marynarki wojennej), opracowany w 1984; współcześnie stosowany w Siłach Zbrojnych Ukrainy
Opis.
Dubok występuje w wielu wariantach kolorystycznych. Typowy schemat kolorystyczny (tzw. „ameba”) to ciemnozielone i brunatne plamy na jasnozielonym tle.
Historia.
Kamuflaż dubok został opracowany Armii Radzieckiej w 1984, jednak już po kilku latach od wprowadzenia zaczął być zastępowany nowszymi wzorami. Po rozpadzie ZSRR znalazł się w standardowym wyposażeniu Sił Zbrojnych Ukrainy. W 2012 Mychajło Kowal, p.o. ministra obrony Ukrainy, zapowiedział zaprzestanie zakupu „dubków” i zastąpienie ich nowocześniejszym wyposażeniem. W 2015 rozpoczęto wprowadzanie do wojska ukraińskiego nowego umundurowania, zgodnego ze standardami NATO.

</doc>
<doc id="3836438" url="https://pl.wikipedia.org/wiki?curid=3836438" title="Devils (The 69 Eyes)">
Devils (The 69 Eyes)



</doc>
<doc id="3836440" url="https://pl.wikipedia.org/wiki?curid=3836440" title="Savage Garden (The 69 Eyes)">
Savage Garden (The 69 Eyes)



</doc>
<doc id="3836442" url="https://pl.wikipedia.org/wiki?curid=3836442" title="Ptolemy Reid">
Ptolemy Reid

Ptolemy Reid (ur. 8 maja 1912 w Dartmouth w Gujanie Brytyjskiej, zm. 2 września 2003 w Georgetown) – gujański polityk, premier Gujany (1980-1984).
Studiował weterynarię w Tuskegee Institute, później pracował w zawodzie. Był deputowanym do gujańskiego Kongresu, w 1967 pełnił urząd ministra handlu, 1967-1970 ministra finansów, 1970-1972 ministra rolnictwa, a 1972-1974 ministra rolnictwa i rozwoju narodowego. Od 6 października 1980 do 16 sierpnia 1984 był premierem Gujany.

</doc>
<doc id="3836443" url="https://pl.wikipedia.org/wiki?curid=3836443" title="NACRA Sevens">
NACRA Sevens



</doc>
<doc id="3836445" url="https://pl.wikipedia.org/wiki?curid=3836445" title="Rozbitkowie czasu">
Rozbitkowie czasu

Rozbitkowie czasu (tytuł oryginału: "Les Naufragés du temps") – francuska seria komiksowa autorstwa Paula Gillona (rysunki, scenariusz tomów 1–10) i Jeana-Claude'a Foresta (scenariusz tomów 1–4 wspólnie z Gillonem), publikowana w latach 1974–1989 przez wydawnictwa Hachette (tomy 1–4) i Les Humanoïdes Associés (tomy 5–10). Po polsku pierwszy tom "Rozbitków czasu" ukazał się w 1990 nakładem wydawnictwa Prószyński i S-ka na łamach czasopisma "Komiks", w 2010 wydawnictwo Egmont Polska opublikował pięć pierwszych tomów w albumie zbiorczym, a w 2021 wydawnictwo Scream Comics wydało całą serię w dwóch albumach zbiorczych.
Fabuła.
Utrzymana w konwencji space opery seria rozgrywa się pod koniec XXX wieku. Tysiąc lat wcześniej Christopher i Valerie zostają zahibernowani i wysłani w osobnych kapsułach w kosmos, aby tam przeczekali zarazę dziesiątkującą Ziemian. Kiedy zaraza minie, mają zostać ściągnięci na ojczystą planetę i przyczynić się do odbudowy populacji ludzi. Kapsuła z Christopherem powraca na Ziemię. Teraz mężczyzna musi odnaleźć Valerie, wciąż przebywającą w kosmosie. Napotka wiele przeszkód, którym będzie musiał stawić czoło.

</doc>
<doc id="3836447" url="https://pl.wikipedia.org/wiki?curid=3836447" title="Boków (Ukraina)">
Boków (Ukraina)

Boków (ukr. Боків) – wieś na Ukrainie, w obwodzie tarnopolskim, w rejonie podhajeckim.
W nocy z 10 na 11 lutego 1944 roku oddział UPA zamordował tam 60 mieszkańców narodowości polskiej

</doc>
<doc id="3836449" url="https://pl.wikipedia.org/wiki?curid=3836449" title="Chémery-Chéhéry">
Chémery-Chéhéry

Chémery-Chéhéry – gmina we Francji, w regionie Grand Est, w departamencie Ardeny. Została utworzona 1 stycznia 2016 roku z połączenia dwóch wcześniejszych gmin: Chéhéry oraz Chémery-sur-Bar. Siedzibą gminy została miejscowość Chémery-sur-Bar. W 2013 roku populacja wyżej wymienionych gmin wynosiła 556 mieszkańców.

</doc>
<doc id="3836452" url="https://pl.wikipedia.org/wiki?curid=3836452" title="Włodzimierz Hellmann (profesor)">
Włodzimierz Hellmann (profesor)

Włodzimierz Feliks Hellmann (ur. 20 czerwca 1911 w Warszawie, zm. 27 października 1987 w Gdańsku) – polski inżynier, specjalista w zakresie elektroenergetyki, profesor nauk technicznych.
Życiorys.
W 1929 uzyskał maturę w Gimnazjum Humanistycznym im. Stanisława Staszica w Warszawie. Studia wyższe ukończył na Wydziale Elektrycznym Politechniki Warszawskiej w 1935. Brak udział w obronie Warszawy we wrześniu 1939, trafił wtedy do niewoli. Uczestniczył w działaniach Armii Krajowej oraz walczył w powstaniu warszawskim.
W latach 1946–1953 kierował odbudową i rozbudową elektrowni oraz sieci elektrycznych Pomorza i Kujaw. W 1953 został zwolniony z pracy za członkostwo w Armii Krajowej. Pracę naukowo-dydaktyczną na Politechnice Gdańskiej rozpoczął w 1954 w Katedrze Elektroenergetyki jako zastępca profesora. 
W roku 1957 otrzymał tytuł naukowy docenta, a w 1967 tytuł profesora nauk technicznych. Równocześnie w roku 1954 zorganizował w Gdańsku oddział resortowego Instytutu Energetyki, którym kierował przez 18 lat. Wraz z zespołem opracował i wdrożył w polskiej energetyce oryginalne rozwiązania konstrukcyjne regulatorów napięcia dla generatorów wielkiej mocy, transformatorów i elektrofiltrów. 
Odznaczony Krzyżem Walecznych, Srebrnym i Złotym Krzyżem Zasługi oraz Krzyżem Oficerskim Orderu Odrodzenia Polski.
Syn pułkownika Włodzimierza Hellmanna, uczestnika akcji pod Bezdanami, ojciec profesora Andrzeja Hellmanna, specjalisty w zakresie hematologii.
Pochowany na gdańskim cmentarzu Srebrzysko (rejon V, taras II, grób 44).

</doc>
<doc id="3836453" url="https://pl.wikipedia.org/wiki?curid=3836453" title="Brągalówka">
Brągalówka

Brągalówka (ukr. Бронгалівка) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836456" url="https://pl.wikipedia.org/wiki?curid=3836456" title="Corinthians F.C.">
Corinthians F.C.



</doc>
<doc id="3836466" url="https://pl.wikipedia.org/wiki?curid=3836466" title="Óttarr Proppé">
Óttarr Proppé

Óttarr Proppé (ur. 7 listopada 1968 w Reykjavíku) – islandzki muzyk, aktor i polityk, poseł do Althingu, lider Świetlanej Przyszłości, w 2017 minister zdrowia.
Życiorys.
Ukończył w 1986 szkołę Pennridge High School w Perkasie w Pensylwanii. Po powrocie do Islandii od 1987 do 2010 pracował w branży księgarskiej. Jednocześnie w 1988 zajął się działalnością artystyczną jako muzyk i autor tekstów w zespołach rockowych i punkowych (m.in. HAM, Dr. Spock i Rass). Został również producentem filmów dokumentalnych i aktorem. Zagrał główną rolę w filmie "Óskabörn þjóðarinnar" (2000), wystąpił także m.in. w filmie "Nói albinói" (2003). W 2014 jako członek zespołu Pollapönk (wokal wspierający) wziął udział w 59. Konkursie Piosenki Eurowizji.
W latach 2010–2013 był radnym Reykjavíku z ramienia Najlepszej Partii, z którą dołączył do Świetlanej Przyszłości. W wyborach w 2013 uzyskał mandat posła do Althingu, z powodzeniem ubiegał się o reelekcję w wyborach w 2016. W latach 2013–2016 pełnił funkcję wiceprzewodniczącego parlamentu. W 2015 został przewodniczącym Świetlanej Przyszłości.
Po wyborach w 2016 jego ugrupowanie dołączyło do koalicji rządowej. W styczniu 2017 w nowo powołanym gabinecie Bjarniego Benediktssona objął urząd ministra zdrowia. W październiku 2017, po wyborczej porażce partii, zrezygnował z funkcji przewodniczącego. W następnym miesiącu zakończył pełnienie funkcji rządowej.

</doc>
<doc id="3836467" url="https://pl.wikipedia.org/wiki?curid=3836467" title="Fritz Strassmann">
Fritz Strassmann



</doc>
<doc id="3836470" url="https://pl.wikipedia.org/wiki?curid=3836470" title="Czerwień (Ukraina)">
Czerwień (Ukraina)

Czerwień (ukr. Червень) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836472" url="https://pl.wikipedia.org/wiki?curid=3836472" title="Halicz (obwód tarnopolski)">
Halicz (obwód tarnopolski)

Halicz (ukr. Галич) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836475" url="https://pl.wikipedia.org/wiki?curid=3836475" title="Hnilcze">
Hnilcze

Hnilcze (ukr. Гнильче) – wieś na Ukrainie, w obwodzie tarnopolskim, w rejonie podhajeckim.
Położenie.
"Słownik geograficzny Królestwa Polskiego" podaje: wieś w powiecie podhajeckim położona 7,5 km na południowy zachód od Zawałowa przy drodze powiatowej z Podhajca do Halicza.
Pierwsza wzmianka o wsi Hnilcze pochodzi z 1441 r. Zamieszkujący tu wierni obrządku rzymskokatolickiego należeli do parafii w Horożance w archidiecezji lwowskiej. W 1902 r. w Hnilcze erygowano ekspozyturę parafialną, a w 1925 samodzielną parafię, należącą do dekanatu w Konkolnikach. 
10 lutego 1940 r. NKWD aresztowało i zesłało do łagrów na Syberii 3 polskiego rodziny z Hnilcza i 40 rodzin z kolonii Czerwień. W 1943 r. nacjonaliści ukraińscy z UPA napadli na plebanię, uprowadzając i mordując siostrzeńca ks. Antoniego Kowalczyka. W roku następnym w różnych okolicznościach zamordowali 34 innych polskich mieszkańców. 
Urodzeni.
We wsi urodził się Stanisław Srokowski – polski pisarz, poeta, prozaik, dramaturg, krytyk literacki, tłumacz, nauczyciel akademicki i publicysta.

</doc>
<doc id="3836480" url="https://pl.wikipedia.org/wiki?curid=3836480" title="Diane (1916)">
Diane (1916)

Diane (Q107) – francuski oceaniczny okręt podwodny z okresu I wojny światowej, jednostka prototypowa swojego typu. Została zwodowana 30 września 1916 roku w stoczni Arsenal de Cherbourg, a ukończono ją w sierpniu 1917 roku. Okręt krótko służył w Marine nationale, gdyż 11 lutego 1918 roku zatonął z całą załogą nieopodal La Rochelle na skutek wewnętrznej eksplozji.
Projekt i dane taktyczno–techniczne.
„Diane” zamówiona została na podstawie programu rozbudowy floty francuskiej z 1912 roku. Okręt zaprojektował inż. Jean Simonot, tworząc mniejszą wersję swojego poprzedniego projektu "Gustave Zédé".
„Diane” była średniej wielkości dwukadłubowym oceanicznym okrętem podwodnym. Długość całkowita wynosiła 68 metrów, szerokość 5,53 metra i zanurzenie 3,72 metra. Wyporność w położeniu nawodnym wynosiła 633 tony, a w zanurzeniu 891 ton. Okręt napędzany był na powierzchni przez dwa czterosuwowe silniki Diesla Vickers o łącznej mocy 1800 koni mechanicznych (KM). Napęd podwodny zapewniały dwa silniki elektryczne Sabathé o łącznej mocy 1400 KM. Dwuśrubowy układ napędowy pozwalał osiągnąć prędkość 17 węzłów na powierzchni i 11,5 węzła w zanurzeniu. Zasięg wynosił 2500 Mm przy prędkości 10 węzłów w położeniu nawodnym oraz 130 Mm przy prędkości 5 węzłów pod wodą.
Okręt wyposażony był w 10 wyrzutni torped kalibru 450 mm (cztery wewnętrzne na dziobie, dwie na rufie oraz cztery zewnętrzne), z łącznym zapasem 12 torped. Załoga okrętu składała się z 4 oficerów oraz 39 podoficerów i marynarzy.
Budowa i przebieg służby.
„Diane” zbudowana została w Arsenale w Cherbourgu. Stępkę okrętu położono w grudniu 1912 roku, został zwodowany 30 września 1916 roku, a ukończono go w sierpniu 1917 roku. Nazwa okrętu nawiązywała do rzymskiej bogini łowów Diany. Jednostka otrzymała numer burtowy Q107.
Podczas wojny okręt operował na Atlantyku. 11 lutego 1918 roku nieopodal La Rochelle, podczas misji eskortowania czteromasztowego żaglowca „Quevilly”, z nieznanych przyczyn na okręcie nastąpiła wewnętrzna eksplozja, w wyniku której jednostka zatonęła wraz z całą załogą.

</doc>
<doc id="3836481" url="https://pl.wikipedia.org/wiki?curid=3836481" title="Justynówka (Ukraina)">
Justynówka (Ukraina)

 Justynówka (ukr. Юстинівка) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836486" url="https://pl.wikipedia.org/wiki?curid=3836486" title="Łysa (Ukraina)">
Łysa (Ukraina)

Łysa (ukr. Лиса) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836487" url="https://pl.wikipedia.org/wiki?curid=3836487" title="Angus (Szkocja)">
Angus (Szkocja)



</doc>
<doc id="3836489" url="https://pl.wikipedia.org/wiki?curid=3836489" title="Ryan Casciaro">
Ryan Casciaro

Ryan Casciaro (ur. 11 maja 1984 na Gibraltarze) - gibraltarski piłkarz, obrońca. Zawodnik klubu Lincoln Red Imps FC.
Jego dwaj bracia - Kyle i Lee również są piłkarzami.
W 2013 roku Ryan zadebiutował w reprezentacji swojego kraju, której jest kapitanem.

</doc>
<doc id="3836490" url="https://pl.wikipedia.org/wiki?curid=3836490" title="WSK-Poznań">
WSK-Poznań



</doc>
<doc id="3836494" url="https://pl.wikipedia.org/wiki?curid=3836494" title="Kamienica Moninów w Szczecinie">
Kamienica Moninów w Szczecinie

Kamienica Moninów – kamienica znajdująca się przy Rynku Siennym na Starym Mieście w Szczecinie.
Historia.
Wzniesiona na przełomie XVII i XVIII wieku barokowa kamienica, stojąca na rogu Rynku Siennego i ulicy Siennej, wzorowana była na zabudowie miast niderlandzkich. Wysoki szczyt budynku, ujęty pilastrami, zwieńczony został przerwanym naczółkiem ze sterczyną. W bocznych częściach podzielono go gzymsem na dwie kondygnacje i ozdobiono dekoracją stiukową z motywem wici akantowej.
Kamienica swoją nazwę zawdzięcza mieszczącemu się w niej na przełomie XIX i XX wieku sklepowi kolonialnemu, należącemu do rodziny Moninów. Od 1919 roku mieściła się w niej firma stolarska Franza Materna.
Kamienica została zburzona podczas II wojny światowej. Zrekonstruowana w latach 2002–2009 w ramach projektu odbudowy szczecińskiego Podzamcza. Elewacja frontowa budynku została wiernie odtworzona na podstawie dawnych rycin i fotografii.

</doc>
<doc id="3836497" url="https://pl.wikipedia.org/wiki?curid=3836497" title="Baron Corbin">
Baron Corbin

Thomas Pestock (ur. 13 września 1984 w Lenexa w stanie Kansas) – amerykański wrestler, emerytowany bokser i gracz futbolu amerykańskiego. Obecnie występuje pod pseudonimem ringowym Baron Corbin w brandzie RAW federacji WWE.
Pestock grał dla zespołów NFL Indianapolis Colts i Arizona Cardinals na pozycji liniowego. Jest trzykrotnym zwycięzcą turnieju Golden Gloves. Wygrał trzeci coroczny "André the Giant Memorial Battle Royal" na WrestleManii 32. W 2017 zdobył walizkę Money in the Bank.
Kariera futbolisty.
College.
Pestock uczęszczał do Northwest Missouri State University, należącego do II dywizji NCAA. W latach 2005–2008 grał na pozycji lewego guarda w linii ataku uniwersyteckiej drużyny futbolu amerykańskiego – Bearcats. W 2007 Pestock otrzymał wyróżnienie Mid-America Intercollegiate Athletics Association, a w 2008 dostał się do pierwszego składu drużyny reprezentującej tę konferencję.
Indianapolis Colts.
Pestock nie został wybrany przez żadną drużynę podczas draftu NFL w 2009, lecz już 27 kwietnia podpisał kontrakt z drużyną Indianapolis Colts. 13 sierpnia został zwolniony, lecz sześć dni później ponownie dołączył do składu drużyny. 5 września zakończył współpracę z Colts.
Arizona Cardinals.
Pestock podpisał kontrakt przyszłościowy z Arizona Cardinals 18 stycznia 2010. Podczas treningów brał udział w licznych bójkach. 3 września został zwolniony, lecz trzy dni później dołączył do składu rozwojowego drużyny. 2 września 2011 został ponownie zwolniony.
Kariera bokserska.
W 2007 Pestock stał się dwukrotnym regionalnym mistrzem Kansas-Missouri Golden Gloves. Pestock wziął udział w krajowym turnieju 2008 Golden Gloves Tournament of Champions; pokonał Chaena Chessa, lecz przegrał walkę z Andrae Cathronem.
Kariera wrestlera.
WWE.
NXT (2012–2016).
W sierpniu 2012 Pestock podpisał kontrakt z federacją wrestlingu WWE. Został przypisany do rozwojowego brandu NXT i przyjął pseudonim ringowy Baron Corbin. W ringu zadebiutował 18 października 2012, przegrywając walkę z Dantem Dashem podczas house showu NXT. W programie telewizyjnym "NXT" po raz pierwszy pojawił się 8 maja 2013, przegrał wówczas walkę z Damienem Sandowem. 29 maja Corbin wziął udział Battle Royalu wyłaniającym pretendenta do NXT Championship; został wyeliminowany przez Masona Ryana. Przez następny rok występował jako jobber; jego ostatnią walką przed re-debiutem był przegrany Battle Royal podczas "NXT" z 8 maja 2014.
Po dłuższej nieobecności Corbin powrócił z odmienionym wizerunkiem na gali i pokonał CJ'a Parkera. Wygrał też walkę rewanżową podczas następnego odcinka "NXT". Przez resztę roku Corbin pokonywał rywali w szybkich pojedynkach (tzw. squashach). Rozpoczął krótką rywalizację z Bullem Dempseyem; zawodnicy zaczęli konkurować o to, który z nich szybciej kończy swoje walki. Na gali doszło do konfrontacji twarzą w twarz między rywalami. 14 stycznia 2015 zawodnicy w końcu zmierzyli się ze sobą w starciu singlowym; z pojedynku zwycięsko wyszedł Corbin. Wkrótce Corbin wziął udział w turnieju o miano pretendenckie do NXT Championship. Został wyeliminowany po przegranym półfinale przeciwko Adrianowi Neville’owi. Na gali Corbin pokonał Dempseya w kończącym rywalizację No Disqualification matchu. Podczas WrestleMania Axxess tuż przez WrestleManią 31 wziął udział w turnieju kwalifikującym do "André the Giant Memorial Battle Royalu", lecz odpadł już w pierwszej rundzie po przegranej z Finnem Bálorem.
6 maja Rhyno wyzwał Corbina do walki na gali . W następnym tygodniu Corbin pokonał Solomona Crowe’a i wedle scenariusza zaczął powoli przechodzić heel turn, zmieniając wizerunek na zarozumiałego i samolubnego wrestlera. Po walce doszło do konfrontacji i bójki między Corbinem a Rhyno. Na TakeOver: Unstoppable Corbin pokonał Rhyno, po czym rozpoczął rywalizację z Samoa Joem. 12 sierpnia na "NXT" Joe wyzwał Corbina do walki, co doprowadziło do krótkiej bójki między wrestlerami. Następnego tygodnia Corbin zaatakował Joego po jego walce, czego skutkiem było ogłoszenie walki między rywalami na . Pojedynek na gali wygrał Joe – Corbin stracił przytomność po tym, jak przeciwnik założył na nim dźwignię "Coquina Clutch".
Wkrótce Corbin połączył siły z byłym rywalem Rhino i wraz z nim wziął udział w drużynowym turnieju "". 2 września, na odcinku "NXT", duo pokonało The Ascension, awansując do drugiej rundy turnieju, w której pokonali Johnny'ego Gargano i Tommaso Ciampę. Na gali Corbin i Rhyno pokonali Chada Gable i Jasona Jordana dostając się do walki finałowej turnieju, w której ostatecznie polegli Finnowi Bálorowi i Samoa Joemu. Po gali odbył się Battle Royal o miano pretendenta do NXT Championship; Apollo Crews wygrał walkę, eliminując Corbina jako ostatniego. Corbin zaatakował Crewsa podczas jego walki o tytuł, pozbywając go szansy na zdobycie NXT Championship. Doprowadziło to do walki między rywalami na gali , z której zwycięsko wyszedł Corbin.
27 stycznia 2016 Corbin wziął udział w Triple Threat matchu przeciwko Samiemu Zaynowi i Samoa Joemu o prawo do walki o NXT Championship; walka zakończyła się bez rezultatu, gdy Corbin poddał się po założeniu na nim dźwigni przez obydwu Zayna i Joego. Generalny Menedżer NXT William Regal pozbawił Corbina kolejnej szansy zdobycia miana pretendenckiego. W ramach zemsty Corbin zaatakował debiutującego Austina Ariesa. Na gali przegrał pojedynek z Ariesem. 13 kwietnia Corbin pokonał Tuckera Knighta; była to jego ostatnia walka dla NXT.
SmackDown (od 2016).
3 kwietnia 2016, podczas WrestleManii 32, Corbin zadebiutował w głównym rosterze WWE jako niezapowiedziany wcześniej uczestnik "André the Giant Memorial Battle Royalu"; wygrał starcie eliminując Kane’a jako ostatniego i zdobył trofeum „André the Giant Memorial Trophy”. Następnej nocy na "Raw" zawalczył z Dolphem Zigglerem. Ich walka zakończyła się podwójnym wyliczeniem pozaringowym. Rywale zmierzyli się po raz kolejny, podczas pre-showu gali Payback, skąd zwycięsko wyszedł Ziggler. Podczas kolejnego "Raw" Ziggler wyeliminował Corbina z Battle Royalu o miano pretendenckie do United States Championship, lecz chwilę później stał się ofiarą ataku ze strony wroga. 9 maja Corbin pokonał Zigglera w starciu singlowym, a na gali Extreme Rules zwyciężył w No Disqualification matchu przeciwko rywalowi. 30 maja spotkali się w ringu po raz kolejny; Corbin wygrał pojedynek poprzez dyskwalifikację, kiedy Ziggler dopuścił się ciosu poniżej pasa. Ich ostateczne, kończące rywalizację starcie odbyło się podczas gali Money in the Bank; z pojedynku zwycięsko wyszedł Corbin.
19 lipca 2016, w wyniku WWE Draftu, Corbin został przeniesiony do brandu SmackDown. 2 sierpnia, podczas odcinka tygodniówki "SmackDown", Corbin wziął udział w trzyosobowej walce z Apollem Crewsem i Kalisto o miano pretendenta do WWE Intercontinental Championship; Crews wygrał starcie dokonując przypięcia na Corbinie. Wściekły Corbin obwinił Kalisto o swoją przegraną i kilkukrotnie dopuścił się ataku na nim, ostatecznie kontuzjując go. Na gali Backlash pokonał Crewsa w walce singlowej. We wrześniu Corbin rozpoczął krótką rywalizację z Jackiem Swaggerem. Swagger pokonał Corbina, gdy ten próbował wydostać się z dźwigni, a sędzia omylnie uznał to za poddanie się. Corbin i Swagger zmierzyli się jeszcze raz, na gali No Mercy, skąd zwycięsko wyszedł Corbin. 1 listopada Corbin został wybrany na jednego z członków drużyny reprezentującej SmackDown w starciu międzybrandowym na gali Survivor Series, lecz tydzień później doznał kontuzji w wyniku ataku ze strony powracającego Kalisto. Corbin nie pozostał dłużny rywalowi i zaatakował Kalisto w trakcie jego walki o WWE Cruiserweight Championship, tym samym pozbawiając go szansy na zdobycie mistrzostwa. Na grudniowej gali Corbin pokonał Kalisto, kończąc rywalizację.
20 grudnia 2016 skonfrontował się z nowym pretendentem do WWE Championship AJ Stylesa – Dolphem Zigglerem. Zawalczyli ze sobą w pojedynku, którego stawką było miano pretendenckie Zigglera; walka zakończyła się podwójnym wyliczeniem pozaringowym, wskutek czego Komisarz SmackDown Daniel Bryan ogłosił starcie między Zigglerem, Corbinem i Stylesem o tytuł. Te odbyło się tydzień później, a zwycięsko wyszedł z niego posiadacz mistrzostwa.
10 stycznia 2017 Corbin przegrał pojedynek z Johnem Ceną; była to jego pierwsza przegrana od maja 2016. Podczas gali Royal Rumble wziął udział w Royal Rumble matchu, dołączył do walki z numerem 13. i wyeliminował Brauna Strowmana, lecz po 32 minutach spędzonych w ringu sam został wyeliminowany przez The Undertakera. Na gali Elimination Chamber był jednym z uczestników Elimination Chamber matchu i odpadł z walki jako pierwszy. Tuż po tym zaatakował Intercontinental Championa Deana Ambrose’a, doprowadzając do jego eliminacji. Rozpoczęło to rywalizację między zawodnikami, której punktem kulminacyjnym było ich starcie podczas pre-showu WrestleManii 33; z walki zwycięsko wyszedł Ambrose, lecz Corbin pokonał go w rewanżowym Street Fightcie podczas następnego odcinka "SmackDown". Rywalizacja zakończyła się, gdy Ambrose został przeniesiony do brandu Raw. 11 kwietnia Corbin zawalczył z Samim Zaynem i AJ Stylesem o miano pretendenta WWE United States Championship; z walki zwycięsko wyszedł Styles. 26 kwietnia Corbin został zawieszony za atak na sędziego i Samiego Zayna. Na gali Backlash został pokonany przez Zayna.
23 maja 2017 ogłoszono, że Corbin weźmie udział w sześcioosobowym Money in the Bank Ladder matchu na gali Money in the Bank. Ostatecznie wygrał walkę i zdobył walizkę Money in the Bank, gwarantującą mu walkę o WWE Championship w wybranym miejscu i czasie.
27 czerwca 2017 Corbin pokonał Zayna w pojedynku kończącym ich feud. Wkrótce rozpoczął rywalizację z Shinsuke Nakamurą, którego zaatakował tuż przed Money in the Bank Ladder matchem. Zmierzyli się na gali Battleground; Corbin został zdyskwalifikowany za atak poniżej pasa. Podczas kolejnego odcinka "SmackDown" Nakamura pokonał Corbina w walce rewanżowej, lecz tydzień później stał się ofiarą ataku ze strony rywala. Wkrótce ogłoszono, że na SummerSlam Corbin zmierzy się z Johnem Ceną. 15 sierpnia Corbin wykorzystał kontrakt Money in the Bank, lecz przez przegrał walkę o mistrzostwo przez interwencję Ceny. Na SummerSlam został pokonany przez rywala.
Życie prywatne.
Pestock jest w związku z Rochelle Roman, para wzięła ślub w 2017 roku. Wcześniej spotykał się z wokalistką zespołu In This Moment – Marią Brink.
Ojciec Pestocka zmarł w 2008 przez komplikacje związane z chorobą Creutzfeldta-Jakoba. Pestock nosi jego obrączkę na łańcuchu jako oddanie hołdu ojcu. Ma tatuaże upamiętniające jego ojca i dziadka, a także zmarłych w wypadku samochodowym przyjaciół – gwiazdę programu "Jackass" Ryana Dunna i producenta Zachary'ego Hartwella.
Pestock twierdzi, że pobyt w szkółce WWE dobrze wpłynął na jego osobowość i zachowanie zarówno w ringu, jak i poza nim. Wyznał, że najwięcej zawdzięcza Billy’emu Gunnowi, Billowi DeMottowi, Dusty'emu Rhodesowi i Coreyowi Gravesowi.
Inne media.
Corbin zadebiutował w grze wideo w WWE 2K16, a później pojawił się w WWE 2K17, WWE 2K18 i WWE 2K19 jako postać grywalna.

</doc>
<doc id="3836499" url="https://pl.wikipedia.org/wiki?curid=3836499" title="Lorisokształtne">
Lorisokształtne

Lorisokształtne (Lorisiformes) – infrarząd ssaków z rzędu naczelnych (Primates).
Systematyka.
Do infrarzędu należą dwie rodziny:
Opisano również rodzaje wymarłe o niepewnej pozycji systematycznej i nie sklasyfikowane w żadnej z powyższych rodzin:

</doc>
<doc id="3836502" url="https://pl.wikipedia.org/wiki?curid=3836502" title="Mądzelówka">
Mądzelówka

 Mądzelówka (ukr. Мозолівка) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836503" url="https://pl.wikipedia.org/wiki?curid=3836503" title="Bairon-et-ses-Environs">
Bairon-et-ses-Environs

Bairon-et-ses-Environs – gmina we Francji, w regionie Grand Est, w departamencie Ardeny. Została utworzona 1 stycznia 2016 roku z połączenia trzech wcześniejszych gmin: Les Alleux, Le Chesne oraz Louvergny. Siedzibą gminy została miejscowość Le Chesne. W 2013 roku populacja wyżej wymienionych gmin wynosiła 1080 mieszkańców.

</doc>
<doc id="3836504" url="https://pl.wikipedia.org/wiki?curid=3836504" title="Bairon et ses environs">
Bairon et ses environs



</doc>
<doc id="3836506" url="https://pl.wikipedia.org/wiki?curid=3836506" title="Torbyd">
Torbyd

Torbyd – hala sztucznego lodowiska w Bydgoszczy, użytkowana w latach 1959-2004 i otwarta ponownie w nowej lokalizacji i formie architektonicznej 5 stycznia 2018 roku.
Lokalizacja.
Sztuczne lodowisko Torbyd istniejące w latach 1959-2004 zlokalizowane było przy ul. Fryderyka Chopina 11a na osiedlu Skrzetusko. Nowa hala lodowa Torbyd, istniejąca od 2018 roku położona jest natomiast w parku Centralnym, na przy hali sportowo-widowiskowej Łuczniczka i Artego Arenie.
Charakterystyka.
Sztuczne lodowisko Torbyd pełni rolę całorocznej ślizgawki publicznej oraz lodowiska do uprawiania łyżwiarstwa i hokeja na lodzie. Obiekt spełnia wymogi Międzynarodowej Federacji Hokeja na Lodzie i dysponuje m.in. wypożyczalnią łyżew, szatniami i suszarnią sprzętu hokejowego, pomieszczeniami medycznymi, trybunami dla widzów oraz restauracją na 100 osób z widokiem na taflę lodową. Zarządcą obiektu jest spółka Bydgoskie Obiekty Sportowe. 
Historia.
Stary Torbyd (1959-2004).
Popularność hokeja i rekreacji na lodzie w Bydgoszczy w latach 50. XX w. była przyczyną powołania w 1958 roku Społecznego Komitetu Budowy Sztucznego Lodowiska w Bydgoszczy, któremu przewodził wiceprzewodniczący Prezydium MRN Antoni Koczorowski. W rekordowym tempie (marzec-grudzień 1959) zbudowano w kwadracie ulic Moniuszki, Chopina. Jagiellońskiej i Ogińskiego, w oparciu o park urządzeń chłodniczych pobliskich Bydgoskich Zakładów Mięsnych – czwarte w Polsce sztuczne lodowisko (po Katowicach, Warszawie i Łodzi). Obiekt nie był finansowany ze środków państwowych, gdyż powstał poza centralnym planem budownictwa sportowego. Uroczyste otwarcie miało miejsce 19 grudnia 1959 roku. Uświetnił je mecz ówczesnego mistrza Polski Górnika Katowice z występującą wtedy w II lidze Polonią Bydgoszcz. Mimo że drużynę bydgoską zasilili występujący w NHL kanadyjscy bracia Warwick, wynik spotkania był korzystny dla Górnika (9:3).
W wyniku konkursu ogłoszonego przez redakcję „Ilustrowanego Kuriera Polskiego” lodowisko otrzymało nazwę „Torbyd” i stało się miejscem rekreacji mieszkańców oraz bazą dla występującej od 1960 roku w ekstraklasie drużyny hokejowej Polonii Bydgoszcz, jak również łyżwiarstwa figurowego (Franciszek Spitol występujący w barwach Polonii Bydgoszcz w latach 1961-1963 trzykrotnie zdobył tytuł mistrza Polski seniorów).
Lodowisko w następnych latach rozbudowywano, powstały wokół niego żelbetowe trybuny, a w latach 1979/80 zbudowano drugą płytę hokejową, własną maszynownię i pawilon administracyjny. W latach 80. XX w. obiekt zadaszono. Na obiekcie w latach 60. i 70. XX w. sukcesy osiągały drużyny Polonii Bydgoszcz: puchar Polskiego Związku Hokeja na Lodzie (1963), 3. miejsce w ekstraklasie (1964 i 1965), tytuł mistrza Polski juniorów (1966), wicemistrza (1967, 1972), trzecie miejsca w mistrzostwach Polski juniorów (1963, 1973 i 1975). W 1984 Polonia Bydgoszcz przejęła lodowisko na własność od miasta. W 1992 sekcja hokejowa usamodzielniła się i działała pod nazwą Bydgoskiego Towarzystwa Hokejowego. Wraz z upadkiem klubu w 2003 Torbyd przestał pełnić swoje funkcje i został zamknięty. W 2016 miasto sprzedało 1,5 ha teren po Torbydzie za 10,1 mln zł. Obiekt został rozebrany, a teren sprzedany spółce deweloperskiej. W jego miejscu przewidziano dwa budynki mieszkalne ("Apartamenty przy Chopina"), położony przy Trasie Uniwersyteckiej pięciokondygnacyjny biurowiec "Preludium" z lokalami handlowo-usługowymi na parterze, który powstał jako pierwszy, a przy ul. Ogińskiego pięciokondygnacyjny hotel i galeria handlowa z parkingiem podziemmnym. W 2018 wydano pozwolenie na budowę na terenie dawnego Torbydu pięciu budynków, których realizację rozpoczęto w 2019. Architekci starali się wpasować je w sąsiedztwo przedwojennych kamienic tworzących zwartą pierzeję ul. Jagiellońskiej i nawiązać do modernistycznych budynków przy ul. Chopina, a także nowoczesnej galerii handlowej przy ul. Ogińskiego. Zgodnie z obowiązującym planem miejscowym maksymalna powierzchnia zabudowy nie przekroczy 60 proc., powierzchnia zieleni urządzonej wyniesie minimum 30 proc., wysokość zabudowy ograniczono do 5. kondygnacji (10 do 23 m wysokości przy dachach płaskich).
Nowy Torbyd (od 2018).
Budowę nowej hali lodowej, następczyni nieczynnego Torbydu władze miasta rozważały od 2006 roku. Spośród wielu możliwych lokalizacji wybrano teren w parku Centralnym, po zachodniej stronie hali widowiskowo-sportowej „Łuczniczka”. Inwestycję wpisano w 2015 roku w plany inwestycyjne Bydgoszczy. Projekt przygotowało biuro TBiARCHITEKCI, a wygląd zewnętrzny obiektu opiniowała Społeczna Rada ds. Estetyki Miasta. Prace budowlane przeprowadziło konsorcjum firm Alstal oraz AGB2 od czerwca 2016 do grudnia 2017 roku. Jesienią 2017 roku w konkursie ogłoszonym przez miasto mieszkańcy wybrali dla nowego lodowiska nazwę "Torbyd" (innymi proponowanymi nazwami były "Kryształowa Arena", "Arctic Arena" albo "Tafla"). Jego uroczyste otwarcie nastąpiło 5 stycznia 2018. Dzięki srebrnym okładzinom bryła budynku przypomina lodowy kryształ. Wewnątrz zlokalizowano szatnie, suszarnie sprzętu hokejowego, wypożyczalnię łyżew wraz z ostrzarnią i suszarnią, punkt handlowy oraz pomieszczenia socjalne i medyczne, a na piętrze restaurację z oknem widokowym na taflę lodu. Koszt realizacji obiektu wyniósł 23,5 mln zł i został pokryty w 85% z budżetu miasta Bydgoszczy, a także dzięki wsparciu 3,5 mln zł z budżetu państwa.
14 stycznia 2018 roku na tafli odbył się pierwszy mecz hokeja na lodzie – BKS Bydgoszcz podejmował Mad Dogs Sopot w ramach rozgrywek grupy północnej II ligi.
W ciągu pierwszego miesiąca eksploatacji z obiektu skorzystało 27 tys. osób.
W sierpniu 2019 wewnątrz obiektu powstał mural poświęcony łyżwiarzom i hokeistom.
Architektura i dane techniczne.
Forma zewnętrzna budynku inspirowana jest wyglądem kryształu lodu. Na elewacji dominują okładziny w srebrnym kolorze oraz szkło. Po zmroku trójkątne styki elewacji są podświetlane. Całkowita powierzchnia budynku wynosi 4605 m2, a powierzchnia tafli lodowej 1779 m2. Wymiary tafli spełniają wymogi pełnego boiska do gry w hokeja (30 x 60m). Lodowisko mieści jednocześnie około 240 osób, a trybuny - 300 widzów. Wyposażenie techniczne obejmuje m.in. agregat chłodniczy o łącznej mocy 360 kW, 25 kamer monitoringu wizyjnego oraz wentylację mechaniczną nawiewno-wywiewną.

</doc>
<doc id="3836507" url="https://pl.wikipedia.org/wiki?curid=3836507" title="Michałówka (rejon podhajecki)">
Michałówka (rejon podhajecki)

Michałówka (ukr. Михайлівка) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836510" url="https://pl.wikipedia.org/wiki?curid=3836510" title="Nosów (Ukraina)">
Nosów (Ukraina)

Nosów (ukr. Носів, "Nosiw") – wieś na Ukrainie, w obwodzie tarnopolskim, w rejonie podhajeckim.
Historia.
Właścicielem większej posiadłości ziemskiej we wsi był Jan Walewski, który zamieszkiwał w Nosowie. Założył tam fabrykę cukru kartoflanego (w tym celu ziemniaki były przerabiane na krochmal, a krochmal na cukier, który później służył do wyrobu cukierków przez spółkę Maurycego Brandstädtera i Babetty Singer we Lwowie).

</doc>
<doc id="3836511" url="https://pl.wikipedia.org/wiki?curid=3836511" title="Lauvitel">
Lauvitel

Lauvitel (fr. "le Lauvitel", czasem również "Lac Lauvitel" lub "Lac du Lauvitel") – jezioro w grupie górskiej Écrins w Alpach Delfinackich we Francji. Leży w granicach Parku Narodowego Écrins.
Położenie.
Jezioro leży w gminie Vénosc w regionie Oisans. Położone jest w krótkiej dolinie Lauvitel, stanowiącej boczną (odchodzącą ku południu) odnogę doliny Vénéon, w północno-zachodniej części grupy Écrins. Dolinkę otaczają szczyty: Rochail (3023 m n.p.m.), Signal du Lauvitel (2902 m n.p.m.), Pic du Clapier du Peyreon (3169 m n.p.m.), Tête de la Muraillette (3019 m n.p.m.) i Aguille de Vénosc (2829 m n.p.m.). Lustro wody leży na wysokości średnio 1491 m n.p.m..
Nazwa.
Nazwa jeziora Lauvitel jest złożeniem słów "lau", oznaczającego „jezioro” oraz "vitel", oznaczającego „wodę”. Dlatego poprawną formą wydaje się być "Lauvitel", chociaż spotykane są też formy "Lac Lauvitel" lub "Lac du Lauvitel" (mające jednak cechy pleonazmu).
Charakterystyka.
Lauvitel jest największym naturalnym zbiornikiem wodnym zarówno w Parku Narodowym Écrins, jak i w całej grupie Écrins. Wbrew temu, co można by sądzić, nie jest w czystej formie jeziorem karowym, chociaż jest jeziorem polodowcowym. Powstało ok. 4 tys. lat temu, kiedy masy skalne, pochodzące ze stoków masywu Rochail, osunęły się prawdopodobnie na morenę czołową i samo czoło niewielkiego lodowca, wypełniającego wówczas górną część dolinki. Po stopieniu się lodowca utworzyło się w tym miejscu jezioro, zasilane drobnymi ciekami wodnymi z okolicznych stoków, a wiosną topniejącymi śniegami. Jezioro nie posiada powierzchniowego odpływu. Nadmiar wody przesącza się przez zaporę, budowaną z wielkich bloków skalnych i nie do końca szczelną, po czym wypływa w formie wyraźnych źródeł u jej podstawy. Stąd znaczne sezonowe wahania zarówno powierzchni lustra wody w jeziorze, jak i jej głębokości. Powierzchnia ta waha się zwykle w granicach 25–35 ha, a głębokość w granicach 40–65 m. Maksymalna powierzchnia wynosi 37,2 ha, a maksymalna głębokość 68 m. Objętość wody w jeziorze jest wówczas szacowana na ok. 6,8 milionów m³.
Jezioro wraz z otaczającymi je zboczami doliny stanowiło od dawna własność prywatną. Tereny te były wynajmowane miejscowej bogatej burżuazji jako tereny łowieckie. Jezioro zostało w początkach XX w. sztucznie zarybione i także udostępniane jako płatne łowisko. Również obecnie możliwy jest tu sportowy połów ryb – łowiskiem gospodaruje prywatne stowarzyszenie wędkarskie ("La Société de pêche privée du Lauvitel").
Wody jeziora są czyste, chłodne i mocno natlenione. Występują w nich pstrąg potokowy oraz palia alpejska (osiadła forma golca zwyczajnego) pochodzące ze sztucznych zarybień oraz szereg innych organizmów żywych (głównie bezkręgowce). Jezioro jest od szeregu lat przedmiotem rozległych badań z zakresu hydrologii, geologii, biologii itp.
Turystyka.
Jezioro jest dostępne dla turystów. Prowadzi do niego znakowana ścieżka z przysiółka Danchère w gminie Venosc, która umożliwia dojście (w ok. 1,5 h) do zamykającej je zapory. Co roku jest odwiedzane przez ok. 30 tys. turystów.

</doc>
<doc id="3836513" url="https://pl.wikipedia.org/wiki?curid=3836513" title="Panowice (Ukraina)">
Panowice (Ukraina)

Panowice (ukr. Пановичі) – wieś na Ukrainie, w obwodzie tarnopolskim, w rejonie podhajeckim.
W II Rzeczypospolitej wieś o zdecydowanej przewadze ludności polskiej. W 1921 r. na prawie 400 mieszkańców tylko 21 było Rusinami. W latach 1941-1944 z rąk członków Ukraińskiej Policji Pomocniczej i UPA zginęło 36 Polaków. 
Wierni obrządku rzymskokatolickiego należeli do parafii w Hnilcze. Na ich potrzeby w 1936 r. został wzniesiony w Panowicach kościół filialny, murowany, zaprojektowany w stylu neoromańskim. Obecnie jest to cerkiew greckokatolicka. 

</doc>
<doc id="3836517" url="https://pl.wikipedia.org/wiki?curid=3836517" title="Popławy (rejon podhajecki)">
Popławy (rejon podhajecki)

Popławy (ukr. Поплави) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836518" url="https://pl.wikipedia.org/wiki?curid=3836518" title="Marek Roszkiewicz">
Marek Roszkiewicz

Marek Roszkiewicz (ur. 9 września 1943 w Warszawie) – polski zapaśnik i przedsiębiorca, wieloletni reprezentant Polski w zapasach w stylu wolnym, międzynarodowy sędzia kynologiczny, myśliwy.
Biografia.
Sport.
Wielokrotny reprezentant Polski w zapasach, rywalizujący w stylu wolnym. Szósty zawodnik mistrzostw Europy w 1966 w kategorii wagowej do 70 kilogramów. Dwukrotny srebrny medalista mistrzostw Polski w tej samej kategorii wagowej (1964 i 1965). Mistrz Polski CRZZ w zapasach w stylu wolnym (Mielec 1967).
VI miejsce na Mistrzostwach Świata w zapasach Manchester/Anglia, 1972-1975 emigracja do Austrii, gdzie min. pracował jako trener zapasów. Złota Gwiazda Polskiego Związku Zapaśniczego, Honorowy Złoty Pierścień Zapaśniczy nadany przez Kapitułę Złotego Honorowego Pierścienia Olimpijskiego i Zapaśniczego, Złota odznaka „Zasłużony Działacz Kultury Fizycznej”, Odznaczenie „Zasłużony dla Kultury Fizycznej Województwa Warszawskiego”, liczne nagrody zapaśnicze.
Kynolog i myśliwy.
Z łowiectwem związany od dziecka, wywodzi się z wielopokoleniowej rodziny myśliwskiej (pradziadkowie, dziadkowie, ojciec). Polował na wielu kontynentach – Europa, Ameryka, Azja, Australia, wielokrotnie Afryka. Odznaczony najwyższym odznaczeniem Polskiego Związku Łowieckiego ZŁOM oraz Medalem Świętego Huberta. Należy do Polskiego Związku Łowieckiego, Związku Kynologicznego w Polsce, Polskiego Klubu Safari, amerykańskiego Safari Club International.
Marek Roszkiewicz jest sędzią kynologicznym od roku 1979, posiada uprawnienia sędziego międzynarodowego pracy wszystkich psów myśliwskich i eksterieru w grupach FCI IV, VI, VII, VIII oraz jest sędzią Best in Show. Wielokrotnie pełnił funkcję sędziego podczas krajowych i zagranicznych konkursów pracy psów ras myśliwskich i wystaw. Jako pierwszy sędzia z Polski sędziował w Australii na 3rd Australian Weimaraner National Championship Show 2005 i najbardziej prestiżowy konkurs wyżłów Memoriał Karla Podhajskiego. Wielokrotnie oceniał psy na klubowych i międzynarodowych wystawach w Austrii, Czechach, Polsce, Węgrzech, Litwie, Słowacji i Włoszech. Sędziował wystawy Europejskie.
Jako pierwszy sprowadził do Polski po II wojnie światowej i rozpropagował wyżły weimarskie. Jest lektorem kynologii łowieckiej. W latach 1990-1998 członek Komisji Kynologicznej Naczelnej Rady Łowieckiej. Od 1982 członek Komisji Upowszechniania Psa Myśliwskiego przy Wojewódzkiej Radzie Łowieckiej w Warszawie. Od 1982 członek Komisji Kynologicznej, a w latach 1990-2006 przewodniczący Komisji Kynologicznej przy Okręgowej Radzie Łowieckiej. Od 1980 pełni funkcję Kierownika Sekcji wyżłów kontynentalnych oraz psów gończych (poza rasami polskimi) i springer spanieli w Oddziale Warszawskim Związku Kynologicznego w Polsce. W latach 1988-2006 wiceprzewodniczący do spraw hodowli Klubu Wyżłów w Polsce.
Marek Roszkiewicz publikował artykuły z dziedziny łowiectwa i kynologii na łamach pism „Łowiec Polski”, „Psy Myśliwskie”, „Pies”, „Wyżeł” oraz opowiadania łowieckie m.in. w Roczniku Polskiego Klubu Safari. Pasjonat, kolekcjoner, bibliofil, wielki orędownik polowania z psami ras myśliwskich i znawca wyżłów.
Myśliwy-kynolog, występuje ze swoimi wyżłami na próbach i konkursach krajowych, międzynarodowych oraz na wystawach psów rasowych. Z Aramisem od Zumporku – wyżłem weimarskim krótkowłosym zdobył tytuł Zwycięzcy Polowego Roku 1984, 1985 i 1986, tytułu Interchampiona (międzynarodowego Championa Piękności FCI), Zwycięzcy Europy, Championa Polski, Czech, Austrii i Championa Pracy. Z Maxem-Portosem von der Hagardburg – wyżłem weimarskim długowłosym tytuły: Zwycięzcy Polowego Roku 1991 i 1992, Interchampiona, Zwycięzcy Europy i Championa Polski oraz z krótkowłosym amerykańskim importem Nani’s American Yankee Zwycięstwo Świata Mediolan 2000 i dyplomy I stopnia z konkursów. Z pointerami: Harasem z Hajnice I miejsce na Ogólnopolskich Field-Trialsach dla wyżłów brytyjskich 1985 roku, z Amonem Ancymonem z Olszówki wielokrotne zwycięstwa Field Trialsów w kraju i za granicą oraz Interchampionat w roku 1990. Z wyżłami niemieckimi krótkowłosymi: Blitzem von Hofmannstal – Zwycięstwo Roku 1997 (najlepszy w konkurencji polowej, a Marek Roszkiewicz został Najlepszym Menerem), tytuł Najlepszego Tropowca 1999 roku, Zwycięstwo V Pucharu Morawsko-Śląskiego 1997 – z najlepszą pracą w polu i w lesie oraz największym sukcesem – Blitz jako pierwszy pies z zagranicy wygrał w konkurencji pracy na wodzie na 59 Memoriale Karla Podhajskiego w Czechach. Blitz został też Championem i Zwycięzcą Polski. Drugi z niemieckich wyżłów krótkowłosych Marka Roszkiewicza (syn Blitza) Nestor z Tarnowskiej Krainy był uznany za najbardziej utytułowanego wyżła w historii polskiej kynologii przełomu wieków XX i XXI. O jego nieprzeciętnej urodzie świadczą tytuły Interchampiona, Championa Polski, Vice Zwycięstwo Świata Amsterdam 2002 oraz Best in Show Wystawy Championów. W konkursach pracy Nestor święcił tryumfy w Polsce, Austrii, na Węgrzech, ale największym sukcesem było pozostawienie w pokonanym polu wszystkich konkurentów i wygranie 54 Memoriału Frantiska Voitecha 16.09.2001 roku w Rychnovie w Czechach. Był to pierwszy sukces psa spoza Czech w historii tego memoriału. W roku 2001 Marek Roszkiewicz z Nestorem wygrał ranking na Najlepszego Psa Myśliwskiego w Polsce organizowany przez pismo „Psy Myśliwskie”. Najmłodszym wyżłem konkursowym jest zwycięzca I Konkursu Pracy Wyżłów Weimarskich w Klasie Wielostronnej Brochów 2016 – krótkowłosy weimar RHINO Grafenek.
W uznaniu zasług na polu kynologii i kynologii łowieckiej Marek Roszkiewicz został odznaczony Złotą Odznaką Związku Kynologicznego w Polsce, Jubileuszową Odznaką Honorową z okazji 80-lecia Związku Kynologicznego w Polsce, Złotą Odznaką Klubu Wyżła i Złotą Odznaką Przewodnika Psa.
Rodzina.
Ojciec Władysław w 1938 ukończył Wyższą Szkołę Handlu Światowego w Wiedniu, czołowy zawodnik w wyścigach motocyklowych, przemysłowiec, matka Wanda z domu Żmijewska.
Ma troje dzieci – córkę Katarzynę i synów Huberta i Roberta, zapaśników.

</doc>
<doc id="3836520" url="https://pl.wikipedia.org/wiki?curid=3836520" title="Rudniki (obwód tarnopolski)">
Rudniki (obwód tarnopolski)

Rudniki (ukr. Рудники) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836521" url="https://pl.wikipedia.org/wiki?curid=3836521" title="Benedikt Jóhannesson">
Benedikt Jóhannesson

Benedikt Jóhannesson (ur. 4 maja 1955 w Reykjavíku) – islandzki przedsiębiorca, wydawca i polityk, poseł do Althingu, założyciel i lider partii Viðreisn, w 2017 minister finansów i gospodarki.
Życiorys.
Studiował matematykę i ekonomię na University of Wisconsin-Madison. W 1977 uzyskał magisterium ze statystyki na Florida State University, a w 1981 doktoryzował się na tej uczelni. W latach 1982–1986 pracował w szkole Verzlunarskóli Íslands. W 1983 zaczął prowadzić własne przedsiębiorstwo konsultingowe, a w 2000 dodatkowo prywatne wydawnictwo. Został też publicystą anglojęzycznego biznesowego czasopisma „Iceland Review”.
Był działaczem Partii Niepodległości, którą opuścił z uwagi na stanowisko tej partii wobec wolnego handlu i integracji z UE. W 2014 był wśród inicjatorów platformy politycznej Viðreisn, a w maju 2016 stanął na czele nowo powołanej partii o tej nazwie. W wyborach w 2016 uzyskał jeden z siedmiu mandatów poselskich, które przypadły temu ugrupowaniu.
Po wyborach w 2016 jego ugrupowanie dołączyło do koalicji rządowej. W styczniu 2017 w nowo powołanym gabinecie Bjarniego Benediktssona objął urząd ministra finansów i gospodarki. W październiku 2017, na kilkanaście dni przed przedterminowymi wyborami parlamentarnymi, ustąpił z funkcji przewodniczącego Viðreisn. Zastąpiła go na tej funkcji Þorgerður Katrín Gunnarsdóttir. Nie utrzymał mandatu poselskiego, a w listopadzie zakończył pełnienie funkcji rządowej.

</doc>
<doc id="3836522" url="https://pl.wikipedia.org/wiki?curid=3836522" title="Maksym Spodyriew">
Maksym Spodyriew

Maksym Spodyriew, ukr. Максим Сподирєв (ur. 29 grudnia 1993 w Charkowie) – ukraiński łyżwiarz figurowy reprezentujący Polskę, startujący w parach tanecznych z Natalią Kaliszek. Uczestnik igrzysk olimpijskich (2018, 2022), medalista zawodów Challenger Series i 8-krotny mistrz Polski (2015–2022). Zakończył karierę łyżwiarską 17 lipca 2022 roku.
Życiorys.
Kariera.
Przed przyjazdem do Polski Spodyriew startował w barwach Ukrainy; najpierw z Weroniką Szarapową, a następnie z Darią Korotycką (od sezonu 2011/12 do sezonu 2013/14). Występowali między innymi w zawodach cyklu Grand Prix Juniorów, plasując się zawsze w czołowej dziesiątce. 
Partnerstwo z Kaliszek.
W 2014 r. trenerzy zaproponowali Maksymowi, który pozostawał bez parterki niecały rok, treningi próbne z polską łyżwiarką Natalią Kaliszek. Po tygodniu próbnym zdecydowano o rozpoczęciu współpracy duetu Kaliszek/Spodyriew, a oficjalne treningi para rozpoczęła 1 września 2014 r. Maksym i Natalia rozpoczęli treningi w Toruniu po okiem trenerki Sylwii Nowak-Trębackiej. W pierwszym sezonie wspólnych startów 2014/15 Natalia i Maksym zostali mistrzami Polski oraz rozpoczęli regularne starty w zawodach międzynarodowych. Na mistrzostwach Europy w Sztokholmie zajęli 14. miejsce. Zadebiutowali również na mistrzostwach świata w Szanghaju, gdzie byli 24. 
W kolejnym wspólnym sezonie widoczne były postępy w treningach i zgraniu, co dało efekt lepszych rezultatów. Natalia i Maksym zaczęli stawać na podium zawodów Challenger Series – zdobyli brąz na Mordovian Ornament oraz srebro podczas Warsaw Cup. Na zawodach krajowych po raz drugi zostali mistrzami Polski nie mając odpowiedniej konkurencji. Na arenie międzynarodowej poprawili swoje lokaty z poprzedniego roku, na mistrzostwach Europy 2016 zajęli 11. miejsce, a na mistrzostwach świata zajęli 16. miejsce. Po udanym sezonie w którym widoczny był postęp w wynikach, coraz częściej wspominano o chęci awansu pary na Zimowe Igrzyska Olimpijskie 2018 w Pjongczangu. W marcu 2016 r. Spodyriew otrzymał polskie obywatelstwo, co dawało mu szansę reprezentowania Polski na ZIO.
W sezonie 2016/17 głównym celem Natalii i Maksyma było zdobycie kwalifikacji olimpijskiej. W tańcu krótkim prezentowali blues i hip-hop do piosenek "Back to the Dirty Town" (Blues Mystery) oraz "Sax" (Fleur East) ze względu na obowiązkowy motyw sezonu, czyli midnight blues. Taniec dowolny wykonywali do muzyki ze ścieżki dźwiękowej filmu Dirty Dancing "(I've Had) The Time of My Life" oraz "Do You Love Me". Wzięli udział w jednych zawodach z cyklu Challenger Series – na Memoriale Ondreja Nepeli zajęli czwarte miejsce. Ze względu na dobry poprzedni sezon uzyskali kwalifikację do zawodów łyżwiarskich najwyższej rangi Grand Prix, co było powrotem łyżwiarzy reprezentujących Polskę po sześciu latach nieobecności w tym cyklu. Na NHK Trophy 2016 zajęli 7. miejsce, a podczas Cup of China 2016 byli 5. Tydzień przed występem na Cup of China, Natalia podczas upadku na treningu najechała łyżwą na dłoń Maksa, co skutkowało pociętymi palcami. Obydwoje przyznali, że do wypadku przyczyniły się fatalny stan lodu. Na mistrzostwach Europy w Ostrawie po raz pierwszy w karierze znaleźli się w najlepszej dziesiątce mistrzostw, plasując się na 8. miejscu. Podczas mistrzostw świata 2017 w Helsinkach dzięki zajęciu wysokiego 14. miejsca para uzyskała kwalifikację olimpijską na Zimowe Igrzyska Olimpijskie 2018 w Pjongczangu.
W sezonie olimpijskim 2017/18 Natali i Maksym prezentowali taniec krótki, który miał być występem utrzymanym w rytmach latynoskich do piosenki "Despacito", "Deja vu" oraz "Descarga En Sol Para Tito Puente". W tańcu dowolnym zaprezentowali połączenie fokstrota, swingu i quickstepa do miksu m.in. z filmu Wielki Gatsby. W zawodach Challenger Series Tallinn Trophy 2017 ustanowili nowe rekordy życiowe, w tańcu krótkim 67.94 pkt, w tańcu dowolnym 100.64 pkt oraz w nocie łącznej 168.58 pkt, co dało im pierwszy w karierze triumf w zawodach tego cyklu. Na zawodach z cyklu Grand Prix zajęli 9. miejsce na Skate Canada International 2017 oraz 8. miejsce na Internationaux de France 2017. Podczas mistrzostw Europy 2018 zajęli 10. miejsce. W debiucie olimpijskim na igrzyskach olimpijskich w Pjongczangu zdobyli 66.06 pkt za taniec krótki, co dawało im 14. lokatę po pierwszym dniu zmagań. Za taniec dowolny otrzymali od sędziów 95.29 pkt co pozwoliło utrzymać im 14. miejsce z notą łączną 161.35 pkt i stratą 44.72 pkt do mistrzowskiej pary z Kanady. Występ Natalii i Maksyma na ZIO był powrotem polskich łyżwiarzy na arenę olimpijską po nieobecności w Soczi w 2014 r. oraz powrotem polskiej pary w konkurencji par tanecznych po 8 latach. Po udanym debiucie olimpijskim Kaliszek/Spodyriew wystąpili na mistrzostwach świata w Mediolanie. Po tańcu krótkim zajmowali 13. miejsce z notą 63.70 pkt, jednak za taniec dowolny otrzymali tylko 87.76 pkt, co skutkowało ich spadkiem na 17. miejsce z notą łączną 151.46 pkt. Ich spadek w klasyfikacji był konsekwencją decyzji sędziowskiej, którzy obniżyli ich notę o ponad 10 pkt za elementy techniczne dopiero po występie. Protokół sędziowski tłumaczył, że po twizzlach synchronicznych para wykonała podnoszenie rotacyjne, gdzie Maks utrzymał Natalię nad lodem jeden cały obrót, a podnoszenie to miało znaleźć się w programie znacznie później przez co kolejne elementy tańca były uznawane przez sędziów jako niezgodne z programem i skutkowały niższą punktacją bądź punktami ujemnymi.
Życie prywatne.
W czerwcu 2021 roku ożenił się z Sofiją Lizunową.
Programy.
Natalia Kaliszek / Maksym Spodyriew
Rekordy życiowe.
Natalia Kaliszek / Maksym Spodyriew

</doc>
<doc id="3836528" url="https://pl.wikipedia.org/wiki?curid=3836528" title="Blair Witch (film)">
Blair Witch (film)

Blair Witch – amerykańsko-kanadyjski film fabularny z 2016 roku, napisany przez Simona Barretta oraz wyreżyserowany przez Adama Wingarda. Sequel przebojowego horroru "Blair Witch Project" (1999). Opowiada historię grupy młodych ludzi, którzy wybierają się do osnutego legendą Black Hills Forest w stanie Maryland. Planują ujawnić, jakie wydarzenia kryją się za zniknięciem Heather Donhaue, która przepadła w tych lasach bez śladu. W filmie wystąpili James Allen McCune, Callie Hernandez, Brandon Scott, Valorie Curry, Corbin Reid i Wes Robinson. Światowa premiera "Blair Witch" miała miejsce 11 września 2016 podczas 41. Międzynarodowego Festiwalu Filmowego w Toronto. W polskich kinach obraz ukazał się pięć dni później, 16 września. Przed wydaniem twórcy promowali film pod fałszywym tytułem "The Woods", utrzymując w tajemnicy jego powiązanie z kultowym prequelem z lat dziewięćdziesiątych.
Produkcja.
Heather Donahue, która wystąpiła w "Blair Witch Project", poproszona została o udział również w tym projekcie, ale odmówiła.
Wydanie filmu.
22 lipca 2016 roku film został zaprezentowany uczestnikom konwentu San Diego Comic-Con. Zarówno zgromadzeni krytycy, jak i widzowie byli zaskoczeni, że projekt podpisany tytułem "The Woods" w istocie okazał się sequelem "Blair Witch Project". 11 września obraz wyświetlono podczas 41. Międzynarodowego Festiwalu Filmowego w Toronto. 15 września odbyła się premiera filmu w Wielkiej Brytanii i Australii, a 16 września − w Stanach Zjednoczonych i Polsce.
Recenzje.
Brad Miska, redaktor serwisu Bloody-Disgusting.com, stwierdził, że "Blair Witch" przedefiniuje filmowy horror, nazywając sequel „game-changerem”. Recenzowany projekt uznał za równie straszny, jak "Egzorcysta". Albert Nowicki (witryna His Name Is Death) pisał: „Scenariusz wyróżnia kilka intrygujących zwrotów akcji, jak choćby nadanie parze vlogerów, towarzyszącej bohaterom, ambiwalentnej postawy. Barrett (Simon − przyp.) wie, jak uczynić horror frapującym. Dowodzą temu sceny w tunelu, zlokalizowanym pod chatą Parra; dowodzi przyznanie przedmiotom lovecraftowskich właściwości. Najbardziej szkodzi filmowi jego brak oryginalności w strukturze fabuły: kilka interesujących ozdobników nie czyni w końcu z "Blair Witch" horroru rewolucyjnego. To film ugładzony, bezpieczny i studyjny. Widzowie, którym w czerpaniu radości z seansu nie przeszkodzi jego generyczny charakter, wyjdą z kina zadowoleni.” Według Willa Leitcha (newrepublic.com), "Blair Witch" „stanowi ukłon dla prequelu, lecz nie wykazuje tej samej siły, co on”.

</doc>
<doc id="3836531" url="https://pl.wikipedia.org/wiki?curid=3836531" title="Soniaczne">
Soniaczne

Soniaczne (ukr. Сонячне, hist. Szkinderówka) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836533" url="https://pl.wikipedia.org/wiki?curid=3836533" title="Viðreisn">
Viðreisn

Odrodzenie (isl. "Viðreisn") – islandzka partia polityczna o profilu centrowym, założona w 2016.
Historia.
Platforma polityczna o nazwie Viðreisn powstała w 2014 z inicjatywy przedsiębiorcy Benedikta Jóhannessona, działacza Partii Niepodległości, którą opuścił z uwagi na stanowisko tej partii wobec wolnego handlu i integracji z UE. Ugrupowanie o tożsamej nazwie Viðreisn zostało formalnie zawiązane w maju 2016, a Benedikt Jóhannesson został jego przewodniczącym. Nowa partia opowiedziała się za wolnym rynkiem, równym dostępem do edukacji i integracją z Unią Europejską.
Ugrupowanie wystartowało w wyborach w październiku 2016. Otrzymało 10,5% głosów, wprowadzając do Althingu 7 swoich przedstawicieli. Partia dołączyła następnie do powołanego w styczniu gabinetu Bjarniego Benediktssona.
W październiku 2017, na kilkanaście dni przed przedterminowymi wyborami parlamentarnymi, nową przewodniczącą ugrupowania została Þorgerður Katrín Gunnarsdóttir. W wyborach w tym samym miesiącu partia otrzymała około 6,7% głosów, wprowadzając 4 swoich deputowanych, przechodząc następnie do opozycji. W kolejnych wyborach w 2021 ugrupowanie otrzymało 8,3% głosów i 5 miejsc w parlamencie nowej kadencji.

</doc>
<doc id="3836534" url="https://pl.wikipedia.org/wiki?curid=3836534" title="Maksim Spodirev">
Maksim Spodirev



</doc>
<doc id="3836540" url="https://pl.wikipedia.org/wiki?curid=3836540" title="Stary Litwinów">
Stary Litwinów

 Stary Litwinów (ukr. Старий Литвинів) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836543" url="https://pl.wikipedia.org/wiki?curid=3836543" title="Fred VanVleet">
Fred VanVleet

 
Fredderick Edmond VanVleet (ur. 25 lutego 1994 w Rockford) – amerykański koszykarz występujący na pozycji rozgrywającego, aktualnie zawodnik Toronto Raptors.
2 lutego 2021 roku VanVleet zdobył 54 punkty przeciwko Orlando Magic, ustanawiając swój rekord kariery. Pobił tym samym poprzedni rekord Raptors DeMara DeRozana, który zanotował 52 punkty.

</doc>
<doc id="3836544" url="https://pl.wikipedia.org/wiki?curid=3836544" title="Stepowe (obwód tarnopolski)">
Stepowe (obwód tarnopolski)

Stepowe (ukr. Степове, hist. Rygalicha) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836546" url="https://pl.wikipedia.org/wiki?curid=3836546" title="SM U-4 (1908)">
SM U-4 (1908)

SM U-4 lub U-IV – okręt podwodny typu "U-3", zbudowany dla Austro-Węgierskiej Marynarki Wojennej, w której służył przed i w czasie I wojny światowej. U-4 został zbudowany przez stocznię Germaniawerft w Kilonii w ramach porównawczej oceny projektów obcych okrętów podwodnych.
Budowę okrętu zaakceptowano w 1906 roku, a zaczęła się ona w marcu roku 1907. U-4 został zwodowany w sierpniu 1908 roku i przyholowany z Kilonii do Puli w styczniu 1909 roku. Podwójny kadłub sztywny miał 42 metry długości, a wyporność wynosiła 240 ton na powierzchni i 300 ton w zanurzeniu. Konstrukcja okrętu powodowała kłopoty z zanurzaniem, ale zostały one złagodzone poprzez modyfikacje kiosku i sterów głębokości w pierwszych latach służby. Pierwotnie uzbrojenie składało się z dwóch wyrzutni torpedowych z zapasem trzech torped, ale w 1915 roku dodane zostało działo pokładowe.
U-4 został wprowadzony do służby w Austro-Węgierskiej Marynarce Wojennej we wrześniu 1909 roku i do rozpoczęcia I wojny światowej służył jako jednostka szkolna, czasami wykonując nawet 10 rejsów miesięcznie. Na początku wojny był jednym z czterech sprawnych austro-węgierskich okrętów podwodnych. W czasie pierwszego roku wojny U-4 przeprowadził kilka nieudanych ataków na okręty wojenne i zdobył kilka mniejszych statków na prawie pryzu. W lipcu 1915 roku odniósł swój największy sukces, torpedując i zatapiając włoski krążownik pancerny „Giuseppe Garibaldi”, największy okręt trafiony przez niego w czasie wojny.
W połowie maja 1917 roku U-4 wziął udział w rajdzie na siły blokujące cieśninę Otranto, który zapoczątkował bitwę w cieśninie Otranto. W oddzielnej akcji w tym samym miesiącu zatopił swój drugi co do wielkości statek, włoski transportowiec wojska „Perseo”. Jego ostatni sukces przyszedł w lipcu 1917 roku, kiedy zatopił francuski holownik. Łącznie U-4 zatopił lub zdobył 15 statków o łącznym tonażu 14 941 BRT i cztery okręty wojenne. Był najdłużej służącym okrętem podwodnym w Austro-Węgierskiej Marynarce Wojennej, został przekazany Francji w ramach reparacji wojennych i złomowany w 1920 roku.
Projekt i budowa.
U-4 został zbudowany w ramach projektu K.u.K. Kriegsmarine, przeprowadzenia badań porównawczych konstrukcji zagranicznych okrętów podwodnych. W konkursie wzięły udział projekty Simona Lake'a, Germaniawerft i Johna Hollanda. Dowództwo marynarki austro-węgierskiej zamówiło budowę U-4 (oraz jego bliźniaczego okrętu U-3) w stoczni Germaniawerft w Kilonii w 1906 roku. Stępka pod okręt została położona 12 marca 1907 w doku nr 136, a wodowanie odbyło się 20 listopada 1908 roku. Po ukończeniu został przeholowany przez Gibraltar do Puli, gdzie dotarł 19 kwietnia 1909 roku.
Konstrukcja.
U-4 był ulepszoną wersją projektu Germaniawerft pierwszego U-Boota Kaiserliche Marine, SM U-1, i posiadał podwójny kadłub sztywny z wewnętrznymi zbiornikami balastowymi. Dzięki szczegółowym testom z użyciem modelów okrętu, niemieckim inżynierom udało się ulepszyć konstrukcję kadłuba.
Okręt miał 42,3 metra długości, 4,3 metra szerokości i 3,81 metra zanurzenia. Wyporność na powierzchni wynosiła 240 ton, zaś w zanurzeniu 300 ton. Załoga składała się z 21 oficerów i marynarzy. Okręt napędzany był na powierzchni przez dwa 4-cylindrowe, dwusuwowe silniki naftowe o łącznej mocy 600 KM, zaś pod wodą poruszały się dzięki dwóm silnikom elektrycznym o łącznej mocy 320 KM. Poruszający dwoma śrubami układ napędowy zapewniał prędkość 12 węzłów na powierzchni i 8,5 węzła w zanurzeniu. Zasięg wynosił 1200 Mm przy prędkości 12 węzłów na powierzchni i 40 Mm przy prędkości 3 węzłów pod wodą. U-4 został wyposażony w dwie wyrzutnie torpedowe na dziobie i mógł przenosić łącznie trzy torpedy. W kwietniu 1915 został zmodyfikowany do przenoszenia dodatkowych czterech torped.
Służba.
Czas pokoju.
Po przybyciu do Puli w kwietniu 1909 roku, 29 sierpnia okręt został wprowadzony do służby w Austro-Węgierskiej Marynarce Wojennej jako SM U-4. W czasie testów porównawczych okazało się, że okręt ma problemy z zanurzaniem i sterowaniem. By przeciwdziałać tym problemom, kilka razy zmieniono kształt i wielkość kiosków, usunięto przednie stery głębokości oraz dodano nieruchomą płetwę rufową. Pomiędzy 1910 a 1914 rokiem okręt służył jako jednostka szkolna i odbywał nawet do 10 rejsów miesięcznie.
I wojna światowa.
1914–1916.
Na początku wojny U-4 był jednym z czterech sprawnych austro-węgierskich okrętów podwodnych. 27 września 1914 roku okręt rozpoczął działania rozpoznawcze z bazy w Kotorze pod dowództwem "Linienschiffsleutnanta" Hermanna Jüstela. 17 października U-4 zaatakował krążownik „Waldeck-Rousseau”, ale francuski okręt zdołał uciec, nie zostając trafionym. 23 października nieskutecznie atakował francuski okręt podwodny. 28 listopada U-4 zdobył jako pryz 13-tonowy albański żaglowiec „Fiore del Mar” z ładunkiem cukru u wybrzeży Czarnogóry. W następnym miesiącu U-4 otrzymał swój pierwszy zestaw radiokomunikacyjny. Między 15 a 17 stycznia 1915 odbył pierwszy dalszy patrol, w rejon wyspy Fano w Cieśninie Otranto, udowadniając możliwość operowania w dalszej odległości od baz.
Następnym sukcesem U-4 było zajęcie trzech czarnogórskich łodzi 19 lutego 1915 roku. Rudolf Singule, który stał się najskuteczniejszym dowódcą okrętu, objął dowództwo w kwietniu 1915 roku. Mniej więcej w tym samym czasie okręt został wyposażony w szybkostrzelne działo pokładowe kal. 37 mm. 24 maja w Zatoce Drińskiej U-4 nieskutecznie zaatakował włoski krążownik typu "Lombardia". 9 czerwca załoga okrętu wykryła brytyjski krążownik „Dublin” eskortujący konwój wzdłuż wybrzeża Czarnogóry. Pomimo osłony sześciu niszczycieli, U-4 był w stanie storpedować brytyjską jednostkę w pobliżu San Giovanni de Medua. W wyniku ataku na „Dublinie” zginęło 12 marynarzy (inne dane: 13), ale uszkodzony krążownik zdołał dotrzeć bezpiecznie o własnych siłach do Brindisi. 2 lipca 1915 U-4 odnalazł i uratował załogę łodzi latającej L 43, której zepsuł się silnik podczas powrotu z bombardowania Brindisi.
18 lipca U-4 natknął się na kilka włoskich okrętów ostrzeliwujących instalacje kolejowe w Dubrowniku. Singule wybrał na cel krążownik pancerny „Giuseppe Garibaldi” i rozkazał wystrzelić torpedy. „Giuseppe Garibaldi”, o wyporności 7234 ton, największy okręt zatopiony przez U-4, zatonął z 53 marynarzami; 525 przeżyło. Zatopienie krążownika zmieniło sytuację strategiczną na Adriatyku, gdyż Włosi zaprzestali rajdów przeciw wybrzeżu dalmatyńskiemu i zaczęli trzymać swoje większe okręty w bazach. Kpt. Singule stał się popularnym bohaterem i został odznaczony Krzyżem Rycerskim Orderu Marii Teresy. 14 sierpnia U-4 został wysłany na poszukiwania swojego siostrzanego okrętu U-3, który jednak został zatopiony 13 sierpnia przez francuski niszczyciel „Bisson”. Następnie U-4 był remontowany w Puli do początku listopada. W listopadzie U-4 przeprowadził nieudany atak na brytyjski krążownik typu "Topaze" ("Gem") (wg innych źródeł, 4 grudnia). W tym czasie okręt był używany do transportu agentów, broni i pieniędzy do Albanii. Na początku grudnia U-4 zabrał 8 agentów austriackich z Albanii i podczas tej akcji zdobył 9 grudnia dwa małe albańskie żaglowce w Zatoce Drińskiej; 10-tonowy „Papagallo” został zatopiony ładunkiem wybuchowym, a „Godavje” przejęty jako pryz i doprowadzony do Kotoru. Później tego samego miesiąca na U-4 zainstalowano nowe peryskopy i żyrokompas. 3 stycznia 1916 roku, operując w pobliżu Zatoki Drińskiej, Austriacy przejęli albański żaglowiec „Halil” i zatopili dwa mniejsze żaglowce.
2 lutego U-4 zatopił francuski pomocniczy patrolowiec „Jean Bart II” o pojemności 475 BRT, około 11 km na południowy zachód od przylądka Laghi, w pobliżu Durazzo. Pięć dni później przeprowadził nieudany atak na brytyjski krążownik typu "Birmingham". 26 i 27 marca okręt brał udział w poszukiwaniu zaginionego okrętu podwodnego SM U-24. Trzy dni później U-4 zatopił za pomocą ładunków wybuchowych brytyjski szkuner „John Pritchard Of Carnar” w pobliżu wyspy Andipaksos. W lipcu został wyposażony w nowe działo pokładowe kal. 66 mm L/26, takie samo jakie było przeznaczone dla budowanych w tym czasie okrętów podwodnych typu "U-20".
2 sierpnia U-4 nie trafił torpedami we włoski krążownik typu "Nino Bixio", a trzy dni później sam był celem nieudanego ataku torpedowego z wrogiego okrętu podwodnego. Tydzień później zatopił w pobliżu Brindisi włoski szkuner „Ponte Maria” i ponownie uniknął ataku nieprzyjacielskiego okrętu podwodnego. Dwa dni później, 14 sierpnia, U-4 zakończył swój pracowity miesiąc atakując brytyjski parowiec „Inverbervie” w pobliżu przylądka Nau. Około dwóch miesięcy później zatopił włoski tankowiec „Margaretha” na pozycji . „Margaretha”, pierwotnie „Atilla”, należący do kompanii J.M. Lennard &amp; Sons, zatonął 13 października bez strat w ludziach.
1917–1918.
Na początku maja 1917 roku U-4 zatopił na Morzu Jońskim włoski parowiec „Perseo”, drugi co do wielkości zatopiony przez niego statek. Mimo że „Perseo” służył w tym czasie jako transportowiec wojska, w czasie ataku 4 maja obyło się bez ofiar. W połowie maja 1917 roku U-4 odegrał pomocniczą rolę w rajdzie na siły blokujące cieśninę Otranto, który zapoczątkował bitwę w cieśninie Otranto. W nocy z 14 na 15 maja austro-węgierskie krążowniki „Helgoland”, „Saida” i „Novara” zaatakowały dryftery, które rozstawiały sieci zagrodowe, zatapiając 14, uszkadzając 5 i biorąc 72 jeńców. Niszczyciele „Csepel” i „Balaton” jednocześnie zostały wysłane, by zaatakować włoskie transportowce kursujące pomiędzy Włochami a Valoną i zatopiły włoski niszczyciel oraz kilka statków zaopatrzeniowych. U-4, rozmieszczony w pobliżu Valony, był częścią sił złożonych z trzech okrętów podwodnych, których zadaniem było przechwycenie brytyjskich i włoskich okrętów, zmierzających, by odeprzeć atak; pozostałymi jednostkami były austro-węgierski U-27 (przypisany do patrolowania akwenu od Brindisi do Kotoru) i niemiecki UC-25 (przeznaczony do postawienia pola minowego w pobliżu Brindisi). 15 maja eskadra brytyjskich krążowników oraz włoskich i francuskich niszczycieli dołączyła się do walki z austro-węgierskimi krążownikami. W czasie walki uszkodzonych zostało kilka okrętów po obu stronach. W rezultacie rajdu blokada dryfterów została przesunięta na południe i utrzymywana jedynie za dnia; ważny sukces dla Państw Centralnych. U-4 nie przeprowadził żadnych ofensywnych działań w czasie rajdu i bitwy.
30 maja w pobliżu Korfu U-4 zatopił francuski statek pasażerski SS „Italia”, który był używany przez francuską marynarkę jako statek abordażowy. 19 czerwca okręt uzyskał potrójne zwycięstwo, zatapiając w pobliżu Tarentu francuskie parowce „Edouarde Corbière” i „Cefira” oraz grecki statek „Kerkyra”.12 lipca U-4 zatopił swoją ostatnią ofiarę, francuski holownik „Berthilde” w pobliżu przylądka Stilo. We wrześniu okręt otrzymał nowe nadburcie na kiosku.
U-4 zawinął do Puli po raz ostatni 1 listopada 1918 roku i pozostał tam już do końca wojny. Został przekazany Francji w ramach reparacji wojennych i złomowany w 1920 roku. U-4 był najdłużej służącym okrętem podwodnym w Austro-Węgierskiej Marynarce Wojennej. W czasie swojej służby zatopił lub zdobył 15 statków o łącznym tonażu 14 941 BRT i cztery okręty o łącznej wyporności 7345 ton. Ponadto uszkodził jeden statek o tonażu 3498 BRT i dwa okręty o łącznej wyporności 5437 ton.

</doc>
<doc id="3836549" url="https://pl.wikipedia.org/wiki?curid=3836549" title="Overpelt">
Overpelt

Overpelt – gmina położona w belgijskiej prowincji Limburgii. 1 stycznia 2016 roku Overpelt miało populację 14 951 osób, co przy powierzchni gminy 40,85 km² daje gęstość zaludnienia 370 mieszkańców na kilometr kwadratowy.
Gmina składa się z parafii: Holheide, Overpelt-Fabriek i Lindelhoeven.
1 stycznia 2019 miejscowości Neerpelt oraz Overpelt połączyły się tworząc miasteczko Pelt.

</doc>
<doc id="3836551" url="https://pl.wikipedia.org/wiki?curid=3836551" title="Ofiary II wojny światowej">
Ofiary II wojny światowej

II wojna światowa zebrała najobfitsze żniwo życia ludzkiego w historii świata. W ciągu 6 lat wojny zginęło ponad 60 milionów ludzi, co stanowiło około 3% całkowitej liczby ludności na świecie (ok. 2,3 miliarda). Poniższe tabele przedstawiają straty ludzkie poniesione przez poszczególne państwa. Liczba ofiar śmiertelnych jest szacunkowa i waha się w zależności od źródła, pomiędzy 50 milionami a ponad 80 milionami ofiar. Wyższa wartość – 80 milionów ofiar śmiertelnych zawiera także zmarłych w wyniku chorób i głodu związanych z konfliktem zbrojnym. Całkowita liczba zabitych cywilów wyniosła około 50–55 milionów ludzi, z czego 19–28 milionów zmarło w wyniku głodu i chorób. Całkowita liczba ofiar militarnych wynosiła 21–25 milionów, w tym około 5 milionów zmarłych w niewoli jeńców wojennych.
Ostatnie badania naukowe rzuciły nowe światło na kwestię liczby ofiar II wojny światowej. Badania przeprowadzone w Rosji po rozpadzie ZSRR doprowadziły do rewizji dotychczasowych szacunków na temat liczby ofiar wojny z krajów Związku Radzieckiego. Według rządu rosyjskiego straty ludzkie ZSRR wewnątrz jego powojennych granic wyniosły 26,6 miliona osób. W sierpniu 2009 roku IPN oszacował, że liczba polskich ofiar II wojny światowej wynosi pomiędzy 5,6 a 5,8 miliona ludzi. Historyk Rüdiger Overmans z Militärgeschichtliches Forschungsamt (MGFA) opublikował w 2000 roku badanie, w którym szacuje, że militarne straty ludzkie Niemiec – zabitych i zaginionych wyniosły 5,3 miliona osób.
Klasyfikacja ofiar.
Szacowanie liczby zgonów wywołanych wojną lub innymi brutalnymi konfliktami jest kontrowersyjne. Różni historycy przedstawiają wiele różnych szacunków liczby ofiar II wojny światowej. Autorzy książki „"Oxford Companion to World War II”" utrzymują, że „szacunki liczby zabitych są notorycznie zawodne”. Poniższa tabela przedstawia informacje na temat liczby ofiar z każdego państwa wraz z informacją na temat liczby ludności, w celu zaprezentowania relatywnego wpływu strat ludzkich na populację. W przypadku, gdy źródła różnią się w szacunkach liczby ofiar, podano zakres wartości w celu zaznaczenia, że nad ostateczną liczbą toczy się dyskusja naukowców. Ofiary militarne składają się z poległych w walce (PWW), zaginionych w walce (ZWW) oraz ofiar śmiertelnych będących wynikiem wypadków, chorób oraz śmierci jeńców wojennych w niewoli. Ofiary cywilne składają się z ofiar nalotów bombowych, Holokaustu, niemieckich zbrodni wojennych, japońskich zbrodni wojennych, przesiedleń i zesłań w ZSRR, innych zbrodni wojennych oraz ofiar głodu i chorób związanych z wojną. Źródła liczby ofiar poszczególnych narodowości zostały oszacowane przy użyciu różnych metodologii, a ofiary cywilne będące wynikiem głodu i chorób nie są wliczone w wartości podane dla Niemiec, Japonii oraz kilku innych narodowości. Podane liczby są liczbami rzeczywistych zgonów, hipotetyczne straty będące wynikiem spadku liczby urodzeń nie zostały uwzględnione. Rozróżnienie pomiędzy ofiarami militarnymi a cywilnymi, będącymi bezpośrednim wynikiem konfliktu zbrojnego oraz strat ubocznych nie zawsze jest oczywiste. Dla państw, które ucierpiały w wyniku dużych strat, takich jak ZSRR, Chiny, Polska, Niemcy i Jugosławia, źródła są w stanie podać jedynie szacunkowy całkowity ubytek populacji będący wynikiem wojny oraz uśrednione rozbicie tej liczby na ofiary działań wojskowych, zbrodni przeciwko ludzkości oraz głodu będącego wynikiem wojny. Poniższa tabela zawiera 19–25 milionów ofiar głodu w ZSRR, Chinach, Indonezji, Wietnamie, Filipinach oraz Indiach, które często są pomijane w tego typu zestawieniach.
III Rzesza.
Straty ludzkie III Rzeszy w II wojnie światowej.
ZSRR.
Szacunkowa liczba ofiar w republikach Związku Radzieckiego
Inwalidzi wojenni.
W czasie drugiej wojny światowej w Związku Radzieckim rannych zostało około 30 000 000 ludzi, Władze państwowe nie przewidziały żadnej pomocy dla tych okaleczonych młodych ludzi. Osobom niepełnosprawnym rzadko udawało się nawet znaleźć pracę lub w jakikolwiek sposób im pomóc, albo mieli bardzo małą emeryturę, albo (częściej) jej w ogóle nie mieli — a ci niepełnosprawni, którzy nie mieli współczujących krewnych, byli zmuszani żebrać na ulicach, cicho prosząc o jałmużnę obok sklepów i placów. Po powrocie z wojny zauważyli jak podle zostali potraktowani, na piersiach mieli ordery i medale za obronę ojczyzny a ojczyzna im nie pomogła. Zamiast pomagać inwalidom wojennym, postanowiono po prostu pozbyć się ich ponieważ „psuli pogląd na szczęście socjalistyczne”. Dlatego od 1946 r. zaczęto tych ludzi wyłapywać i wywozić poza tereny miasta. Szkoły z internatem, do których wysyłano osoby niepełnosprawne, podlegały Ministerstwu Spraw Wewnętrznych i najbardziej przypominały struktury gułagu. Byłym żołnierzom zabierano książeczki wojskowe, dowody osobiste i paszporty (nie były to paszporty, umożliwiające wyjazd za granice lecz paszporty uprawniające do przemieszczania się w granicach ZSRR). Same instytucje były zamknięte, nie było programów rehabilitacyjnych, nie było odpowiedniej opieki dla osób niepełnosprawnych, a już i tak skromna treść została splądrowana przez personel, krótko mówiąc, jedynym zadaniem tych instytucji było jak najszybsze wysłanie „niechcianych ludzi” do grobu. Jednym z miejsc wypędzenia „niepotrzebnych ludzi” była wyspa Wałaam. Ogólnie rzecz biorąc, było ich kilkadziesiąt, ale Wałaam był prawdopodobnie jednym z najbardziej znanych — zwłaszcza dlatego, że artyści przyjeżdżali do ludzi, którzy byli tam wysyłani i robili rysunki — tak, żeby przynajmniej pozostała z nich jakaś pamięć.
Holokaust.
Główny artykuł: "Holokaust"
Żydzi.
Termin Holocaust jest używany głównie w stosunku do ludobójstwa około 6 milionów europejskich Żydów podczas II wojny światowej. Martin Gilbert szacuje, że ofiarami Holocaustu było 5,7 miliona (78%) z 7,3 milionowej populacji Żydów w okupywanej przez Niemców Europie. Liczbę ofiar śmiertelnych wśród Żydów szacuje się na 4,9 do 5,9 miliona. Zaliczamy do nich:
Nieżydowskie ofiary Holokaustu.
Niektórzy badacze uważają, że określenie Holocaust powinno odnosić się także do innych ludzi zabitych przez Niemców.
Japońskie zbrodnie wojenne.
Suma ofiar śmiertelnych drugiej wojny światowej zawiera także ofiary japońskich zbrodni wojennych.
Wielka Brytania.
Doroczny raport Komisji Grobów Wojennych Wspólnoty Narodów (CWGC) z lat 2014–2015 stanowi źródło wiedzy na temat ilości poległych po stronie brytyjskiej. Opiera się on na przeprowadzonych przez komisję badaniach, mających na celu zidentyfikowanie i upamiętnienie żołnierza brytyjskiego.

</doc>
<doc id="3836553" url="https://pl.wikipedia.org/wiki?curid=3836553" title="Lista amerykańskich senatorów ze stanu Floryda">
Lista amerykańskich senatorów ze stanu Floryda

Lista amerykańskich senatorów ze stanu Floryda – senatorzy wybrani ze stanu Floryda.
Stan Floryda został włączony do Unii 3 marca 1845 roku. Posiada prawo do mandatów senatorskich 1. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="3836555" url="https://pl.wikipedia.org/wiki?curid=3836555" title="Szumlany">
Szumlany

Szumlany (ukr. Шумляни) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836559" url="https://pl.wikipedia.org/wiki?curid=3836559" title="PW-9">
PW-9



</doc>
<doc id="3836560" url="https://pl.wikipedia.org/wiki?curid=3836560" title="Boeing PW-9">
Boeing PW-9



</doc>
<doc id="3836561" url="https://pl.wikipedia.org/wiki?curid=3836561" title="Boeing FB">
Boeing FB



</doc>
<doc id="3836563" url="https://pl.wikipedia.org/wiki?curid=3836563" title="Waga (Ukraina)">
Waga (Ukraina)

Waga (ukr. Вага) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836565" url="https://pl.wikipedia.org/wiki?curid=3836565" title="Wolica (rejon podhajecki)">
Wolica (rejon podhajecki)

Wolica (ukr. Волиця) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836566" url="https://pl.wikipedia.org/wiki?curid=3836566" title="Dubok (obwód grodzieński)">
Dubok (obwód grodzieński)

Dubok (biał. i ros. Дубок) – wieś na Białorusi, w obwodzie grodzieńskim, w rejonie ostrowieckim, w sielsowiecie Gierwiaty.
Położenie.
Wieś położona na lewym brzegu Wilejki. Na północ od Duboka leżą Andrzejowce, na wschodzie – Oszmianiec, na południu – Nowosiółki, na zachodzie – Bohdaniszki i Stara Rudnia.
Historia.
W XIX w. folwark Dubok znajdował się na granicy powiatów oszmiańskiego i wileńskiego w guberni wileńskiej oraz na granicy między dialektami ruskimi i litewskimi.
W okresie międzywojennym folwark Dubok (Dubek) należał do gminy Gierwiaty w powiecie wileńsko-trockim województwa wileńskiego II RP.

</doc>
<doc id="3836568" url="https://pl.wikipedia.org/wiki?curid=3836568" title="Jan VIII Ksifilinos">
Jan VIII Ksifilinos

Jan VIII Ksifilinos, gr. Ιωάννης Η΄ Ξιφιλίνος – ekumeniczny patriarcha Konstantynopola w latach 1064–1075.
Życiorys.
Pochodził z Trapezuntu. Był patriarchą Konstantynopola od 1 stycznia 1064 do 2 sierpnia 1075 r. Autor rozpraw filozoficznych. Jest też autorem Żywota św. Eugeniusza z Trapezuntu.

</doc>
<doc id="3836569" url="https://pl.wikipedia.org/wiki?curid=3836569" title="Zastawcze">
Zastawcze

Zastawcze (ukr. Заставче; hist. "Zastawcze ad Zawałów") – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836573" url="https://pl.wikipedia.org/wiki?curid=3836573" title="Leon Styppes">
Leon Styppes

Leon Styppes, gr. Λέων Στυππῆς (zm. w styczniu 1143) – ekumeniczny patriarcha Konstantynopola w latach 1134–1143.
Życiorys.
Był patriarchą Konstantynopola od maja 1134 do stycznia 1143 r. Wcześniej pełnił funkcję prezbitera kościoła Hagia Sophia.

</doc>
<doc id="3836574" url="https://pl.wikipedia.org/wiki?curid=3836574" title="Konstantyn IV Chliaren">
Konstantyn IV Chliaren

Konstantyn IV Chliaren, gr. Κωνσταντίνος Δ΄ Χλιαρηνός (zm. w maju 1157) – ekumeniczny patriarcha Konstantynopola w latach 1154–1157.
Życiorys.
Był patriarchą Konstantynopola od listopada 1154 do końca maja 1157 r.

</doc>
<doc id="3836575" url="https://pl.wikipedia.org/wiki?curid=3836575" title="Jabłonówka (obwód tarnopolski)">
Jabłonówka (obwód tarnopolski)

Jabłonówka () – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836577" url="https://pl.wikipedia.org/wiki?curid=3836577" title="Pascal Siakam">
Pascal Siakam

Pascal Siakam (ur. 2 kwietnia 1994 w Duala) – kameruński koszykarz występujący na pozycji silnego skrzydłowego, aktualnie zawodnik Toronto Raptors.
Życiorys.
Pochodzi z największego miasta w Kamerunie, Duala. Jego talent został odkryty podczas jednego z obozów koszykarskich organizowanych przez Luca Mbah A Moute. W wieku 16 lat przeniósł się do Stanów Zjednoczonych, żeby rozwinąć swoje koszykarskie umiejętności. Uczęszczał przez rok do God's Academy w Lewisville. W rozgrywkach uniwersyteckich reprezentował Uniwersytet Stanu Nowy Meksyk. Po dwóch latach gry w NCAA Siakam został wybrany z 27. numerem draftu 2016 przez Toronto Raptors. 22 grudnia 2022 roku zdobył 52 punkty przeciwko New York Knicks, ustanawiając swój nowy rekord kariery.

</doc>
<doc id="3836581" url="https://pl.wikipedia.org/wiki?curid=3836581" title="Katastrofa na jeziorze Gardno">
Katastrofa na jeziorze Gardno



</doc>
<doc id="3836582" url="https://pl.wikipedia.org/wiki?curid=3836582" title="Zaturzyn">
Zaturzyn

Zaturzyn (ukr. Затурин) – wieś na Ukrainie, w obwodzie tarnopolskim, w rejonie podhajeckim.

</doc>
<doc id="3836583" url="https://pl.wikipedia.org/wiki?curid=3836583" title="Daphné (1915)">
Daphné (1915)

Daphné (Q108) – francuski oceaniczny okręt podwodny z czasów I wojny światowej i okresu międzywojennego, druga jednostka typu "Diane". Została zwodowana 25 października 1915 roku w stoczni Arsenal de Cherbourg, a ukończono ją w lipcu 1916 roku. Okręt służył w Marine nationale do 1935 roku.
Projekt i dane taktyczno–techniczne.
„Daphné” zamówiona została na podstawie programu rozbudowy floty francuskiej z 1912 roku. Okręt zaprojektował inż. Jean Simonot, tworząc mniejszą wersję swojego poprzedniego projektu "Gustave Zédé".
„Daphné” była średniej wielkości dwukadłubowym oceanicznym okrętem podwodnym. Długość całkowita wynosiła 68 metrów, szerokość 5,53 metra i zanurzenie 3,72 metra. Wyporność w położeniu nawodnym wynosiła 633 tony, a w zanurzeniu 891 ton. Okręt napędzany był na powierzchni przez dwa dwusuwowe silniki Diesla Sulzer o łącznej mocy 1800 koni mechanicznych (KM). Napęd podwodny zapewniały dwa silniki elektryczne Sabathé o łącznej mocy 1400 KM. Dwuśrubowy układ napędowy pozwalał osiągnąć prędkość 17 węzłów na powierzchni i 11,5 węzła w zanurzeniu. Zasięg wynosił 2500 Mm przy prędkości 10 węzłów w położeniu nawodnym oraz 130 Mm przy prędkości 5 węzłów pod wodą.
Okręt wyposażony był w 10 wyrzutni torped kalibru 450 mm (cztery wewnętrzne na dziobie, dwie na rufie oraz cztery zewnętrzne), z łącznym zapasem 12 torped oraz działo pokładowe kal. 75 mm. Załoga okrętu składała się z 4 oficerów oraz 39 podoficerów i marynarzy.
Budowa i przebieg służby.
„Daphné” zbudowana została w Arsenale w Cherbourgu. Stępkę okrętu położono w grudniu 1912 roku, został zwodowany 25 października 1915 roku, a ukończono go w lipcu 1916 roku. Nazwa okrętu nawiązywała do mitologicznej nimfy greckiej – Dafne. Jednostka otrzymała numer burtowy Q108.
Po wojnie okręt poddano modernizacji, m.in. skrócono czas zanurzania i zainstalowano nowy peryskop. „Daphné” pełniła służbę do lutego 1935 roku, kiedy została skreślona z listy floty.

</doc>
<doc id="3836586" url="https://pl.wikipedia.org/wiki?curid=3836586" title="Wellington de Queiroz Vieira">
Wellington de Queiroz Vieira

Wellington de Queiroz Vieira (ur. 11 lipca 1968 w Tocantinópolis) – brazylijski duchowny katolicki, biskup Cristalândii od 2017. 
Życiorys.
8 grudnia 1996 otrzymał święcenia kapłańskie i został inkardynowany do diecezji Tocantinópolis. Był m.in. dyrektorem szkoły w Xambioá, proboszczem kilku parafii w Araguaínie, ekonomem diecezjalnym oraz audytorem w sądzie biskupim.
16 listopada 2016 papież Franciszek mianował go biskupem-prałatem prałatury terytorialnej Cristalândia. Sakry biskupiej udzielił mu 4 lutego 2017 abp Pedro Brito Guimarães.
10 lipca 2019 po podniesieniu prałatury do rangi diecezji, został jej pierwszym biskupem.

</doc>
<doc id="3836587" url="https://pl.wikipedia.org/wiki?curid=3836587" title="Kiki Caron">
Kiki Caron



</doc>
<doc id="3836588" url="https://pl.wikipedia.org/wiki?curid=3836588" title="Dzika rzeka">
Dzika rzeka



</doc>
<doc id="3836590" url="https://pl.wikipedia.org/wiki?curid=3836590" title="Brandon de Wilde">
Brandon de Wilde



</doc>
<doc id="3836591" url="https://pl.wikipedia.org/wiki?curid=3836591" title="NAMI">
NAMI

NAMI (ros. НАМИ, wcześniej NATI - ros. НАТИ) – radziecki, następnie rosyjski instytut badawczo rozwojowy przemysłu samochodowego i silnikowego.
Historia.
Początki instytutu wywodzą się z powołanego w 1918 roku Naukowego Laboratorium Samochodowego (NAŁ). W 1920 roku przekształcono go w NAMI - Naukowy Instytut Samochodowo-silnikowy ("Naucznyj awtomotornyj institut" - Научный автомоторный институт, НАМИ). W 1932 roku przemianowano go na NATI - Naukowy Instytut Samochodowo-traktorowy ("Naucznyj awtotraktornyj institut" - Научный автотракторный институт, НАТИ).
W 1946 roku od NATI oddzielono część zajmującą się traktorami, w związku z czym powrócono do nazwy NAMI, obecnie rozwijanej jako Naukowo-badawczy Instytut Samochodowy i Samochodowo-silnikowy ("Nauczno-issledowatielskij awtomobilnyj i awtomotornyj institut" - Научно-исследовательский автомобильный и автомоторный институт). Część zajmująca się traktorami została podporządkowana Ministerstwu Rolniczego Przemysłu Maszynowego i pozostała przy skrócie NATI, oznaczającym teraz Naukowo-badawczy Instytut Traktorowy (Научно-исследовательский тракторный институт).

</doc>
<doc id="3836593" url="https://pl.wikipedia.org/wiki?curid=3836593" title="Dominique Guigbile">
Dominique Guigbile

Dominique Banlène Guigbile (ur. 30 grudnia 1962 w Kpandéntangue-B) – togijski duchowny katolicki, biskup Dapaong od 2017.
Życiorys.
30 grudnia 1992 otrzymał święcenia kapłańskie i został inkardynowany do diecezji Dapaong. Pracował głównie jako duszpasterz parafialny, był też m.in. rektorem diecezjalnego seminarium (1993–1996) oraz wikariuszem biskupim ds. koordynacji duszpasterstwa diecezjalnego (2003–2016).
15 listopada 2016 papież Franciszek mianował go biskupem diecezji Dapaong. 4 lutego 2017 przyjął sakrę biskupią z rąk kard. Philippe Ouédraogo, zaś następnego dnia uroczyście objął urząd ordynariusza.

</doc>
<doc id="3836596" url="https://pl.wikipedia.org/wiki?curid=3836596" title="Jodańce">
Jodańce



</doc>
<doc id="3836597" url="https://pl.wikipedia.org/wiki?curid=3836597" title="Christine Caron">
Christine Caron

Christine "Kiki" Caron (ur. 10 lipca 1948) – francuska pływaczka. Srebrna medalistka olimpijska z Tokio.
Brała udział w dwóch igrzyskach olimpijskich (IO 64, IO 68). Specjalizowała się w stylu grzbietowym i w 1964 zdobyła srebro na dystansie 100 metrów tym stylem, wyprzedziła ją jedynie Amerykanka Cathy Ferguson. W 1966 na tym samym dystansie została mistrzynią Europy, wcześniej – w 1964 – pobiła na tym dystansie swój jedyny rekord świata. Zdobyła czternaście tytułów mistrzyni Francji. W 1968 była, jako pierwsza kobieta, chorążym reprezentacji Francji podczas ceremonii otwarcia igrzysk. Jej starsza siostra Annie także była pływaczką i olimpijką (z Rzymu z 1960).
Próbowała swych sił jako aktorka, występując m.in. w "Le lys de mer" w 1969. W 2005 została uhonorowana Legią Honorową. W 1998 została przyjęta do International Swimming Hall of Fame.

</doc>
<doc id="3836600" url="https://pl.wikipedia.org/wiki?curid=3836600" title="Wieża Garzes">
Wieża Garzes

Wieża Garzes (, ), znana też jako Wieża św. Marcina (, ) – była to wieża strażnicza zbudowana w Mġarr na Gozo przez Zakon Joannitów w latach 1605–1607. Była nazwana na cześć Martina Garzez, Wielkiego Mistrza Zakonu, który sfinansował jej budowę, jakkolwiek wykonano ją po jego śmierci. Wieża została zburzona w połowie XIX wieku.
Podłoże inwestycji.
W okresie od XV do XVII wieku Gozo, na równi z Maltą oraz innymi terenami przybrzeżnymi nad Morzem Śródziemnym, było narażone na ataki piratów berberyjskich. Port Mġarr był zazwyczaj używany przez piratów do zaopatrzenia się w wodę oraz do wypadów rabunkowych na pobliskie nadbrzeżne tereny. Najgorszy atak miał miejsce w lipcu 1551 roku, kiedy siły Imperium Osmańskiego, wspomagane przez piratów, próbowały bezskutecznie zdobyć Maltę. Napastnicy wylądowali więc na Gozo, zdobyli Cittadellę i wzięli prawie całą populację wyspy, w liczbie 5–6 tys., w niewolę (z wyjątkiem jednego zakonnika, ok. 40 starszych mieszkańców oraz ok. 300 innych, którym udało się zbiec i ukryć). Jeńcy zostali załadowani na tureckie statki w porcie Mġarr.
Już we wcześniejszym okresie, zanim atak nastąpił, były przedstawiane propozycje budowy wieży, ochraniającej port Mġarr i Kanał Gozo. W roku 1418 mieszkańcy wystosowali petycję z prośbą budowy wieży, lecz bez skutku. W roku 1599 wojskowy inżynier Giovanni Rinaldini sporządził raport, w którym jasno przedstawił, że wieża jest potrzebna na tym terenie, aby zapobiegać w przyszłości takim atakom. Rządzący w tym czsie Wielki Mistrz Martin Garzez zgodził się z tym raportem i zdecydował się osobiście pokryć koszty budowy strażnicy. Przeznaczył 12 000 skudów na budowę wieży, lecz zmarł w roku 1601, przed jej rozpoczęciem.
Wieża.
Budowa wieży rozpoczęła się w roku 1605, cztery lata po śmierci jej fundatora. W roku 1607 była wciąż w trakcie budowy. Wieża stała na cyplu, pomiędzy Wied il-Kbir i Wied Biljun. Wieża miała kilka dział ustawionych na dachu, który posiadał równomiernie rozłożone strzelnice po każdej z jego stron.
W połowie XVIII wieku planowano zbudować "enceinte" z bastionami, lecz do realizacji projektu nigdy nie doszło. W końcu, po przeciwnej stronie portu, zbudowany został Fort Chambray.
Wieża posiadała małą kaplicę, wpierw pod wezwaniem św. Katarzyny ze Sieny, później św. Marcina, która miała być używana przez czterech członków miejscowej formacji obronnej, stacjonujących w wieży, lecz była też dostępna dla ogółu. Z czasem stała się nieoficjalną kaplicą parafialną dla społeczności z pobliskich wiosek.
W roku 1848, po 243 latach użytkowania, wieża została zburzona. Materiał kamieniarski z niej pochodzący został użyty do budowy mostu łączącego Mġarr i Nadur. Na miejscu, gdzie stała wieża zbudowany został hotel Mġarr, aktualnie zamknięty.
Dziedzictwo.
Chociaż wieża już nie istnieje, ciągle zajmuje ważne miejsce w historii Malty. Była ona pierwszą wieżą strażniczą zbudowaną przez Zakon. Następca Garzesa, Alof de Wignacourt, zbudował później szereg dużych wież strażniczych (określanych czasem mianem małych fortów), znanych jako wieże Wignacourta. Inni Wielcy Mistrzowie zbudowali mniejsze wieże strażnicze – wieże Lascarisa i wieże de Redina.
Od czasu zburzenia wieży Garzes, najstarszą wieżą ciągle stojącą na Malcie jest wieża Wignacourt w Saint Paul's Bay, zbudowana w roku 1610. Najstarszą wieżą na Gozo jest, zbudowana w roku 1650, wieża Xlendi (wieża w Marsalforn została zbudowana wcześniej, w roku 1616, lecz zawaliła się około roku 1715).

</doc>
<doc id="3836605" url="https://pl.wikipedia.org/wiki?curid=3836605" title="Johannesthal">
Johannesthal



</doc>
<doc id="3836609" url="https://pl.wikipedia.org/wiki?curid=3836609" title="Jołcza">
Jołcza



</doc>
<doc id="3836615" url="https://pl.wikipedia.org/wiki?curid=3836615" title="1 Korpus Zmechanizowany (ZSRR)">
1 Korpus Zmechanizowany (ZSRR)

1 Korpus Zmechanizowany () – wyższy związek taktyczny wojsk zmechanizowanych Armii Czerwonej.
I formowanie.
Korpus sformowany w Leningradzkim Okręgu Wojskowym. Formowanie korpusu zaczęto 9 czerwca 1940 roku. Siedzibą dowództwa korpusu był Psków. Dowództwo Korpusu sformowany na bazie 20 Ciężkiej Brygady Czołgów im. S. M. Kirowa.
Wyposażenie.
W czerwcu 1941 służbę w korpusie pełniło 32 527 żołnierzy i oficerów. Obsadzone było 60 – 80% etatowego stanu oficerów oraz 70 – 92% etatowego stanu podoficerów.
Na dzień 22 czerwca 1941 na wyposażeniu korpusu było:
II formowanie.
Drugie formowanie 2 Korpusu Zmechanizowanego nastąpiło 8 września 1942 roku na bazie 27 Korpusu Pancernego.
Skład.
Na dzień 21.09.1942 na wyposażeniu korpusu było:

</doc>
<doc id="3836616" url="https://pl.wikipedia.org/wiki?curid=3836616" title="Malaca conquistada (epos)">
Malaca conquistada (epos)

Malaca conquistada (pol. "Malakka zdobyta") - epos portugalskiego poety barokowego Francisca de Sá de Meneses. Poemat został wydany w 1634 roku. Utwór ten ma kompozycję typową dla wielkiej epiki XVI i XVII wieku. Składa się z dwunastu ksiąg i liczy 1333 strof oktawowych, czyli w sumie 10 664 wersy. Opowiada o zdobyciu miasta Malakka, leżącego nad strategiczną cieśniną o tej samej nazwie, przez Portugalczyków, dowodzonych przez Afonsa de Albuquerque. Omawiane zdarzenia miały miejsce w 1511 roku. Epos przyniósł poecie sławę. Jego figura jest jedną z ośmiu otaczających postument pomnika Luísa de Camõesa w Lizbonie.. Omawiany poemat wymienia się w jednym rzędzie z dziełami Gabriela Pereiry de Castro ("Ulisseja, czyli założenie Lizbony"), Vasca Mouzinha de Quevedo ("Afonso Africano"), Jerónima Corte-Reala ("Katastrofa Sepulvedy") i samego Camõesa ("Luzjady").

</doc>
<doc id="3836619" url="https://pl.wikipedia.org/wiki?curid=3836619" title="Tomasz Giewartowski">
Tomasz Giewartowski

 
Tomasz Tadeusz Józef Giewartowski (ur. 6 sierpnia 1866, zm. ?) – pułkownik piechoty Wojska Polskiego.
Życiorys.
4 stycznia 1919 roku został przyjęty do Wojska Polskiego z byłych Korpusów wschodnich i byłej armii rosyjskiej, z zatwierdzeniem posiadanego stopnia podpułkownika ze starszeństwem z 27 stycznia 1915 roku, i otrzymał z dniem 23 grudnia 1918 roku przydział do Dywizji Litewsko-Białoruskiej.
22 maja 1920 roku został zatwierdzony z dniem 1 kwietnia 1920 roku w stopniu pułkownika, w piechocie, w grupie oficerów byłych Korpusów wschodnich i byłej armii rosyjskiej. Był wówczas dowódcą Powiatu Etapowego Sokółka.
24 marca 1921 roku otrzymał przeniesienie z Głównej Stacji Zbornej w Warszawie do Dowództwa Okręgu Etapowego „Równe” na stanowisko dowódcy z przydziałem ewidencyjnym do 72 Pułku Piechoty. 1 czerwca 1921 roku pełnił służbę na stanowisku dowódcy Pododcinka Kordonowego Nr III Dubno, a jego oddziałem macierzystym był nadal 72 pp.
26 października 1923 roku Prezydent RP Stanisław Wojciechowski zatwierdził go w stopniu pułkownika. Na emeryturze mieszkał w Siedlcach. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „w dyspozycji dowódcy Okręgu Korpusu Nr I”.

</doc>
<doc id="3836620" url="https://pl.wikipedia.org/wiki?curid=3836620" title="Aušra Maldeikienė">
Aušra Maldeikienė

Aušra Maldeikienė (ur. 4 czerwca 1958 w Połądze) – litewska ekonomistka, publicystka, nauczyciel akademicki i polityk, posłanka na Sejm Republiki Litewskiej, deputowana do Parlamentu Europejskiego IX kadencji.
Życiorys.
W 1976 ukończyła szkołę średnią w Wilnie, a w 1982 studia z ekonomii politycznej na Moskiewskim Uniwersytecie Państwowym. W 1987 na tej samej uczelni została kandydatem nauk ekonomicznych, później została doktorem nauk społecznych. W 2007 uzyskała magisterium z religioznawstwa na Uniwersytecie Wileńskim.
Od 1982 do 1990 pracowała jako wykładowczyni ekonomii politycznej na litewskich uczelniach. W 1990 zajęła się dziennikarstwem, początkowo w ramach dziennika „Lietuvos rytas”. W latach 1993–1997 odpowiadała za dział komunikacji w banku Vilniaus bankas, następnie do 2000 była redaktorem działu gospodarczego agencji prasowej Baltic News Service. W 1999 powróciła do działalności akademickiej jako wykładowczyni Uniwersytetu Wileńskiego. W latach 2001–2013 była również nauczycielką ekonomii w jezuickiej szkole średniej w Wilnie.
Była działaczką Partii Liberalno-Demokratycznej, w 2009 kandydowała do Parlamentu Europejskiego z listy Partii Demokracji Obywatelskiej. W 2015 z ramienia nowo powstałego ugrupowania Litewska Lista uzyskała mandat radnej miejskiej Wilna. W wyborach w 2016 została wybrana do Sejmu Republiki Litewskiej, w okręgu jednomandatowym pokonała długoletnią posłankę Związku Ojczyzny Viliję Aleknaitė-Abramikienė.
W 2019 z ramienia komitetu wyborczego sygnowanego swoim nazwiskiem uzyskała mandat eurodeputowanej IX kadencji.
Żona ekonomisty i polityka Eugenijusa Maldeikisa, matka polityka Matasa Maldeikisa.

</doc>
<doc id="3836621" url="https://pl.wikipedia.org/wiki?curid=3836621" title="Beborn Beton">
Beborn Beton

Beborn Beton – niemiecki zespół synthpop powstały w 1989 roku w Essen i Kolonii. Słowo Beborn nie oznacza nic istotnego, natomiast Beton odpowiada polskiemu znaczeniu, a pochodzi od miejskiego otoczenia w jakim wyrastali członkowie zespołu.
Historia.
Zespół Beborn Beton został założony w roku 1989 przez dwóch wieloletnich przyjaciół i miłośników muzyki Stefana Tillmanna i Michaela B Wagnera. Początkowo ich twórczość była bardzo mocno inspirowana zespołami lat osiemdziesiątych, zespół rozszerzał i modernizował muzykę swoich ówczesnych idoli. Krótko po tym jak Till i Michael połączyli siły, zespół zaczął tworzyć swoje własne przedsięwzięcia. W tym celu do składu dołączyli swojego byłego kolegę szkolnego Stefana Netschio, który przyjął na siebie rolę wokalu wiodącego. W ten sposób grupa była gotowa do tworzenia swej własnej muzyki. Pierwsze wydania na taśmach (lata 1989-1992) kompilacjach (od 1991) oraz liczne występy na żywo szybko przyniosły zespołowi popularność i dużą grupę fanów.
W roku 1993 grupa wydała debiutancki album zespołu zatytułowany "Tybalt." Płyta była kompilacją utworów, jakie odniosły największy sukces w dotychczasowej trzyletniej historii zespołu i została bardzo dobrze przyjęta na scenie muzyki elektronicznej. Dwa lata później ukazuje się kolejny album "Concrete Ground". W roku 1996 ze względu na różnice muzyczne w oczekiwaniach wytwórni zespół zmienia producenta na Strange Ways Records i wydaje przełomowy album "Nightfall" zawierający klubowy przebój "Im Innern Einer Frau". Zmiana ta okazała się słuszną decyzją, gdyż sukces płyty wielokrotnie przekroczył oczekiwania zespołu. Rok później ukazuje się następna płyta "Truth," bardziej melancholijna w odbiorze.
Kolejny album "Rückkehr zum Eisplaneten" ukazuje się w roku 2000. Zawiera remiksy utworów Beborn Beton wykonywane przez takich wykonawców jak Covenant, Camouflage, Neuroticfish i Daniel Myer z zespołu Haujobb, jak również remiksy wykonywane przez Beborn Beton. W maju 2002 roku album ten ukazał się w Stanach Zjednoczonych nakładem WTII Records wzbogacony dodatkowymi remiksami jako podwójne CD, jest to pierwsza publikacja zespołu w Stanach Zjednoczonych. Wydaniu towarzyszyło czterotygodniowe tournée w 15 miastach, od wschodniego (Miami) do zachodniego (Seattle) wybrzeża USA.
Po dziewięciu latach od ostatnich wydań zespół nagrał w 2015 roku nowy album "A Worthy Compensation" a 9 września 2016 roku ukazała się najnowsza EP zespołu "She Cried" zawierająca remiksy ich utworów wykonane przez takich artystów jak Daniel Myer z zespołu Covenant czy Val Solo ze S.P.O.C.K.
Zespół często koncertował na dużych festiwalach muzycznych, takich jak Wave Gotik Treffen (2003, 2006, 2015). W Polsce zespół wystąpił 23 kwietnia 2016 w warszawskiej Progresji w ramach Warsaw Dark Electro Festival 2016 (Spring Edition).

</doc>
<doc id="3836622" url="https://pl.wikipedia.org/wiki?curid=3836622" title="Helmich van Tweenhuysen II">
Helmich van Tweenhuysen II

Helmich van Thweenhuysen II (Twenhuysen, Thwenhusen, Twechusen, Iwenhusen) (ur. 1598/1604 w Amsterdamie, zm. 7 marca 1673 w Gdańsku) – holenderski malarz, w latach 1640/1645–1673 czynny w Gdańsku; identyfikowany z Monogramistą HvT.
Rodzina i życie.
Prawdopodobne są dwie daty urodzin Thweenhuysena: 5 kwietnia 1598, w Ronde Lutherse Kerk w Amsterdamie zostało ochrzczone dziecko pod imieniem Helmich van Thweenhuysen. Jest możliwe, że dziecko umarło i w 1604 nastąpił chrzest kolejnego dziecka pod tym samym imieniem i tych samych rodziców. Helmich van Thweenhuysen II pochodził z luterańskiej rodziny zamieszkałej w Zwolle: jego ojcem był Helmich van Tweenhuysen I (zmarły w 1626), burmistrz miasta Zwolle a matką Maria van Ceulen. Jego wuj, Lambert Tweenhuysen (1567–1625), był prominentnym amsterdamskim merchantem, współzałożycielem kupieckiej Spółki Nowe Niderlandy (Nieuw-Nederland Compagnie) i Spółki Północnej (Noordsche Compagnie) oraz pionierem w handlu z rdzennymi mieszkańcami Ameryki Północnej, w holenderskiej kolonii Nowe Niderlandy. Helmich van Thweenhuysen II miał brata Arenta, który również był gdańskim malarzem i prawdopodobnie jego obywatelem. 
W 1640, według Alfreda von Wurzbacha lub w 1645, Helmich van Thweenhuysen II przeniósł się do Gdańska, o czym poświadczają ryciny Jeremiasza Falcka z tego okresu, wykonane według obrazów Thwenhuysena: "Portret Heweliusza" z około 1640 oraz "Autoportret" Thwenhuysena opatrzony łacińskim epigramem Falcka dedykowanym malarzowi. Lech Borusewicz uważa wcześniejszą datę za bardziej prawdopodobną. Opiera się na zachowanych dokumentach źródłowych, w których wspomina się o kimś o tym samym nazwisku (lub nim samym) w odniesieniu do zakupu, od Christiana Tempskiego, 8 VIII 1625 roku, trzeciego domu na Polankach w Oliwie. Zmarł w 1673 roku i został pochowany w kościele św. Piotra i Pawła w Gdańsku.
Twórczość.
Prawdopodobnie był uczniem Rembrandta (wg Johann Bernoulli); prof. dr hab. Teresa Grzybkowska w portrecie Heweliusza zauważyła wpływy stylu Antoona van Dycka; według Lecha Borusewicza mógł być uczniem kogoś znającego warsztat Rembrandta. Specjalizował się w portretach. Obecnie znanych jest pięć obrazów Thweenhuysena, choć był malarzem płodnym. Słownik Thieme-Beckera wymienia prace "Portret Heweliusza" i "Autoportret" (na podstawie rycin Jeremiasza Falcka) oraz dwie inne prace; w zbiorach Davida d’Orville (zm. w Amsterdamie 1 września 1699 roku) znajdowało się 9 lub 10 obrazów Thweenhuysena, w tym "Portret Żyda", dwa (popiersia), "Chłopczyk", dwa popiersia, "Dwaj mężczyźni" , dwa portrety popiersiowe umiesz­czane na kominku.
Pięcioma znanymi dziś obrazami, którym autorstwo przypisuje się Thweenhuysenowi są:

</doc>
<doc id="3836629" url="https://pl.wikipedia.org/wiki?curid=3836629" title="Neofit I (patriarcha Konstantynopola)">
Neofit I (patriarcha Konstantynopola)

Neofit I, gr. Νεόφυτος Α' (ur. ok. 1070, zm. 1153) – ekumeniczny patriarcha Konstantynopola w okresie od października do listopada 1153.

</doc>
<doc id="3836630" url="https://pl.wikipedia.org/wiki?curid=3836630" title="Brut">
Brut

Brut – epos średniowiecznego angielskiego poety Layamona. Zawiera on celtyckie legendy, między innymi o dawnych władcach, królu Arturze i królu Learze. Utwór składa się z około szesnastu tysięcy wersów, skomponowanych zgodnie z zasadami wiersza aliteracyjnego. Został oparty na wcześniejszym dziele Wace'a z Jersey, a pośrednio na kronice Geoffreya z Monmouth. Poemat jest uważany za jeden z najlepszych zabytków wczesnego stadium języka średnioangielskiego. Znaczenie poematu wynika z faktu, że zapoczątkował on tradycję celtycką, a w szczególności arturiańską, w literaturze języka angielskiego. Nawiązywali do niej później między innymi William Szekspir ("Król Lear") i Alfred Tennyson ("Ginewra").

</doc>
<doc id="3836633" url="https://pl.wikipedia.org/wiki?curid=3836633" title="Aix-Villemaur-Pâlis">
Aix-Villemaur-Pâlis

Aix-Villemaur-Pâlis – gmina we Francji, w regionie Grand Est, w departamencie Aube. Została utworzona 1 stycznia 2016 roku z połączenia trzech wcześniejszych gmin: Aix-en-Othe, Palis oraz Villemaur-sur-Vanne. Siedzibą gminy została miejscowość Aix-en-Othe. W 2013 roku populacja wyżej wymienionych gmin wynosiła 3584 mieszkańców.

</doc>
<doc id="3836635" url="https://pl.wikipedia.org/wiki?curid=3836635" title="NHS">
NHS



</doc>
<doc id="3836638" url="https://pl.wikipedia.org/wiki?curid=3836638" title="Gość Wiadomości">
Gość Wiadomości

Gość Wiadomości – polski program publicystyczny nadawany od 16 listopada 2016 na antenie TVP Info i w Internecie w serwisie vod.tvp.pl, stanowiący uzupełnienie głównego wydania "Wiadomości".
Charakterystyka programu.
Program jest kontynuacją głównego wydania "Wiadomości" w formie rozmowy z zaproszonym gościem lub gośćmi o najważniejszym temacie dnia. Program prowadzony jest przez tego prezentera, który danego dnia prowadził Wiadomości o 19.30.
W latach 2013–2016 o tej samej porze po "Wiadomościach" nadawany był program Dziś wieczorem.
12 maja 2019 roku program otrzymał nowe logo i oprawę graficzną.

</doc>
<doc id="3836640" url="https://pl.wikipedia.org/wiki?curid=3836640" title="Val de Lambronne">
Val de Lambronne

Val de Lambronne – gmina we Francji, w regionie Oksytania, w departamencie Aude. Została utworzona 1 stycznia 2016 roku z połączenia dwóch wcześniejszych gmin: Caudeval oraz Gueytes-et-Labastide. Siedzibą gminy została miejscowość Caudeval. W 2013 roku populacja wyżej wymienionych gmin wynosiła 2501 mieszkańców. 
Zabytki.
Zabytki w miejscowości posiadające status Monument historique:

</doc>
<doc id="3836643" url="https://pl.wikipedia.org/wiki?curid=3836643" title="Araukana">
Araukana

Araukana (hiszp. "La Araucana") – szesnastowieczny hiszpański epos bohaterski autorstwa Alonsa de Ercilla y Zúñiga. Dzieło powstawało w latach 1569–89. Utwór opowiada o podboju Chile przez hiszpańskich konkwistadorów. Poemat składa się z trzech części. Został napisany oktawą (po hiszpańsku octava real). 
Poemat Alonsa de Ercilla y Zúñiga uważany jest za arcydzieło literatury hiszpańskiej, a zarazem za pierwszy utwór literatury chilijskiej.
Przekład.
Na język polski dwie części poematu przełożył strofą oryginału Czesław Ratka.

</doc>
<doc id="3836644" url="https://pl.wikipedia.org/wiki?curid=3836644" title="Ursula Haubner">
Ursula Haubner

Ursula Haubner (ur. 22 grudnia 1945 w Goisern) – austriacka polityk, nauczycielka i samorządowiec, parlamentarzystka, w latach 2005–2007 minister polityki społecznej, od 2004 do 2005 przewodnicząca Wolnościowej Partii Austrii (FPÖ). Siostra Jörga Haidera.
Życiorys.
W latach 1963–1965 kształciła się w Berufspädagogische Akademie w Innsbrucku, po czym pracowała jako nauczycielka. Zaangażowała się w działalność polityczną w ramach Wolnościowej Partii Austrii, od 1986 do 2000 kierowanej przez jej brata. W 1989 została przewodniczącą FPÖ w Bad Hall, a w 1998 w powiecie Steyr-Land. Od 1994 pełniła funkcję wiceprzewodniczącej partii w Górnej Austrii. W 2000 weszła w skład zarządu federalnego, a od 2003 do 2004 była sekretarzem generalnego swojego ugrupowania.
Od 1991 do 2003 działała w samorządzie miejskim w Bad Hall. W 1996 objęła mandat posłanki do landtagu tego kraju związkowego. W latach 1997–2003 zasiadała w regionalnym rządzie, odpowiadając w nim za środowisko, sprawy kobiet i ochronę konsumentów. W lutym 2003 została sekretarzem stanu w resorcie polityki społecznej w rządzie federalnym kierowanym przez ludowca Wolfganga Schüssela. Od stycznia 2005 do stycznia 2007 sprawowała w tym gabinecie urząd ministra polityki społecznej i spraw konsumentów.
W 2004 Ursula Haubner objęła funkcję przewodniczącej Wolnościowej Partii Austrii. Pełniła ją do kwietnia 2005, gdy wraz z bratem i grupą działaczy FPÖ odeszła do nowo powołanego Sojuszu na rzecz Przyszłości Austrii. Została wówczas przewodniczącą sojuszu w Górnej Austrii. W wyborach w 2006 i 2008 uzyskiwała mandat posłanki do Rady Narodowej, w której zasiadała do 2013.

</doc>
<doc id="3836645" url="https://pl.wikipedia.org/wiki?curid=3836645" title="Ariel Nahuelpan">
Ariel Nahuelpan



</doc>
<doc id="3836646" url="https://pl.wikipedia.org/wiki?curid=3836646" title="Niekodujące RNA">
Niekodujące RNA



</doc>
<doc id="3836651" url="https://pl.wikipedia.org/wiki?curid=3836651" title="Wolfgang Plagge">
Wolfgang Plagge

Wolfgang Antoine Marie Plagge (ur. 23 sierpnia 1960 w Oslo) – norweski pianista, kompozytor i pedagog.
Urodził się w Norwegii w rodzinie holenderskiej. Zaczął grać na fortepianie w wieku 4 lat. Był cudownym dzieckiem. Debiutował w wieku 12 lat grając recital w Auli Uniwersyteckiej w Oslo (Universitetets Aula). Studiował w Wyższej Szkole Muzycznej w Hamburgu. Występował jako solista z wieloma orkiestrami w kraju i za granicą. 
Nagrał też m.in. wszystkie utwory Henryka Wieniawskiego razem ze skrzypkiem Piotrem Janowskim w norweskiej wytwórni płytowej "2L Records".
Skomponował ponad 130 kompozycji od muzyki liturgicznej do symfonicznej, poprzez utwory fortepianowe i kameralne.
Jest profesorem w Wyższej Szkole Muzycznej w Oslo (Norges musikkhøgskole).

</doc>
<doc id="3836652" url="https://pl.wikipedia.org/wiki?curid=3836652" title="Czesław Ratka">
Czesław Ratka

Czesław Ratka (ur. 1952) – polski inżynier elektronik, tłumacz literatury pięknej. Ukończył Politechnikę Śląską. Przełożył szesnastowieczny hiszpański epos, uważany za chilijski epos narodowy, "Araukana" Alonsa de Ercilla y Zúñiga. Utwór ten przedstawia dzieje wojny, jaką hiszpańscy konkwistadorzy toczyli z indiańskim plemieniem Araukanów (Mapuczów). Za ten przekład otrzymał w 2013 roku Nagrodę Instytutu Cervantesa w Polsce za Tłumaczenie Literackie. Oprócz tego przetłumaczył relację Alvara Núñeza Cabezy de Vaca zatytułowaną "Naufragios", która opowiada o wyprawie na Florydę, jaka miała miejsce w 1527 roku. Z trzystu uczestników ekspedycji przeżyło ją tylko czterech.

</doc>
