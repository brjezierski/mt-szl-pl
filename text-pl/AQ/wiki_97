<doc id="3843195" url="https://pl.wikipedia.org/wiki?curid=3843195" title="Eero Hirvonen">
Eero Hirvonen

Eero Hirvonen (ur. 30 stycznia 1996 w Laukaa) – fiński dwuboista klasyczny, brązowy medalista mistrzostw świata juniorów.
Kariera.
Po raz pierwszy na arenie międzynarodowej Hirvonen pojawił się 17 grudnia 2013 roku w Soldier Hollow, gdzie w zawodach Pucharu Kontynentalnego zajął 39. miejsce w zawodach metodą Gundersena. W lutym 2014 roku wystartował na mistrzostwach świata juniorów w Val di Fiemme, gdzie był osiemnasty sprincie. Na rozgrywanych rok później mistrzostwach świata juniorów w Ałmaty był między innymi piętnasty w Gundersenie i czwarty w sztafecie. Najlepsze wyniki osiągnął jednak na mistrzostwach świata juniorów w Râșnovie w 2016 roku, gdzie w sztafecie zdobył złoty medal, a w Gundersenie był czwarty.
W Pucharze Świata zadebiutował 6 marca 2015 roku w Lahti, zajmując 33. miejsce w Gundersenie. Pierwsze pucharowe punkty wywalczył blisko rok później, 19 lutego 2016 roku w tej samej miejscowości, zajmując 25. miejsce w tej samej konkurencji. Sezon 2015/2016 zakończył na 56. pozycji w klasyfikacji generalnej. Pierwszy raz w czołowej dziesiątce zawodów Pucharu Świata znalazł się 26 listopada 2016 roku w Ruce, gdzie był czwarty w Gundersenie. Walkę o podium przegrał tam z Norwegiem Jørgenem Gråbakiem o 2,5 s. Na początku 2017 roku, 7 stycznia, podczas zawodów w Lahti po raz pierwszy stanął na podium zawodów pucharowych, zajmując drugie miejsce. Przegrał tam tylko z Niemcem Erikiem Frenzelem o 4,1 s. Było to jego jedyne podium w sezonie 2016/2017, który ukończył na ósmym miejscu w klasyfikacji generalnej. W sezonie 2017/2018 pięciokrotnie stawał na podium: dwukrotnie był drugi i trzykrotnie trzeci. W klasyfikacji generalnej był tym razem szósty.
W 2017 roku wystartował na mistrzostwach świata w Lahti. Zajął tam piąte miejsce w sztafecie, siódme w sprincie drużynowym, dziewiąte indywidualnie na normalnej skoczni, a rywalizację indywidualną na dużym obiekcie zakończył na 21. pozycji. Na rozgrywanych rok później igrzyskach olimpijskich w Pjongczangu był szósty w sztafecie, podobnie jak w obu konkurencjach indywidualnych.

</doc>
<doc id="3843200" url="https://pl.wikipedia.org/wiki?curid=3843200" title="José Gabriel López Antuñano">
José Gabriel López Antuñano

José Gabriel López Antuñano (ur. 1949 w Madrycie) – hiszpański profesor dramaturgii i nauk o teatrze, dziennikarz oraz krytyk teatralny.
Życiorys.
Uzyskał doktorat filologii romańskiej na uniwersytecie w Oviedo. Obecnie jest profesorem zwyczajnym dramaturgii i nauk o teatrze na Wyższej Szkole Sztuki Dramatycznej Kastylii i Leon w Valladolid (od 2006); dyrektorem i wykładowcą sztuk teatralnych na Uniwersytecie Międzynarodowym de La Rioja (od 2014) oraz wykładowcą teatru i sztuk scenicznych na Uniwersytecie Complutense w Madrycie od 2012.
Członek komisji akademickiej programu doktorskiego studiów teatralnych Instytutu Teatru Madryckiego (Instituto de Teatro Madrid – ITEM) Uniwersytetu Complutense w Madrycie (od 2013); członek Międzynarodowego Stowarzyszenia Krytyków Teatralnych (od 2003) oraz Stowarzyszenia Dyrektorów Sceny Hiszpańskiej (Asociación de Directores de Escena de España - ADE).
W latach 2004-2010 pracował jako konsultor Festiwalu Kontakt w Toruniu a w latach 2015-2016 przy realizacji spektaklu "Hiszpańska noc z Carmen Zarzuela Show" we Wrocławiu. Współpracował także z teatrolożką Anną Galas-Kosil przy wstępnej adaptacji dramaturgicznej tekstów "Balladyny" Juliusza Słowackiego i "Hija del aire" Pedro Calderóna de la Barca, do spektaklu "Córki powietrza. Sen Balladyny" ("Hijas del aire. El sueño de Balladyna") w przekładzie i adaptacji Marty Eloy Cichockiej, którego premiera odbyła się w Teatrze im. Jana Kochanowskiego w Opolu 16 marca 2019 roku. Przygotował również adaptację i prace dramaturgiczne w filmie "Reinar después de morir", autorstwa Luisa Véleza de Guevary, którego premiera miała miejsce w Compañía Nacional de Teatro Clásico w Teatro de la Comedia w Madrycie, 10 stycznia 2020 roku. Współpracował także przy adaptacji i pracy dramaturgicznej w "Dom Juan, les morts ne sont pas les morts", na podstawie tekstu Andrés de Claramonte, wcześniej przypisywanego Tirso de Molina, "El burlador de Sevilla" lub "El convidado de piedra", której premiera odbyła się w teatrze Instytutu Francuskiego Wybrzeża Kości Słoniowej w Abidżanie 4 grudnia 2020 roku.

</doc>
<doc id="3843203" url="https://pl.wikipedia.org/wiki?curid=3843203" title="Kaplica ewangelicka w Trzycieżu">
Kaplica ewangelicka w Trzycieżu

Kaplica ewangelicka w Trzycieżu – ewangelicka kaplica cmentarna w Trzycieżu, w kraju morawsko-śląskim w Czechach, położona na miejscowym cmentarzu.
Historia.
Pierwsza kaplica została wybudowana na cmentarzu w Trzycieżu w 1860 roku. Posiadała wieżę, w której umieszczony został dzwon o wadze 117 kilogramów. W 1970 roku postanowiono o jej generalnym remoncie, jednak była w na tyle złym stanie, że zdecydowano się na jej rozebranie i budowę nowej. Kaplica została zaprojektowana przez architekta G. Nowaka w stylu szwajcarskim. Zamiast wieży posiada wysoki, betonowy pylon, na szczycie którego umieszczono dzwon. Kaplica została oddana do użytku 10 października 1972 roku. 
W 2010 roku kaplica przeszła remont. Odnowiono jej fasadę, pylon obłożono piaskowcem oraz zainstalowano nowy dzwon.
Początkowo administratorem budynku był Zbór Śląskiego Kościoła Ewangelickiego Augsburskiego Wyznania w Ligotce Kameralnej, obecnie jest on własnością gminy Trzycież.

</doc>
<doc id="3843204" url="https://pl.wikipedia.org/wiki?curid=3843204" title="Penelopides">
Penelopides



</doc>
<doc id="3843205" url="https://pl.wikipedia.org/wiki?curid=3843205" title="Penelopides panini">
Penelopides panini



</doc>
<doc id="3843212" url="https://pl.wikipedia.org/wiki?curid=3843212" title="DzU">
DzU



</doc>
<doc id="3843221" url="https://pl.wikipedia.org/wiki?curid=3843221" title="Dicerca">
Dicerca

Dicerca – rodzaj chrząszczy z rodziny bogatkowatych i podrodziny Chrysochroinae. Obejmuje 46 opisanych gatunków. Zamieszkuje Holarktykę. Larwy są saproksylofagami. Dorosłe osobniki latają w ciepłe, słoneczne dni.
Morfologia.
Chrząszcze o ciele w obrysie owalnym, wydłużonym, silnie zwężonym ku tyłowi. Ubarwienie od miedzianego i mosiężnego, przez matowy brąz po czerń. Niekiedy występuje zielonkawy połysk. Głowa płaska lub z lekkim wciskiem, o powierzchni pomarszczonej i krótkim, wykrojonym nadustku. Czułki mają człony piłkowane od czwartego wzwyż. Poprzeczne przedplecze ma łukowato wyciętą przednią krawędź i podwójnie falistą krawędź tylną. Wydłużone pokrywy mają zwykle ogoniasto przedłużone wierzchołki. Zapiersie ma delikatny rowek przez środek. Uda dwóch początkowych par odnóży silniej nabrzmiałe niż tylne. Tylna para z biodrami silnie rozszerzonymi pośrodku i wyraźnie dłuższymi niż w innych parach goleniami.
Larwy cechuje matowa płytka grzbietowa ze znakiem w kształcie odwróconego „V” oraz ostatni segment ciała pozbawiony pary twardych wyrostków. Przynajmniej u części gatunków występują pozostałości odnóży.
Biologia i ekologia.
Larwy tych bogatkowatych żerują w bieli i twardzieli martwych drzew lub martwych części drzew żyjących. Tylko u "D. pugionata" odnotowano drążenie w drewnie wyglądającym na zdrowe. Owady dorosłe są aktywne w ciepłe, słoneczne dni. U wielu gatunków osobniki dorosłe hibernują u podstawy pni i pod kłodami. Cykl życiowy u "D. berolinensis" w Europie Środkowej trwa 3 do 7 lat.
Rozprzestrzenienie.
Rodzaj holarktyczny. W krainie nearktycznej występuje 27 gatunków, z czego 3 w Meksyku, a 24 na północ od niego. Z terenu Polski wykazano 6 gatunków: "D. aenea", "D. alni", "D. berolinensis", "D. furcata", "D. herbstii" i "D. moesta", przy czym rekord dotyczący "D. herbstii" jest wątpliwy. "D. moesta" jest objęty w Polsce ścisłą ochroną gatunkową.
Taksonomia.
Takson ten wprowadzony został w 1839 roku przez Johanna Friedricha von Eschscholtza. Gatunkiem typowym wyznaczono "Buprestis aenea".
Należy tu 46 opisanych gatunków:

</doc>
<doc id="3843225" url="https://pl.wikipedia.org/wiki?curid=3843225" title="Paleta ładunkowa">
Paleta ładunkowa



</doc>
<doc id="3843227" url="https://pl.wikipedia.org/wiki?curid=3843227" title="Michael Page">
Michael Page

Michael Owen Page (ur. 23 września 1938) – amerykański jeździec sportowy. Trzykrotny medalista olimpijski.
Sukcesy odnosił we Wszechstronnym Konkursie Konia Wierzchowego. Brał udział w trzech igrzyskach olimpijskich (IO 60, IO 64, IO 68), na dwóch zdobywał medale w drużynowym konkursie WKKW. W 1964 startował na koniu "The Grasshopper" i wywalczył srebro, reprezentację USA tworzyli ponadto Kevin Freeman i Michael Plumb. W 1968 startował na koniu "Foster" i także zajął drugie miejsce, partnerowali mu ponownie Plumb i James Wofford. Trzeci swój olimpijski medal wywalczył zajmując trzecie miejsce w konkursie indywidualnym. Był wielokrotnym medalistą igrzysk panamerykańskich: w 1959 był pierwszy indywidualnie i drugi w drużynie, w 1963 zwyciężył w obu konkursach, w 1967 zwyciężył w drużynie i był trzeci indywidualnie.

</doc>
<doc id="3843232" url="https://pl.wikipedia.org/wiki?curid=3843232" title="Ansten Samuelstuen">
Ansten Samuelstuen

Ansten Samuelstuen (ur. 7 maja 1929 w Brøttum, zm. 18 sierpnia 2012 w Greeley) – norweski i amerykański skoczek narciarski, dwukrotny olimpijczyk (1960 i 1964), trzykrotny mistrz Stanów Zjednoczonych (1957, 1961 i 1962), czterokrotny mistrz Ameryki Północnej (1954, 1955, 1957 i 1964), trener skoków narciarskich.
Życie prywatne.
Urodził się 7 maja 1929 w Norwegii jako syn Petera Samuelstuena i Laury Sæther. Dorastał i uczęszczał do szkoły w rodzinnym mieście, Brøttum. W 1949 roku został członkiem Norweskich Sił Powietrznych, a w latach 1950–1951 odbył służbę w bazie wojskowej w Cheyenne, w której szkolił się w zakresie elektroniki i telekomunikacji. Po powrocie do Norwegii odbył służbę wojskową.
W 1954 wyemigrował do Stanów Zjednoczonych, gdzie poślubił Joyce Stehlik i miał z nią syna, Petera, urodzonego w 1955 w Boulder. Na początku swojej kariery sportowej występował w zawodach jako Norweg. W 1957 otrzymał amerykańskie obywatelstwo i zaczął startować w barwach Stanów Zjednoczonych.
Przebieg kariery.
W 1958 uczestniczył w mistrzostwach świata w narciarstwie klasycznym i zajął w konkursie skoków 54. miejsce w gronie 61 startujących zawodników. Dwukrotnie wziął udział w zimowych igrzyskach olimpijskich – w 1960 roku w Squaw Valley i w 1964 roku w Innsbrucku. W konkursie skoków w 1960 zajął siódme miejsce i był najlepszym zawodnikiem spoza Europy. Cztery lata później w zawodach zajął 24. miejsce na skoczni normalnej i 33. na skoczni dużej.
W sezonie 1963/1964 wziął udział we wszystkich konkursach 12. Turnieju Czterech Skoczni. Najwyższą lokatę osiągnął w pierwszych zawodach, rozegranych 29 grudnia w Oberstdorfie, kiedy był 34. W łącznej klasyfikacji zajął 49. miejsce. W latach 1952–1964 kilkukrotnie brał udział w zawodach w ramach festiwalu w Holmenkollen. Dwukrotnie uplasował się w czołowej dziesiątce konkursów – w 1956 roku był piąty, a w 1960 siódmy.
Trzykrotnie został mistrzem Stanów Zjednoczonych w skokach narciarskich. Dokonał tego w 1957 w Berlinie w stanie New Hampshire, w 1961 w Brattleboro w stanie Vermont i w 1962 w Cary w stanie Illinois. Ponadto cztery razy został mistrzem Ameryki Północnej – w 1954, 1955, 1957 i 1964.
W 1951 oddając skok na odległość 316 stóp ustanowił rekord Stanów Zjednoczonych i jednocześnie rekord Ameryki Północnej w długości skoku narciarskiego. W 1962 poprawił również rekord długości skoku w Kanadzie, osiągając 262 stopy. Został tym samym pierwszym skoczkiem w historii, który był jednocześnie rekordzistą Stanów Zjednoczonych i Kanady.
Po zakończeniu startów w zawodach wciąż rekreacyjnie uprawiał skoki narciarskie, ponadto został trenerem drużyny skoczków narciarskich z Uniwersytetu w Denver. Z zespołem tym pracował w latach 1965–1966.
W 2009 został członkiem Narciarskiej Galerii Sław w Stanach Zjednoczonych.

</doc>
<doc id="3843233" url="https://pl.wikipedia.org/wiki?curid=3843233" title="Anstein Samuelstuen">
Anstein Samuelstuen



</doc>
<doc id="3843237" url="https://pl.wikipedia.org/wiki?curid=3843237" title="Mario Seidl">
Mario Seidl

Mario Seidl (ur. 8 grudnia 1992) – austriacki dwuboista klasyczny, brązowy medalista igrzysk olimpijskich i trzykrotny medalista mistrzostw świata, zwycięzca Letniego Grand Prix 2018.
Kariera.
Po raz pierwszy na arenie międzynarodowej Seidl pojawił się 3 marca 2007 roku w Toblach, gdzie w zawodach juniorskich zajął 12. miejsce w zawodach metodą Gundersena. W 2010 roku wystartował na mistrzostwach świata juniorów w Hinterzarten, gdzie był dwunasty sprincie i dziewiąty w sztafecie. Jeszcze dwukrotnie startował na imprezach tego cyklu, najlepszy wynik osiągając na mistrzostwach świata juniorów w Otepää, gdzie był siódmy w sprincie.
W Pucharze Świata zadebiutował 3 lutego 2012 roku w Val di Fiemme, zajmując 36. miejsce w zawodach Penalty Race. Pierwsze pucharowe punkty wywalczył blisko rok później, 15 grudnia 2012 roku w Ramsau, zajmując 12. miejsce w Gundersenie. Sezon 2012/2013 zakończył na 24. pozycji w klasyfikacji generalnej. Pierwszy raz w czołowej dziesiątce zawodów Pucharu Świata znalazł się 9 lutego 2013 roku w Ałmaty, gdzie był piąty w Gundersenie. Pierwsze podium wywalczył podczas próby przedolimpijskiej 4 lutego 2017 roku w Pjongczangu, kończąc rywalizację w Gundersenie na drugiej pozycji. Rozdzielił tam Niemców: Johannesa Rydzeka i Fabiana Rießle. Dzień później na tej samej skoczni zajął trzecie miejsce. W klasyfikacji generalnej sezonu 2016/2017 był szósty. W kolejnym sezonie jeden raz stanął na podium, 10 marca 2018 roku w Oslo był trzeci. Sezon zakończył na 11. miejsce w klasyfikacji końcowej oraz trzecim w klasyfikacji najlepszych skoczków.
W 2017 roku, wspólnie z Bernhardem Gruberem, Paulem Gerstgraserem i Philippem Orterem zdobył brązowy medal w sztafecie. Był też między innymi czwarty w Gundersenie na dużej skoczni, gdzie w walce o medal lepszy o 4,4 sekundy okazał się François Braud z Francji. Brązowy medal w sztafecie zdobył także na igrzyskach olimpijskich w Pjongczangu. W startach indywidualnych zajął trzynaste miejsce na dużym obiekcie.

</doc>
<doc id="3843238" url="https://pl.wikipedia.org/wiki?curid=3843238" title="CasaPound">
CasaPound

CasaPound Italia, CPI – włoski ruch narodowo-rewolucyjny i neofaszystowski, założony 27 grudnia 2003 roku przez Gianluca Iannone, wokalistę Zetazeroalfa, będącego oficjalnym zespołem muzycznym ruchu.
Historia.
W nocy z 26 na 27 grudnia 2003 roku grupa włoskich działaczy nacjonalistycznych pod wodzą Gianluca Iannone zajęła sześciopiętrową kamienicę przy Via Napoleone III w Rzymie, w której następnie założyli skłot pod nazwą CasaPound, nazwany tak na cześć amerykańskiego poety i przyjaciela Mussoliniego, Ezry Pounda. W budynku zostały zorganizowane mieszkania dla ponad 20 rodzin, ponadto powstała sala konferencyjna, studio nagrań, biblioteka oraz siłownia. Pod wpływem aktywności grupy idee organizowania niezależnych nacjonalistycznych centrów kulturalnych w opuszczonych budynkach stały się inspiracją do podobnych działań na terenie całych Włoch.
Po nieudanej próbie współpracy z partią Ruch Socjalny – Trójkolorowy Płomień, w czerwcu 2008 roku dokonano oficjalnej rejestracji ruchu jako stowarzyszenie CasaPound Italia. Liczba członków wynosi około 4 tysiące.
Ideologia.
Ruch CasaPound odrzuca rasizm oraz islamofobię, powołując się przy tym m.in. na autorytet Mussoliniego. Jego członkowie są określani jako „faszyści trzeciego millenium”.
Przywódca CasaPound określa wprost swoje ugrupowanie jako faszystowskie.
Działalność.
Ruch prowadzi aktywną działalność społeczną – poza udostępnianiem mieszkań dla włoskich rodzin, działacze CasaPound organizowali m.in. misje humanitarne do Birmy z pomocą dla Karenów, czy Kenii. Swą pomoc oferują również sierotom oraz samotnym matkom, prowadzą kampanię prorodzinną pod hasłem „Tempo di essere Madri” (wł. "Czas być matką"), linię telefoniczną z darmowymi poradami prawnymi ("Dillo to CasaPound" – powiedz to CasaPound), radio internetowe „Radio Bandiera Nera” (Radio Czarna Flaga). Ponadto działacze CPI prowadzą liczne księgarnie i strony internetowe.
Z inicjatywy CasaPound powstało wiele klubów sportowych z różnych dziedzin. Są to m.in. drużyny piłki nożnej, rugby, hokeja czy nawet spadochroniarskie, a także klub wypraw górskich „La Muvra” i klub motocyklowy „Scudere 7punto1”.
CPI łącznie posiada na terenie Włoch 4 skłoty. Działacze stowarzyszenia prowadzą również działalność polityczną, m.in. w 2016 roku zdobyli trzy mandaty do rady miejskiej Bolzano.
Symbolika.
CasaPound posługuje się symbolem stylizowanego żółwia z motywem czterech strzał zwróconych grotami do środka na skorupie. Żółw symbolizuje główny postulat ruchu, tj. prawo każdej włoskiej rodziny do posiadania własnego domu, zaś strzały - wspólną pracę na rzecz społeczeństwa.
Młodzieżówka CasaPound "Blocco Studentesco" używa znaku błyskawicy wpisanej w okrąg, symbolu Brytyjskiej Unii Faszystów.
Powiązania międzynarodowe.
CPI współpracuje m.in. z Narodowym Odrodzeniem Polski oraz Niklotem.

</doc>
<doc id="3843241" url="https://pl.wikipedia.org/wiki?curid=3843241" title="ORP Flaming">
ORP Flaming

ORP Flaming – polski trałowiec bazowy z okresu zimnej wojny, jeden z serii dwunastu okrętów projektu "206F", przebudowany w latach 2000–2001 na niszczyciel min proj. "206FM". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 5 maja 1966 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 27 września tego roku. Jednostka, oznaczona numerem burtowym 621, służyła początkowo w 13. Dywizjonie Trałowców 9. Flotylli Obrony Wybrzeża w Helu, a po jej likwidacji w 2006 roku została przyporządkowana do 8. Flotylli Obrony Wybrzeża. ORP „Flaming” czterokrotnie wchodził w skład stałych zespołów obrony przeciwminowej NATO i uczestniczył w wielu międzynarodowych manewrach oraz ćwiczeniach, neutralizując niebezpieczne pozostałości po II wojnie światowej na wodach polskich i obcych. Intensywnie eksploatowany okręt został wycofany ze służby w grudniu 2020 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kal. 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, budowa prototypu (przyszłego „Orlika”) kosztowała 80 mln zł, a koszt seryjnego okrętu wyniósł 65,5 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat.
ORP „Flaming” zbudowany został w Stoczni im. Komuny Paryskiej w Gdyni (numer stoczniowy 206F/9). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 7 stycznia, a zwodowany został 5 maja 1966 roku. Trałowiec otrzymał tradycyjną dla polskich okrętów minowych nazwę pochodzącą od ptaka. Matką chrzestną jednostki była Joanna Tor-Miszczak.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery o powierzchni 1,7 m² każdy, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt miał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się początkowo z 49 osób – 5 oficerów, 16 podoficerów i 28 marynarzy.
Służba.
Służba jako trałowiec (1966–1999).
ORP „Flaming” został wcielony do służby w Marynarce Wojennej 27 września 1966 roku. Okręt z oznaczeniem burtowym 621 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu, a jego pierwszym dowódcą został kpt. mar. Marian Kazubek. Sygnałem wywoławczym jednostki był SQWB. Zadaniem okrętu było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej. 10 września 1967 roku na pokładzie trałowca gościł prezydent Francji Charles de Gaulle. W 1968 roku ORP „Flaming” odbył pierwszą zagraniczną wizytę, zawijając do Bałtyjska.
Na początku lat 70. ORP „Flaming” należał do III grupy 13. Dywizjonu Trałowców (wraz z „Tukanem” i „Pelikanem”). W 1970 roku jednostka brała udział w ćwiczeniach o kryptonimie Reda 70. W dniach 27 lipca – 1 sierpnia 1972 roku zespół okrętów MW (OORP „Flaming”, „Warszawa”, „Głogów”, „Cedynia”, „Groźny” i zbiornikowiec Z-5) pod dowództwem wiceadm. Ludwika Janczyszyna złożył wizytę w Leningradzie. W 1972 roku „Flaming” zdobył tytuł najlepszego okrętu III rangi 9. Flotylli Obrony Wybrzeża oraz Marynarki Wojennej. W 1973 roku okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 651. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 676. Do pierwotnego oznaczenia (621) okręt powrócił w połowie 1978 roku. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83. W 1988 roku „Flaming” uczestniczył w ćwiczeniach Nysa-Odra ’88.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-206. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT. Wymieniono też zużyte jednostki napędowe Fiata, montując sześciocylindrowe silniki wysokoprężne Sulzer 6AL25/30 o maksymalnej mocy 1700 KM (nominalnie 1100 KM przy 750 obr./min).
W 1994 roku ORP „Flaming” wziął udział w przeprowadzonych na polskich wodach ćwiczeniach Passex. Od 6 do 18 czerwca 1995 roku jednostka (wraz z bliźniaczymi trałowcami OORP „Tukan”, „Czajka” i „Mewa”, okrętem podwodnym „Wilk” i okrętami rakietowymi „Hutnik” i „Metalowiec”) uczestniczyła w międzynarodowych ćwiczeniach sił morskich NATO Baltops ’95. Od 14 do 16 września 1996 roku ORP „Flaming” wraz z niszczycielami min: belgijskimi „Lobelia” i „Primula” oraz holenderskim „Zierikzee” oraz polskimi trałowcami „Czajka”, „Mewa” i „Śniardwy” uczestniczył w poszukiwaniu i niszczeniu min na torach wodnych w Zatoce Gdańskiej. Na początku października 1996 roku okręt uczestniczył w międzynarodowych ćwiczeniach Partnerstwa dla Pokoju Cooperative Venture ’96 (z OORP „Lech” i „Kaszub”).
19 maja 1998 roku okręt unieszkodliwił zlokalizowaną w gdyńskim awanporcie przez pogłębiarkę minę denną z okresu II wojny światowej. Pod koniec maja „Flaming” uczestniczył w największych w tym roku ćwiczeniach sił morskich RP pod kryptonimem Rekin’98.
20 lutego 1999 roku okręt wziął udział w neutralizacji niewybuchów odnalezionych w pobliżu mola w Gdyni-Orłowie.
Przebudowa na niszczyciel min.
W lutym 2000 roku „Flaming” został wycofany ze służby i poddany konwersji na niszczyciel min proj. "206FM", która trwała od marca 2000 roku do czerwca 2001 roku. Projekt modernizacji opracowano w Stoczni Marynarki Wojennej w Gdyni i tam też przeprowadzono prace. Przebudowie uległa większość pomieszczeń i struktura wewnętrzna kadłuba, podzielonego od tej pory na 10 przedziałów wodoszczelnych. Wymieniono część poszycia, a okręt zyskał całkowicie nową, większą nadbudówkę, komin i trójnożny maszt. W nadbudówce znalazły miejsce m.in. główne stanowisko dowodzenia, a także dwuprzedziałowa komora dekompresyjna szczecińskiej firmy Aquaticus, przeznaczona dla nowych członków załogi – płetwonurków. Zamiast trzech stanowisk działek kal. 25 mm zamontowano jeden dwulufowy zestaw rakietowo-artyleryjski kalibru 23 mm ZU-23-2MR Wróbel II i pozbawiono okręt zrzutni bomb głębinowych, natomiast pozostawiono dwie poczwórne wyrzutnie rakiet Strzała-2M. Tory minowe okrętu zostały przystosowane do zabierania zamiennie: 12 min typu OS, 12 min typu MMD-1, 12 min typu MMD-2 lub 6 min typu OD. Zmodernizowano też wyposażenie przeciwminowe, które prócz trału kontaktowego MT-2W (z przecinakami wybuchowymi Boforsa) stanowiły: trał elektromagnetyczny TEM-PE-2MA i australijski trał akustyczny AAG, a także dwa pojazdy podwodne Ukwiał (zaprojektowane i zbudowane na Politechnice Gdańskiej). Zmianom uległo też wyposażenie radioelektroniczne, które składało się od tej pory z systemów wspomagania dowodzenia Pstrokosz i Bełtwa, radaru nawigacyjnego Decca Bridge Master, radaru obserwacji ogólnej CRM-200, stacji radiolokacyjnej SHL-100MA, holowanej stacji radiolokacyjnej SHL-200 Flaming B, systemu dokładnej nawigacji Jemiołuszka i systemu rozpoznawczego swój-obcy Supraśl. Na okręcie znalazły się także: zestaw cyfrowych map ECDIS firmy FIN Skog, radiostacje HF i UHF firmy Rohde&amp;Schwarz, żyrokompas światłowodowy firmy C.Plath, log dopplerowski firmy STN Atlas i rozgłośnia ogólnookrętowa MORS. Zamontowano też zestaw 6 wyrzutni celów pozornych WNP81/9 Jastrząb, wymieniono agregaty prądotwórcze na polskie ZP 125 i dokonano remontu silników. W odróżnieniu od pozostałych przebudowanych okrętów proj. "206FM", „Flaminga” wyposażono w norweski ster strumieniowy firmy Brunvoll (na dziobie) i niemiecki pędnik azymutalny firmy Schottel (na rufie), kontrolowane przez polski system dynamicznego pozycjonowania szczecińskiej firmy Autocomp. Ważną z punktu widzenia ochrony środowiska modyfikacją było zamontowanie nowej oczyszczalni ścieków oraz zbiorników oleju odzyskanego i wód zaolejonych a także odsalacza wody morskiej. Zainstalowanie nowego wyposażenia spowodowało wzrost wyporności pełnej do 507 ton i zwiększenie liczebności załogi do 54 osób. Koszt modernizacji okrętu wyniósł ok. 40 mln zł.
Służba jako niszczyciel min (2001–2020).
22 czerwca 2001 roku nastąpiło ponowne wcielenie okrętu do służby, w obecności ministra obrony narodowej Bronisława Komorowskiego. Dowódcą okrętu był wówczas kpt. mar. Włodzimierz Kułagin. 25 września załoga okrętu wsparta przez płetwonurków–minerów dokonała neutralizacji dwóch pocisków artyleryjskich kal. 130 mm odnalezionych na dnie Zatoki Gdańskiej. W dniach 24–30 października okręt wraz z bliźniaczą „Czajką” uczestniczył w międzynarodowych ćwiczeniach Passex. W październiku i listopadzie 2001 roku zespół sił przeciwminowych MW (OORP „Flaming”, „Czajka”, „Mielno”, „Resko”, „Drużno”, „Wigry” i „Śniardwy”) wziął udział w oczyszczaniu z niebezpiecznych elementów poligonu morskiego między Ustką a Wickiem Morskim przed planowanymi na przyszły rok manewrami sił morskich NATO pod kryptonimem Strong Resolve 2002.
W dniach 1–15 marca 2002 roku w Polsce i Norwegii odbyły się manewry sił morskich NATO pod kryptonimem Strong Resolve 2002, w których wzięło udział ponad 100 okrętów. W ćwiczeniach przeprowadzonych na Morzu Norweskim, Morzu Północnym i Bałtyku Polskę reprezentowało 14 jednostek, w tym ORP „Flaming”. Od 22 kwietnia do 10 maja „Flaming” pod dowództwem kpt. mar. Włodzimierza Kułagina wraz z „Czajką” wzięły udział w zorganizowanych w Cieśninach Duńskich ćwiczeniach Blue Game 2002. Od 26 do 28 czerwca okręt wraz z niszczycielem min „Willemstad” wziął udział w polsko-holenderskich ćwiczeniach obrony przeciwminowej w Zatoce Gdańskiej. W dniach 25–30 listopada OORP „Flaming”, „Mewa” i „Czajka” uczestniczyły na polskich wodach w międzynarodowych ćwiczeniach Passex.
W styczniu 2003 roku ORP „Flaming” został przydzielony do Stałego Zespołu Obrony Przeciwminowej NATO MCMForNorth. 2 kwietnia okręt wziął udział w neutralizacji lotniczej miny dennej zlokalizowanej w pobliżu wejścia do portu w Gdyni. Od 15 do 17 kwietnia jednostka wzięła udział w międzynarodowych ćwiczeniach przeciwminowych MCM SQNEX na Bałtyku Południowym (polską flotę reprezentowały także OORP „Gopło” i „Wdzydze”). Od 8 do 28 maja „Flaming” przebywał w Zeebrugge, przechodząc w tamtejszym ośrodku Mine Countermeasures Vessels Operational Training egzamin mający potwierdzić jego gotowość do działania w zespołach NATO. 24 lipca jednostka zneutralizowała trzy niemieckie pociski kal. 203 mm, zalegające w pobliżu wejścia do portu w Gdańsku. W dniach 16 sierpnia – 5 września okręt uczestniczył w działaniach zespołu MCMForNorth, operując na Atlantyku, Morzu Północnym i Cieśninach Duńskich (jednostka powróciła do kraju 6 października).
W dniach 20–21 kwietnia 2004 roku okręt przeprowadził operację likwidacji min i torped z okresu II Wojny Światowej, spoczywających na dnie Zatoki Puckiej na południe od Juraty oraz na południe od Kuźnicy. Od 24 maja do 2 czerwca ORP „Flaming” brał udział w operacji NATO pod kryptonimem MC OPEST – likwidacji niebezpiecznych drugowojennych pozostałości zalegających w Zatoce Fińskiej u wybrzeży Estonii. W dniach 4–24 września OORP „Flaming” i „Czajka” uczestniczyły u wybrzeży Litwy w operacji przeciwminowej Open Spirit 2004.
Od 9 do 19 maja 2005 roku ORP „Flaming” wziął udział w ćwiczeniach przeciwminowych MCM SQNEX, przeprowadzonych na Bałtyku z udziałem 14 okrętów z siedmiu państw NATO (polską marynarkę reprezentowały ponadto OORP „Czajka”, „Gopło” i „Śniardwy”). W dniach 2–3 sierpnia okręt wraz z grupą płetwonurków-minerów z 9. Flotylli Obrony Wybrzeża na wysokości Redłowa zneutralizował ćwiczebną torpedę kal. 533 mm z okresu II wojny światowej. Między 2 a 12 września „Flaming” wziął udział w przeprowadzonych u wybrzeży Łotwy międzynarodowych ćwiczeniach sił obrony przeciwminowej Open Spirit 2005, podczas których 19 okrętów z 13 państw uczestniczyło w niszczeniu min, torped i innych niebezpiecznych pozostałości po II wojnie światowej. W dniach 11–18 listopada wchodzący w skład Stałego Zespołu Sił Obrony Przeciwminowej NATO (SNMCMG1) okręt uczestniczył na Bałtyku Południowym w międzynarodowych ćwiczeniach Passex.
Na przełomie 2005 i 2006 roku na jednostce zdemontowano wyrzutnie celów pozornych Jastrząb. Od końca marca do 7 kwietnia 2006 roku OORP „Flaming”, „Gen. K. Pułaski” i „Kondor” wzięły udział w największych organizowanych w Europie Północnej przez NATO manewrach pod kryptonimem Brilliant Mariner 2006, w których uczestniczyło 80 okrętów z 20 państw. 7 sierpnia okręt (pod dowództwem kmdr. ppor. Cezarego Gnozy) rozpoczął 3-miesięczną misję w SNMCMG1, zakończoną 27 października. W czerwcu 2006 roku w związku z likwidacją 9. Flotylli Obrony Wybrzeża „Flaming” wraz z całym 13. Dywizjonem Trałowców została przeniesiona do Gdyni, wchodząc od tej pory w skład 8. Flotylli Obrony Wybrzeża. W dniach 4–12 września jednostka wraz z bliźniaczą „Czajką” wzięła udział w przeprowadzonych na wodach Zatoki Fińskiej międzynarodowych ćwiczeniach Open Spirit 2006. We wrześniu i październiku „Flaming” uczestniczył w ćwiczeniach zespołu SNMCMG1 o kryptonimach Passex i Amber Sea. 15 grudnia w porcie wojennym w Gdyni okręt obchodził jubileusz 40-lecia służby w Marynarce Wojennej. W 2007 roku na okręcie zainstalowano system automatycznej identyfikacji statków AIS. 6 listopada 2007 roku OORP „Flaming”, „Mewa”, „Gopło” i „Mamry” uczestniczyły w przeprowadzonych na Bałtyku międzynarodowych ćwiczeniach sił obrony przeciwminowej MCM SQNEX (wzięły w nich udział także okręty łotewskie „Virsaitis” i „Viesturs” oraz litewski „Kuršis”).
W 2008 roku okręt przebywał w ośrodku Mine Countermeasures Vessels Operational Training w Zeebrugge, przechodząc powtórny egzamin mający potwierdzić jego gotowość do działania w zespołach NATO. W dniach 19–23 maja 2008 roku w Zatoce Gdańskiej OORP „Flaming”, „Czajka” i „Gopło” wzięły udział w ćwiczeniach Passex. 29 stycznia 2009 roku załoga okrętu zneutralizowała zalegającą w pobliżu toru wodnego do portu w Gdańsku torpedę, zaś 19 lutego przeprowadził operację zniszczenia bomb głębinowych, które znajdowały się na pokładzie zatopionego niemieckiego ścigacza okrętów podwodnych UJ-301. Od 11 do 14 maja 2009 roku „Flaming” uczestniczył w operacji MCOPLAT ’09 – niszczeniu niewybuchów zalegających w Zatoce Ryskiej. Załoga okrętu zniszczyła dwie miny denne o masie 115 i 230 kg. W dniach 31 sierpnia – 11 września na wodach Zatoki Ryskiej OORP „Flaming” (dowodzony przez kmdr ppor. Jarosława Tuszkowskiego) i „Mewa” wzięły udział w operacji przeciwminowej Open Spirit 2009. Obie jednostki zniszczyły 10 min o łącznej masie około 3 ton (w tym minę o masie 880 kg, zneutralizowaną przez załogę „Flaminga”).
Od 26 sierpnia do 9 września 2010 roku niszczyciele min „Flaming” i „Mewa” wzięły udział u wybrzeży Litwy w operacji przeciwminowej Open Spirit 2010, neutralizując jedną minę i jedną torpedę. W dniach 15, 16 i 22 września ORP „Flaming” podjął z dna Zatoki Gdańskiej trzy niemieckie torpedy ćwiczebne, odkryte podczas prac hydrograficznych. 27 września 13. Dywizjon Trałowców został podporządkowany dowódcy 3. Flotylli Okrętów.
Od 31 sierpnia do 27 listopada 2011 roku okręt po raz trzeci wszedł w skład Stałego Zespołu Sił Obrony Przeciwminowej NATO (SNMCMG1). 3 września w Świnoujściu „Flaming” z pomocą nurków-minerów przeprowadził operację podniesienia z dna miny morskiej oraz czepca bomby lotniczej. W dniach 5–6 września wchodzący w skład SNMCMG1 okręt uczestniczył w Zatoce Pomorskiej w międzynarodowych ćwiczeniach Passex (wraz z OORP „Nakło” i „Drużno”). Od września do listopada jednostka w ramach SNMCMG1 uczestniczyła na Bałtyku w ćwiczeniach pod kryptonimami DANEX i NORTHERN COASTS.
W dniach 15–31 sierpnia 2013 roku ORP „Flaming” wziął udział u wybrzeży Litwy w operacji Open Spirit 2013. 1 i 2 października 2013 roku jednostka przeprowadziła operację neutralizacji dwóch niemieckich torped, które spoczywały na dnie nieopodal portu w Gdyni. Od 5 maja do 12 grudnia 2014 roku okręt po raz kolejny wchodził w skład zespołu SNMCMG1, biorąc udział w przeprowadzonych na Morzu Bałtyckim międzynarodowych ćwiczeniach sił morskich NATO Baltops 2014 (prócz „Flaminga” wzięły w nich udział OORP „Gopło”, „Sarbsko”, „Wicko” i „Sęp”). Między 1 a 12 września 2014 roku OORP „Flaming”, „Mewa”, „Hańcza”, „Nakło” i „Drużno” uczestniczyły na północnym Bałtyku w ćwiczeniach NORTHERN COASTS. W październiku 2014 roku u wybrzeży Szkocji jednostka w ramach zespołu SNMCMG1 wzięła udział w ćwiczeniach JOINT WARRIOR 14-2. Na początku 2015 roku „Flaming” wraz z nurkami-minerami uczestniczył na wodach Zatoki Gdańskiej w neutralizacji torped z okresu II wojny światowej, a w marcu nieopodal gdyńskiego portu zniszczył pięć min morskich.
Od 23 do 25 stycznia 2016 roku okręt wraz z grupą nurków oraz trałowcami OORP „Gopło” i „Wdzydze” przeprowadził operację neutralizacji niemieckiej miny dennej, która spoczywała w kanale portowym w rejonie twierdzy Wisłoujście. Od 31 sierpnia do 16 września 2016 roku „Flaming”, „Resko”, „Dąbie”, „Jamno” i „Kaszub” wzięły udział w ćwiczeniach NORTHERN COASTS, przeprowadzonych na zachodnim Bałtyku i w rejonie Cieśnin Duńskich. 11 października 2016 roku okręt obchodził jubileusz 50-lecia służby w Marynarce Wojennej.
We wrześniu 2017 roku u wybrzeży Szwecji i Danii OORP „Flaming”, „Gen. K. Pułaski”, „Kaszub”, „Dąbie”, „Jamno” i „Mielno” uczestniczyły w ćwiczeniach NORTHERN COASTS. Od 11 do 24 maja 2018 roku ORP „Flaming”, pod gościnną komendą kpt. mar. Piotra Goryckiego (dowódcy bliźniaczej „Czajki”), wziął udział u wybrzeży Estonii w operacji przeciwminowej Open Spirit 2018. 24 czerwca 2018 roku okręt uczestniczył w paradzie morskiej w Gdyni, zorganizowanej dla uczczenia obchodów 100-lecia Marynarki Wojennej.
W lipcu 2019 roku na wodach Zalewu Szczecińskiego okręt z pomocą nurków przeprowadził operację neutralizacji brytyjskiej miny morskiej Mk IV, która spoczywała u wejścia do Kanału Piastowskiego. Od 3 do 17 września 2019 roku w zachodniej części Morza Bałtyckiego odbyły się ćwiczenia NORTHERN COASTS, w których prócz „Flaminga” uczestniczyły OORP „Gardno”, „Jamno” i „Bałtyk”.
16 czerwca 2020 roku nieopodal portu w Gdyni niszczyciele min OORP „Flaming” i „Kormoran” przy udziale nurków-minerów wzięły udział w neutralizacji niemieckiej miny morskiej typu GC.
4 grudnia 2020 roku, po ponad 54 latach służby w Marynarce Wojennej, w Porcie Wojennym w Gdyni na jednostce po raz ostatni opuszczono banderę.
Dowódcy okrętu.
Zestawienie opracowane na podstawie i :

</doc>
<doc id="3843242" url="https://pl.wikipedia.org/wiki?curid=3843242" title="Młynów (stacja metra)">
Młynów (stacja metra)

Młynów – stacja linii M2 metra w Warszawie znajdująca się w dzielnicy Wola, przy skrzyżowaniu ulic Górczewskiej i Syreny. 
Stacja została otwarta 4 kwietnia 2020 roku.
Historia.
Nazwa i lokalizacja.
26 listopada 2011 ogłoszono konkurs na wykonanie koncepcji architektoniczno-budowlanej I etapu odcinka zachodniego i wschodniego-północnego II linii warszawskiego metra. 25 czerwca 2012 został on rozstrzygnięty, a 21 września 2012 podpisano umowy ze zwycięzcami. Zadanie zaprojektowania 3 stacji na odcinku zachodnim otrzymało Biuro Projektów „Metroprojekt”. Stacja figurowała wówczas pod roboczą nazwą Moczydło oraz nosiła oznaczenie C7. Początkowo stacja miała powstać na Woli przy Parku Moczydło u zbiegu ul. Górczewskiej i al. Prymasa Tysiąclecia i w tym kontekście pojawiła się wstępna nazwa. Później jeszcze dwukrotnie zmieniano
lokalizację stacji, która ostatecznie miała powstać przy ul. Syreny. We wrześniu 2013 Rada Miasta zatwierdziła Młynów jako nazwę przyszłej stacji odrzucając między innymi proponowaną nazwę Koło-Młynów.
Stacja tworzy węzeł przesiadkowy wraz z przystankiem kolejowym Warszawa Młynów, który został przebudowany i dostosowany do nowej funkcji w latach 2017–2018.
Budowa.
Wykonawcą stacji jest przedsiębiorstwo Gülermak, które wygrało rozstrzygnięty 29 października 2015 przetarg. 19 września 2016 wojewoda mazowiecki Zdzisław Sipiera wydał pozwolenie na budowę stacji Młynów z rygorem natychmiastowej wykonalności. 29 września 2016 została podpisana umowa na realizację stacji. Prace budowlane rozpoczęto 26 listopada 2016, po zamknięciu dla ruchu ulicy Górczewskiej. Przez pierwsze miesiące realizowano prace związane z przekładaniem instalacji podziemnych. W kwietniu 2017 rozpoczęto budowę murków prowadzących oraz głębienie ścian szczelinowych. W lipcu rozpoczęto wykonywanie wykopu wstępnego, a we wrześniu zapoczątkowano prace żelbetowe przy konstrukcji stropu stacji. W październiku rozpoczęto wykonywanie wykopu metodą podstropową na poziomie -1, odpowiadającym lokalizacji przyszłej antresoli. W grudniu, po ukończeniu pierwszych segmentów płyty pośredniej, rozpoczęto prace przy wykonywaniu wykopu na poziomie -2, odpowiadającym lokalizacji przyszłego peronu i torów.
Długość stacji wynosi 168,2 m, a kubatura obiektu –  m³. Kolor niebieski w wystroju stacji stanowi odniesienie do pobliskiego basenu na Moczydle. 
Stacja została otwarta, wraz ze stacjami Płocka i Księcia Janusza, 4 kwietnia 2020. W grudniu 2020 wszystkie trzy stacje uzyskały nominację do Nagrody im. Miesa van der Rohe. W 2021 otrzymała nagrodę w kategorii duży obiekt użyteczności publicznej w konkursie „Lider Dostępności” organizowanym przez Stowarzyszenie Przyjaciół Integracji wspólnie z Towarzystwem Urbanistów Polskich.

</doc>
<doc id="3843245" url="https://pl.wikipedia.org/wiki?curid=3843245" title="Frank Chapot">
Frank Chapot

Francis Davis "Frank" Chapot (ur. 24 lutego 1932, zm. 20 czerwca 2016) – amerykański jeździec sportowy. Dwukrotny medalista olimpijski.
Sukcesy odnosił w skokach przez przeszkody. Brał udział w sześciu igrzyskach (IO 56, IO 60, IO 64, IO 68, IO 72, IO 76), na dwóch zdobywał medale. W 1960 startował na koniu "Trail Guide" i wywalczył srebro w drużynie, reprezentację USA tworzyli ponadto William Steinkraus i George Morris. W 1972 startował na koniu "White Lightning" i także zajął drugie miejsce, partnerowali mu ponownie Steinkraus, Neal Shapiro i Kathryn Kusner. Był wielokrotnym medalistą igrzysk panamerykańskich: w 1959 był drugi indywidualnie i pierwszy w drużynie, w 1963 zwyciężył w drużynie, w 1967 był drugi w drużynie. W 1966 zajął drugie miejsce w mistrzostwach Europy.
Jego żona Mary Mairs-Chapot także była reprezentantką USA w jeździectwie i olimpijką.

</doc>
<doc id="3843263" url="https://pl.wikipedia.org/wiki?curid=3843263" title="Titi">
Titi

Titi (Callicebinae) – podrodzina ssaków naczelnych z rodziny sakowatych (Pitheciidae).
Zasięg występowania.
Podrodzina obejmuje gatunki występujące w Ameryce Południowej.
Morfologia.
Długość ciała 27–43,4 cm, długość ogona 37,2–54,6 cm; masa ciała 740–1650 g.
Podział systematyczny.
Tradycyjnie do podrodziny Callicebinae należał jeden rodzaj "Callicebus" jednak Byrne i współpracownicy (2016) pozostawili w rodzaju "Callicebus" tylko gatunki "C. personatus", "C. coimbrai", "C. barbarabrownae", "C. melanochir" i "C. nigrifrons". Gatunki "C. lugens", "C. medemi", "C. torquatus", "C. lucifer", "C. purinus" i "C. regulus" zostały przez tych autorów przeniesione do odrębnego rodzaju "Cheracebus", a pozostałe gatunki – do odrębnego rodzaju "Plecturocebus". Z badań Woods i współpracowników (2018) wynika, że przedstawicielem podrodziny jest również wymarły gatunek "Xenothrix mcgregori" z Jamajki oraz "Miocallicebus villaviejai" z Kolumbii. 
Do podrodziny należą następujące rodzaje (występujące współcześnie i wymarłe):

</doc>
<doc id="3843264" url="https://pl.wikipedia.org/wiki?curid=3843264" title="Czołg Cara">
Czołg Cara



</doc>
<doc id="3843266" url="https://pl.wikipedia.org/wiki?curid=3843266" title="Callicebinae">
Callicebinae



</doc>
<doc id="3843267" url="https://pl.wikipedia.org/wiki?curid=3843267" title="Callicebus">
Callicebus



</doc>
<doc id="3843270" url="https://pl.wikipedia.org/wiki?curid=3843270" title="Stanisław Zawadzki (1743-1806)">
Stanisław Zawadzki (1743-1806)



</doc>
<doc id="3843271" url="https://pl.wikipedia.org/wiki?curid=3843271" title="Dana Chladek">
Dana Chladek

Dana Chladek (ur. 27 grudnia 1963) – amerykańska kajakarka górska. Dwukrotna medalistka olimpijska.
Urodziła się jako Dana Chládková w Czechosłowacji. Do Stanów Zjednoczonych wyemigrowała wspólnie z rodzicami w 1968. Brała udział w dwóch igrzyskach olimpijskich (IO 92, IO 96), na obu zdobywała medale. W 1992 była trzecia w kajakowym slalomie, w 1996 zajęła drugie miejsce, przegrywając jedynie z Czeszką Štěpánką Hilgertovą. Na mistrzostwach świata sięgnęła po dwa srebrne medale w rywalizacji indywidualnej (1989 i 1991) oraz cztery medale w rywalizacji drużynowej: wywalczyła srebro w 1989 i 1993 oraz brąz w 1987 i 1991.

</doc>
<doc id="3843272" url="https://pl.wikipedia.org/wiki?curid=3843272" title="Huta-Kolonia">
Huta-Kolonia

Huta-Kolonia – część wsi Huta, położonej w województwie lubelskim, w powiecie krasnostawskim, w gminie Żółkiewka. 
W latach 1975–1998 miejscowość administracyjnie należała do województwa zamojskiego.
Położenie.
Miejscowość jest położona przy drodze wojewódzkiej nr 842, na północnym krańcu Huty. Jest najdalej na zachód wysuniętą miejscowością gminy Żółkiewka i powiatu krasnostawskiego.

</doc>
<doc id="3843273" url="https://pl.wikipedia.org/wiki?curid=3843273" title="Dworiczczia (obwód tarnopolski)">
Dworiczczia (obwód tarnopolski)

Dworiczczia (ukr. Дворіччя, dosł. "Dwurzecze", do 1946 roku "Ludwikówka") – wieś na Ukrainie, w obwodzie tarnopolskim, w rejonie trembowelskim.
Częścią wsi była po II wojnie światowej niegdyś samodzielna wieś i gmina jednostkowa Wesołówka (po 1934 w gminie Nastasów), którą skasowano po przesiedleniu mieszkańców do chutora Koło Tchorika (Коло Тхорика), należącego do wsi Józefówka (Йосипівка).

</doc>
<doc id="3843277" url="https://pl.wikipedia.org/wiki?curid=3843277" title="Transport przez błony biologiczne">
Transport przez błony biologiczne

Transport przez błony biologiczne – wymiana dwukierunkowa substancji pomiędzy otoczeniem i komórką.
Budowa błony biologicznej.
Błona biologiczna zbudowana jest z dwuwarstwy (biwarstwy), złożonej głównie z fosfolipidów. Mają one charakter amfipatyczny, co oznacza, że posiadają zarówno część hydrofilową (hydrofilną), jak i hydrofobową. W środowisku wodnym (takim jak w komórce), części hydrofobowe ("ogonki") są zwrócone do wewnątrz dwuwarstwy, natomiast części hydrofilne ("główki") zwracając się do wewnątrz komórki (do ICF) lub na zewnątrz (do ECF/ISF).
Poza fosfolipidami w skład błony biologicznej wchodzą:
Podział transportu małocząsteczkowej substancji rozpuszczonej przez błony biologiczne.
Dyfuzja prosta - ulegające substancjom małym (np. wodzie) swobodne przechodzenie przez błonę biologiczną na zasadzie fizycznego zjawiska dyfuzji.
Dyfuzja ułatwiona - transport substancji zgodnie z gradientem stężeń, przy użyciu białek błonowych. Przykładem takiego kanału może być transport D-glukozy do środka komórki mięśnia szkieletowego, lub adipocytu (komórki tłuszczowej) przez białko GLUT4.
Transport aktywny pierwotny - transport substancji przez błonę biologiczną, niezgodny z gradientem (różnicą) stężeń, w który zaangażowane jest białko błonowe i który wymaga zużycia energii, zgromadzonej najczęściej w ATP, np. pompa sodowo-potasowa
Transport aktywny wtórny - transport substancji przez błonę biologiczną, będący uzależniony od przebiegu transportu (najczęściej) jonów Na+ które przebiegają zgodnie z gradientem stężeń, jednocześnie dostarczając energii, która jest pożytkowana na transport aktywny innej substancji przeciwnie do jej gradientu stężeń. W zależności od względnego kierunku tych dwóch transportów względem siebie wyróżnia się symport (gdy obie substancje przechodzą z tej samej strony błony na tę samą, np. transport glukozy i jonów sodu w komórkach nabłonkowych) oraz antyport (gdy zwroty transportu poszczególnych substancji są przeciwne, np. pompa sodowo-wapniowa w błonach mięśni szkieletowych).
Osmoza.
Osmozą nazywamy transport przez błonę biologiczną nie substancji rozpuszczonej w danej składowej TBW, ale rozpuszczalnika - wody. Zachodzi ona przeciwnie do gradientu stężeń substancji rozpuszczonej. Osmoza zachodzi równocześnie ze zjawiskiem dyfuzji, chyba że substancja rozpuszczona jest nieprzepuszczalna przez błonę półprzepuszczalną (w tym błonę biologiczną) - wtedy zachodzi wyłącznie osmoza.
Osmolarność.
Aby określić sumaryczny kierunek transportu wody przez błonę komórkową stosuje się pojęcie osmolarności. Jest to wartość fizyczna, określająca sumaryczną ilość rozpuszczonych substancji w danym roztworze. Przelicza się ją w sposób następujący: jeżeli roztwór posiada osmolarność 1 Osm, to oznacza że stężenie wszystkich rozpuszczonych w nim substancji w sumie daje 1 mol/L. W przypadku elektrolitów stężenie przed sumowaniem mnoży się przez ilość substancji elektrycznie nieobojętnych, na jakie elektrolit dysocjuje. Dla przykładu roztwór chlorku sodu (NaCl) o stężeniu molowym 1 mol/L posiada osmolarność 2 Osm, bo dysocjuje on na dwa jony - kation sodowy i anion chlorkowy.
Woda przepływa przez błonę biologiczną w kierunku z miejsca o niższej osmolarności do miejsca o wyższej osmolarności.
W przypadku, w którym dwa roztwory po obu stronach błony biologicznej posiadają równą sobie osmolarność, mówimy, że oba są izoosmotyczne. Natomiast gdy ich osmolarność jest różna, to roztwór z wyższą osmolarnością nazywamy hiperosmotycznym, a roztwór z niższą osmolarnością - hipoosmotycznym.
Ciśnienie osmotyczne.
Ciśnienie osmotyczne jest to ciśnienie, jakim należy zadziałać na błonę biologiczną od strony roztworu o niższej osmolarności, aby proces osmozy został zahamowany.
Transport makrocząsteczek.
Endocytoza.
Mianem endocytozy określa się szczególny rodzaj transportu substancji ze środowiska zewnętrznego do komórki, który polega na tym, że pobierana substancja nie przechodzi przez błonę komórkową, lecz przemieszcza się razem z fragmentem tej błony w postaci pęcherzyka .
Endocytoza obejmuje dwa procesy: fagocytozę i pinocytozę .
Fagocytoza.
Fagocytoza zachodzi wtedy, kiedy większe fragmenty obcych komórek lub mikroorganizmy zostają otoczone błoną komórkową i są wciągane do wnętrza komórki, gdzie tworzą wakuole. Z kolei do tych wakuoli otwierają się lizosomy zawierające enzymy. Dzięki nim sfagocytowane fragmenty ulegają strawieniu w obrębie wakuoli i zostają uwolnione do cytoplazmy, w której mogą pozostać w postaci ciał resztkowych.
Fagocytozę, ze względu na rozmiar cząsteczek i ich nierozpuszczalność w płynach fizjologicznych wchłanianych cząsteczek, nazywa się "jedzeniem komórkowym".
Pinocytoza.
Pinocytoza jest procesem podobnym do fagocytozy z tą różnicą, że dotyczy cząsteczek związków chemicznych, które przyczepiają się do zewnętrznej powierzchni błony komórkowej. W tym miejscu błona ulega zagłębieniu aż do wytworzenia się wakuoli. Następnie cząsteczki te są trawione przez enzymy zawarte w lizosomach, a produkty końcowe hydrolizy przechodzą do cytoplazmy.
Pinocytoza, ze względu na rozmiar i rozpuszczalność w płynach fizjologicznych wchłanianych substancji, nazywa się "piciem komórkowym" .
Egzocytoza.
Egzocytozą określa się wyprowadzenie hydrofilnych substancji (najczęściej dotyczy to produktów wydzielniczych) zawartych w pęcherzykach z wnętrza komórki na zewnątrz. W procesie tym pęcherzyki z zawartością przeznaczoną do wydzielenia transportowane są od siateczki, przez aparat Golgiego w stronę obszaru wydzielniczego (sekretorycznego) błony komórkowej. Po fuzji pęcherzyków z błoną komórkową następuje uwolnienie zawartości pęcherzyka do przestrzeni międzykomórkowej.
Egzocytoza może przebiegać w dwojaki sposób - jako egzocytoza konstytutywna lub jako egzocytoza regulowana .
Egzocytoza konstytutywna.
Egzocytoza konstytutywna polega na transporcie wydzieliny do powierzchni błony komórkowej w sposób ciągły, niezależny od bodźców działających na komórkę. Transport dokonuje się w postaci pęcherzyków o małych rozmiarach, które zdążają do błony komórkowej natychmiast po wypączkowaniu z bieguna trans diktiosomu (patrz: aparat Golgiego).
Egzocytoza regulowana.
Egzocytoza regulowana polega na wyrzuceniu na zewnątrz zawartości zmagazynowanych w komórce ziarn wydzielniczych, w odpowiedzi na działający na komórkę sygnał zewnętrzny (hormon, neuroprzekaźnik, przeciwciało i in.). Bezpośredni, wewnątrzkomórkowy sygnał dla tego typu egzocytozy stanowi zwykle lokalny wzrost stężenia dwukationów wapniowych.
Wydzielanie substancji hydrofobowych.
Substancje hydrofobowe, niezależnie od swoich rozmiarów, są w stanie swobodnie dyfundować przez błonę komórkową. Mechanizmowi takiemu ulegają m.in. cholesterol, czy steroidy.
Polaryzacja błony biologicznej.
Potencjał spoczynkowy.
Pomiędzy wnętrzem komórek pobudliwych (ang. excitable cells), a płynem zewnątrzkomórkowym (ECF), występuje stale ujemny ładunek elektryczny, nazywany potencjałem spoczynkowym błony komórkowej. W komórkach nerwowych wynosi on od -60 mV do -80 mV, a w komórkach mięśniowych poprzecznie prążkowanych od -80 mV do -90 mV.
Istnienie potencjału spoczynkowego jest efektem występowania różnic stężeń jonów sodowych i potasowych, w mniejszym stopniu również chlorkowych (patrz tab. 2).
Ponieważ błona komórkowa (wraz z wbudowanymi doń białkowymi kanałami jonowymi) nie jest jednakowo przepuszczalna dla wszystkich jonów (stosunek przepuszczalności dla jonów Na+:K+:Cl- wynosi 10:1:4), powstaje ładunek elektryczny, utrzymywany m.in. przez pompę sodowo-potasową.
Ładunek ten dla pojedynczego jonu oblicza się za pomocą równania Nersta, a dla kompleksu wielu jonów (jak przy układzie biologicznym) za pomocą równania Goldmana.
Transport jonów podczas potencjału czynnościowego.
Zobacz również: potencjał czynnościowy
W utworzeniu potencjału czynnościowego komórki pobudliwej uczestniczą kanały jonowe bramkowane woltażowo (woltażowozależne, napięciowozależne). Od strony molekularnej, gdy błona komórki osiągnie wartość progową (threshold) następuje otwarcie kanałów sodowych bramkowanych napięciem, których otwarcie i lawinowy napływ jonów do wnętrza komórki powoduje wzrost napięcia do wartości nawet +40 mV (nadstrzał/overshoot). W momencie osiągnięcia tego pułapu maksymalnego dochodzi do otwarcia bramkowanych napięciowo kanałów potasowych, co powoduje wypływ z komórki do płynu zewnątrzkomórkowego jonów potasowych. To z kolei powoduje powrót potencjału błonowego do wartości spoczynkowej (repolaryzację) lub nawet jej przekroczenie w drugą stronę, do nawet -90 mV (hiperpolaryzacja). Wtedy kanały potasowe zamykają się a w wyniku działania m.in. pompy sodowo-potasowej potencjał błonowy powraca do poziomu ok. -70 mV (średni potencjał spoczynkowy dla komórki nerwowej).

</doc>
<doc id="3843278" url="https://pl.wikipedia.org/wiki?curid=3843278" title="Hanczarki">
Hanczarki

Hanczarki (ukr. Гончарки, "Honczarky") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843280" url="https://pl.wikipedia.org/wiki?curid=3843280" title="BioBlitz">
BioBlitz

BioBlitz, również pisane małymi literami bioblitz, to wydarzenie będące krótkotrwałym badaniem biologicznym, mającym na celu zarejestrowanie wszystkich gatunków żyjących na wyznaczonym obszarze. Grupy naukowców, przyrodników-amatorów czy wolontariuszy prowadzą intensywne badania terenowe w ciągu nieprzerwanego czasu (na przykład 24 godzin). Jednym z celów wyróżniających BioBlitze od profesjonalnych badań terenowych, jest zwiększenie publicznego zaangażowania i zainteresowania tematyką różnorodności biologicznej. Z tego powodu BioBlitze często odbywają się w miejskich parkach czy rezerwatach położonych w pobliżu miast.
Cechy.
Wydarzenie BioBlitz cechują różne możliwości i korzyści, w porównaniu do tradycyjnych badań naukowych. Niektóre z tych potencjalnych zalet to:
Pierwszy Bioblitz w Polsce zorganizował Komitet Badań Morza PAN w Sopocie, w maju 2008. W latach 2009–2011 odbyły się trzy kolejne BioBlitze w Sopocie i Gdyni. W 2016 Stacja Biologiczna Wydziału Biologii Uniwersytetu Gdańskiego zorganizowała BioBlitz na Wyspie Sobieszewskiej.

</doc>
<doc id="3843281" url="https://pl.wikipedia.org/wiki?curid=3843281" title="Karel Vondrak">
Karel Vondrak



</doc>
<doc id="3843282" url="https://pl.wikipedia.org/wiki?curid=3843282" title="Karl Vondrák">
Karl Vondrák



</doc>
<doc id="3843283" url="https://pl.wikipedia.org/wiki?curid=3843283" title="Vitezslav Pech">
Vitezslav Pech



</doc>
<doc id="3843285" url="https://pl.wikipedia.org/wiki?curid=3843285" title="Bohuslav Kadavy">
Bohuslav Kadavy



</doc>
<doc id="3843288" url="https://pl.wikipedia.org/wiki?curid=3843288" title="Hwardijśke (obwód tarnopolski)">
Hwardijśke (obwód tarnopolski)

Hwardijśke (ukr. Гвардійське, do 1965 roku "Gniłowody" (Гниловоди) – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843290" url="https://pl.wikipedia.org/wiki?curid=3843290" title="Meritum Bank">
Meritum Bank



</doc>
<doc id="3843292" url="https://pl.wikipedia.org/wiki?curid=3843292" title="Michele Mitchell">
Michele Mitchell

Michele Anne Mitchell (ur. 10 stycznia 1962) – amerykańska skoczkini do wody. Dwukrotna medalistka olimpijska.
Brała udział w dwóch igrzyskach olimpijskich (IO 84, IO 88), na obu zdobywała srebrne medale w skokach z dziesięciometrowej wieży. Na obu igrzyska przegrywała rywalizację jedynie z Chinkami: w 1984 z Zhou Jihong, a w 1988 z Xu Yanmei. W tej konkurencji zwyciężyła na igrzyskach panamerykańskich w 1987, ma w dorobku dziewięć tytułów mistrzyni kraju.
Jej były mąż, Meksykanin José Luis Rocha także był skoczkiem do wody i olimpijczykiem. W 1995 została przyjęta w poczet członków International Swimming Hall of Fame.

</doc>
<doc id="3843293" url="https://pl.wikipedia.org/wiki?curid=3843293" title="Nagroda im. Karola Sabatha">
Nagroda im. Karola Sabatha

Nagroda im. Karola Sabatha – polska nagroda w wysokości początkowo 5 tys. zł, a potem 4 tys. zł, przyznawana od 2008 roku przez Polskie Stowarzyszenie Dziennikarzy Naukowych „Naukowi.pl” za najlepszy tekst popularnonaukowy w polskiej prasie (od 2012 r. także audycje radiowe i telewizyjne) dotyczący nauki, medycyny i techniki. W skład jury wchodzą naukowcy zaangażowani w popularyzację nauki, dziennikarze oraz medioznawcy, początkowo jury było trzyosobowe, potem pięcioosobowe. Oprócz nagrody głównej przyznawane są wyróżnienia.
Przypisy.
 

</doc>
<doc id="3843294" url="https://pl.wikipedia.org/wiki?curid=3843294" title="Kamjanka (obwód tarnopolski)">
Kamjanka (obwód tarnopolski)

Kamjanka (ukr. Кам'янка, do 1955 roku Słobódka Strusowska) – wieś na Ukrainie, w obwodzie tarnopolskim, w rejonie trembowelskim.
Przez pewien czas, m.in. w 1904 we wsi działała gorzelnia "Sommerstein".

</doc>
<doc id="3843295" url="https://pl.wikipedia.org/wiki?curid=3843295" title="Małów">
Małów

Małów (ukr. Малів, "Maliw") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843296" url="https://pl.wikipedia.org/wiki?curid=3843296" title="Paul Böning">
Paul Böning

Paul Johannes Böning (ur. 6 listopada 1887 w Atens/Oldenburg, zm. 26 grudnia 1972 w Hanowerze) – niemiecki profesor elektrotechniki w Niemczech i w Chinach, autor wybitnych prac naukowych z tej dziedziny.
Życiorys.
Jego ojciec był właścicielem drukarni. W latach 1908–­1912 Paul studiował elektrotechnikę na Politechnice w Monachium. Po studiach pracował w firmach Siemens­-Schuckert, Telefunken, IG Farben w Ludwigshafen i Offenbach w latach 1912­–1922. Podczas I wojny światowej został powołany do służby wojskowej. Podjął działalność dydaktyczną jako docent w Szkole Inżynierskiej w Mannheim w 1919 a w roku 1922 objął profesurę elektrotechniki na Państwowym Uniwersytecie Tongji w Wusong koło Szanghaju. Ten uniwersytet z niemieckim językiem wykładowym został utworzony po I wojnie światowej przez Chiny we współpracy z Niemcami. Wykorzystano doświadczenie zebrane wcześniej przy organizacji i rozwoju szkoły medycznej i szkoły technicznej w Szanghaju utworzonych wcześniej przez Cesarskie Niemcy. Pierwszym zadaniem Böninga było utworzenie Instytutu Elektrotechnicznego wraz z laboratoriami w wybudowanym i przeznaczonym do tego celu budynku. W 1926 r. Paul Böning obronił pracę doktorską na Politechnice w Brunszwiku "O powstawaniu ładunku elektrycznego podczas przepływu cieczy izolacyjnych i roztworów koloidalnych przez materiały włókniste".
W 1932 r. Uniwersytet Tongji wraz z budynkiem Instytutu Elektrotechnicznego został poważnie uszkodzony w wyniku japońskiego nalotu bombowego. Profesor Böning przystąpił do odbudowy i zdołał dzięki pomocy z Niemiec ponownie wyposażyć laboratoria Instytutu Elektrotechniki. W 1936 r. władze niemieckie jako sojusznik Japonii postanowiły odwołać swych obywateli z Chin. Mimo ważnego do 1937 kontraktu z Uniwersytetem Tongji Prof. Böning musiał powrócić do Niemiec i przyjąć stanowisko Profesora Elektrotechniki i Wysokich Napięć we Wrocławiu. Po swoim poprzedniku Böning przejął wykłady z Podstaw Elektrotechniki, Teorii Prądów Przemiennych, Metrologii i Techniki Wysokich Napięć. W styczniu 1945 r. otrzymał nakaz przeniesienia wyposażenia na Politechnikę w Dreźnie. Po przeżyciu nalotu na Drezno w lutym 1945 r., Paul Böning pracował do listopada 1945 r. przy odbudowie zniszczonych budynków Politechniki.
W latach 1946­–1955 był zatrudniony w firmie Dielektra w Porz nad Renem. Już od 1949 r. wykładał technikę wysokich napięć na Politechnice w Akwizgranie a w 1955 r. objął tam stanowisko Profesora Honorowego. W 1957 r. przeszedł na emeryturę i zamieszkał w Hanowerze gdzie zmarł. Miał troje dzieci.
Tematyka zainteresowań Böninga obejmowała technikę wysokich napięć: przebicie izolacji stałej i olejowej (efekt wymiarowy próbek, wpływ temperatury, tworzenie się kawit w oleju, efekt hydrodynamiczny w oleju przy bardzo wysokim napięciu), miernictwo wysokonapięciowe i generacja wysokich napięć. Drugi obszar to pionierskie badania z zakresu elektrostatyki i teorii dielektryków: elektryzacja pyłu, rozkład napięcia w izolacji kabli, zależność współczynnika strat dielektrycznych od temperatury, napięcia i częstotliwości, napięcie powrotne, ładunek przestrzenny, prądy anomalne w dielektrykach, elektrety.
Najważniejsze publikacje.
oraz co najmniej 33 artykułów naukowych w czasopismach niemieckich.

</doc>
<doc id="3843300" url="https://pl.wikipedia.org/wiki?curid=3843300" title="Nadriczne (rejon trembowelski)">
Nadriczne (rejon trembowelski)

Nadriczne (ukr. Надрічне, do 1964 roku Хатки, "Chatky," pl. "Chatki") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843310" url="https://pl.wikipedia.org/wiki?curid=3843310" title="Jerzy Wielgus">
Jerzy Wielgus

Jerzy Wielgus (ur. 3 listopada 1952 w Warszawie) – polski działacz związkowy i samorządowiec, w latach 2003–2005 przewodniczący zarządu Regionu Mazowsze NSZZ „Solidarność”.
Życiorys.
Absolwent stołecznego technikum elektryczno-mechanicznego (1977), w późniejszym czasie uzyskał wykształcenie wyższe. Od 1968 zatrudniony w Miejskich Zakładach Komunikacyjnych w Warszawie, a po przekształceniach w latach 90. w Miejskich Zakładach Autobusowych w Warszawie.
W sierpniu 1980 uczestniczył w strajku pracowniczym, we wrześniu dołączył do „Solidarności”. Był m.in. przewodniczącym komisji zakładowej związku. Po wprowadzeniu stanu wojennego działał w niejawnych strukturach „S”.
Od 1989 działacz związkowy. Został przewodniczącym Krajowej Sekcji Komunikacji Miejskiej (1991) i przewodniczącym Sekretariatu Służb Publicznych NSZZ „S” (1995). Od 1995 powoływany w skład Komisji Krajowej, w latach 2003–2005 był przewodniczącym zarządu Regionu Mazowsze. Był również zastępcą kierownika Zakładu Naprawy Autobusów (2001–2003), zaś w latach 2006–2010 wchodził w skład zarządu Miejskich Zakładów Autobusowych.
W latach 1998–2006 przez dwie kadencje (w pierwszej z ramienia AWS, w drugiej z listy LPR) był radnym Warszawy. Od 1998 do 2002 pełnił funkcję wiceprzewodniczącego rady miasta. W 2014 był kandydatem Prawa i Sprawiedliwości do sejmiku mazowieckiego, mandat radnego V kadencji objął w 2015 w miejsce Michała Dworczyka.
W 2016 prezydent Andrzej Duda odznaczył go Krzyżem Kawalerskim Orderu Odrodzenia Polski.

</doc>
<doc id="3843311" url="https://pl.wikipedia.org/wiki?curid=3843311" title="Plebanówka (Ukraina)">
Plebanówka (Ukraina)

Plebanówka (ukr. Плебанівка, "Płebaniwka") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843315" url="https://pl.wikipedia.org/wiki?curid=3843315" title="Aikido Shudokan">
Aikido Shudokan



</doc>
<doc id="3843319" url="https://pl.wikipedia.org/wiki?curid=3843319" title="Tomasz Szubrycht">
Tomasz Szubrycht

Tomasz Ryszard Szubrycht (ur. 1 października 1963 w Gdyni) – wojskowy i naukowiec w specjalności bezpieczeństwo międzynarodowe i obronność państwa, jeden z czołowych współczesnych polskich specjalistów z zakresu strategii sił morskich. Kontradmirał Marynarki Wojennej Rzeczypospolitej Polskiej.
Służba wojskowa i praca naukowa.
Ukończył studia wyższe w Wyższej Szkole Marynarki Wojennej w Gdyni w 1987 z pierwszą lokatą. W tym roku rozpoczął służbę w Grupie Okrętów Rozpoznawczych 3 Flotylli Okrętów. W 1990 został zastępcą dowódcy okrętu ds. rozpoznawczych na ORP „Hydrograf”, a w 1996 dowódcą tego okrętu. W 1999 ORP „Hydrograf” pod jego dowództwem uzyskał tytuł najlepszego okrętu MW RP. Ukończył z wyróżnieniem zarówno Naval Amphibious School w San Diego, jak i studia podyplomowe w Naval War College w Newport (Rhode Island). W 2002 jeszcze jako dowódca okrętu obronił z wyróżnieniem rozprawę doktorską na Wydziale Nawigacji i Uzbrojenia Okrętowego Akademii Marynarki Wojennej w Gdyni. Od grudnia tego roku objął stanowisko adiunkta w AMW, a w 2005 r. funkcję kierownika Ośrodka Analiz Decyzyjnych i Działań Morskich na Wydziale Dowodzenia i Operacji Morskich AMW. W 2009 na Wydziale Bezpieczeństwa Narodowego Akademii Obrony Narodowej obronił rozprawę habilitacyjną pt. „Zrównoważenie sił morskich w polityce morskiej europejskich państw NATO”.
W 2012 został dziekanem Wydziału Dowodzenia i Operacji Morskich. W tym czasie wydział uzyskał między innymi uprawnienia habilitacyjne oraz rozpoczęto Wojskowe Szkolenie Studentów Cywilnych.
W 2013 uzyskał tytuł naukowy profesora.
23 stycznia 2015 został powołany na stanowisko Rektora-Komendanta AMW. Pod jego kierownictwem postępuje umiędzynarodowienie uczelni, zwiększono wymianę międzynarodową studentów i nauczycieli, w tym na kierunkach wojskowych znalazły się zwarte grupy studentów z Kataru, Kuwejtu i od 2016 Arabii Saudyjskiej.
Jest twórcą i redaktorem naczelnym „Rocznika Bezpieczeństwa Morskiego”. Aktywnie współpracuje z Ligą Morską i Rzeczną, Polskim Towarzystwem Nautologicznym oraz stowarzyszeniem Rada Budowy Okrętów.
Postanowieniem Prezydenta RP z dnia, 30 października 2018 został odznaczony Morskim Krzyżem Zasługi.
W dniu 29 listopada 2018 został mianowany na stopień kontradmirała.

</doc>
<doc id="3843320" url="https://pl.wikipedia.org/wiki?curid=3843320" title="Mistrzostwa Świata U-18 w Piłce Ręcznej Kobiet 2016">
Mistrzostwa Świata U-18 w Piłce Ręcznej Kobiet 2016

Mistrzostwa Świata U-18 w Piłce Ręcznej Kobiet 2016 – szóste mistrzostwa świata U-18 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat osiemnastu. Odbył się w dniach 19–31 sierpnia 2016 roku w Bratysławie. Tytułu zdobytego w 2014 roku broniła reprezentacja Rumunii.
Informacje ogólne.
Prawa do organizacji turnieju zostały przyznane Słowacji podczas kongresu IHF w październiku 2013 roku. W mistrzostwach wzięły udział dwadzieścia cztery reprezentacje wyłonione w kontynentalnych kwalifikacjach, a w gronie uczestników miejsce przeznaczone dla Oceanii otrzymała następnie reprezentacja Norwegii.
Losowanie grup zostało przeprowadzone 18 maja 2014 roku w Sali Lustrzanej Pałacu Prymasowskiego w Bratysławie i w jego wyniku powstały cztery sześciozespołowe grupy. Zawody zostały rozegrane w dwóch halach, a nad ich przebiegiem czuwało szesnaście par arbitrów. Rozkład gier opublikowano pod koniec czerwca 2016 roku.
Reprezentacje rywalizowały w pierwszej fazie systemem kołowym w ramach czterech sześciozespołowych grup, a czołowa czwórka z każdej z grup awansowała do czterorundowej fazy pucharowej. Zawody rozegrane zostały według zaktualizowanych 1 lipca 2016 roku przepisów.
Wszystkie dwanaście europejskich zespołów awansowało do czołowej szesnastki zawodów. W powtórce finału ME U-17 sprzed roku w decydującym spotkaniu zmierzyły się reprezentacje Rosji i Danii. W nim lepsze okazały się Rosjanki, brąz zdobyły zaś zawodniczki z Korei Południowej. Po zakończonym turnieju IHF opublikowała statystyki indywidualne i drużynowe.
Turniej był transmitowany w Internecie, zaś wstęp na hale był bezpłatny.
Faza pucharowa.
Mecze o miejsca 9–16.
Mecz o 9. miejsce
Mecz o 11. miejsce
Mecz o 13. miejsce
Mecz o 15. miejsce
Nagrody indywidualne.
Nagrody indywidualne otrzymały:

</doc>
<doc id="3843326" url="https://pl.wikipedia.org/wiki?curid=3843326" title="Boulazac Isle Manoire">
Boulazac Isle Manoire

Boulazac Isle Manoire – gmina we Francji, w regionie Nowa Akwitania, w departamencie Dordogne. W 2013 roku populacja wyżej wymienionych gmin wynosiła 9697 mieszkańców. 
Została utworzona 1 stycznia 2016 roku z połączenia trzech wcześniejszych gmin: Atur, Boulazac oraz Saint-Laurent-sur-Manoire. Siedzibą gminy została miejscowość Boulazac. 1 stycznia 2017 roku połączono dwie ówczesne gminy: Boulazac Isle Manoire oraz Sainte-Marie-de-Chignac. Siedzibą gminy została miejscowość Boulazac, a nowa gmina przyjęła jej nazwę Boulazac Isle Manoire.

</doc>
<doc id="3843340" url="https://pl.wikipedia.org/wiki?curid=3843340" title="Semenów">
Semenów

Semenów (ukr. Семенів, "Semeniw") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843374" url="https://pl.wikipedia.org/wiki?curid=3843374" title="Wiszenki (obwód tarnopolski)">
Wiszenki (obwód tarnopolski)

Wiszenki (ukr. Вишеньки, "Wyszeńky") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843375" url="https://pl.wikipedia.org/wiki?curid=3843375" title="Brantôme en Périgord">
Brantôme en Périgord

Brantôme en Périgord – gmina we Francji, w regionie Nowa Akwitania, w departamencie Dordogne. W 2013 roku populacja wyżej wymienionych gmin wynosiła 2281 mieszkańców. 
Została utworzona 1 stycznia 2016 roku z połączenia dwóch wcześniejszych gmin: Brantôme oraz Saint-Julien-de-Bourdeilles. Siedzibą gminy została miejscowość Brantôme. 
Dnia 1 stycznia 2019 roku nastąpiły kolejne zmiany administracyjne. Ówczesne gminy – Cantillac, Eyvirat, La Gonterie-Boulouneix, Saint-Crépin-de-Richemont, Sencenac-Puy-de-Fourches oraz Valeuil – zostały włączone do gminy Brantôme en Périgord. Siedzibą gminy pozostała miejscowość Brantôme. 

</doc>
<doc id="3843376" url="https://pl.wikipedia.org/wiki?curid=3843376" title="Wyścig Pokoju 1985">
Wyścig Pokoju 1985

XXXVIII Wyścig Pokoju – odbył się na trasie Praga - Moskwa - Warszawa - Berlin w dniach 8-22 maja 1985 roku. Do 12-etapowego wyścigu (plus prolog), którego trasa wynosiła 1712 km, wystartowało 129 zawodników z 22 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów - bez bonifikat - trzech pierwszych zawodników drużyny na każdym etapie oraz prologu.
Klasyfikacje dodatkowe.
Górska.
Koszulka zielona.
O kolejności decyduje suma punktów zgromadzonych na górskich premiach pierwszej i drugiej kategorii.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Najwszechstronniejszych.
Koszulka różowa.
O kolejności decyduje suma punktów zgromadzonych na metach etapów oraz na lotnych i górskich premiach.
Punktowa.
Koszulka biała.
O kolejności decyduje suma punktów zgromadzonych na metach etapów i prologu.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 492-505.
Rogala, J., "Podręcznik do nauki współczesnego języka mongolskiego", Wydawnictwo Dialog, Warszawa 2015, s. 38.
Linki zewnętrzne.
Serwis poświęcony Wyścigowi Pokoju 

</doc>
<doc id="3843377" url="https://pl.wikipedia.org/wiki?curid=3843377" title="Kościół św. Urszuli w Zbiersku">
Kościół św. Urszuli w Zbiersku

Kościół św. Urszuli – drewniany filialny kościół katolicki zlokalizowany we wsi Zbiersk, w gminie Stawiszyn (powiat kaliski). Jest to dawny kościół parafialny. Obecnie funkcję świątyni parafialnej pełni, znajdujący się po drugiej stronie ulicy kościół Matki Boskiej Różańcowej.
Historia.
Kościół drewniany wzniesiono w 1759 (wzmianki o wcześniejszej świątyni pochodzą z pierwszej połowy XV wieku). Fundatorem był lokalny dziedzic Stanisław Kożuchowski. Kościół ten stanowi obecnie nawę świątyni, która w 1879 została rozbudowana o ceglane prezbiterium. Dobudowano także wówczas zakrystię i kruchtę zachodnią z fundacji Wilhelma Repphana. 
Architektura.
Obiekt orientowany, konstrukcji sumikowo-łątkowej, oszalowany. Prezbiterium i zakrystia są murowane - z cegły. Do prostokątnej nawy przylega węższe, trójbocznie zamknięte prezbiterium z zakrystią od strony południowej. Dachy kryte są blachą, a nad prezbiterium i zakrystią – dachówką. Nad nawą umieszczona sygnaturka z ażurową latarnią. Prezbiterium jest nakryte sklepieniem ceglanym, a nawa stropami drewnianymi o wykroju łuku podkowiastego.
Ostatnie prace renowacyjne nastąpiły w latach 1986-1988 i 1991-1993.
Wyposażenie.
Wewnątrz stoją trzy ołtarze rokokowe, chrzcielnica i rokokowa ambona (wszystko z 1760). W ołtarzu głównym znajduje się obraz Matki Boskiej z Dzieciątkiem. W ołtarzach bocznych obrazy św. Stanisława Biskupa i św. Mikołaja. Na belce tęczowej ustawiona jest XVII-wieczna figura Madonny z Dzieciątkiem o reminiscencjach gotyckich. Kropielnica wykonana z piaskowca pochodzi z 1843.
Otoczenie.
Przy kościele stoi drewniana dzwonnica z XIX wieku. 

</doc>
<doc id="3843379" url="https://pl.wikipedia.org/wiki?curid=3843379" title="Holcim">
Holcim

Holcim – szwajcarskie przedsiębiorstwo zajmujące się produkcją materiałów budowlanych, od 2015 roku wchodzi w skład koncernu LafargeHolcim.
Przedsiębiorstwo Holcim zostało założone przez Adolfa Gygi w 1912 roku jako "Aargauische Portlandcementfabrik Holderbank-Wildegg". Pierwotna siedziba przedsiębiorstwa znalazła się w szwajcarskim Holderbank (około 40 km od Zurychu). W roku 1914 przedsiębiorstwo połączyło się z "Rheintalischen Cementfabrik Rüthi", której właścicielem był Ernst Schmidheiny. Po połączeniu przedsiębiorstw, Schmidheiny przejął obowiązki kierownicze i rozpoczął rozwój przedsiębiorstwa, które przyjęło nazwę Holderbank.
W latach 1922-1931 przedsiębiorstwo rozpoczęło działalność i inwestycje na rynkach zagranicznych w Europie (Francja, Belgia, Holandia, Niemcy), a także w Egipcie, Libanie i Republice Południowej Afryki. Po śmierci Ernsta Schmidheiny’ego obowiązki kierownicze przejęło jego dwóch synów: Ernst Junior oraz Max, którzy podzielili przedsiębiorstwo na dwie dywizje. Ernst przejął nadzór nad produkcją materiałów budowlanych, podczas gdy Max nadzorował inne linie.
Po II wojnie światowej, kierownictwo przejął Hans Gygi, syn Adolfa Gygi. Do jego największych sukcesów należały m.in. rozwój przedsiębiorstwa podczas szwajcarskiego boomu mieszkaniowego z 1950 roku oraz ekspansja Holderbank do Kanady, a następnie w Ameryce Północnej i Południowej. W roku 1958 przedsiębiorstwo weszło na giełdę w celu pozyskania dodatkowego kapitału. W latach sześćdziesiątych i siedemdziesiątych przedsiębiorstwo dalej umacniało swoją pozycję na rynkach zagranicznych, łącząc się także z Schweizerischen Cement-Industrie-Gesellschaft. Dzięki fuzji, Holderbank stał się jednym z największych przedsiębiorstw przemysłowych na świecie.
W roku 1974 przedsiębiorstwo rozpoczęło inwestycje na Filipinach. W latach 90., wśród innych nowych rynków znalazły się również kraje Europy Wschodniej, Chin, Indii i Azji Południowo-Wschodniej, później również Australii. W 2001 roku, w głosowaniu na walnym dorocznym zgromadzeniu udziałowców, nazwa spółki została zmieniona na Holcim.
W roku 2014 kierownictwo podjęło decyzję o połączeniu z firmą Lafarge.

</doc>
<doc id="3843382" url="https://pl.wikipedia.org/wiki?curid=3843382" title="Wola (obwód tarnopolski)">
Wola (obwód tarnopolski)

Wola (ukr. Воля, "Wola"; hist. "Wola Mazowiecka") – wieś na Ukrainie, w rejonie trembowelskim obwodu tarnopolskiego.
Położona nad rzeką Seret, w sąsiedztwie miasteczka Mikulińce. W latach 1920-1939 należała do powiatu tarnopolskiego w województwie tarnopolskim.

</doc>
<doc id="3843383" url="https://pl.wikipedia.org/wiki?curid=3843383" title="Cmentarz ewangelicki w Gutach">
Cmentarz ewangelicki w Gutach

Cmentarz ewangelicki w Gutach – cmentarz ewangelicki w Trzyńcu, w dzielnicy Guty, w kraju morawsko-śląskim w Czechach. Jest własnością zboru Śląskiego Kościoła Ewangelickiego Augsburskiego Wyznania w Gutach. Ma powierzchnię ponad 3000 m² i znajduje się na nim 530 grobów.
Historia.
Cmentarz założony został w 1882 roku. Poświęcenia dokonał 8 listopada 1882 roku ksiądz Theodor Haase z asystującym mu księdzem Jerzym Heczko. Uroczystość poświęcenia była połączona z pierwszym pogrzebem na nowej nekropolii. 
Początkowo na cmentarzu znajdowała się drewniana kostnica, w latach 1922-1923 wybudowano tu murowaną kaplicę z drewnianą wieżą, przebudowaną w latach 1968–1969 na kościół.
7 sierpnia 1932 roku odsłonięto pomnik poświęcony ofiarom I wojny światowej, na którym umieszczono 26 nazwisk poległych mieszkańców dawnej wsi.
Od 1993 roku zarządcą cmentarza pozostaje Zbór Śląskiego Kościoła Ewangelickiego Augsburskiego Wyznania w Gutach, który po przejęciu nekropolii od miasta wybudował do niej asfaltową drogę dojazdową.

</doc>
<doc id="3843384" url="https://pl.wikipedia.org/wiki?curid=3843384" title="Coux et Bigaroque-Mouzens">
Coux et Bigaroque-Mouzens

Coux et Bigaroque-Mouzens – gmina we Francji, w regionie Nowa Akwitania, w departamencie Dordogne. Została utworzona 1 stycznia 2016 roku z połączenia dwóch wcześniejszych gmin: Coux-et-Bigaroque oraz Mouzens. Siedzibą gminy została miejscowość Coux-et-Bigaroque. W 2013 roku populacja wyżej wymienionych gmin wynosiła 1210 mieszkańców.

</doc>
<doc id="3843389" url="https://pl.wikipedia.org/wiki?curid=3843389" title="Zaścinocze">
Zaścinocze

Zaścinocze, Zaścianocze (ukr. Застіноче, "Zastinocze") – wieś na Ukrainie, w obwodzie tarnopolskim, w rejonie trembowelskim.

</doc>
<doc id="3843393" url="https://pl.wikipedia.org/wiki?curid=3843393" title="Parcoul-Chenaud">
Parcoul-Chenaud

Parcoul-Chenaud – gmina we Francji, w regionie Nowa Akwitania, w departamencie Dordogne. Została utworzona 1 stycznia 2016 roku z połączenia dwóch wcześniejszych gmin: Chenaud oraz Parcoul. Siedzibą gminy została miejscowość Parcoul. W 2013 roku populacja wyżej wymienionych gmin wynosiła 733 mieszkańców.

</doc>
<doc id="3843394" url="https://pl.wikipedia.org/wiki?curid=3843394" title="Slupy typu Grimsby">
Slupy typu Grimsby

Slupy typu Grimsby – brytyjskie slupy z okresu II wojny światowej wykorzystywane przez Royal Navy głównie do zadań eskortowych. Od 1934 roku zbudowano 13 okrętów: 8 dla Royal Navy, 4 dla Royal Australian Navy, 1 dla Royal Indian Navy. Podczas II wojny światowej utracono cztery okręty tego typu.
Historia.
Po zakończeniu I wojny światowej na potrzeby Royal Navy zbudowano kilka typów slupów, które łączyły w sobie cechy okrętów eskortowych i trałowców. W 1932 roku podjęto decyzję o opracowaniu jednostek wyspecjalizowanych w misjach eskortowych. Od poprzedników różniły się m.in. silniejszym uzbrojeniem artyleryjskim, składającym się z dwóch dział kaliber 120 mm. Po rozpoczęciu II wojny światowej wzmocniono uzbrojenie przeciwlotnicze okrętów, zwiększyła się także liczba przenoszonych na pokładzie bomb głębinowych.

</doc>
<doc id="3843395" url="https://pl.wikipedia.org/wiki?curid=3843395" title="Modrolotka czarnoczelna">
Modrolotka czarnoczelna

Modrolotka czarnoczelna ("Cyanoramphus zealandicus") – gatunek średniej wielkości ptaka z rodziny papug wschodnich (Psittaculidae). Występował endemicznie na Tahiti. Odnotowany po raz ostatni w 1844, uznany za wymarłego.
Taksonomia.
Po raz pierwszy gatunek opisał John Latham w 1790. Nadał mu nazwę "Psittacus zealandicus". Obecnie (2020) Międzynarodowy Komitet Ornitologiczny umieszcza modrolotkę czarnoczelną w rodzaju "Cyanoramphus". Gatunek musiał zostać odkryty w 1769 podczas pierwszej podróży Jamesa Cooka – istnieje rysunek autorstwa towarzyszącego Cookowi w trakcie podróży Sydneya Parkinsona, na którym widnieje modrolotka czarnoczelna; podpis brzmi "no. 5, Green Paroquit Otahite, Aá". Ze względu na znaczne różnice w upierzeniu między ptakami dorosłymi a młodymi gatunek opisano pod licznymi synonimami (Rothschild wymienia ich 13, z czego jeden to nazwa zwyczajowa).
Morfologia.
Długość ciała wynosiła około 25 cm. Czoło czarne (ciemnofioletowe), od kantarka niemal po tył szyi przebiega szkarłatny pas. Kuper także czerwony. Grzbiet i pierś matowozielone, głowa, szyja, brzuch i pokrywy podogonowe jaskrawozielone. Lotki na zewnętrznych chorągiewkach są niebieskie, na wewnętrznych – brązowe. Sterówki niebieskie z zielonymi krawędziami. Młode osobniki mają niebieskoczarne czoło, brązowawą głowę, pstre, brązowo-zielone upierzenie grzbietu, bardziej kasztanowy kuper i pasek biegnący przez oko oraz szarobrązowy spód ciała.
Zasięg.
Gatunek znany wyłącznie z 5 okazów odłowionych na Tahiti. W 1844 były to już ptaki rzadkie i miały występować jedynie w przesmyku na wyspie i w obszarach górskich. Marolles, który w 1844 odwiedził wyspę, odnotował, że według tubylców papugi te żyły wówczas tylko na niedostępnych zboczach i w głębokich dolinach. Nic więcej nie wiadomo o ekologii modrolotek czarnoczelnych.
Status.
IUCN uznaje modrolotkę czarnoczelną za gatunek wymarły. Do wymarcia mogło przyczynić się niszczenie środowiska, nadmierny odłów (tubylcy bardzo cenili sobie pióra) i wprowadzenie na wyspę drapieżników. Znane jest 5 okazów muzealnych: trzy odłowiono w 1773 podczas podróży Cooka (dwa znajdują się w Liverpoolu, jeden w Tring), czwarty pozyskał Amadis w 1842 (znajduje się w Perpignan), zaś piąty pozyskany przez de Marollesa w 1844 przechowywany jest w Paryżu.

</doc>
<doc id="3843396" url="https://pl.wikipedia.org/wiki?curid=3843396" title="Podbieły">
Podbieły

Podbieły (gleby iluwialno-glejowe) – występujące na dalekim wschodzie Azji gleby charakteryzujące się odgórnym oglejeniem, przemieszczeniem frakcji ilastej w głąb profilu oraz, co charakterystyczne, białą osypką krzemionkową w dolnej części poziomu iluwialnego. 
Podbieły są glebami śródstrefowymi występującymi wyłącznie na dalekim wschodzie Rosji, w pasie klimatu subborealnego (Kraj Przymorski, Nizina Ussuryjsko-Chankijska, Nizina Środkowo-Amurska). Znajduje się je na starych terasach rzecznych położonych na wysokości 100-400 m n.p.m.
Gleby te są zbudowane z pisków gliniastych lub z glin. Charakteryzują się one przemieszczeniem frakcji ilastej oraz próchnicy w głąb profilu do poziomu akumulacji frakcji ilastej, oglejeniem odgórnym (opadowym) w poziomie wymywania (wybielenie poziomu i występowanie konkrecji żelazistych) o słabo kwaśnym lub obojętnym odczynem. Cechą charakterystyczną, którą spotyka się tylko w podbiełach, jest występowanie w dolnej części poziomu iluwialnego białej osypki krzemionkowej. Wytrąca się ona z krzemianowo-wodorowęglanowych wód gruntowych, które są regionalną geochemiczną specyfiką nizin Dalekiego Wschodu.
W zależności od wieku i wysokości teras oraz od porastającej je roślinności podbieły dzieli się na łąkowe i leśne. Podbieły łąkowe spotyka się na terasach niższych i środkowych oraz spotyka się u nich oglejenie gruntowe w dolnej części profilu. W stosunku do podbiełów leśnych, spotykanych na terasach wyższych, mają też bardziej miąższy, ciemniejszy i o większej zawartości próchnicy (10-20%, gdy leśne tylko 6-10%) poziom próchniczny.
Według międzynarodowej systematyki gleb WRB zalicza się je do Luvisols lub Albeluvisols. Według amerykańskiej systematyki Soil Taxonomy należą one do rzędu Alfisols. W systematyce gleb Rosji podbieły wydziela się jako dwa typy w dziale gleb o zróżnicowanym uziarnieniu: podbieły ciemnohumusowe (Podbieły leśne) i podbieły ciemnohumusowe glejowe (podbieły łąkowe).
B. A. Zimowiec i J. A. Liwerowski wydzielili podbieły i nadali im nazwę. 

</doc>
<doc id="3843397" url="https://pl.wikipedia.org/wiki?curid=3843397" title="Podruda">
Podruda

Podruda (, "Pidruda") – wieś na Ukrainie, w obwodzie tarnopolskim, w rejonie trembowelskim. W 2001 roku liczyła 95 mieszkańców.

</doc>
<doc id="3843398" url="https://pl.wikipedia.org/wiki?curid=3843398" title="Aleksandra Ślusarek">
Aleksandra Ślusarek

Aleksandra Ślusarek (ur. 26 września 1951 w Podłężu) – polska działaczka społeczna i samorządowa, prezes Związku Repatriantów Rzeczpospolitej Polskiej.
Życiorys.
Z zawodu technik mechanik. W latach 80. była działaczką opozycji demokratycznej. W 1989 działała w lokalnym Komitecie Obywatelskim. W latach 1990–1998 była radną Niepołomic, w pierwszej kadencji wchodziła w skład zarządu miasta. Od 1998 do 2010 przez trzy kadencje sprawowała mandat radnej powiatu wielickiego. W latach 2006–2010 wchodziła w skład zarządu powiatu. Mandat radnej i stanowisko członka zarządu powiatu objęła ponownie w 2014. Została w międzyczasie członkinią Prawa i Sprawiedliwości, z ramienia tej partii w 2015 bez powodzenia ubiegała się o mandat poselski. Również w 2018 została wybrana do rady powiatu.
Od początku lat 90. zaangażowana w działalność na rzecz repatriacji i pomocy Polakom zesłanych i deportowanych do ZSRR. Była inicjatorką obywatelskiego projektu ustawy mającego uregulować i ułatwić kwestię powrotów. Została prezesem Związku Repatriantów Rzeczpospolitej Polskiej oraz członkinią władz Wspólnoty Polskiej.
Odznaczenia.
Odznaczona Krzyżem Kawalerskim (2009), Oficerskim (2010) i Komandorskim (2016) Orderu Odrodzenia Polski, a także Krzyżem Wolności i Solidarności (2017)

</doc>
<doc id="3843399" url="https://pl.wikipedia.org/wiki?curid=3843399" title="Nad Rudą">
Nad Rudą



</doc>
<doc id="3843401" url="https://pl.wikipedia.org/wiki?curid=3843401" title="Sainte-Alvère-Saint-Laurent Les Bâtons">
Sainte-Alvère-Saint-Laurent Les Bâtons

Sainte-Alvère-Saint-Laurent Les Bâtons – dawna gmina we Francji, w regionie Nowa Akwitania, w departamencie Dordogne. W 2013 roku populacja wyżej wymienionych gmin wynosiła 1052 mieszkańców. 
Została utworzona 1 stycznia 2016 roku z połączenia dwóch wcześniejszych gmin: Sainte-Alvère oraz Saint-Laurent-des-Bâtons. Siedzibą gminy została miejscowość Sainte-Alvère. Przestała istnieć rok później, ponieważ w dniu 1 stycznia 2017 roku z połączenia dwóch ówczesnych gmin – Sainte-Alvère-Saint-Laurent Les Bâtons oraz Cendrieux – utworzono nową gminę Val-de-Louyre-et-Caudeau. Siedzibą gminy została miejscowość Sainte-Alvère.

</doc>
<doc id="3843402" url="https://pl.wikipedia.org/wiki?curid=3843402" title="Hrdinové nové fronty">
Hrdinové nové fronty

Hrdinové nové fronty (pol. „Herosi nowego frontu”) – czeski zespół punkrockowy powstały w roku 1985 w Igławie. Nazwa zespołu często skracana jest do postaci HNF. Pod koniec roku 1988 na fali przemian ustrojowych w ówczesnej Czechosłowacji, członkowie rozwiązali zespół uznawszy, że wyczerpał swoją formułę. Na jego gruzach dotychczasowi liderzy założyli nową grupę XIII. století. 
Historia.
Powstanie zespołu jest związane z sytuacją społeczną Czechosłowacji w połowie lat osiemdziesiątych dwudziestego wieku. W skład grupy weszło trzech młodych muzyków Petr Štěpán (Biafra), Leoš Kostelecký (Kosťa) oraz Pavel Štěpán (Naci). Początkowo zespół przyjął nazwę "Vylízaný Palice 21" i pod taką nazwą wystąpił we wrześniu 1985 roku. 
2 listopada 1985 roku już pod swoją docelową nazwą zespół wystąpił w miejscowości Zborná z premierą utworów, zawartych później na płycie "Na Barikádách z Popelnic". W kwietniu 1986 roku HNF nagrał swoje demo "Válka" zawierające m.in. bardzo dobrze przyjęty z apelem "Do boje!", a przede wszystkim największy hit w całej twórczości zespołu – utwór "Svět se posral". 
W roku 1987 zespół wystąpił na Rockfest w Pradze, prezentując materiał ze swojego nowego dema "Obyčejní hrdinové". Zespół intensywnie koncertował występując nawet na przełomie 1987/88 w Dniepropetrowsku, w ówczesnym ZSRR. Z początkiem roku 1988 powstało kolejne demo "Dům na demolici" prezentowane na koncertach w Czechosłowacji. 
W sierpniu 1988 zespół nagrywał nowe demo "Nová drákulománia". Płyta, która doczekała się jako pierwsza profesjonalnej reedycji, była zasadniczym odejściem od dotychczasowej linii muzycznej zespołu. Styl zawartych utworów zmierzał wyraźnie w kierunku rocka gotyckiego, stanowiło to w pewnym sensie prequel twórczości XIII. století. 
Pod koniec roku 1998 członkowie zespołu podjęli decyzję o zakończeniu działalności. Po pożegnalnym koncercie, który odbył się 11 grudnia 1988 w klubie Ostrava w Ostrawie Petr Štěpán oraz Pavel Štěpán założyli nowy zespół XIII. století. 
W roku 2021, w lekko zmienionym składzie zespół ponownie wchodzi do studia, pracując nad kolejną płyta długogrającą. 
Płyta ostatecznie ukazała się pod nazwą "Když se bombardéry vracejí" zawierając osiem zremasterowanych wczesnych utworów grupy, a w styczniu 2022 roku zespół zapowiedział powrót po 34 latach do występów na scenie. Pierwszy koncert planowany jest 1-2 lipca 2022 w ramach odbywającego się w Havličkůvym Brodě festiwalu XV. Punk Fest. 
Styl muzyczny.
Wczesna muzyka zespołu to typowy brudny punk rock. Pod koniec działalności zespół trochę złagodził oblicze, w jego muzyce zaczęły pobrzmiewać akcenty z przyszłych dokonań już jako XIII Stoleti. Teksty Petra Štěpána są wyraźnie antymilitarystyczne, mówiące o problemach społecznych, w niektórych utworach są też wyraźne odniesienia do filozofii skinheadów. co zespołowi nie przysparzało nigdy życzliwości ówczesnych władz. Grupa tworzyła też pompatyczne pieśni sławiące swój własny ruch punk, te jednak należą do najsłabszych kompozycji zespołu. 
Mimo krótkiego istnienia zespołu w dość odległym czasie twórczość nie straciła całkiem na aktualności, co widać po sukcesywnych wznowieniach płyt. Szczególnie bogate w reedycje były lata 2008 oraz 2015, reedycja dema "Válečný území" ukazała się nawet na płycie winylowej. 
W roku 2015 Petr Štěpán wydał książkę biograficzną, opowiadającą o historii zespołu. 

</doc>
<doc id="3843408" url="https://pl.wikipedia.org/wiki?curid=3843408" title="Józefówka (rejon tarnopolski)">
Józefówka (rejon tarnopolski)

Józefówka (ukr. Йосипівка) – wieś na Ukrainie, w obwodzie tarnopolskim, w rejonie tarnopolskim.

</doc>
<doc id="3843409" url="https://pl.wikipedia.org/wiki?curid=3843409" title="Parafia św. Filipa Neri i św. Jana Chrzciciela w Studziannej">
Parafia św. Filipa Neri i św. Jana Chrzciciela w Studziannej



</doc>
<doc id="3843413" url="https://pl.wikipedia.org/wiki?curid=3843413" title="Etixx-Quick Step">
Etixx-Quick Step



</doc>
<doc id="3843420" url="https://pl.wikipedia.org/wiki?curid=3843420" title="Gaje Greczyńskie">
Gaje Greczyńskie

Gaje Greczyńskie (, "Haji-Hreczynśki") – wieś na Ukrainie, w obwodzie tarnopolskim, w rejonie tarnopolskim.

</doc>
<doc id="3843423" url="https://pl.wikipedia.org/wiki?curid=3843423" title="Hugh Binney">
Hugh Binney

Thomas Hugh Binney (ur. 9 grudnia 1883 w Douglas, zm. 8 stycznia 1953 w Colchesterze) – brytyjski żołnierz, admirał, w latach 1945–1951 gubernator Tasmanii.
Biografia.
W wieku 13 lat dołączył do Royal Navy jako kadet. Brał udział w I wojnie światowej, w szczególności w walkach cieśninie Dardanele. W 1916 otrzymał stopień komandora, a w 1922 kapitana. W 1925 został zastępcą dyrektora ds. planowania w Admiralicji. W latach 1928–1930 dowodził okrętem HMS Nelson, następnie był komendantem Szkoły Taktyki w Portsmouth, zaś od 1932 do 1933 stał na czele załogi HMS Hood. W 1933 został szefem sztabu dowództwa bazy morskiej w Plymouth. W 1934 otrzymał awans na kontradmirała, a w 1936 objął komendę 1. Szwadronu Bojowego Floty Śródziemnomorskiej. Następnie pełnił stanowisko komendanta wojskowej uczelni Imperial Defence College. Po wybuchu II wojny światowej został dowódcą obrony wybrzeża na odcinku obejmującym Orkady i Szetlandy. W 1942 otrzymał awans na admirała i został dowódcą obrony wybrzeża w rejonie Cardiff. W połowie 1945 przeszedł w stan spoczynku.
W Wigilię Bożego Narodzenia tego samego roku objął urząd gubernatora Tasmanii, który miał pełnić do 1950, ale ostatecznie jego kadencja została przedłużona o niespełna pół roku. Następnie powrócił do Anglii, gdzie na przełomie 1952 i 1953 roku poddał się operacji związanej z zapaleniem pęcherzyka żółciowego. Po zabiegu doszło do komplikacji, wskutek których zmarł w wieku 69 lat. Bezpośrednią przyczyną zgonu była zatorowość płucna.

</doc>
<doc id="3843427" url="https://pl.wikipedia.org/wiki?curid=3843427" title="Haji-Szewczenkiwśki">
Haji-Szewczenkiwśki

Haji-Szewczenkiwśki () – wieś na Ukrainie, w obwodzie tarnopolskim, w rejonie tarnopolskim.
Do 1946 roku miejscowość nosiła nazwę Gaje Szlachcinieckie (, "Haji-Szlachtynećki").

</doc>
<doc id="3843428" url="https://pl.wikipedia.org/wiki?curid=3843428" title="Saint Aulaye-Puymangou">
Saint Aulaye-Puymangou

Saint Aulaye-Puymangou – gmina we Francji, w regionie Nowa Akwitania, w departamencie Dordogne. Została utworzona 1 stycznia 2016 roku z połączenia dwóch wcześniejszych gmin: Puymangou oraz Saint-Aulaye. Siedzibą gminy została miejscowość Saint-Aulaye. W 2013 roku populacja wyżej wymienionych gmin wynosiła 1458 mieszkańców.

</doc>
<doc id="3843430" url="https://pl.wikipedia.org/wiki?curid=3843430" title="Krzyż Katyński w Krotoszynie">
Krzyż Katyński w Krotoszynie

Krzyż Katyński w Krotoszynie – krzyż postawiony i poświęcony w Krotoszynie (Cmentarz Parafialny) w dniu 18 maja 1991 roku, w 51 rocznicę zbrodni katyńskiej, z inicjatywy rodzin ofiar zamordowanych przez NKWD w Katyniu i innych miejscach kaźni, pochodzących z regionu lub związanych z powiatem krotoszyńskim.
Historia powstania krzyża.
Ofiarami zbrodni katyńskiej byli także Krotoszynianie – żołnierze 56 Pułku Piechoty Wielkopolskiej (56 pp), który w trzeciej dekadzie sierpnia 1939, po przeprowadzeniu mobilizacji niejawnej, zostali przydzieleni do Oddziału Zbierania Nadwyżek (OZN) i w jego składzie wysłani do Ośrodka Zapasowego 25 Dywizji Piechoty (OZ 25 DP) w Kielcach. Lista ofiar (prawdopodobnie niepełna), które powiązane były z ziemią krotoszyńską, w 1991 roku została wyryta na Krzyżu Katyńskim, znajdującym się w kwaterze wojskowej krotoszyńskiego cmentarza parafialnego.
Krzyż Katyński postawiony został w 51 rocznicę zbrodni katyńskiej z inicjatywy rodzin zamordowanych oficerów i powstającego stowarzyszenia Rodziny Katyńskie (później stowarzyszenia z całej Polski weszły w skład Federacji Rodzin Katyńskich), we współpracy z Lidią Ławniczak. Autorem Krzyża Katyńskiego był Andrzej Opaliński.
Opis krzyża.
Krzyż ma około 5 metrów wysokości. Na szczycie belki pionowej wyryto rok 1940, zaś na belce poziomej umieszczono napis Katyń. Pośrodku Krzyża Katyńskiego spleciony sznur, symbolizujący skrępowane ręce zamordowanych oficerów. Krzyż został wykonany z drzewa dębowego. Podstawa krzyża spękana, co było zamierzeniem Andrzeja Opalińskiego. Może to być odczytane jako nawiązanie do bezmiaru cierpienia rodzin zamordowanych oficerów oraz nagłego przerwania życia ofiar. Na Krzyżu wyryto 56 nazwisk zamordowanych ofiar. U podstawy Krzyża wmurowano ozdobną urnę z ziemią katyńską. Przed nią na kamieniu wyryto słowa-motto Jana Kochanowskiego: „A jeśli komu otwarta droga do nieba, Tym co służą Ojczyźnie”. Do 2010 roku krzyż był pomalowany brązową bejcą. Kiedy nazwisk przybywało, zaistniała potrzeba postawienia obok drugiego mniejszego monumentu z drewna, który znajduje się obecnie po lewej stronie Krzyża Katyńskiego.
Nazwiska zamordowanych oficerów umieszczone na Krzyżu Katyńskim.
Autorem Listy Katyńczyków z powiatu krotoszyńskiego jest Antoni Korsak, prezes Towarzystwa Miłośników i Badaczy Ziemi Krotoszyńskiej, a opublikowana została w wydawnictwie „Krotoszyn i okolice” opracowania i materiały historyczne, t. VI, praca zbiorowa pod redakcją Józefa Zdunka, Krotoszyn 2010, s. 173–179.

</doc>
<doc id="3843431" url="https://pl.wikipedia.org/wiki?curid=3843431" title="Dworiczczja">
Dworiczczja



</doc>
<doc id="3843437" url="https://pl.wikipedia.org/wiki?curid=3843437" title="Kelly McCormick">
Kelly McCormick

Kelly Anne McCormick (ur. 13 lutego 1960) – amerykańska skoczkini do wody. Dwukrotna medalistka olimpijska.
Brała udział w dwóch igrzyskach olimpijskich (IO 84, IO 88), na obu zdobywała medale w skokach z trzymetrowej trampoliny. W 1984 zajęła drugie miejsce, przegrywając jedynie z Kanadyjką Sylvie Bernier, w 1988 była trzecia. W tej konkurencji zwyciężyła na igrzyskach panamerykańskich w 1983 i 1987, ma w dorobku dziewięć tytułów mistrzyni kraju (6 w trampolinie, trzy w skokach z wieży).
Jej matka Pat także była skoczkinią do wody i czterokrotną mistrzynią olimpijską. Z kolei ojciec Glenn był jej pierwszym trenerem. W 1999 została przyjęta w poczet członków International Swimming Hall of Fame.

</doc>
<doc id="3843438" url="https://pl.wikipedia.org/wiki?curid=3843438" title="Sorges et Ligueux en Périgord">
Sorges et Ligueux en Périgord

Sorges et Ligueux en Périgord – gmina we Francji, w regionie Nowa Akwitania, w departamencie Dordogne. Została utworzona 1 stycznia 2016 roku z połączenia dwóch wcześniejszych gmin: Ligueux oraz Sorges. Siedzibą gminy została miejscowość Sorges. W 2013 roku populacja wyżej wymienionych gmin wynosiła 1587 mieszkańców.

</doc>
<doc id="3843439" url="https://pl.wikipedia.org/wiki?curid=3843439" title="Hanczarka">
Hanczarka



</doc>
<doc id="3843440" url="https://pl.wikipedia.org/wiki?curid=3843440" title="Hwardijske">
Hwardijske



</doc>
<doc id="3843442" url="https://pl.wikipedia.org/wiki?curid=3843442" title="Kamjanka (rejon trembowelski)">
Kamjanka (rejon trembowelski)



</doc>
<doc id="3843446" url="https://pl.wikipedia.org/wiki?curid=3843446" title="Nadriczne">
Nadriczne



</doc>
<doc id="3843448" url="https://pl.wikipedia.org/wiki?curid=3843448" title="Plebanówka (rejon trembowelski)">
Plebanówka (rejon trembowelski)



</doc>
<doc id="3843452" url="https://pl.wikipedia.org/wiki?curid=3843452" title="Les Premiers Sapins">
Les Premiers Sapins

Les Premiers Sapins – gmina we Francji, w regionie Burgundia-Franche-Comté, w departamencie Doubs. Została utworzona 1 stycznia 2016 roku z połączenia sześciu wcześniejszych gmin: Athose, Chasnans, Hautepierre-le-Châtelet, Nods, Rantechaux oraz Vanclans. Siedzibą gminy została miejscowość Nods. W 2013 roku populacja wyżej wymienionych gmin wynosiła 1544 mieszkańców.

</doc>
<doc id="3843454" url="https://pl.wikipedia.org/wiki?curid=3843454" title="Wiszenki (rejon trembowelski)">
Wiszenki (rejon trembowelski)



</doc>
<doc id="3843456" url="https://pl.wikipedia.org/wiki?curid=3843456" title="Paula Jean Myers-Pope">
Paula Jean Myers-Pope

Paula Jean Myers-Pope (ur. 11 listopada 1934, zm. 9 czerwca 1995) – amerykańska skoczkini do wody. Wielokrotna medalistka olimpijska.
Brała udział w trzech igrzyskach olimpijskich (IO 52, IO 56, IO 60), za każdym razem zdobywała medale (łącznie cztery). W 1952 zajęła drugie miejsce w skokach z wieży, przegrywając jedynie ze swoją rodaczką Pat McCormick, w 1956 była trzecia w tej konkurencji. W 1960 w obu rozgrywanych konkurencjach - trampolinie trzymetrowej i wieży dziesięciometrowej - zajmowała drugie miejsce, za Ingrid Kramer. W obu konkurencjach zwyciężyła na igrzyskach panamerykańskich w 1959. W 1979 została przyjęta w poczet członków International Swimming Hall of Fame.

</doc>
<doc id="3843460" url="https://pl.wikipedia.org/wiki?curid=3843460" title="Casimiro de Abreu (poeta)">
Casimiro de Abreu (poeta)

Casimiro José Marques de Abreu, Casimiro de Abreu (ur. 4 stycznia 1839 w Barra de São João, zm. 18 października 1860 w Nova Friburgo) – brazylijski poeta, pisarz, nowelista i dramaturg okresu romantyzmu..
Życiorys.
Casimiro José Marques de Abreu był przedstawicielem drugiej generacji portugalskojęzycznego romantyzmu, czyli tak zwanego ultraromantyzmu. Był jednym z czterech wybitnych romantyków obok Antônia Gonçalvesa Diasa, Manuela Antônia Álvaresa de Azevedo i Antônia Frederica de Castro Alvesa. Urodził się 4 stycznia 1839 w Barra de São João. Był nieślubnym synem bogatego handlowca Joségo Joaquima Marquesa Abreu i Luísy Joaquiny das Neves.
Zmarł na gruźlicę w wieku dwudziestu jeden lat 18 października 1860.
W 1925 roku rodzinna miejscowość poety została przemianowana na jego cześć na Casimiro de Abreu.
Twórczość.
W 1859 roku poeta opublikował cykl "Primaveras". Tomik ten był bardzo popularny. W swoich wierszach poruszał tematy tęsknoty za ojczyzną (wiersz "Canção do Exílio") i rodzinnym domem podczas pobytu w Portugalii, jak też wspomnień z dzieciństwa (utwór "Meus oito anos"). Próbował swoich sił także w dramacie poetyckim ("Camões e o jaú"). Twórczość Casimira de Abreu cieszyła się dużą popularnością wśród szerokich kręgów brazylijskiego społeczeństwa.

</doc>
<doc id="3843461" url="https://pl.wikipedia.org/wiki?curid=3843461" title="Wola (rejon trembowelski)">
Wola (rejon trembowelski)



</doc>
<doc id="3843466" url="https://pl.wikipedia.org/wiki?curid=3843466" title="Nad Ruda">
Nad Ruda



</doc>
<doc id="3843468" url="https://pl.wikipedia.org/wiki?curid=3843468" title="15 Korpus Zmechanizowany (ZSRR)">
15 Korpus Zmechanizowany (ZSRR)

15 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w marcu 1941 roku w Kijowskim Specjalnym Okręgu Wojskowym. Sztab Korpusu rozlokowany był w Brodach na Ukrainie.
Wyposażenie.
22 czerwca 1941 15 Korpus zmechanizowany liczył 33 935 żołnierzy (93% stanu etatowego) oraz miał na stanie:
W dniu 07.07.1941 korpus miał 66 czołgi, a 01.08.1941 zostało tylko 15.
Działania.
W chwili ataku Niemiec korpus znajdował się w składzie 6 Armii Frontu Południowo – zachodniego. W czerwcu 1941 roku korpus walczył w rejonie Dubna z 1 Grupą Pancerną (Bitwa w rejonie Dubno – Łuck – Brody). Z powodu wielu sprzecznych rozkazów korpus spędził całą bitwę poruszając się chaotycznie w trójkącie Radziechów–Brody–Łuck. Oprócz dwóch starć stoczonych przez 10 Dywizję Pancerną jego jednostki nie uczestniczyły w walkach. 7 lipca 1941 roku korpus raportował, że znajduje się w Berezowce (300 km od granicy) z dziewięcioma procentami swoich czołgów

</doc>
<doc id="3843469" url="https://pl.wikipedia.org/wiki?curid=3843469" title="Gaj Hreczynski">
Gaj Hreczynski



</doc>
<doc id="3843470" url="https://pl.wikipedia.org/wiki?curid=3843470" title="Gaj Szewczenkiwski">
Gaj Szewczenkiwski



</doc>
<doc id="3843471" url="https://pl.wikipedia.org/wiki?curid=3843471" title="Doubs (Doubs)">
Doubs (Doubs)



</doc>
<doc id="3843475" url="https://pl.wikipedia.org/wiki?curid=3843475" title="Paul Bietila">
Paul Bietila

Paul Everett Bietila (ur. 28 lutego 1918 w Ishpeming, zm. 26 lutego 1939 w Saint Paul) – amerykański skoczek narciarski pochodzenia fińskiego. Medalista mistrzostw kraju.
Życiorys.
Jego rodzicami byli Mary (z domu Snell) i Jacob Bietila – ojciec był górnikiem, który wyemigrował do Stanów Zjednoczonych z Finlandii. Paul Bietila miał pięciu braci, którzy również uprawiali skoki narciarskie (Anselma, Leonarda, Waltera, Roya i Ralpha) – nazywano ich „latającymi Finami” (oryginalnie – „Flying Finns”), bądź „latającymi Bietilami” (oryginalnie – „The Flying Bietilas”). Studiował wychowanie fizyczne na University of Wisconsin-Madison.
W wieku 10 lat oddał swój pierwszy skok ze skoczni Suicide Hill w Ishpeming. Dwa lata później skokiem na odległość 185 stóp ustanowił rekord Stanów Zjednoczonych juniorów. Jako piętnastolatek na skoczni w Ishpeming uzyskał odległość 196 stóp, co było ówczesnym rekordem świata w jego kategorii wiekowej. W swojej karierze 14 razy ustanawiał rekordy skoczni narciarskich położonych na Środkowym Zachodzie. W 1936 w Red Wing zdobył tytuł mistrza Stanów Zjednoczonych juniorów. W 1938 zajął trzecie miejsce w mistrzostwach Stanów Zjednoczonych seniorów, będąc najlepszym z Amerykanów podczas tych zawodów (przegrał tylko z braćmi Ruud z Norwegii). W tym roku zdobył także akademickie mistrzostwo USA. Miał znaleźć się w składzie reprezentacji Stanów Zjednoczonych na Zimowe Igrzyska Olimpijskie 1940.
5 lutego 1939 w Saint Paul, podczas skoku treningowego przed mistrzostwami USA seniorów, za sprawą bocznego podmuchu wiatru, upadł, uderzając w oblodzony zeskok, a następnie w słupek ogrodzenia na końcu wybiegu. Przez kolejne 3 tygodnie walczył o życie w miejscowym szpitalu, jednak ostatecznie 26 lutego zmarł w wyniku komplikacji po doznanych w wyniku upadku obrażeniach.
Upamiętnienie.
Od 1940 przyznawana jest Nagroda imienia Paula Bietili, którą każdorazowo otrzymuje Amerykanin, który w danej edycji imprezy zostanie sklasyfikowany na najwyższej pozycji w konkursie na skoczni normalnej w ramach mistrzostw Stanów Zjednoczonych. Od 1953 w Ishpeming organizowane są zawody memoriałowe jego imienia w skokach narciarskich. W 1970 został włączony do Narciarskiej Galerii Sław w Stanach Zjednoczonych.

</doc>
<doc id="3843479" url="https://pl.wikipedia.org/wiki?curid=3843479" title="Abu Hamad (Egipt)">
Abu Hamad (Egipt)



</doc>
<doc id="3843483" url="https://pl.wikipedia.org/wiki?curid=3843483" title="Rudelka">
Rudelka

Rudelka – las komunalny, pełniący rolę parku leśnego w Toruniu.
Lokalizacja.
Las znajduje się na wzniesieniu w zachodniej części miasta, w dzielnicy Bielany. Jest ograniczony od północy ul. Balonową, od wschodu – ul. Bema, od południa – ul. Fałata, zaś od zachodu – zabudowaniami Wyższego Seminarium Duchownego i V LO.
Historia.
Lasek Rudelka, podobnie jak sąsiednie Piekarskie Góry, to wydma, która dzięki rosnącej na niej roślinności nie przeradza się w tzw. wydmę ruchomą. Dziś pełni on rolę parku, głównie dla mieszkańców Bydgoskiego Przedmieścia i Bielan.
Dzisiejszego kształtu lasek nabrał w latach 30. XX wieku, kiedy to wytyczono w nim kilka traktów pieszych i wybudowano w jego południowej części profesjonalny i oświetlony tor saneczkowy.
Po II wojnie światowej, w jego najwyższym punkcie, powstał niewielki dwukondygnacyjny budynek należący pierwotnie do Poczty Polskiej, a później przejęty przez Telekomunikację Polską. Warto dodać, że w czasach PRL ulokowano w nim urządzenie służące do zagłuszania zachodnich stacji radiowych. Od 2006 roku budynek ten należy do prywatnej osoby.
W lipcu 2014 roku odnowiono tor saneczkowy i wybudowano zewnętrzną siłownię, natomiast w 2015 roku odnowiono trakt pieszo-rowerowy, łączący ul. Bema z ul. Balonową.
26 lutego 2017 roku w lasku odbyła się inscenizacja poświęcona "żołnierzom wyklętym".
W 2019 roku park został wyremontowany.
Roślinność.
Rudelka porośnięta jest borem sosnowym i pojedynczymi drzewami klonu.
Galeria.
Park przed remontem (jesień 2016 rok):

</doc>
<doc id="3843484" url="https://pl.wikipedia.org/wiki?curid=3843484" title="Al-Balijana">
Al-Balijana



</doc>
<doc id="3843486" url="https://pl.wikipedia.org/wiki?curid=3843486" title="Prowincja Las Palmas">
Prowincja Las Palmas



</doc>
<doc id="3843489" url="https://pl.wikipedia.org/wiki?curid=3843489" title="Barbara Malinowska">
Barbara Malinowska

Barbara Malinowska (ur. 1957) – polska naukowiec, fizjolog i farmakolog specjalizująca się w patofizjologii układu krążenia, profesor nauk medycznych.
Życiorys.
Ukończyła biologię na Uniwersytecie Warszawskim. W 1981 rozpoczęła pracę w Zakładzie Farmakodynamiki Akademii Medycznej w Białymstoku. W 1988 pod kierunkiem prof. Włodzimierza Buczko obroniła pracę doktorską pt. „"Obwodowe mechanizmy serotoninowe w działaniu kaptoprylu na układ krążenia szczura"”. Po uzyskaniu doktoratu w ramach stypendium Fundacji von Humboldta odbyła półtoraroczny staż naukowy w Instytucie Farmakologii i Toksykologii Uniwersytetu w Bonn (1991–1992). W 1995 na podstawie osiągnięć naukowych i złożonej rozprawy „"Charakterystyka presynaptycznych heteroreceptorów histaminowego-H3, prostaglandyny E2-EP3 i kwasu gamma-aminomasłowego-GABA B zakończeń włókien współczulnych układu krążenia szczura"” otrzymała stopień naukowy doktora habilitowanego nauk medycznych. W 1998 została kierownikiem Zakładu Fizjologii Doświadczalnej. W 2000 uzyskała tytuł naukowy profesora. W 2006 razem z prof. Eberhardem Schlickerem została laureatem pierwszego konkursu o nagrodę Copernicus za współpracę polsko-niemiecką.
Zastępca przewodniczącego Komitetu Nauk Fizjologicznych i Farmakologicznych Polskiej Akademii Nauk. Członek Niemieckiego Towarzystwa Farmakologii Eksperymentalnej i Klinicznej i Toksykologii (DGPT). Członek komitetu redakcyjnego czasopisma Advances in Medical Sciences. Kierownik Zakładu Fizjologii i Patofizjologii Doświadczalnej UMB.

</doc>
<doc id="3843490" url="https://pl.wikipedia.org/wiki?curid=3843490" title="Mikołaj (Diegtiariow)">
Mikołaj (Diegtiariow)

Mikołaj, imię świeckie Wadim Giennadjewicz Diegtiariow (ur. 2 października 1963 w Krasnodarze) – rosyjski biskup prawosławny.
Życiorys.
Ukończył studia w zakresie konstruowania i wytwarzania aparatury radioelektronicznej w Moskiewskim Instytucie Techniki Elektronicznej w 1987. Następnie przez trzy lata pracował w fabryce „Kwarc” w Kaliningradzie jako inżynier-konstruktor, a następnie jako kierownik laboratorium w biurze konstruktorskim elektroniki.
13 lipca 1996 został wyświęcony na diakona przez metropolitę smoleńskiego i kaliningradzkiego Cyryla, on też 18 sierpnia tego samego roku wyświęcił go na kapłana i skierował do służby w charakterze proboszcza parafii św. Jerzego w Prawdinsku. Ks. Diegtiariow pozostawał nim do 2010, od 2009 przewodnicząc dodatkowo sądowi kanonicznemu eparchii kaliningradzkiej. W 2010 został klucznikiem soboru Chrystusa Zbawiciela w Kaliningradzie. Pięć lat później ukończył seminarium duchowne w Smoleńsku.
21 października 2016 został nominowany na biskupa czerniachowskiego i sławskiego. W związku z tą decyzją pięć dni później złożył wieczyste śluby mnisze przed biskupem kaliningradzkim i bałtijskim Serafinem, a dzień później został podniesiony do godności archimandryty. Jego chirotonię biskupią poprowadził 27 listopada 2016 w soborze Wszystkich Świętych w Gusiewie patriarcha moskiewski i całej Rusi Cyryl.

</doc>
<doc id="3843498" url="https://pl.wikipedia.org/wiki?curid=3843498" title="Kiełbasicze">
Kiełbasicze



</doc>
<doc id="3843502" url="https://pl.wikipedia.org/wiki?curid=3843502" title="Kongos">
Kongos

Kongos – południowoafrykański zespół grający rock alternatywny. Zespół w 2007 roku założyło czterech braci: Johnny (akordeon, instrumenty klawiszowe, śpiew), Jesse (perkusja, śpiew), Daniel (gitara, śpiew) i Dylan Kongos (gitara basowa, śpiew).
Członkowie zespołu pochodzą z Republiki Południowej Afryki, a ich ojcem jest John Kongos, południowoafrykański muzyk i autor tekstów.
Historia.
Lunatic (2012).
Drugi album zespołu wydany w roku 2012. Promowany singlem "I'm Only Joking" oraz "Come with Me Now".
Egomaniac (2016).
Płyta Egomaniac wydana została 10 czerwca 2016 roku. Pierwszym singlem promującym był utwór "Take It from Me", a kolejnym "I Don't Mind". W tym samym roku zespół rozpoczął trasę koncertową promującą płytę Egomaniac, w ramach której odbyły się również dwa koncerty w Polsce (Warszawa i Poznań).

</doc>
<doc id="3843505" url="https://pl.wikipedia.org/wiki?curid=3843505" title="Adam Socha">
Adam Socha

Adam Socha (ur. 13 grudnia 1930 w Krośnie, zm. 27 listopada 2016) – polski dziennikarz i publicysta sportowy.
Życiorys.
Karierę dziennikarską zaczynał na łamach „Nowin Rzeszowskich”. Był również współpracownikiem innych regionalnych gazet w tym zakładowych „Wiadomości Fabrycznych” ukazujących się w WSK Rzeszów. W latach 1962–1991 był etatowym dziennikarzem sportowym rozgłośni, Polskiego Radia w Rzeszowie będąc również regionalnym korespondentem Programu I Polskiego Radia. Z Radiem Rzeszów współpracował do 2011. 

</doc>
<doc id="3843522" url="https://pl.wikipedia.org/wiki?curid=3843522" title="Mikołaj (Diegtiariew)">
Mikołaj (Diegtiariew)



</doc>
<doc id="3843523" url="https://pl.wikipedia.org/wiki?curid=3843523" title="Diegtariew">
Diegtariew



</doc>
<doc id="3843526" url="https://pl.wikipedia.org/wiki?curid=3843526" title="Józef Krzeptowski-Jasinek">
Józef Krzeptowski-Jasinek

Józef Krzeptowski-Jasinek (ur. 26 lipca 1931 w Kościelisku, zm. 26 listopada 2016 w Kościelisku) – polski inżynier budownictwa lądowego, publicysta i wydawca.
Życiorys.
Urodził się w Kościelisku jako syn Andrzeja i Anny z domu Staszel. Był praprawnukiem gawędziarza i pieśniarza Sabały. Studiował na Politechnice Śląskiej w Gliwicach oraz Akademii Rolniczej w Krakowie (obecnie Uniwersytet Rolniczy im. Hugona Kołłątaja w Krakowie). Był między innymi stypendystą ministra kultury PRL w 1984 oraz Fundacji Kościuszkowskiej w 1986. Jako inżynier budownictwa lądowego pracował w latach 1955–1985 na stanowiskach kierowniczych w Kieleckim Przedsiębiorstwie Robót Mostowych w Kielcach, Krakowskim Przedsiębiorstwie Robót Inżynieryjnych w Krakowie i Rejonie Dróg Publicznych w Wadowicach. Był również w latach 1962–1972 nauczycielem w Technikum Budowlanym w Zakopanem. W trakcie swojej kariery wykonał około 400 projektów dróg i mostów.
Był autorem około 200 artykułów. Wraz z żoną Marią Krzeptowską-Jasinek z domu Kula, prowadził wydawnictwo Krzeptowscy, którego nakładem ukazały się ich opracowania historii rodów góralskich. We wrześniu 2016 wicewojewoda małopolski Piotr Ćwik odznaczył Józefa i Marię Krzeptowskich-Jasinek w imieniu Prezydenta RP Andrzeja Dudy – Złotym Krzyżem Zasługi. Wcześniej Józef Krzeptowski-Jasinek był już kawalerem Srebrnego Krzyża Zasługi oraz odznaki „Zasłużony Działacz Kultury” i złotej odznaki Związku Podhalan w Północnej Ameryce. Mieszkał w Kościelisku. Zmarł w listopadzie 2016.

</doc>
<doc id="3843527" url="https://pl.wikipedia.org/wiki?curid=3843527" title="Maria Krzeptowska-Jasinek">
Maria Krzeptowska-Jasinek

Maria Krzeptowska-Jasinek z domu Kula (ur. 29 października 1953 w Dzianiszu) – polska ekonomistka, publicystka i wydawca.
Życiorys.
Urodziła się w Dzianiszu jako córka Józefa i Ludwiny z domu Glista. Studiowała na Akademii Ekonomicznej w Krakowie. Była stypendystką ministra kultury PRL z 1984, Fundacji Kościuszkowskiej z 1986 oraz słowackiego ministra kultury z 1987. Pracowała w Urzędzie Gminy w Kościelisku, Kieleckim Przedsiębiorstwie Robót Mostowych w Kielcach oraz Muzeum Etnograficznym w Krakowie. Wraz z mężem Józefem Krzeptowskim-Jasinkiem, prowadziła wydawnictwo Krzeptowscy, którego nakładem ukazały się ich opracowania historii rodów góralskich. We wrześniu 2016 wicewojewoda małopolski Piotr Ćwik odznaczył Józefa i Marię Krzeptowskich-Jasinek w imieniu Prezydenta RP Andrzeja Dudy – Złotym Krzyżem Zasługi. Mieszka w Kościelisku.

</doc>
<doc id="3843534" url="https://pl.wikipedia.org/wiki?curid=3843534" title="Koszary (Starościn)">
Koszary (Starościn)

Koszary – część wsi Starościn w Polsce położona w województwie lubelskim, w powiecie lubartowskim, w gminie Kamionka.
W latach 1975–1998 miejscowość należała administracyjnie do województwa lubelskiego.

</doc>
<doc id="3843535" url="https://pl.wikipedia.org/wiki?curid=3843535" title="Kruk (Starościn)">
Kruk (Starościn)

Kruk – część wsi Starościn w Polsce położona w województwie lubelskim, w powiecie lubartowskim, w gminie Kamionka.
W latach 1975–1998 miejscowość należała administracyjnie do województwa lubelskiego.

</doc>
<doc id="3843552" url="https://pl.wikipedia.org/wiki?curid=3843552" title="Jazłowieccy herbu Abdank">
Jazłowieccy herbu Abdank

Jazłowieccy – magnacki ród herbu Abdank, nazwisko którego pochodzi od dawnego miasta Jazłowiec. Była to gałąź rodu Buczackich herbu Abdank.
Znani przedstawiciele rodu.
Pokolenie 4.
11 maja 1469 przeprowadzony był jeden z działow. W 1578 przedstawiciele rodu posiadali m.in. Barysz, miasteczko Tłuste w powiecie trembowelskim, Kosów w powiecie kołomyjskim.
Podanie.
Według podania, jeden z Jazłowieckich «podążył daleko z królem Warnieńczykiem…».

</doc>
<doc id="3843554" url="https://pl.wikipedia.org/wiki?curid=3843554" title="Allenrolfea occidentalis">
Allenrolfea occidentalis

Allenrolfea occidentalis (S.Watson) Kuntze – gatunek rośliny z rodziny szarłatowatych ("Amaranthaceae" Juss.). Występuje naturalnie w Meksyku oraz południowo-zachodnich Stanach Zjednoczonych (w Arizonie, Kalifornii, Nowym Meksyku, Oregonie, Idaho, Nevadzie, Teksasie i Utah. Jest gatunkiem typowym dla swojego rodzaju. 
Biologia i ekologia.
Rośnie na pustyniach, wydmach oraz skarpach, na glebach o odczynie zasadowym.

</doc>
<doc id="3843555" url="https://pl.wikipedia.org/wiki?curid=3843555" title="Allenrolfea">
Allenrolfea

Allenrolfea Kuntze – rodzaj roślin z rodziny szarłatowatych ("Amaranthaceae" Juss.). Według "The Plant List" w obrębie tego rodzaju znajdują się 3 gatunki. Występuje naturalnie w Ameryce – "A. occidentalis" rośnie w południowo-zachodniej części Stanów Zjednoczonych, natomiast "A. patagonica" i "A. vaginata" występują w Argentynie. Gatunkiem typowym jest "A. occidentalis" (S.Watson) Kuntze. 

</doc>
<doc id="3843556" url="https://pl.wikipedia.org/wiki?curid=3843556" title="Aphanisma blitoides">
Aphanisma blitoides

Aphanisma blitoides Nutt. ex Moq. – gatunek rośliny z monotypowego rodzaju Aphanisma w obrębie rodziny szarłatowatych ("Amaranthaceae" Juss.). Występuje naturalnie w południowo-zachodnich Stanach Zjednoczonych (w Kalifornii) oraz północno-zachodnim Meksyku (w Kalifornii Dolnej). 
Biologia i ekologia.
Rośnie na wybrzeżach, w zaroślach lub na terenach piaszczystych. Występuje na obszarach nizinnych. Preferuje gleby słone.

</doc>
<doc id="3843557" url="https://pl.wikipedia.org/wiki?curid=3843557" title="Aphanisma">
Aphanisma



</doc>
<doc id="3843558" url="https://pl.wikipedia.org/wiki?curid=3843558" title="Biała zgnilizna korzeni">
Biała zgnilizna korzeni

Biała zgnilizna korzeni – choroba korzeni roślin wywołana przez "Rosellinia necatrix".
Występowanie i szkodliwość.
Choroba atakuje liczne gatunki drzew, krzewów oraz roślin zielnych. W Portugalii staje się główną chorobą jabłoni, a w południowej Francji jabłoni i wiśni, we Włoszech atakuje topole. We Francji i Węgrzech na dużą skalę występuje w szkółkach, na Węgrzech ponadto jest pospolita na plantacjach winorośli. W Japonii choroba jest powszechna i występuje na licznych roślinach uprawnych, na Tajwanie staje się poważnym problemem na plantacjach krzewów herbacianych. Powszechnie występuje także w innych regionach Azji, np. w Iranie na dużą skalę atakuje jabłonie, wiśnie i topole. W Polsce wśród roślin sadowniczych choroba najczęściej występuje na winorośli, rzadziej na drzewach owocowych.
Objawy.
Na porażonych korzeniach pojawia się delikatny, biały nalot grzybni. Z czasem grzybnia staje się obfita i rozwijają się w niej sklerocja. Kora korzeni porażonych przez patogena jest odbarwiona i miękka. Korzenie zaczynają gnić, rozwój rośliny ulega zahamowaniu, liście żółkną i zamierają, poczynając od wierzchołków pędów, w końcu cała roślina obumiera. Podkładki zamierają już w pierwszym roku po infekcji, drzewa po 2–3 latach. Zdarza się, że przy gwałtownym rozwoju choroby drzewo obumiera już w pierwszym roku po infekcji. Jabłonie obumierają zwykle jesienią.
Na roślinach zielnych patogen powoduje ogólną zgniliznę części podziemnych, zwłaszcza mięsistych cebulek i kłączy. Części nadziemne więdną i zamierają.
Grzybnia patogenu rozwija się także na włośnikach i w glebie w obrębie systemu korzeniowego rośliny. Tworzy tutaj na kształt pajęczyny białe lub szarawe sznury grzybniowe, zagęszczające się przy korzeniu i promieniście rozchodzące na boki.
Epidemiologia.
Grzyb zimuje w glebie i przez wiele lat zachowuje zdolność do infekcji. W zainfekowanych korzeniach rozwija się bezpłciowa forma (anamorfa). Jej grzybnia tworzy sklerocja z koremiami, w których powstają zarodniki konidialne. Forma rozmnażająca się płciowo (teleomorfa) rozwija się na obumarłych korzeniach. Wytwarza perytecja w których powstają askospory.
Ochrona.
Najważniejszą rolę odgrywa zapobieganie chorobie. Nie należy zakładać sadów, winnic i szkółek na terenach podmokłych, sprzyjających rozwojowi choroby. W szkółkach porażone przez "Rosellinia necatrix" młode drzewka należy usuwać wraz z całą bryłą korzeniową. Na pozostałym po wykarczowaniu tych drzewek miejscach nie należy przez 3–4 lata sadzić innych drzew.
Próbowano zwalczać chemicznie chorobę za pomocą chloropikryny. Odnotowano częściowy sukces. Grzybnia "Rosellinia necatrix" jest wrażliwa na fungicydy benzymidazolowe i tiofanat, jednakże niska rozpuszczalność tych substancji w wodzie powoduje ograniczone zdolności ich przenikania w głąb gleby, a tym samym małą skuteczność. W Japonii odnotowano sukces w zwalczaniu tej choroby na korzeniach winorośli przez zraszanie gleby fluazynamem.
"R. necatrix" jest wrażliwy na wiele gatunków antagonistycznych bakterii, nicieni i niektórych grzybów, np. "Trichoderma" i podstawczaki. Ta wrażliwość może tłumaczyć brak tego patogenu w naturalnych lasach, może też być wykorzystana do jego zwalczania na plantacjach. W warunkach polowych pozytywne wyniki odnotowano w zwalczaniu tego patogenu za pomocą "Trichoderma harzianum" i "Sordaria", a w laboratorium za pomocą "Pseudomonas". W sadach jabłoniowych udało się zmniejszyć nasilenie tej choroby przez zastosowanie nawozu zielonego w połączeniu z mikoryzowymi grzybami "Glomus" sp.

</doc>
<doc id="3843559" url="https://pl.wikipedia.org/wiki?curid=3843559" title="Argemone albiflora">
Argemone albiflora

Argemone albiflora Hornem. – gatunek rośliny z rodziny makowatych ("Papaveraceae" Juss.). Występuje naturalnie w Stanach Zjednoczonych. 
Rozmieszczenie geograficzne.
Rośnie naturalnie w Stanach Zjednoczonych – na Florydzie, w południowej Alabamie, południowym Missisipi, południowo-zachodniej Luizjanie, wschodnim Teksasie, północnym Arkansas, południowym Missouri, zachodnim Illinois, południowo-wschodnim Wisconsin, wschodniej części Karoliny Południowej, wschodniej Georgii oraz południowo-wschodniej części Karoliny Północnej, a według innych źródeł także w Dakocie Północnej, Iowa, Kentucky, Michigan, Maryland, Nowy Jork, Connecticut i Massachusetts. 
Biologia i ekologia.
Rośnie na nieużytkach, łąkach, wydmach oraz piaszczystych plażach, na terenach nizinnych. 
Zmienność.
W obrębie tego gatunku oprócz podgatunku nominatywnego wyróżniono jeden podgatunek:

</doc>
<doc id="3843560" url="https://pl.wikipedia.org/wiki?curid=3843560" title="Argemone arizonica">
Argemone arizonica

Argemone arizonica Ownbey – gatunek rośliny z rodziny makowatych ("Papaveraceae" Juss.). Występuje endemicznie w Stanach Zjednoczonych – w środkowo-północnej części Arizony, w Wielkim Kanionie Kolorado. 
Biologia i ekologia.
Rośnie na skalistych, stromych zboczach, w lasach sosnowych, na północnych i południowych ścianach kanionów. Występuje na wysokości od 1000 do 2000 m n.p.m. Kwitnie od kwietnia do maja. 
Zastosowanie.
Roślina w Arizonie posiada status gatunku krytycznie zagrożonego.

</doc>
<doc id="3843561" url="https://pl.wikipedia.org/wiki?curid=3843561" title="Argemone aurantiaca">
Argemone aurantiaca

Argemone arizonica Ownbey – gatunek rośliny z rodziny makowatych ("Papaveraceae" Juss.). Występuje endemicznie w Stanach Zjednoczonych – w środkowej części Teksasu. 
Biologia i ekologia.
Rośnie na łąkach, nieużytkach oraz polach uprawnych. Występuje na wysokości do 500 m n.p.m.

</doc>
<doc id="3843562" url="https://pl.wikipedia.org/wiki?curid=3843562" title="Argemone corymbosa">
Argemone corymbosa

Argemone corymbosa Greene – gatunek rośliny z rodziny makowatych ("Papaveraceae" Juss.). Występuje naturalnie we wschodnich Stanach Zjednoczonych – w środkowo-południowej Kalifornii, środkowo-północnej Arizonie oraz południowo-wschodnim Utah, a według niektórych źródeł także w Nevadzie. 
Biologia i ekologia.
Rośnie na piaszczystych wydmach oraz otwartych suchych przestrzeniach. Występuje na wysokości od 900 do 1500 m n.p.m. 
Zmienność.
W obrębie tego gatunku oprócz podgatunku nominatywnego wyróżniono jeden podgatunek:
Ochrona.
W Arizonie jest uważany za gatunek zagrożony wyginięciem.

</doc>
<doc id="3843563" url="https://pl.wikipedia.org/wiki?curid=3843563" title="Argemone glauca">
Argemone glauca

Argemone albiflora (Nutt. ex Prain) Pope – gatunek rośliny z rodziny makowatych ("Papaveraceae" Juss.). Występuje endemicznie na Hawajach. 
Biologia i ekologia.
Rośnie w suchych lasach oraz na terenach skalistych. Występuje na wysokości do 1900 m n.p.m.

</doc>
<doc id="3843565" url="https://pl.wikipedia.org/wiki?curid=3843565" title="Argemone hispida">
Argemone hispida

Argemone hispida A.Gray – gatunek rośliny z rodziny makowatych ("Papaveraceae" Juss.). Występuje naturalnie w Stanach Zjednoczonych – w środkowo-północnej części Nowego Meksyku, środkowym Kolorado oraz południowo-wschodnim Wyoming, a według niektórych źródeł także w Oregonie, Kalifornii i Arizonie. 
Biologia i ekologia.
Rośnie na łąkach i trawiastych stokach. Występuje na wysokości od 1400 do 2100 m n.p.m.

</doc>
<doc id="3843566" url="https://pl.wikipedia.org/wiki?curid=3843566" title="Argemone munita">
Argemone munita

Argemone munita Durand &amp; Hilg. – gatunek rośliny z rodziny makowatych ("Papaveraceae" Juss.). Występuje naturalnie w Stanach Zjednoczonych. 
Rozmieszczenie geograficzne.
Rośnie naturalnie w Stanach Zjednoczonych – w Kalifornii, zachodniej Arizonie, Nevadzie, zachodnim Utah oraz południowo-wschodnim Idaho, a według innych źródeł także w Oregonie. 
Biologia i ekologia.
Rośnie na suchych łąkach, skalistych stokach oraz na suchych otwartych przestrzeniach z ekspozycją na słońce. Występuje na wysokości do 2500 m n.p.m. 
Zmienność.
W obrębie tego gatunku oprócz podgatunku nominatywnego wyróżniono jeden podgatunek:
Zastosowanie.
Niektóre amerykańskie plemiona Indian (jak na przykład Kawaiisu) używają tej rośliny w leczeniu oparzeń. 
Ochrona.
Roślina w Oregonie ma status gatunku zagrożonego, a w Idaho krytycznie zagrożonego.

</doc>
<doc id="3843567" url="https://pl.wikipedia.org/wiki?curid=3843567" title="Argemone polyanthemos">
Argemone polyanthemos

Argemone polyanthemos (Fedde) Ownbey – gatunek rośliny z rodziny makowatych ("Papaveraceae" Juss.). Występuje naturalnie w Stanach Zjednoczonych. 
Rozmieszczenie geograficzne.
Rośnie naturalnie w Stanach Zjednoczonych – na obszarze od środkowo-północnego Teksasu na południu aż po wschodni Wyoming i południowo-zachodnią część Dakoty Południowej na północy. Według innych źródeł został zaobserwowany w stanach Waszyngton, Idaho, Kalifornia, Arizona, Utah, Wyoming, Kolorado, Nowy Meksyk, Teksas, Oklahoma, Kansas, Nebraska, Dakota Południowa, Dakota Północna, Iowa, Missouri, Illinois oraz Indiana. 
Biologia i ekologia.
Rośnie na łąkach. Występuje na wysokości od 500 do 2300 m n.p.m.

</doc>
<doc id="3843568" url="https://pl.wikipedia.org/wiki?curid=3843568" title="Argemone squarrosa">
Argemone squarrosa

Argemone squarrosa Greene – gatunek rośliny z rodziny makowatych ("Papaveraceae" Juss.). Występuje naturalnie w środkowo-południowej części Stanów Zjednoczonych – w środkowo-zachodnim Teksasie, wschodnim Nowym Meksyku, północno-wschodniej Oklahomie, zachodnim Kansas oraz południowo-wschodnim Kolorado, a według innych źródeł także w Wyoming. 
Biologia i ekologia.
Rośnie na łąkach. Występuje na wysokości od 1000 do 1800 m n.p.m. 
Zmienność.
W obrębie tego gatunku oprócz podgatunku nominatywnego wyróżniono jeden podgatunek:
Ochrona.
Roślina w stanie Oklahoma ma status gatunku krytycznie zagrożonego.

</doc>
<doc id="3843569" url="https://pl.wikipedia.org/wiki?curid=3843569" title="Aristocapsa insignis">
Aristocapsa insignis

Aristocapsa insignis (Curran) Reveal &amp; Hardham – gatunek rośliny z monotypowego rodzaju Aristocapsa w obrębie rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w środkowo-zachodniej części Kalifornii.
Biologia i ekologia.
Rośnie w lasach sosnowych oraz na łąkach. Występuje na wysokości do 600 m n.p.m. Kwitnie od maja do czerwca.
Ochrona.
"Aristocapsa insignis" posiada status gatunku zagrożonego.

</doc>
<doc id="3843570" url="https://pl.wikipedia.org/wiki?curid=3843570" title="Aristocapsa">
Aristocapsa



</doc>
<doc id="3843571" url="https://pl.wikipedia.org/wiki?curid=3843571" title="Centrostegia thurberi">
Centrostegia thurberi

Centrostegia thurberi A.Gray ex Benth. – gatunek rośliny z monotypowego rodzaju Centrostegia w obrębie rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanach Kalifornia Dolna i Sonora) oraz południowo-zachodnich Stanach Zjednoczonych (w Kalifornii, Nevadzie, Arizonie i Utah). 
Biologia i ekologia.
Rośnie w lasach sosnowych, zaroślach, na murawach oraz terenach skalistych. Występuje na wysokości do 2400 m n.p.m. Kwitnie od marca do lipca. 
Ochrona.
"Centrostegia thurberi" w Utah posiada status gatunku zagrożonego.

</doc>
<doc id="3843573" url="https://pl.wikipedia.org/wiki?curid=3843573" title="La Varde">
La Varde

La Varde – neolityczny grobowiec korytarzowy położony na Guernsey. Jest największą konstrukcją megalityczną znajdującą się na wyspie.
Grobowiec został odkryty przypadkowo w 1811 roku przez żołnierzy wznoszących szańce. Ma 10 m długości i ponad 3 m szerokości w najszerszym miejscu. Składa się z jednej komnaty o wysokości około 2 m, z wejściem zorientowanym w kierunku wschodnim, rozszerzającej się stopniowo w głąb. U jej północno-zachodniego krańca znajduje się mniejsze, owalne pomieszczenie. Kamienie wspornikowe komory podtrzymują potężne głazy stropowe, z których największy waży ponad 10 ton.
W 1837 roku Frederick Corbin Lukis przeprowadził wewnątrz grobowca prace archeologiczne, odnajdując liczne kości ludzkie (część pochodziła z pochówków ciałopalnych), ponad 150 fragmentów naczyń ceramicznych, a także wyroby kamienne i kościane. Dane stratygraficzne wskazują, że grobowiec był użytkowany przez długi czas, od środkowego neolitu do początku epoki brązu (3500–2000 p.n.e.).

</doc>
<doc id="3843574" url="https://pl.wikipedia.org/wiki?curid=3843574" title="Centrostegia">
Centrostegia



</doc>
<doc id="3843577" url="https://pl.wikipedia.org/wiki?curid=3843577" title="FC Lugano w europejskich pucharach">
FC Lugano w europejskich pucharach



</doc>
<doc id="3843583" url="https://pl.wikipedia.org/wiki?curid=3843583" title="Juno Stover-Irwin">
Juno Stover-Irwin

Juno Stover-Irwin (ur. 22 listopada 1928, zm. 2 lipca 2011) – amerykańska skoczkini do wody. Dwukrotna medalistka olimpijska.
Brała udział w czterech igrzyskach olimpijskich (IO 48, IO 52, IO 56, IO 60), na dwóch zdobywała medale. W 1952 zajęła trzecie miejsce w skokach z wieży, w 1956 była druga, przegrywając jedynie ze swoją rodaczką Pat McCormick. W tej konkurencji zdobywała srebro igrzysk panamerykańskich w 1955 i 1959. W 1980 została przyjęta w poczet członków International Swimming Hall of Fame.

</doc>
<doc id="3843585" url="https://pl.wikipedia.org/wiki?curid=3843585" title="Juno Irwin">
Juno Irwin



</doc>
<doc id="3843586" url="https://pl.wikipedia.org/wiki?curid=3843586" title="Wentworth (serial telewizyjny)">
Wentworth (serial telewizyjny)

Wentworth – australijski serial telewizyjny wyprodukowany przez FremantleMedia Australia. Emitowany jest od 1 maja 2013 roku na kanale SoHo. 
W Polsce serial jest emitowany od 2 kwietnia 2014 na kanale FilmBox.

</doc>
<doc id="3843588" url="https://pl.wikipedia.org/wiki?curid=3843588" title="Święty Synod">
Święty Synod



</doc>
<doc id="3843590" url="https://pl.wikipedia.org/wiki?curid=3843590" title="Mistrzostwa Świata Juniorów w Bobslejach 2017">
Mistrzostwa Świata Juniorów w Bobslejach 2017

Mistrzostwa Świata Juniorów w Bobslejach 2017 – zawody o tytuł mistrza świata juniorów w bobslejach odbyły się między 28 a 29 stycznia 2017 roku w niemieckim Winterbergu. Na mistrzostwach rozegrane zostały trzy konkurencje: dwójka kobiet, dwójka mężczyzn oraz czwórka mężczyzn. Mistrzostwa zdominowali Niemcy, którzy zdobyli aż 7 z 10 medali.

</doc>
<doc id="3843594" url="https://pl.wikipedia.org/wiki?curid=3843594" title="Panorama Bułgarska">
Panorama Bułgarska

Panorama Bułgarska. Ilustrowany miesięcznik informacyjny – miesięcznik ukazujący się od 1971 do 1987 roku w Warszawie. Wydawcą był Bułgarski Ośrodek Kultury. Publikowane w nim były artykuły i informacje dotyczące historii i współczesności Bułgarii. 

</doc>
<doc id="3843597" url="https://pl.wikipedia.org/wiki?curid=3843597" title="Cmentarz wojenny nr 101 – Libusza">
Cmentarz wojenny nr 101 – Libusza

 
Cmentarz wojenny nr 101 – Libusza – cmentarz z I wojny światowej, zaprojektowany przez Hansa Mayra, położony na terenie wsi Libusza w gminie Biecz w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz znajduje w południowo-zachodniej części wsi, wśród pól, na działce ewidencyjnej nr 695.
Cmentarz ma kształt prostokąta o powierzchni ogrodzonej około 98 m². Przy północno-zachodnim ogrodzeniu u stóp pomnikowego dębu stał wysoki drewniany krzyż centralny z półkolistym, blaszanym nakryciem. Cmentarz pierwotnie ogrodzony drewnianym płotem, a obecnie kamiennymi słupkami i żelaznymi sztachetami na podmurówce z wejściem od strony południowo-wschodniej. Układ grobów regularny z nagrobkami w formie dużych dwuramiennych krzyży rosyjskich na betonowych cokołach. Krzyż centralny zniszczony, cmentarz zaniedbany (2015).
Na cmentarzu pochowano 53 żołnierzy rosyjskich w 3 mogiłach zbiorowych oraz 4 grobach pojedynczych poległych w maju 1915.

</doc>
<doc id="3843599" url="https://pl.wikipedia.org/wiki?curid=3843599" title="Czesław Panek">
Czesław Panek

Czesław Panek (ur. 13 czerwca 1954 w Bydgoszczy, zm. 16 sierpnia 2016 w Düsseldorfie) – polski hokeista i trener hokejowy.
Jego syn Sascha (ur. 1985 w Niemczech Zachodnich) także został hokeistą.
Kariera zawodnicza.
Grę w hokeja zaczynał w bydgoskiej Polonii, grając jako obrońca w parze z Marianem Feterem. W latach 1974-1977 był zawodnikiem Stoczniowca Gdańsk, a następnie, w latach 1977-1981 Budowlanych Bydgoszcz (klub ten przejął sekcję hokejową Polonii). Brał udział w mistrzostwach świata w hokeju na lodzie w 1981 roku, po których wyjechał do RFN, gdzie zamieszkał. Tam kontynuował karierę zawodniczą, grając w zespołach Düsseldorfer EG (1982-1983) oraz Berlin Preussen (1983-1990).
Kariera trenerska.
Po zakończeniu kariery zawodniczej rozpoczął pracę jako trener, głównie w zespołach niższych lig niemieckich. Trenował m.in. drużyny: Berlin Preussen (1990-1991, asystent), Düsseldorfer EG (1998-2000, trener główny), Füchse Duisburg (2009-2010, trener główny), Ratinger Ice Aliens ’97 (2010-2011, trener główny), Kassel Huskies (2012-2014, asystent trenera) oraz FASS Berlin (2015-2016). Ponadto w sezonach 1997/98 i 2000/01 prowadził włoskie HC Bolzano, z którym to klubem w 1998 roku zdobył mistrzostwo Włoch.

</doc>
<doc id="3843600" url="https://pl.wikipedia.org/wiki?curid=3843600" title="Miller Anderson (skoczek do wody)">
Miller Anderson (skoczek do wody)

Miller Altman Anderson (ur. 27 grudnia 1922, zm. 29 października 1965) – amerykański skoczek do wody. Dwukrotny medalista olimpijski.
Brał udział w dwóch igrzyskach olimpijskich (IO 48, IO 52), na obu zdobywał srebrne medale w skokach z trzymetrowej trampoliny. Podczas obu startów wyprzedzali go rodacy - w 1948 Bruce Harlan, w 1952 Skippy Browning. Zdobył dwa medale igrzysk panamerykańskich w 1951 - srebro w skokach z trzymetrowej trampoliny, brąz w skokach z wieży. Wśród zdobytych przez niego tytułów można wymienić m.in. 5 triumfów w mistrzostwach NCAA. W 1967 został przyjęty w poczet członków International Swimming Hall of Fame.

</doc>
<doc id="3843601" url="https://pl.wikipedia.org/wiki?curid=3843601" title="Osselle-Routelle">
Osselle-Routelle

Osselle-Routelle – gmina we Francji, w regionie Burgundia-Franche-Comté, w departamencie Doubs. Została utworzona 1 stycznia 2016 roku z połączenia dwóch wcześniejszych gmin: Osselle oraz Routelle. Siedzibą gminy została miejscowość Osselle. W 2013 roku populacja wyżej wymienionych gmin wynosiła 925 mieszkańców.

</doc>
<doc id="3843602" url="https://pl.wikipedia.org/wiki?curid=3843602" title="Dematophora necatrix">
Dematophora necatrix

Dematophora necatrixx R. Hartig – gatunek grzybów z rodziny próchnilcowatych ("Xylariaceae"). Wywołuje chorobę o nazwie biała zgnilizna korzeni.
Systematyka i nazewnictwo.
Pozycja w klasyfikacji według Index Fungorum: "Rosellinia, Xylariaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".
Synonimy nazwy naukowej:
Morfologia.
Gęsto skupione perytecja wyrastają w martwych, porażonych korzeniach roślin. Są kuliste, czarne, krótko uszypułkowane i mają średnicę 1-2 mm. Wokół nich na podłożu rozwija się cienka warstwa dwóch rodzajów strzępek: jednolitych o szerokości 5–8 μm i innych, które posiadają charakterystyczne gruszkowate nabrzmienia o szerokości 2–3 razy większej od szerokości strzępki. Ściana perytecjum jest 3-warstwowa. Grubsza, zewnętrzna warstwa składa się z ciemnobrązowych, grubościennych, wielobocznych i zaokrąglonych komórek, środkowa z cienkościennych, spłaszczonych, wydłużonych, brązowych wielobocznych komórek, warstwa wewnętrzna z komórek podobnych, jak te w warstwie zewnętrznej, ale słabo wybarwionych. Szypułka perytecjum zbudowana z ciasno splecionych włókien o pogrubionych ścianach. Ostiola brodawkowana. Worki cylindryczne, wydłużone, unitunikowe, 8-zarodnikowe, o rozmiarach 250–380 × 8–12 μm. Askospory w jednym rzędzie, wydłużone, o wklęsłej górnej powierzchni (łódeczkowate), proste lub zakrzywione, ciemnobrązowe, o rozmiarach 30–50 × 5–8 μm. Posiadają podłużną porę rostkową o szczelinie biegnącej równolegle do wzdłużnej osi zarodnika przez 1/3 jego długości. Wstawki liczne, nitkowate.
Konidiofory występują samodzielnie, lub na perytecjach i tworzą brązowe koremium (synnemę) wystające na zewnątrz w postaci kolumien. Pojedyncze koremium ma długość do 1,5 mm. Jego trzon o średnicy 40–300 μm zbudowany jest ze splecionych i wielokrotnie rozgałęzionych strzępek o szerokości 2–3,5 μm. Wachlarzowato rozszerzona główka koremium ma barwę bladobrązową. Komórki konidiotwórcze są poliblastyczne i znajdują się na szczytach wachlarzowato rozgiętych strzępek koremium. Konidia oddzielają się pojedynczo, są proste, o kształcie od elipsoidalnego do jajowatego, bezbarwne do jasnobrązowych, z przegrodami, gładkie, o rozmiarach 3–4,5 × 2–2,5 μm.
Występowanie i siedlisko.
Jest szeroko rozprzestrzeniony. Występuje w Europie, Ameryce Środkowej i Południowej, Azji, Australii i Nowej Zelandii. Preferuje tylko umiarkowane temperatury, źle znosi temperatury wysokie, stąd też występuje głównie na obszarach o klimacie umiarkowanym. Występuje jednakże także na obszarach tropikalnych, ale tutaj w wyższych partiach gór, gdzie klimat jest chłodniejszy.
Pasożyt i saprotrof rozwijający się na licznych roślinach: "Abies alba, Acacia, Acer, Actinidia chinensis, Aesculus, Annona,Asparagus officinalis, Begonia, Berberis, Beta vulgaris, Boehmeria nivea, Brassica oleracea, Camellia sinensis, Carya, Castanea sativa, Ceanothus megacarpus, Cedrus atlantica, Citrus, Coffea, Corylus avellana, Cotoneaster, Crocosmia crocosmiiflora, Cryptomeria japonica, Cyclamen, Cydonia oblonga, Cynara cardunculus, Cyperus esculentus, Daucus carota, Dianthus, Diospyros, Eriobotrya japonica, Eucalyptus, Fagus, Feijoa sellowiana, Ficus carica, Fragaria, Gladiolus hybrids, Helianthus annuus, Humulus lupulus, Hyacinthus, Ilex aquifolium, Iris, Ixia, Jasminum, Juglans, Larix decidua, Laurus nobilis, Lavandula, Ligustrum vulgare, Macadamia integrifolia, Malus, Mangifera indica, Manihot esculenta, Medicago sativa, Morus, Narcissus, Olea europaea, Paeonia, Passiflora edulis, Pelargonium, Persea americana, Phaseolus, Picea abies, Pinus,Piper nigrum, Pistacia vera, Platanus, Poaceae, Populus, Protea,Prunus, Punica granatum, Pyracantha, Pyrus, Rhododendron, Ribes, Rosa, Rubus, Rumex, Salix, Serissa foetida, Solanum tuberosum, Sorbus aucuparia, Theobroma cacao, Tulipa, Ulmus, Viburnum, Vicia, Viola, Vitis, Zantedeschia, Zea mays, Ziziphus jujuba".

</doc>
<doc id="3843603" url="https://pl.wikipedia.org/wiki?curid=3843603" title="Rhizomorpha necatrix">
Rhizomorpha necatrix



</doc>
<doc id="3843620" url="https://pl.wikipedia.org/wiki?curid=3843620" title="Firma Braci Łopieńskich">
Firma Braci Łopieńskich



</doc>
<doc id="3843622" url="https://pl.wikipedia.org/wiki?curid=3843622" title="Odlewnia Braci Łopieńskich">
Odlewnia Braci Łopieńskich



</doc>
<doc id="3843623" url="https://pl.wikipedia.org/wiki?curid=3843623" title="Spółdzielnia Brąz Dekoracyjny">
Spółdzielnia Brąz Dekoracyjny



</doc>
<doc id="3843624" url="https://pl.wikipedia.org/wiki?curid=3843624" title="Brąz Dekoracyjny">
Brąz Dekoracyjny



</doc>
<doc id="3843637" url="https://pl.wikipedia.org/wiki?curid=3843637" title="Tomasz Nowicki (historyk)">
Tomasz Nowicki (historyk)

Tomasz Nowicki (ur. 1968) – polski historyk, doktor habilitowany, nauczyciel akademicki, związany z Katolickim Uniwersytetem Lubelskim, badacz dziejów nowożytnych. 
Życiorys.
Absolwent historii Katolickiego Uniwersytetu Lubelskiego (1992). Doktorat w 2000 ("Duchowieństwo parafialne archidiakonatu pomorskiego w XVIII w."; promotor: Stanisław Olczak) i habilitacja w 2012 ("Ministri ecclesiæ. Służba kościelna i witrycy w diecezji włocławskiej w XVIII wieku") tamże. Pracownik Katedry Historii Ustroju i Administracji Polski w Instytucie Historii Katolickiego Uniwersytetu Lubelskiego Jana Pawła II. Zajmuje się: prozopografią, problematyką uposażenia i dochodowości beneficjów parafialnych, szlachtą Prus Królewskich oraz archiwistyką. Obecnie dyrektor Instytutu Historii Katolickiego Uniwersytetu Lubelskiego Jana Pawła II. 

</doc>
<doc id="3843642" url="https://pl.wikipedia.org/wiki?curid=3843642" title="Kościół Matki Boskiej Różańcowej w Zbiersku">
Kościół Matki Boskiej Różańcowej w Zbiersku

Kościół Matki Boskiej Różańcowej – parafialny kościół katolicki zlokalizowany we wsi Zbiersk, w gminie Stawiszyn (powiat kaliski). Dawnym kościołem parafialnym był kościół św. Urszuli (obecnie kościół filialny zlokalizowany po drugiej stronie ulicy).
Historia.
12 października 2003, biskup kaliski Stanisław Napierała poświęcił krzyż znajdujący się na placu budowy. Projektantem obiektu był Jerzy Kociołowicz. Prace nadzorował ks. kanonik Bogdan Czyżniejewski. Budowę rozpoczęto 15 kwietnia 2004. 9 października 2005 wmurowano kamień węgielny pochodzący z Nazaretu (uroczystość z udziałem biskupa Stanisława Napierały). 10 października 2010 ten sam biskup dokonał uroczystości przejścia z drewnianego kościoła pw. św. Urszuli do nowej świątyni. Biskup kaliski Edward Janiak 13 października 2013 konsekrował nowy kościół. W uroczystości konsekracji i poświęcenia ołtarza udział wzięli kapłani z diecezji kaliskiej, włocławskiej, gnieźnieńskiej, warszawskiej, częstochowskiej, krakowskiej i koszalińsko-kołobrzeskiej.
Relikwie.
W nawie wschodniej wmurowany jest w ścianę relikwiarz ze szczątkami św. Augustyna.

</doc>
<doc id="3843643" url="https://pl.wikipedia.org/wiki?curid=3843643" title="Jarosław Rabiński">
Jarosław Rabiński

Jarosław Rabiński (ur. 1972) – polski historyk, doktor habilitowany, nauczyciel akademicki, związany z Katolickim Uniwersytetem Lubelskim, badacz dziejów najnowszych.
Życiorys.
Absolwent historii Katolickiego Uniwersytetu Lubelskiego. Doktorat w 2001 ("Konstanty Turowski 1907-1983. Życie, działalność, myśl społeczno-polityczna"; promotor: Ryszard Bender) i habilitacja w 2013 tamże. Pracownik Katedry Historii Najnowszej w Instytucie Historii Katolickiego Uniwersytetu Lubelskiego Jana Pawła II. Był stypendystą Polonia Aid Foundation Trust, laureat konkursów Ministerstwa Nauki i Szkolnictwa Wyższego na finansowanie projektów badawczych w dziedzinie nauk humanistycznych (2010, 2011). Jego praca "Konstanty Turowski 1907–1983. Życie, działalność, myśl społeczno-polityczna" była nominowana w 2008 roku do nagrody im. prof. Tomasza Strzembosza. Zajmuje się: działalnością partii chrześcijańsko-demokratycznych, polityką polską w okresie II wojny światowej, propagandą PRL.

</doc>
<doc id="3843646" url="https://pl.wikipedia.org/wiki?curid=3843646" title="Margaret Rhodes">
Margaret Rhodes

Margaret Rhodes (ur. 9 czerwca 1925, zm. 25 listopada 2016) – brytyjska arystokratka, członkini rodziny królewskiej, kuzynka Elżbiety II. Odznaczona Królewskim Orderem Wiktoriańskim.
Życiorys.
Margaret Rhodes urodzona jako Margaret Elphinstone, była najmłodszą córką 16. Lorda Elphinstone i jego żony Lady Mary Bowes-Lyon (siostry Królowej Matki). Od dzieciństwa była najlepszą przyjaciółką Elżbiety II. Mieszkała w zamku Windsor i Pałacu Buckingham, gdzie ukończyła kurs sekretarki. W czasie II wojny światowej pracowała w wywiadzie MI6.
Do wybuchu II wojny światowej spędzały wspólnie wakacje. W listopadzie 1947 roku była jedną z ośmiu druhen na ślubie Elżbiety z Filipem.
W 1950 roku wyszła za mąż za pisarza Denysa Gravenora Rhodesa. Jedną z druhen na jej ślubie była księżniczka Małgorzata. Z Rhodesem miała czwórkę dzieci.
Od 1991 roku Margaret Rhodes była damą dworu i prywatną towarzyszką królowej matki. Po zdiagnozowaniu u jej męża nowotworu i jego śmierci w 1981 roku, królowa zaproponowała im przenosiny do rezydencji Garden House na terenie wielkiego majątku, na którego terenie leży zamek Windsor.

</doc>
<doc id="3843647" url="https://pl.wikipedia.org/wiki?curid=3843647" title="Jacek Gołębiowski">
Jacek Gołębiowski

Jacek Jan Gołębiowski – polski historyk, doktor habilitowany, nauczyciel akademicki, profesor nadzwyczajny KUL, badacz dziejów najnowszych.
Życiorys.
Ukończył historię na Katolickim Uniwersytecie Lubelskim. Obronił pracę doktorską w 1999 roku (temat: "Europa Środkowo-Wschodnia w myśli politycznej obozu narodowego 1907-1980"; promotor: Czesław Bloch), otrzymał tytuł doktora habilitowanego w roku 2011. Jest pracownikiem Katedry Świata Hiszpańskiego, Polityki i Relacji Międzynarodowych w Instytucie Historii Katolickiego Uniwersytetu Lubelskiego Jana Pawła II. Zajmuje się polską i hiszpańską myślą polityczną w XX wieku. W grudniu 2022 został dyrektorem Instytutu Rozwoju Języka Polskiego im. św. Maksymiliana Marii Kolbego.

</doc>
<doc id="3843651" url="https://pl.wikipedia.org/wiki?curid=3843651" title="Rosellinia">
Rosellinia

Rosellinia De Not. – rodzaj grzybów z rodziny próchnilcowatych ("Xylariaceae").
Systematyka i nazewnictwo.
Pozycja w klasyfikacji według Index Fungorum: "Xylariaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".
Synonimy nazwy naukowej: "Amphisphaerella" Henn., "Byssitheca" Bonord., "Dematophora "R. Hartig.

</doc>
<doc id="3843655" url="https://pl.wikipedia.org/wiki?curid=3843655" title="Arkadiusz Stasiak">
Arkadiusz Stasiak

Arkadiusz Michał Stasiak – polski historyk, doktor habilitowany, nauczyciel akademicki, związany z Katolickim Uniwersytetem Lubelskim, badacz dziejów nowożytnych.
Życiorys.
Absolwent Studium Generale Sandomiriense, Uniwersytetu Marii Curie-Skłodowskiej Katolickiego Uniwersytetu Lubelskiego. Habilitacja w 2013 na KUL. Pracownik Katedry Historii XVI-XVIII wieku w Instytucie Historii Katolickiego Uniwersytetu Lubelskiego Jana Pawła II. Jest prodziekanem Wydziału Nauk Humanistycznych Katolickiego Uniwersytetu Lubelskiego Jana Pawła II. Jest też kierownikiem Pracowni Turystyki Kulturowej i Edukacji Historycznej w Instytucie Historii Katolickiego Uniwersytetu Lubelskiego Jana Pawła II. Zajmuje się historią kultury szlacheckiej, historią polskiej myśli politycznej, filozofią polityczną nowożytnej Europy, teorią władzy. Jest członkiem: Towarzystwa Naukowego Sandomierskiego, Towarzystwo im. Stanisława Młodożeńca, Towarzystwo Naukowe KUL, Towarzystwa Instytutu Europy Środkowo-Wschodniej.

</doc>
<doc id="3843661" url="https://pl.wikipedia.org/wiki?curid=3843661" title="Włodzimierz Mańko">
Włodzimierz Mańko

Włodzimierz Mańko ps. "Brzoza" (ur. 10 czerwca 1923 w Sosnowcu, zm. 23 listopada 2016 w Wałbrzychu) – polski publicysta, członek ruchu oporu podczas II wojny światowej, z zawodu górnik.
Życiorys.
Jeszcze przed II wojną światową przybył wraz z rodziną w okolice Kielc. Po wybuchu wojny został członkiem Armii Krajowej. Walczył w szeregach oddziału ppor. Zbigniewa Kruszelnickiego ps. "Wilk".&lt;br&gt;
Po zakończeniu walk, w 1947 roku przeniósł się do Wałbrzycha. Tu zatrudnił się najpierw w Zjednoczeniu Przemysłu Węglowego jako kasjer, a następnie w Kopalni Węgla Kamiennego „Victoria”, gdzie przepracował 33 lata jako górnik dołowy. Ukończył również technikum górnicze. Był członkiem organizacji, m.in. szefując kopalnianym oddziałom PTTK i ZBoWiD.&lt;br&gt; 
Podczas nauki w technikum, za namową wałbrzyskiego regionalisty, Alfreda Szyperskiego, rozpoczął pisanie. Wydał wspomnienia z okresu walk partyzanckich pt. "Wilki pod Kielcami" (1982), powieść autobiograficzną pt. "Tu i tam" (2007) oraz powieść pt. "Ostatnia szychta" (2015), opisującą tragiczną katastrofę w kopalni „Victoria” w dniu 29 lipca 1929 roku. Za rękopis tej ostatniej otrzymał w latach 80. XX wieku nagrodę Ministerstwo Górnictwa i Energetyki.&lt;br&gt;
Po śmierci został pochowany na cmentarzu komunalnym „Śródmieście” przy ul. Przemysłowej w Wałbrzychu.
Odznaczenia.
W uznaniu swych zasług został odznaczony m.in. Krzyżem Kawalerskim Orderu Odrodzenia Polski, Złotym, Srebrnym i Brązowym Krzyżem Zasługi, Krzyżem Armii Krajowej oraz Krzyżem Partyzanckim.

</doc>
<doc id="3843662" url="https://pl.wikipedia.org/wiki?curid=3843662" title="From the Setting Sun…In Wacken">
From the Setting Sun…In Wacken

From the Setting Sun…In Wacken – zapis koncertu Deep Purple podczas ich światowego tournée Now What?!, który odbył się 1 sierpnia 2013 w czasie festiwalu Wacken Open Air w Niemczech. Materiał został zarejestrowany przy użyciu 9 kamer HD.
Lista utworów.
Box set.
CD 1
CD 2
DVD
LP.
Dysk 1
Dysk 2
Dysk 3
Blu ray.
Dysk zawiera wersje 3D i 2D.

</doc>
<doc id="3843667" url="https://pl.wikipedia.org/wiki?curid=3843667" title="Rainbow (biuro podróży)">
Rainbow (biuro podróży)



</doc>
<doc id="3843671" url="https://pl.wikipedia.org/wiki?curid=3843671" title="Grzegorz Bujak">
Grzegorz Bujak

Grzegorz Tomasz Bujak (ur. 25 maja 1965 w Kielcach) – polski ksiądz katolicki, historyk, archiwista, doktor habilitowany, nauczyciel akademicki, związany z Katolickim Uniwersytetem Lubelskim.
Życiorys.
Święcenia kapłańskie przyjął 9 czerwca 1990. Doktorat w 1999 ("Organizacja terytorialna i zarządzanie w diecezji kieleckiej w II Rzeczypospolitej"; promotor: Stanisław Olczak) i habilitacja w 2011 na Katolickim Uniwersytecie Lubelskim. Kierownik Katedry Historii Ustroju i Administracji Polski w Instytucie Historii Katolickiego Uniwersytetu Lubelskiego Jana Pawła II. Zajmuje się: synodami Kościoła katolickiego i życiem społeczno-religijnym w okresie II RP oraz archiwistyką.
Jest księdzem Diecezji kieleckiej.

</doc>
<doc id="3843674" url="https://pl.wikipedia.org/wiki?curid=3843674" title="Cyclops macuroides">
Cyclops macuroides



</doc>
<doc id="3843676" url="https://pl.wikipedia.org/wiki?curid=3843676" title="Maciej Münnich">
Maciej Münnich

Maciej Münnich (ur. 22 października 1973) – polski historyk, nauczyciel akademicki, profesor nadzwyczajny KUL, badacz dziejów antycznych.
Życiorys.
Jest absolwentem historii Katolickiego Uniwersytetu Lubelskiego (1997). Doktorat w 2003 ("Obraz Jahwe jako władcy choroby w Biblii Hebrajskiej na tle innych bóstw bliskowschodnich") i habilitacja w 2012 ("Reszef – bóg starożytnego Orientu") na KUL. Pracownik Katedry Historii Starożytnej i Bizantyńskiej w Instytucie Historii Katolickiego Uniwersytetu Lubelskiego Jana Pawła II. Zajmuje się: demonologią biblijną, 
hebrajskimi wierzeniami dotyczącymi życia pozagrobowego oraz wykorzystaniem archeologii w studiach biblijnych. Jest redaktorem naczelnym pisma Scripta Biblica et Orientalia (Lublin od 2009 roku). Był dyrektorem Instytutu Historii Katolickiego Uniwersytetu Lubelskiego Jana Pawła II. 

</doc>
<doc id="3843681" url="https://pl.wikipedia.org/wiki?curid=3843681" title="Muzeum Karykatury w Warszawie">
Muzeum Karykatury w Warszawie



</doc>
<doc id="3843685" url="https://pl.wikipedia.org/wiki?curid=3843685" title="Ozimek (rodzaj)">
Ozimek (rodzaj)

Ozimek – rodzaj archozauromorfa żyjącego w późnym triasie na terenach dzisiejszej Europy. 
Nazwa rodzajowa "Ozimek" została nadana ze względu na miejsce odkrycia – Krasiejów w gminie Ozimek.
"Ozimek" cechował się bardzo smukłymi i wydłużonymi kośćmi kończyn oraz kręgami. Charakteryzowały się one cienkimi ściankami i dużymi jamami szpikowymi. Szczególnie wydłużone były tylne kończyny – stosunek ich długości do długości tułowia wynosił 1,2. Podobnymi proporcjami cechował się także szarowipteryks, który miał jednak stosunkowo jeszcze dłuższe kończyny tylne, pomiędzy którymi prawdopodobnie rozpięta była błona, umożliwiająca zwierzęciu szybowanie. Podobieństwo i sugerowane bliskie pokrewieństwo pomiędzy ozimkiem a szawiropteryksem wskazuje, że ten pierwszy przypuszczalnie również miał błonę lotną. Nie był jednak zdolny do lotu aktywnego, mógł co najwyżej szybować.
"Ozimek" jest znany ze skamieniałości kilku osobników. Okaz holotypowy (ZPAL AbIII/2512) obejmuje kręgi, kości obręczy barkowej i miednicznej oraz kończyn. Wszystkie te szczątki odkryto między rokiem 2001 a 2013 w górnotriasowych osadach w Krasiejowie, datowanych na karnik lub noryk. Wydłużenie, cienkie ścianki i duże jamy szpikowe kości sprawiły, że kręg szyjny ozimka został wstępnie rozpoznany jako kręg ogonowy pterozaura lub kręg szyjny tanystrofa. W 2016 roku Jerzy Dzik i Tomasz Sulej opisali takson w randze rodzaju pod nazwą "Ozimek" i zaklasyfikowali go do rodziny Sharovipterygidae. W czasie publikacji odkrycia był uznany za największe triasowe zwierzę zdolne do szybowania.
Z analizy filogenetycznej przeprowadzonej przez Pritcharda i Suesa (2019) wynika przynależność "Ozimek" do rodziny Tanystropheidae, w obrębie której był najbliżej spokrewniony z rodzajami "Langobardisaurus" i "Tanytrachelos". W przeprowadzonej przez tych autorów analizie filogenetycznej nie został uwzględniony szarowipteryks; autorzy nie wykluczają bliskiego pokrewieństwa "Ozimek" z szarowipteryksem i przynależności obu tych taksonów do rodziny Tanystropheidae.
Nazwa gatunku typowego rodzaju, "O. volans", pochodzi od łacińskiego słowa "volans", oznaczającego „latający”, co odnosi się do prawdopodobnej zdolności zwierzęcia do szybowania. Bywa spolszczana jako ozimek latający.

</doc>
<doc id="3843686" url="https://pl.wikipedia.org/wiki?curid=3843686" title="Ozimek volans">
Ozimek volans



</doc>
<doc id="3843688" url="https://pl.wikipedia.org/wiki?curid=3843688" title="Próchnilcowce">
Próchnilcowce

Próchnilcowce ("Xylariales" Nannf.) – rząd grzybów z klasy "Sordariomycetes".
Charakterystyka.
Pasożyty i saprotrofy. Żyją na różnych częściach roślin, najczęściej na drewnie lub korze. Owocniki w postaci perytecjum, często rozwijającego się na podkładkach. Perytecja czarne, kuliste lub niemal kuliste, grubościenne, rozwijające się w tkankach rośliny. Posiadają otoczony peryfizami pierścień apikalny z ujściem na brodawce. Worki cylindryczne, grubościenne z pierścieniem apikalnym, często amyloidalnym. Askospory zazwyczaj żółtawe lub hialinowe, z porą rostkową, często także otoczone śluzowatą warstewką.
Systematyka i nazewnictwo.
"Xylariomycetidae, Sordariomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rzędu tego należą rodziny:

</doc>
<doc id="3843689" url="https://pl.wikipedia.org/wiki?curid=3843689" title="Xylariales">
Xylariales



</doc>
<doc id="3843692" url="https://pl.wikipedia.org/wiki?curid=3843692" title="Komputer (ujednoznacznienie)">
Komputer (ujednoznacznienie)



</doc>
<doc id="3843693" url="https://pl.wikipedia.org/wiki?curid=3843693" title="Ville-ès-Nouaux">
Ville-ès-Nouaux

Ville-ès-Nouaux – cmentarzysko neolityczne, znajdujące się w parafii Saint Helier na wyspie Jersey. Składa się z grobowca galeriowego oraz dolmenu otoczonego kręgiem kamiennym.
Kompleks datowany jest na okres późnego neolitu (2800–2000 p.n.e.). Grobowiec galeriowy, z wejściem zorientowany w kierunku południowym, ma 5,8 m długości. Wewnątrz znaleziono naczynia ceramiczne, w tym puchary i misy, a także płytkę łuczniczą. Dolmen otoczony jest kamiennym kręgiem o wymiarach 6,4×5,8 m i składa się z niewielkiej komnaty o wymiarach 1,2×1 m i wysokości zaledwie 0,3 m, nakrytej kamienną płytą wspartą na czterech głazach nośnych. Podczas przeprowadzonych w 1883 roku prac archeologicznych we wnętrzu dolmenu znaleziono jedynie kilka wiórów krzemiennych.

</doc>
<doc id="3843694" url="https://pl.wikipedia.org/wiki?curid=3843694" title="Abbey Wood">
Abbey Wood

Abbey Wood – dzielnica Londynu, w Wielkim Londynie, leżąca w gminie Greenwich. Leży 14,9 km na południowym wschodzie od centrum Londynu. W 2011 roku dzielnica liczyła 15 704 mieszkańców.

</doc>
<doc id="3843697" url="https://pl.wikipedia.org/wiki?curid=3843697" title="Wnuczka do orzechów">
Wnuczka do orzechów

Wnuczka do orzechów – powieść młodzieżowa napisana przez Małgorzatę Musierowicz. Wydana w 2014 stanowi 20. część "Jeżycjady".
Akcja rozgrywa się w okolicach Kostrzyna na przełomie lipca i sierpnia 2013 roku. Główną bohaterką powieści jest Dorota Rumianek, tytułowa „wnuczka do orzechów”, jak nazwała ją Ida Pałys. Dorota mieszka z babcią Andzią i jej siostrą babcią Wiktą w domu pod Kostrzynem. Jest praktyczna, pracowita, zajmuje się swoim gospodarstwem. Regularnie wozi do pobliskiego sklepiku jajka i zamówiony drób. Po okolicy porusza się powózką zaprzężoną w Kobyłkę. Pewnego dnia odnajduje w lesie ranną Idę Pałys, która zostaje u Doroty jako letniczka. Do cioci dojeżdża niebawem Ignacy G. Stryba. Praktyczna i śliczna Dorota wpada w oko bliższemu jej Józefowi którego spotyka przed sklepem „U Kasi”, choć początkowo Ida chce ją wyswatać ze swoim romantycznym siostrzeńcem.
Główna bohaterka.
Dorota Rumianek – córka Teresy Rumianek, wychowuje się bez ojca. Wnuczka babci Andzi i cioci babci Wiktoryny. Zakochuje się w Józefie Pałysie. Interesuje się biologią, zamierza iść na medycynę. Zachwycona pięknem i celowością świata.
Pozostali bohaterowie.
Ida Pałys – kontuzjowany laryngolog na wywczasie, wybuchowa jak zwykle. Chciałaby wyswatać Dorotę z porzuconym Ignacym G. Strybą, a tym samym przysporzyć dobrą synową dla Gabrysi Stryby.
Ignacy Grzegorz Stryba – miłośnik książek, romantyk zakochany i porzucony przez McDusię Ogorzałkę, pechowa ofiara szerszeni i innych owadów.
Józef (Józinek) Pałys – nieco mrukliwy, praktyczny maturzysta pracowicie pomaga wujowi Florianowi w pracach budowlanych. Spotyka Dorotę w sklepiku i robi dla niej piękne drewniane korale. Prawdopodobnie musiał stoczyć o nią walkę z miejscowym osiłkiem, Igorem Bogatką.
Jędrek Rojek – wpatrzony w kuzyna Józefa odegrał swoją rolę w finalnym spotkaniu Doroty i Józinka.

</doc>
<doc id="3843698" url="https://pl.wikipedia.org/wiki?curid=3843698" title="Bartłomiej Talaga">
Bartłomiej Talaga

Bartłomiej Talaga (ur. 5 lipca 1982 w Nowym Targu) – polski hokeista.
Kariera.
Wychowanek Podhala Nowy Targ. Reprezentant juniorskich kadr Polski. W barwach reprezentacji do lat 18 uczestniczył w turnieju mistrzostw świata juniorów do lat 18 w 2000 (Grupa B), w barwach reprezentacji do lat 20 uczestniczył w turnieju mistrzostw świata juniorów do lat 20 w 2002 (Dywizja I). Zakończył karierę zawodniczą po sezonie 2013/2014.

</doc>
<doc id="3843710" url="https://pl.wikipedia.org/wiki?curid=3843710" title="Kamil Smyczyński">
Kamil Smyczyński

Kamil Smyczyński (ur. 21 maja 1987) – polski hokeista.
Kariera.
Wychowanek sanockiego klubu. Absolwent NLO SMS PZHL Sosnowiec z 2006. Reprezentant juniorskich kadr Polski. W barwach reprezentacji do lat 18 uczestniczył w turnieju mistrzostw świata juniorów do lat 18 w 2005 (Dywizja I Grupa B, jako napastnik), w barwach reprezentacji do lat 20 uczestniczył w turnieju mistrzostw świata juniorów do lat 20 w 2007 (Dywizja I Grupa A, jako obrońca).

</doc>
<doc id="3843713" url="https://pl.wikipedia.org/wiki?curid=3843713" title="Marlena Milwiw">
Marlena Milwiw

Marlena Milwiw (ur. 22 września 1931 we Lwowie) – polska aktorka filmowa i teatralna.
Życiorys.
W 1955 roku ukończyła Państwową Wyższą Szkołę Teatralną w Warszawie. Rok wcześniej zadebiutowała na deskach Teatru Nowej Warszawy w roli Ruth w dramacie "Niemcy" autorstwa Leona Kruczkowskiego. Po kilku latach przeniosła się do Wrocławia, gdzie występowała we Wrocławskim Teatrze Pantomimy, Teatrze Rozmaitości (1959-1967) oraz Wrocławskim Teatrze Współczesnym (od 1967). Wykładała również w Akademii Muzycznej we Wrocławiu. Natomiast jako aktorka filmowa debiutowała w 1962 roku w filmie "Jak być kochaną" w reżyserii Wojciecha Hasa.
Nagrody i odznaczenia.
W 1964 roku otrzymała wyróżnienie na III Ogólnopolskim Festiwalu Sztuk Rosyjskich i Radzieckich w Katowicach za rolę Panowej przedstawieniu "Lubow Jarowaja" Konstantego Treniewa. Została również odznaczona Złotym Krzyżem Zasługi (1978), Krzyżem Kawalerskim Orderu Odrodzenia Polski (1988) oraz Złotym Medalem „Zasłużony Kulturze Gloria Artis” (2007).
Życie prywatne.
Była żoną lwowskiego pisarza, doktora i oficera Adama Barona (1924–1977). Jest matką Piotra Barona – saksofonisty jazzowego oraz babką muzyków: Aleksandra Milwiw-Barona (Afromental) oraz Adama Milwiw-Barona (m.in. Pink Freud).

</doc>
<doc id="3843720" url="https://pl.wikipedia.org/wiki?curid=3843720" title="Piotr Ciepły">
Piotr Ciepły

Piotr Ciepły (ur. 26 sierpnia 1983 w Sanoku) – polski hokeista.
Kariera.
Wychowanek i zawodnik sanockiego klubu. Po raz ostatni występował sezonie 2006/2007, po czym zakończył karierę zawodniczą.
Po zakończeniu profesjonalnej kariery podjął występy w sanockich zespołach Polak Team, Oldboys Sanok oraz Hokejomania Sanok w II lidze.

</doc>
<doc id="3843725" url="https://pl.wikipedia.org/wiki?curid=3843725" title="Pilsgate">
Pilsgate

Pilsgate – osada w Anglii, w Cambridgeshire, w dystrykcie (unitary authority) Peterborough. Leży 4 km od miasta Stamford. W 1881 roku civil parish liczyła 125 mieszkańców. Pilsgate jest wspomniana w Domesday Book (1086) jako "Pillesgate".

</doc>
<doc id="3843731" url="https://pl.wikipedia.org/wiki?curid=3843731" title="Muspellheim">
Muspellheim



</doc>
<doc id="3843737" url="https://pl.wikipedia.org/wiki?curid=3843737" title="Walton Grounds">
Walton Grounds

Walton Grounds – przysiółek w Anglii, w Northamptonshire. Leży 8,5 km od miasta Brackley. Walton Grounds jest wspomniana w Domesday Book (1086) jako "Wal(e)tone".

</doc>
<doc id="3843738" url="https://pl.wikipedia.org/wiki?curid=3843738" title="Fiodor Berkowicz-Czerkasski">
Fiodor Berkowicz-Czerkasski



</doc>
<doc id="3843751" url="https://pl.wikipedia.org/wiki?curid=3843751" title="Knuston">
Knuston

Knuston – przysiółek w Anglii, w Northamptonshire. Leży 20 km od miasta Northampton. W latach 1870–1872 miejscowość liczyła 42 mieszkańców. Knuston jest wspomniana w Domesday Book (1086) jako "Cnutestone".

</doc>
<doc id="3843753" url="https://pl.wikipedia.org/wiki?curid=3843753" title="Kikoł">
Kikoł



</doc>
<doc id="3843756" url="https://pl.wikipedia.org/wiki?curid=3843756" title="Bolesław Szczepiołka">
Bolesław Szczepiołka



</doc>
<doc id="3843773" url="https://pl.wikipedia.org/wiki?curid=3843773" title="Marek Różycki (1922-1995)">
Marek Różycki (1922-1995)



</doc>
<doc id="3843778" url="https://pl.wikipedia.org/wiki?curid=3843778" title="Necrodes littoralis">
Necrodes littoralis



</doc>
<doc id="3843779" url="https://pl.wikipedia.org/wiki?curid=3843779" title="Janusz Różycki">
Janusz Różycki



</doc>
<doc id="3843786" url="https://pl.wikipedia.org/wiki?curid=3843786" title="Aleksander Tarnowski (skrzypek)">
Aleksander Tarnowski (skrzypek)

Aleksander Tarnowski (ur. 1812 w Wilnie, zmarły po 1867 w Clermont-Ferrand) – polski skrzypek i kompozytor.
Życie.
Tarnowskiego uczył w Wilnie gry na skrzypcach znakomity skrzypek i kompozytor prof. Ignacy Reutt (1793-1850), związany z Orkiestrą Uniwersytetu Wileńskiego. Aleksander miał być (podobnie jak inny muzyk – wiolonczelista Antoni Rakowski) oficerem w powstaniu styczniowym. Aleksander w 1832 był uczniem sławnego François-Antoine Habenecka (1781-1849) w Paryżu. Lecz także już od roku 1832 mieszkał w Clermont-Ferrand, stolicy francuskiej Owerni, gdzie dawał lekcje gry na fortepianie i przyjaźnił się z francuskim kompozytorem André George Louis Onslowem, grał także partię pierwszych skrzypiec przy wykonywaniu jego nowych dzieł; grywał także niewydane fragmenty dzieł Onslowa m.in. na koncercie w r. 1837 : melodię oraz scenę dramatyczną z opery "Guise" usunięte przez Onslowa dla zadowolenia dyrekcji Opéra-Comique. W grudniu 1836, zorganizował z wiolonczelistą Antonim Rakowskim koncert, dzięki któremu zyskał uznanie w Clermont. W roku 1839 Onslow założył Towarzystwo Filharmoniczne z Clermond-Ferrand w którym Aleksander Tarnowski bardzo się udzielał, i które później wybrało go na swego dyrektora. Tarnowski namówił także Onslowa do zaproszenia do Clermont-Ferrand latem 1840 wynalazcy ksylofonu i ksylofonisty pochodzącego z terenów polskich chasydy: Samsona Jakubowskiego (1801-1873), Aleksander grał też w wielu koncertach charytatywnych m.in. wraz z Onslowem w grudniu 1840 po powodzi, która dotknęła Owernię, w roku 1856, grał na skrzypcach, na koncercie charytatywnym m.in. fantazję swojej kompozycji z opery "Guido et Ginevra". Do uczniów Aleksandra Tarnowskiego należał Alexis Emmanuel Chabrier (1841-1894). W roku 1860 został zatrudniony w "École communale professionnelle" w Clermont-Ferrand, w której najpierw uczył śpiewu, a w 1867 roku dał kurs muzyki instrumentalnej i teorii. Z roku 1864 mamy informację, że Tarnowski żył i miał utalentowanych uczniów. W 1862 roku założył chór o nazwie W roku 1862 założył Chór "Les Enfants de l'Auvergne", którym później dyrygował Jean Soulacroup.
Kompozycje.
Aleksander Tarnowski wydał kilka utworów własnych we Francji, m.in.:
Wymieniane są też następujące kompozycje Aleksandra Tarnowskiego:

</doc>
<doc id="3843792" url="https://pl.wikipedia.org/wiki?curid=3843792" title="Karol Różycki (1879-1938)">
Karol Różycki (1879-1938)



</doc>
<doc id="3843795" url="https://pl.wikipedia.org/wiki?curid=3843795" title="Karol Różycki">
Karol Różycki



</doc>
<doc id="3843805" url="https://pl.wikipedia.org/wiki?curid=3843805" title="...To the Rising Sun (In Tokyo)">
...To the Rising Sun (In Tokyo)

...To the Rising Sun (In Tokyo) – zapis koncertu Deep Purple podczas ich światowego tournée Now What?!, który odbył się 12 kwietnia 2014 roku w hali widowiskowej Nippon Budōkan w Tokio. Materiał został zarejestrowany w mobilnym studiu przy użyciu 12 kamer HD. Całość zapisu została zmiksowana w Hamburgu przez gitarzystę Dark Age Eike'a Freese'a i Alexa Dietza gitarzystę Heaven Shall Burn, pod nadzorem Rogera Glovera, basisty Deep Purple.
Lista utworów.
Box set.
CD 1
CD 2
DVD
LP.
Dysk 1
Dysk 2
Dysk 3
Blu ray.
Płyta zawiera cały koncert, tak jak na wydaniu DVD.

</doc>
<doc id="3843808" url="https://pl.wikipedia.org/wiki?curid=3843808" title="Księcia Janusza (stacja metra)">
Księcia Janusza (stacja metra)

Księcia Janusza – stacja linii M2 metra w Warszawie znajdująca się w dzielnicy Wola, przy skrzyżowaniu ulic Górczewskiej i Księcia Janusza.
Długość stacji wynosi 606,1 m, a kubatura obiektu – 188 480 m³. Kolor zielony w wystroju stacji nawiązuje do pobliskich parków: Moczydło i Edwarda Szymańskiego.
Stacja została otwarta 4 kwietnia 2020.
Historia.
Nazwa i lokalizacja.
26 listopada 2011 ogłoszono konkurs na wykonanie koncepcji architektoniczno-budowlanej I etapu odcinka zachodniego i wschodniego-północnego II linii warszawskiego metra. 25 czerwca 2012 został on rozstrzygnięty, a 21 września 2012 podpisano umowy ze zwycięzcami. Zadanie zaprojektowania 3 stacji na odcinku zachodnim otrzymało Biuro Projektów „Metroprojekt”. Stacja figurowała już wówczas pod roboczą nazwą Księcia Janusza oraz nosiła oznaczenie C6. We wrześniu 2013 Rada Miasta zatwierdziła Księcia Janusza jako nazwę przyszłej stacji.
Budowa.
Wykonawcą stacji było przedsiębiorstwo Gülermak, które wygrało rozstrzygnięty 29 października 2015 przetarg. 16 września 2016 wojewoda mazowiecki Zdzisław Sipiera wydał pozwolenie na budowę stacji Księcia Janusza z rygorem natychmiastowej wykonalności. 29 września 2016 została podpisana umowa na realizację stacji.
Prace budowlane rozpoczęto 26 listopada 2016, po zamknięciu dla ruchu ulicy Górczewskiej. Przez pierwsze miesiące realizowano prace związane z przekładaniem instalacji podziemnych. W kwietniu 2017 rozpoczęto budowę murków prowadzących i głębienie ścian szczelinowych. 11 kwietnia 2017 Główny Inspektor Nadzoru Budowlanego uchylił decyzję wojewody o wydaniu pozwolenia na budowę stacji i przekazał sprawę do ponownego rozpatrzenia. Prace budowlane nie zostały jednak wstrzymane, a 26 kwietnia wojewoda mazowiecki Zdzisław Sipiera ponownie wydał pozwolenie na budowę stacji z rygorem natychmiastowej wykonalności. W lipcu 2017 rozpoczęto wykonywanie wykopu wstępnego, a w sierpniu zapoczątkowano prace żelbetowe przy konstrukcji stropu stacji. 11 sierpnia w strop stacji wmurowano kamień węgielny z aktem erekcyjnym. W drugiej połowie sierpnia rozpoczęto wykonywanie wykopu metodą podstropową na poziomie -1, odpowiadającym lokalizacji przyszłej antresoli. W październiku, po ukończeniu pierwszych segmentów płyty pośredniej we wschodniej części stacji, rozpoczęto prace przy wykonywaniu wykopu na poziomie -2, odpowiadającym lokalizacji przyszłego peronu i torów.
Stacja została otwarta, wraz ze stacjami Młynów i Płocka, 4 kwietnia 2020. W grudniu 2020 wszystkie trzy stacje uzyskały nominację do Nagrody im. Miesa van der Rohe.

</doc>
<doc id="3843809" url="https://pl.wikipedia.org/wiki?curid=3843809" title="Tomasz Różycki">
Tomasz Różycki



</doc>
<doc id="3843816" url="https://pl.wikipedia.org/wiki?curid=3843816" title="Formacja Chłopięca &quot;Legitymacje&quot;">
Formacja Chłopięca &quot;Legitymacje&quot;



</doc>
<doc id="3843819" url="https://pl.wikipedia.org/wiki?curid=3843819" title="James Bradford (sztangista)">
James Bradford (sztangista)

James Edward Bradford, również Jim Bradford (ur. 1 listopada 1928 w Waszyngtonie, zm. 13 września 2013 w Silver Spring) – amerykański sztangista. Dwukrotny medalista olimpijski.
Brał udział w dwóch igrzyskach olimpijskich (IO 52, IO 60), na obu zdobywał srebrne medale w wadze ciężkiej (powyżej 90 kilogramów). W 1952 wyprzedził go rodak John Davis, w 1960 przegrał jedynie z reprezentantem ZSRR Jurijem Własowem. Zdobył również cztery srebrne medale mistrzostw świata, w 1951, 1954, 1955 i 1959.

</doc>
<doc id="3843826" url="https://pl.wikipedia.org/wiki?curid=3843826" title="Peter O’Donnell">
Peter O’Donnell



</doc>
<doc id="3843829" url="https://pl.wikipedia.org/wiki?curid=3843829" title="Rok Vodišek">
Rok Vodišek

Rok Vodišek (ur. 5 grudnia 1998) – słoweński piłkarz grający na pozycji bramkarza we włoskim klubie Genoa CFC.
Kariera klubowa.
Wychowanek Olimpii Lublana. W czerwcu 2015 podpisał trzyletni kontrakt z tym klubem. Zimą 2016 został wypożyczony do końca sezonu do SD Šenčur. Latem 2016 wrócił do Olimpii. W ekstraklasie słoweńskiej zadebiutował 11 września 2016 w wygranym 1:0 meczu z ND Gorica.
2 lipca 2018 Vodišek podpisał kontrakt z włoskim klubem Serie A Genoa CFC.
Kariera reprezentacyjna.
Młodzieżowy reprezentant Słowenii.

</doc>
<doc id="3843836" url="https://pl.wikipedia.org/wiki?curid=3843836" title="USS Narwhal (SS-17)">
USS Narwhal (SS-17)

USS Narwhal (SS-17) – amerykański okręt podwodny z okresu I wojny światowej, jednostka prototypowa swojego typu. Została zwodowana 8 kwietnia 1909 roku w Fore River Shipyard w Quincy i przyjęta w skład US Navy 23 listopada tego roku. W listopadzie 1911 roku nazwę okrętu zmieniono na oznaczenie literowo-numeryczne D-1. Okręt wycofano ze służby 8 lutego 1922 roku i sprzedano.
Projekt i dane taktyczno–techniczne.
Konstrukcja USS „Narwhal” oparta była na rozwiązaniach poprzednich typów okrętów podwodnych zaprojektowanych przez Electric Boat (szczególnie na typie "C". Okręt, prócz zwiększonej długości i wyporności, cechował dużych rozmiarów kiosk z mostkiem oraz dwa peryskopy. Po raz pierwszy w amerykańskich okrętach podwodnych zastosowano w nim podział kadłuba na przedziały rozdzielone grodziami wodoszczelnymi.
„Narwhal” był małym, jednokadłubowym okrętem podwodnym. Długość całkowita jednostki wynosiła 41,1 metra, szerokość 4,2 metra i zanurzenie 3,6 metra. Wyporność w położeniu nawodnym wynosiła 288 ton, a w zanurzeniu 337 ton. Okręt napędzany był na powierzchni przez dwa silniki benzynowe Craig o łącznej mocy 600 koni mechanicznych (KM). Napęd podwodny zapewniały dwa silniki elektryczne Electro Dynamic o łącznej mocy 260 KM. Dwuśrubowy układ napędowy pozwalał osiągnąć prędkość 12 węzłów na powierzchni i 9,5 węzła w zanurzeniu. Zasięg wynosił 1240 Mm przy prędkości 10 węzłów w położeniu nawodnym oraz 80 Mm przy prędkości 5 węzłów pod wodą. Dopuszczalna głębokość zanurzenia wynosiła 60 metrów.
Okręt wyposażony był w cztery dziobowe wyrzutnie torped kalibru 450 mm (18"), z łącznym zapasem czterech torped. Załoga okrętu składała się 15 oficerów, podoficerów i marynarzy.
Budowa i przebieg służby.
USS „Narwhal” ("Submarine Torpedo Boat No. 17") zbudowany został w Fore River Shipyard w Quincy. Wodowanie miało miejsce 8 kwietnia 1909 roku, a do służby przyjęto go 23 listopada tego roku. 
Pierwszym dowódcą jednostki został por. mar. J.C. Townsend. Okręt włączono w skład Floty Atlantyckiej. Stacjonując w Newport, uczestniczył w szkoleniu, ćwiczeniach torpedowych oraz próbach i eksperymentach. 17 listopada 1911 roku nazwę okrętu zmieniono na oznaczenie literowo-numeryczne D-1.
Od 20 stycznia do 11 kwietnia 1913 roku wraz z innymi okrętami operował na Morzu Karaibskim, a od 5 stycznia do 21 kwietnia 1914 roku pływał u wybrzeży Florydy. Podczas I wojny światowej D-1 służył jako jednostka szkoleniowa. Okręt trafił do rezerwy 9 września 1919 roku, kontynuując proces szkolenia załóg. 17 lipca 1920 roku okręt otrzymał numer identyfikacyjny SS-17.
D-1 został wycofany ze służby 8 lutego 1922 roku w Filadelfii. Sprzedano go 5 czerwca 1922 roku.

</doc>
<doc id="3843838" url="https://pl.wikipedia.org/wiki?curid=3843838" title="USS D-1">
USS D-1



</doc>
<doc id="3843841" url="https://pl.wikipedia.org/wiki?curid=3843841" title="USS D-1 (SS-17)">
USS D-1 (SS-17)



</doc>
<doc id="3843843" url="https://pl.wikipedia.org/wiki?curid=3843843" title="Rada Miasta Lwowa (II RP)">
Rada Miasta Lwowa (II RP)



</doc>
<doc id="3843847" url="https://pl.wikipedia.org/wiki?curid=3843847" title="Wawrzyniec Kubala">
Wawrzyniec Kubala

Wawrzyniec Julian Ludwik Kubala (ur. 5 września 1885 we Lwowie, zm. 20 lipca 1967 w Katowicach) – polski doktor praw, wiceprezydent Lwowa w II Rzeczypospolitej.
Życiorys.
Urodził się 5 września 1885 we Lwowie. Był synem Ludwika (1838-1918, historyk, nauczyciel) i Leony z domu Trzcińskiej herbu Pobóg (1853-1934), kuzynem braci Władysława (1891-1941, podpułkownik intendentury) i Kazimierza (1893-1976, major pilot) Kubalów. W 1903 w C. K. Gimnazjum im. Franciszka Józefa we Lwowie ukończył VIII klasę ze stopniem celującym i zdał egzamin dojrzałości z odznaczeniem (w jego klasie byli m.in. Jan Kanty Piętak, Kazimierz Thullie). W 1906 był stypendystą Zakładu Narodowego im. Ossolińskich we Lwowie. Ukończył studia prawnicze na Wydziale Prawa Uniwersytetu Lwowskiego uzyskując tytuł naukowy doktora w 1912.
Był działaczem endecji. Należał do Związku Młodzieży Polskiej „Zet”, Koła Braterskiego i Ligi Narodowej. Podczas I wojny światowej na początku 1917 został wykładowcą ekonomii politycznej na Wyższych Polskich Kursach Naukowych w Kijowie (WPKN) na stanowisko docenta prawa. Po odzyskaniu przez Polskę niepodległości od 1912 do 1930 zamieszkiwał w Warszawie. W październiku 1922, jako naczelnik jednego z wydziałów Głównego Urzędu Likwidacyjnego, z ramienia rządu polskiego udał się do Paryża na rokowania przed forum komisji odszkodowań w sprawie oszacowania mienia państwowego, przyjętego przez państwo polskie w byłym zaborze austriackim, w myśl art. 208 traktatu z St. Germain (wraz z nim Józef Bankiewicz). Pełnił stanowiska dyrektora departamentu w Ministerstwie Skarbu oraz członka zarządu miasta stołecznego Warszawa. Od 1930 do 1935 mieszkał we Lwowie. Był związany z nurtem piłsudczykowski, został członkiem Zespołu Stu. Od 1931 do 1935 sprawował stanowisko wiceprezydenta Lwowa, za kadencji urzędującego w tym latach prezydenta miasta, Wacława Drojanowskiego. Pełniąc funkcję działał na polu rozwoju gospodarczego Lwowa (np. w zakresie poszerzenia i usprawnienia sieci elektrycznej, wodociągowej, gazowej oraz w kwestii oddłużenia miasta). W wyborach samorządowych 1934 do Rady Miasta Lwowa startował z listy nr 1 prorządowej i został zastępcą wybranego z tej listy radnego inż. Mariana Żerebeckiego. Był prezesem Towarzystwa Przyjaciół Korpusu Kadetów nr 1 we Lwowie, wiceprezesem honorowym Małopolskiego Strażackiego Klubu Sportowego „Leopolia”. W drugiej połowie lat 30. ponownie przebywał w Warszawie, gdzie był sędzią Najwyższego Trybunału Administracyjnego. Został odznaczony Złotym Krzyżem Zasługi. 
Po II wojnie światowej mieszkał w Katowicach. Był sędzią Okręgowego Sądu Ubezpieczeń Społecznych w Katowicach. Zmarł 20 lipca 1967 w Katowicach-Ligocie. Został pochowany na Cmentarzu na Ligocie w Katowicach-Panewnikach.

</doc>
<doc id="3843849" url="https://pl.wikipedia.org/wiki?curid=3843849" title="D (singel Big Bangu)">
D (singel Big Bangu)

D – szósty singel południowokoreańskiej grupy Big Bang, wydany 1 lipca 2015 roku przez YG Entertainment. Singel był trzecią częścią albumu "MADE", który ukazał się 12 grudnia 2016 roku.

</doc>
<doc id="3843854" url="https://pl.wikipedia.org/wiki?curid=3843854" title="Magdalena Bogusławska">
Magdalena Bogusławska

Magdalena Bogusławska – polska slawistka kulturoznawczyni, specjalizująca się w kulturoznawstwie południowosłowiańskim (serbistyka, macedonistyka), dr hab. nauk humanistycznych, profesor w Instytucie Slawistyki Zachodniej i Południowej Uniwersytetu Warszawskiego.
Kariera zawodowa.
Ukończyła studia z zakresu polonistyki i slawistyki na Uniwersytecie Warszawskim. W latach 1999-2000 pracowała jako lektorka języka polskiego na Uniwersytecie św. św. Cyryla i Metodego w Skopju. W 2004 obroniła pracę doktorską pt. "Teatr i dramat południowosłowiański wobec tradycji widowiskowych regionu" (promotor: prof. Krzysztof Wrocławski). W tym samym roku rozpoczęła pracę na stanowisku asystenta w Instytucie Slawistyki Zachodniej i Południowej UW.
W 2016 na tej samej uczelni uzyskała stopień doktora habilitowanego, na podstawie rozprawy "Obraz władzy we władzy obrazu : artystyczne konceptualizacje wizerunku Josipa Broza Tity". W tym samym roku objęła funkcję kierownika Zakładu Literatur i Kultur Słowiańskich w Instytucie Slawistyki Zachodniej i Południowej UW. Była promotorką jednej rozprawy doktorskiej.
Prowadzi badania nad kulturą słowiańskich Bałkanów, specjalizując się w tematyce widowisk kulturowych, współczesnych praktyk artystycznych oraz animacji kulturowej. Należy do interdyscyplinarnego Zespołu Badań Kultury Komunizmu w Europie Środkowej i na Bałkanach, w ramach którego realizuje projekty badawcze związane z fenomenem socjalistycznej Jugosławii. Jest autorką lub współautorką pięciu książek, ponad 50 artykułów naukowych, a także redaktorką tomów zbiorowych poświęconych tematyce bałkańskiej i badaniom nad kulturą komunizmu. W jej dorobku znajdują się także tłumaczenia poezji macedońskiej na język polski (Zorana Ančevskiego, Petre Andreevskiego, Lidiji Dimkovskiej, Katicy Kjulavkovej i Liljany Dirjan).

</doc>
<doc id="3843855" url="https://pl.wikipedia.org/wiki?curid=3843855" title="Edward Wiktor Radecki">
Edward Wiktor Radecki

Edward Wiktor Radecki (ur. 8 lipca 1946 w Gryficach) – prof. nadzw. dr, pedagog i socjolog, specjalista w zakresie dydaktyki, socjologii społecznej i komunikatologii.
Życiorys zawodowy.
Absolwent Liceum Ogólnokształcącego w Gryficach, woj. Zachodniopomorskie. Ukończył Wyższą Szkołę Nauczycielską w Szczecinie, i Wyższą Szkołę Pedagogiczną w Krakowie. Dr nauk społecznych Uniwersytetu im. A. Mickiewicza w Poznaniu. Od 2007 prof. nadzw. (decyzja Centralnej Komisji Stopni i Tytułów w Warszawie z dnia 17.12.2007 r.) W latach 1968/69 nauczyciel Szkoły Podstawowej w Dargosławiu, 1969/1073 dyrektor Zarządu Środowiskowego AZS w Szczecinie. 1973/74 kierownik oddziału sportu Wojewódzkiej Federacji Sportu w Szczecinie. 1974/77 – nauczyciel Zespołu Szkół Mechanicznych nr 1 w Szczecinie. 1977/84 – wykładowca i dyrektor Uczelnianego Ośrodka Nowych Technik Kształcenia Politechniki Szczecińskiej. Od 1984 do 2007 adiunkt i starszy wykładowca, z-ca dyrektora Instytutu Pedagogiki (2 kadencje), kierownik Zakładu Kształcenia Pedagogicznego (4 kadencje) Uniwersytetu Szczecińskiego. W tym czasie również: adiunkt Pomorskiej Akademii Medycznej w Szczecinie (1992/94) i Wyższej Szkoły Humanistycznej TWP w Szczecinie. Współzałożyciel, a potem prezes i prezes pedagogiczny Szczecińskiego Centrum Edukacyjnego. Założyciel i wieloletni dyrektor Agencji Usług Pedagogicznych i Psychologicznych w Szczecinie. W latach 2001/2007 adiunkt, a potem profesor i dyrektor Instytutu Nauk Edukacyjnych Szczecińskiej Szkoły Wyższej „Collegium Balticum” w Szczecinie. Od 01.03.2004r – 01.09.2005- prorektor WSZ „Collegium Balticum” w Szczecinie a od 01.10.2005r do 30.06.2007r – rektor Szczecińskiej Szkoły Wyższej Collegium Balticum. W tym czasie wykładowca i dyrektor Nauczycielskiego Kolegium Języków Obcych w Szczecinie i Zespołu Nauczycielskich Kolegiów Języków Obcych Szczecińskiego Centrum Edukacyjnego w Szczecinie i Stargardzie Szczecińskim. Od 2008 profesor, a od 2011 do 2015 rektor Wyższej Szkoły Integracji Europejskiej w Szczecinie. W tym czasie kierownik katedry Nauk Społecznych i projektu 4.1.1. (Kultura jakości kształcenia w WSIE). Od 2016 profesor Zachodniopomorskiej Szkoły Biznesu w Szczecinie i Międzywydziałowy Lider Merytoryczny kierunku Pedagogika tej Uczelni.
Członkostwo stowarzyszeń naukowych.
Inne funkcje społeczne i naukowe:

</doc>
<doc id="3843856" url="https://pl.wikipedia.org/wiki?curid=3843856" title="Bolesław Kowalski „Ryszard”">
Bolesław Kowalski „Ryszard”



</doc>
<doc id="3843857" url="https://pl.wikipedia.org/wiki?curid=3843857" title="USS Grayling (SS-18)">
USS Grayling (SS-18)

USS Grayling (SS-18) – amerykański okręt podwodny z okresu I wojny światowej, druga zamówiona jednostka typu "D". Została zwodowana 16 czerwca 1909 roku w Fore River Shipyard w Quincy i przyjęta w skład US Navy 23 listopada tego roku. W listopadzie 1911 roku nazwę okrętu zmieniono na oznaczenie literowo-numeryczne D-2. Okręt wycofano ze służby 18 stycznia 1922 roku i sprzedano.
Projekt i dane taktyczno–techniczne.
Konstrukcja USS „Grayling” oparta była na rozwiązaniach poprzednich typów okrętów podwodnych zaprojektowanych przez Electric Boat (szczególnie na typie "C". Okręt, prócz zwiększonej długości i wyporności, cechował dużych rozmiarów kiosk z mostkiem oraz dwa peryskopy. Po raz pierwszy w amerykańskich okrętach podwodnych zastosowano w nim podział kadłuba na przedziały rozdzielone grodziami wodoszczelnymi.
„Grayling” był małym, jednokadłubowym okrętem podwodnym. Długość całkowita jednostki wynosiła 41,1 metra, szerokość 4,2 metra i zanurzenie 3,6 metra. Wyporność w położeniu nawodnym wynosiła 288 ton, a w zanurzeniu 337 ton. Okręt napędzany był na powierzchni przez dwa silniki benzynowe Craig o łącznej mocy 600 koni mechanicznych (KM). Napęd podwodny zapewniały dwa silniki elektryczne Electro Dynamic o łącznej mocy 260 KM. Dwuśrubowy układ napędowy pozwalał osiągnąć prędkość 12 węzłów na powierzchni i 9,5 węzła w zanurzeniu. Zasięg wynosił 1240 Mm przy prędkości 10 węzłów w położeniu nawodnym oraz 80 Mm przy prędkości 5 węzłów pod wodą. Dopuszczalna głębokość zanurzenia wynosiła 60 metrów.
Okręt wyposażony był w cztery dziobowe wyrzutnie torped kalibru 450 mm (18"), z łącznym zapasem czterech torped. Załoga okrętu składała się z 15 oficerów, podoficerów i marynarzy.
Budowa i przebieg służby.
USS „Grayling” ("Submarine Torpedo Boat No. 18") zbudowany został w Fore River Shipyard w Quincy. Wodowanie miało miejsce 16 czerwca 1909 roku, a do służby przyjęto go 23 listopada tego roku. 
Pierwszym dowódcą jednostki został por. mar. Owen Hill. Okręt włączono w skład Floty Atlantyckiej jako jednostkę flagową 3. Dywizjonu Okrętów Podwodnych. Stacjonując na Wschodnim Wybrzeżu, uczestniczył w szkoleniu, ćwiczeniach torpedowych oraz próbach i eksperymentach. 17 listopada 1911 roku nazwę okrętu zmieniono na oznaczenie literowo-numeryczne D-2.
W maju 1915 roku w Nowym Jorku jednostka wzięła udział w Prezydenckim Przeglądzie Floty. Podczas I wojny światowej D-2 stacjonował w New London, gdzie służył jako jednostka szkoleniowa. Okręt trafił do rezerwy 9 września 1919 roku. 17 lipca 1920 roku okręt otrzymał numer identyfikacyjny SS-18.
D-2 został wycofany ze służby 18 stycznia 1922 roku w Filadelfii. Sprzedano go 25 września 1922 roku.

</doc>
<doc id="3843859" url="https://pl.wikipedia.org/wiki?curid=3843859" title="USS D-2">
USS D-2



</doc>
<doc id="3843862" url="https://pl.wikipedia.org/wiki?curid=3843862" title="USS D-2 (SS-18)">
USS D-2 (SS-18)



</doc>
<doc id="3843867" url="https://pl.wikipedia.org/wiki?curid=3843867" title="Marianna Korolewska">
Marianna Korolewska

Marianna (Żak-Puchar) Korolewska (ur. 26 lutego 1935 w Stobnicy) – polska spadochroniarka, reprezentantka Polski w spadochroniarstwie, zawodniczka Aeroklubu Wrocławskiego i Warszawskiego, członek I Oddziału w Warszawie Związku Polskich Spadochroniarzy.
Działalność sportowa.
Skakanie ze spadochronem rozpoczęła w 1953 roku w Nowym Targu. Uczestniczyła w wielu zawodach i mistrzostwach w kraju i za granicą. Trzykrotna mistrzyni Polski (1961, 1965, 1966), dwukrotna wicemistrzyni (1963, 1964). Członkini spadochronowej kadry narodowej. Pięciokrotnie startowała w mistrzostwach świata (1960–1968). Rekordzistka Polski w skokach grupowych na celność lądowania. 12 sierpnia 1961 roku wraz z Marią Wojtkowską ustanowiły dwa rekordy Polski w skokach z l000 m. 11 września 1966 roku, jako druga kobieta w Polsce, wykonała w Warszawie tysięczny skok ze spadochronem. Startowała w zawodach „O Błękitną Wstęgę Odry” i „O Puchar Adriatyku”. Wykonała w swojej karierze 1263 skoki ze spadochronem. Posiada złotą odznakę spadochronową, Zasłużony Mistrz Sportu w spadochroniarstwie. Odznaczona Złotym i Srebrnym Krzyżem Zasługi i Uhonorowana odznaką Zasłużonego Działacza Kultury.
Magister ekonomii, ukończyła studia na Uniwersytecie Warszawskim.

</doc>
<doc id="3843869" url="https://pl.wikipedia.org/wiki?curid=3843869" title="Carolyn Swords">
Carolyn Swords

Carolyn Swords (ur. 19 lipca 1989) – amerykańska koszykarka występująca na pozycji środkowej.
23 czerwca 2016 została zawodniczką Basketu 90 Gdynia. 10 sierpnia 2017 podpisała umowę z zespołem InvestInTheWest AZS AJP Gorzów Wielkopolski.
24 lutego 2020 ogłosiła zakończenie kariery w WNBA, dołączając jednocześnie do sztabu Las Vegas Aces, jako specjalistka od marketingu. Przed rozpoczęciem sezonu powróciła do składu.

</doc>
<doc id="3843877" url="https://pl.wikipedia.org/wiki?curid=3843877" title="Sedlo Maríková">
Sedlo Maríková

Sedlo Maríková (990 m n.p.m.) – przełęcz w głównym grzbiecie pasma górskiego tzw. Luczańskiej Małej Fatry na Słowacji.
Położenie.
Przełęcz leży mniej więcej w połowie długości grzbietu Luczańskiej Małej Fatry, pomiędzy szczytami Kopy (1232 m n.p.m., na wschodzie) i Grúňa (ok. 1100 m n.p.m., na zachodzie). W kierunku południowo-wschodnim spod siodła przełęczy opada Valčianska dolina, zaś w kierunku północno-zachodnim – dolina potoku Bystrička (dopływ Kuneradzkiego potoku).
Charakterystyka.
Przełęcz wyraźna, dość głęboko wcięta w grzbiet, stoki strome. W całości porośnięta lasem, w którym przeważa buk. Nie ma znaczenia komunikacyjnego.
Turystyka.
Grzbietem przez przełęcz biegnie czerwono znakowany szlak turystyczny ze Strečna na Kľak. Od strony Valčianskej doliny na przełęcz wchodzi niebiesko znakowany szlak z Valčy w Kotlinie Turczańskiej, natomiast od strony doliny Bystrički – również niebieski szlak od Kuneradzkiego zamku.

</doc>
<doc id="3843880" url="https://pl.wikipedia.org/wiki?curid=3843880" title="LafargeHolcim">
LafargeHolcim

LafargeHolcim – międzynarodowa firma produkująca materiały budowlane (głównie cement, beton oraz kruszywa). 
Firma LafargeHolcim powstała w wyniku równorzędnej fuzji spółek Lafarge i Holcim. Oficjalne połączenie firm odbyło się 15 lipca 2015 r. 
LafargeHolcim zatrudnia na całym świecie 115 000 pracowników i posiada ponad 2500 zakładów. 
Obecność w 90 krajach na świecie oraz koncentracja na branży cementu, kruszyw i betonu sprawiła, że LafargeHolcim stał się liderem w przemyśle materiałów budowlanych.

</doc>
<doc id="3843886" url="https://pl.wikipedia.org/wiki?curid=3843886" title="USS Salmon (SS-19)">
USS Salmon (SS-19)

USS Salmon (SS-19) – amerykański okręt podwodny z okresu I wojny światowej, trzecia zamówiona jednostka typu "D". Została zwodowana 12 marca 1910 roku w Fore River Shipyard w Quincy i przyjęta w skład US Navy 8 września tego roku. W listopadzie 1911 roku nazwę okrętu zmieniono na oznaczenie literowo-numeryczne D-3. Okręt wycofano ze służby 20 marca 1922 roku i sprzedano.
Projekt i dane taktyczno–techniczne.
Konstrukcja USS „Salmon” oparta była na rozwiązaniach poprzednich typów okrętów podwodnych zaprojektowanych przez Electric Boat (szczególnie na typie "C"). Okręt, prócz zwiększonej długości i wyporności, cechował dużych rozmiarów kiosk z mostkiem oraz dwa peryskopy. Po raz pierwszy w amerykańskich okrętach podwodnych zastosowano w nim podział kadłuba na przedziały rozdzielone grodziami wodoszczelnymi.
„Salmon” był małym, jednokadłubowym okrętem podwodnym. Długość całkowita jednostki wynosiła 41,1 metra, szerokość 4,2 metra i zanurzenie 3,6 metra. Wyporność w położeniu nawodnym wynosiła 288 ton, a w zanurzeniu 337 ton. Okręt napędzany był na powierzchni przez dwa silniki benzynowe Craig o łącznej mocy 600 koni mechanicznych (KM). Napęd podwodny zapewniały dwa silniki elektryczne Electro Dynamic o łącznej mocy 260 KM. Dwuśrubowy układ napędowy pozwalał osiągnąć prędkość 12 węzłów na powierzchni i 9,5 węzła w zanurzeniu. Zasięg wynosił 1240 Mm przy prędkości 10 węzłów w położeniu nawodnym oraz 80 Mm przy prędkości 5 węzłów pod wodą. Dopuszczalna głębokość zanurzenia wynosiła 60 metrów.
Okręt wyposażony był w cztery dziobowe wyrzutnie torped kalibru 450 mm (18"), z łącznym zapasem czterech torped. Załoga okrętu składała się z 15. oficerów, podoficerów i marynarzy.
Budowa i przebieg służby.
USS „Salmon” ("Submarine Torpedo Boat No. 19") zbudowany został w Fore River Shipyard w Quincy. Wodowanie miało miejsce 12 marca 1910 roku, a do służby przyjęto go 8 września tego roku. 
Pierwszym dowódcą jednostki został por. mar. D.G. Weaver. Okręt włączono w skład Floty Atlantyckiej z bazą w Newport. 17 listopada 1911 roku nazwę okrętu zmieniono na oznaczenie literowo-numeryczne D-3.
Od 17 października 1912 roku do 20 stycznia 1913 roku wraz z innymi okrętami operował na Morzu Karaibskim, a w kwietniu 1914 roku wspierał siły amerykańskie uczestniczące w interwencji w Veracruz. Okręt powrócił do swojej flotylli w Norfolk 16 czerwca 1914 roku. Podczas I wojny światowej D-3 służył jako jednostka szkoleniowa w Newport i New London, a 21 września 1917 roku został jednostkę flagową 2. Dywizjonu Okrętów Podwodnych. D-3 trafił do rezerwy 5 września 1919 roku. 17 lipca 1920 roku okręt otrzymał numer identyfikacyjny SS-19.
D-3 został wycofany ze służby 20 marca 1922 roku w Filadelfii. Sprzedano go 31 lipca 1922 roku.

</doc>
<doc id="3843889" url="https://pl.wikipedia.org/wiki?curid=3843889" title="USS D-3">
USS D-3



</doc>
<doc id="3843891" url="https://pl.wikipedia.org/wiki?curid=3843891" title="USS D-3 (SS-19)">
USS D-3 (SS-19)



</doc>
<doc id="3843893" url="https://pl.wikipedia.org/wiki?curid=3843893" title="Tatran Preszów w europejskich pucharach">
Tatran Preszów w europejskich pucharach



</doc>
<doc id="3843902" url="https://pl.wikipedia.org/wiki?curid=3843902" title="SC Farense w europejskich pucharach">
SC Farense w europejskich pucharach



</doc>
<doc id="3843910" url="https://pl.wikipedia.org/wiki?curid=3843910" title="Akademik Sofia w europejskich pucharach">
Akademik Sofia w europejskich pucharach



</doc>
<doc id="3843911" url="https://pl.wikipedia.org/wiki?curid=3843911" title="Kościół ewangelicki „Na Niwach“ w Czeskim Cieszynie">
Kościół ewangelicki „Na Niwach“ w Czeskim Cieszynie



</doc>
<doc id="3843915" url="https://pl.wikipedia.org/wiki?curid=3843915" title="Dukla Bańska Bystrzyca w europejskich pucharach">
Dukla Bańska Bystrzyca w europejskich pucharach



</doc>
<doc id="3843933" url="https://pl.wikipedia.org/wiki?curid=3843933" title="Hłuszka">
Hłuszka

Hłuszka (ukr. Глушка) – wieś na Ukrainie, w obwodzie tarnopolskim, w rejonie czortkowskim.

</doc>
<doc id="3843940" url="https://pl.wikipedia.org/wiki?curid=3843940" title="Wynohradne (obwód tarnopolski)">
Wynohradne (obwód tarnopolski)

Wynohradne (ukr. Виноградне; do 1966 roku Kościelniki) – wieś na Ukrainie, w obwodzie tarnopolskim, w rejonie czortkowskim.
W okresie międzywojennym stacjonowała w miejscowości placówka Straży Celnej „Kościelniki”

</doc>
<doc id="3843955" url="https://pl.wikipedia.org/wiki?curid=3843955" title="Niels Hansen">
Niels Hansen

Niels Hansen (ur. 23 października 1892 w Køge, zm. 10 października 1972 w Vedbæk) – duński żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie 8 metrów zajmując 8 pozycję. Załogę jachtu "Anitra" tworzyli również Hans Tholstrup, Otto Danielsen, Carl Berntsen, Vagn Kastrup i Niels Schibbye.

</doc>
<doc id="3843958" url="https://pl.wikipedia.org/wiki?curid=3843958" title="Cristina Scuccia">
Cristina Scuccia

Cristina Scuccia, wcześniej znana jako Suor Scuccia lub Sister Christina (ur. 19 sierpnia 1988 na Sycylii) – włoska piosenkarka, była zakonnica, członkini zgromadzenia Orsoline della Sacra Famiglia (jednej z gałęzi rodziny urszulańskiej) w latach 2010–2022, zwyciężczyni konkursu "The Voice of Italy 2" (2014).
W lipcu 2016 zaśpiewała dla pielgrzymów w Krakowie z okazji Światowych Dni Młodzieży.
W listopadzie 2022 roku ogłosiła publicznie swoją decyzję o wystąpieniu z zakonu.
Życiorys i kariera artystyczna.
Młodość.
Cristina Scuccia urodziła się w 1988 na Sycylii. Wychowywała się, jak sama określiła, w „zwykłej rodzinie”. Jej matka była gospodynią domową, a ojciec murarzem. Choć oboje rodzice byli żarliwymi katolikami, ich córka marzyła, by zostać piosenkarką. Lubiła słuchać piosenek takich artystek jak Céline Dion i Mariah Carey, śpiewała również w chórze kościelnym. Mając lat 19, zachęcona przez matkę, wzięła udział w przesłuchaniu kandydatek do musicalu zorganizowanego z okazji 100-lecia zakonu urszulanek. Zagrała w nim rolę siostry Rosy, założycielki gałęzi zakonu, do którego wkrótce wstąpiła. W czasie występów w musicalu, zatytułowanym "Il coraggio di amare" poczuła, jak stwierdziła w wywiadzie dla włoskiej filii „Vanity Fair”, powołanie do śpiewania. Później uczęszczała na lekcje śpiewu i tańca w Star Rose Academy w Rzymie, kierowanej przez Claudię Koll. W 2009 została postulatką. Jako nowicjuszka została wysłana na dwa lata do pracy do Brazylii. Tam odkryła, że muzyka i religia mogą ze sobą koegzystować. W 2012 złożyła pierwsze śluby zakonne. W tym samym roku przeniosła się do Mediolanu, prowadząc życie zakonnicy i pracując z dziećmi. W 2013 wygrała konkurs muzyki chrześcijańskiej, będący częścią Good News Festival.
Zwycięstwo w programie "The Voice of Italy".
5 czerwca 2014 zwyciężyła w finale programu "The Voice of Italy", włoskiej wersji "The Voice". W trakcie występów miała na sobie habit. Po zwycięstwie odmówiła modlitwę Ojcze nasz, wzywając publiczność w studiu i jurorów do przyłączenia się. Już jej pierwszy publiczny występ w marcu 2014 wzbudził światową sensację, kiedy w trakcie pierwszej fazy "The Voice of Italy", mającej charakter blind audition, wystąpiła w habicie śpiewając piosenkę „No One” z repertuaru Alicii Keys; piosenka do dziś (2016-11-28) zanotowała ponad 85,9 miliona wyświetleń na kanale YouTube. Wtedy też wybrała na swego coacha włoskiego rapera J-Ax. Podziw dla jej występu wyraziły na Twitterze Alicia Keys oraz Whoopi Goldberg, gwiazda komedii "Zakonnica w przebraniu" z 1992 roku. Również na Twitterze swoją pozytywną opinię wyraził watykański kardynał Gianfranco Ravasi, który cytując 1. List św. Piotra stwierdził, iż każdy powinien służyć innym takim darem, jaki otrzymał (1P 4,10).
Kariera artystyczna.
W następstwie sukcesu w "The Voice of Italy" podpisała kontrakt nagraniowy z wytwórnią fonograficzną Universal Music Group.
20 października 2014 ukazał się singiel promujący jej debiutancki album, cover piosenki Madonny „Like a Virgin” z 1984. Album zatytułowany "Sister Cristina" ukazał się 10 listopada. Zdobył on we Francji status złotej płyty.
Tuż po jego opublikowaniu wystąpiła w musicalu Sister Act w reżyserii Saveria Marconiego.
Pod koniec lipca 2016 zaśpiewała dla zgromadzonych na Placu Szczepańskim w Krakowie pielgrzymów. Jej występ miał miejsce w ramach festiwalu Halleluya odbywającego się podczas Światowych Dni Młodzieży. Wzięła również udział w koncercie „Wierzę w Boże Miłosierdzie” (30 lipca), mającym charakter wydarzenia ekumenicznego, w trakcie którego na scenie wystąpili chrześcijanie z różnych wspólnot, w tym: Joshua Aaron, Krzysztof Antkowiak, Kuba Badach, Beata Bednarz, Kasia Cerekwicka, Wayne Ellington, Anna Gadt, Adam Krylik, Andrzej Lampert, Sean Simmonds, Mieczysław Szcześniak, Olga Szomańska, chór TGD i Kasia Wilk. Koncert poprowadził kompozytor Adam Sztaba, a teksty modlitw napisali krakowski biskup pomocniczy Grzegorz Ryś i franciszkanin Lech Dorobczyński, który był też autorem scenariusza koncertu. W sierpniu tego samego roku uczestniczyła w realizacji musicalu "Titanic", w roli stworzonej specjalnie dla niej, wraz z udziałem 25 profesjonalnych aktorów, w tym Stefanii Seculin i Andrei De Majo w rolach głównych.
Później nastąpił okres przerwy w jej działalności scenicznej. Kolejne informacje o niej pojawiły się w 2019 roku, tuż przed pandemią COVID-19, kiedy wzięła udział w programie Ballando con le stelle. W tym samym roku nadeszła wiadomość, że Scuccia złożyła śluby wieczyste, które oznaczały jej ostateczne wstąpienie do zakonu Orsoline della Sacra Famiglia. Jednak podczas pandemii podjęła decyzję o porzuceniu życia zakonnego. Jak stwierdziła w wywiadzie dla Silvii Toffanin, prowadzącej talk-show "Verissimo" w Canale 5:
Stwierdziła również, że w trakcie podejmowania decyzji korzystała z pomocy psychologa.
Wystąpienie z zakonu.
W listopadzie 2022 ogłosiła, że występuje z zakonu, by poświęcić się karierze muzycznej, stwierdzając przy tym, że nie zamierza porzucić swojej drogi wiary.
Dyskografia.
Albumy studyjne.
Lista według Discogs

</doc>
<doc id="3843959" url="https://pl.wikipedia.org/wiki?curid=3843959" title="Stawki (rejon zaleszczycki)">
Stawki (rejon zaleszczycki)

Stawki (ukr. Ставки, "Stawky") – wieś na Ukrainie, w obwodzie tarnopolskim, w rejonie czortkowskim.

</doc>
<doc id="3843962" url="https://pl.wikipedia.org/wiki?curid=3843962" title="Zrękowiny">
Zrękowiny



</doc>
<doc id="3843965" url="https://pl.wikipedia.org/wiki?curid=3843965" title="Zazulińce">
Zazulińce

Zazulińce (ukr. Зозулинці, "Zozułynci") – wieś na Ukrainie, w obwodzie tarnopolskim, w rejonie czortkowskim.
W okresie międzywojennym stacjonowała w miejscowości placówka Straży Celnej „Zazulińce”.

</doc>
<doc id="3843968" url="https://pl.wikipedia.org/wiki?curid=3843968" title="Zełenyj Haj (obwód tarnopolski)">
Zełenyj Haj (obwód tarnopolski)

Zełenyj Haj (, dosł. "Zielony Gaj") – wieś na Ukrainie, w obwodzie tarnopolskim, w rejonie czortkowskim.
Do 1946 roku miejscowość nosiła nazwę Żeżawa ().

</doc>
<doc id="3843972" url="https://pl.wikipedia.org/wiki?curid=3843972" title="Żeżawa">
Żeżawa



</doc>
<doc id="3843976" url="https://pl.wikipedia.org/wiki?curid=3843976" title="Kościelniki (rejon zaleszczycki)">
Kościelniki (rejon zaleszczycki)



</doc>
<doc id="3843979" url="https://pl.wikipedia.org/wiki?curid=3843979" title="Letnie Grand Prix w skokach narciarskich 2016 – Hakuba">
Letnie Grand Prix w skokach narciarskich 2016 – Hakuba

Piąte zawody z cyklu Letniego Grand Prix w skokach narciarskich w sezonie 2016 odbyły się japońskiej Hakubie. Pierwszy z konkursów indywidualnych został rozegrany 27 sierpnia, natomiast drugi dzień później. Kwalifikacje do pierwszego z nich zostały przeprowadzone 26 grudnia, a do drugiego nie odbyły się z powodu niewystarczającej liczby zawodników. 
Jury.
Dyrektorem konkursów podczas zawodów Letniego Grand Prix w Hakubie był Kiyoshi Nakamura oraz, z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Pekka Hyvaerinen, a jego asystentem – Christian Kathol.
Wyniki.
Kwalifikacje (26.08.2016)
Konkurs Indywidualny (27.08.2016)
Konkurs Indywidualny (28.08.2016)

</doc>
<doc id="3843982" url="https://pl.wikipedia.org/wiki?curid=3843982" title="Margaret Murdock">
Margaret Murdock

Margaret Murdock wcześniej Thompson (ur. 25 sierpnia 1942 w Topeka) – amerykańska strzelczyni sportowa. Srebrna medalistka olimpijska z Montrealu.
Zawody w 1976 były jej jedynymi igrzyskami olimpijskimi. Po medal sięgnęła w konkurencji karabinu małokalibrowego w trzech postawach, pokonał ją – po dogrywce – rodak Lanny Bassham. Jej medal był pierwszym krążkiem olimpijskim zdobytym przez kobietę w strzelectwie – nie obowiązywał wówczas podział konkurencji ze względu na płeć. Łącznie na mistrzostwach świata i w igrzyskach panamerykańskich zdobyła trzydzieści medali (22 złote, 6 srebrnych i 2 brązowe), w tym także w rywalizacji z mężczyznami. Indywidualnie zdobyła cztery złote medale światowego czempionatu, m.in. w trzech postawach na dystansie 50 metrów w 1966 i 1970 (w rywalizacji kobiet).

</doc>
<doc id="3843986" url="https://pl.wikipedia.org/wiki?curid=3843986" title="Margaret Thompson">
Margaret Thompson



</doc>
<doc id="3843988" url="https://pl.wikipedia.org/wiki?curid=3843988" title="Eugenia Szreniawa Żmijewska">
Eugenia Szreniawa Żmijewska



</doc>
<doc id="3844001" url="https://pl.wikipedia.org/wiki?curid=3844001" title="Nirei Fukuzumi">
Nirei Fukuzumi

 – japoński kierowca wyścigowy.
Kariera.
Formuła 4.
Po zakończeniu kariery kartingowej Nirei spróbował swych sił w wyścigach samochodowych w 2014 roku. Zadebiutował w Japońskiej Formule 4, w której już w pierwszym sezonie startów zdominował rywalizację. Reprezentował ekipę HFDP Racing.
Formuła 3.
W sezonie 2015 awansował wraz z zespołem do Japońskiej Formuły 3. Fukuzumi sześciokrotnie meldował się na podium, w tym dwukrotnie na jego najwyższym podium, dominując na torze Twin Ring Motegi. W klasyfikacji generalnej zajął 4. miejsce z dorobkiem 72 punktów.
Seria GP3.
Japończyk został przyjęty do programu rozwoju młodych kierowców Hondy, dzięki czemu awansował do GP3, w której reprezentował barw francuskiej ekipy ART Grand Prix. Już w pierwszym starcie Nirei stanął na najniższym stopniu podium, co ze względu na niewielkie doświadczenie z europejskimi torami zasługuje na uwagę. W dalszej fazie sezonu brak doświadczenia został jednak obnażony i jego wyniki nie były już tak błyskotliwe. Na uwagę zasługuje jednak fakt, iż dwukrotnie zajął czwartą lokatę na Hungaroringu. Pod koniec sezonu dwukrotnie stanął na podium - był drugi na Sepang oraz trzeci w Yas Marina Circuit. Dzięki temu o zaledwie jeden punkt wyprzedził Brytyjczyka Jake'a Hughesa i zajął 7. miejsce w klasyfikacji generalnej.

</doc>
<doc id="3844002" url="https://pl.wikipedia.org/wiki?curid=3844002" title="Chomy">
Chomy

Chomy (ukr. Хоми) – wieś na Ukrainie, w obwodzie tarnopolskim, w rejonie zbaraskim. W 2001 roku liczyła 246 mieszkańców.

</doc>
<doc id="3844010" url="https://pl.wikipedia.org/wiki?curid=3844010" title="Hlinczuki">
Hlinczuki

Hlinczuki (ukr. Глинчуки, "Hłynczuky") – wieś na Ukrainie, w obwodzie tarnopolskim, w rejonie zbaraskim.

</doc>
<doc id="3844017" url="https://pl.wikipedia.org/wiki?curid=3844017" title="Dąbrowa (hromada Zbaraż)">
Dąbrowa (hromada Zbaraż)

Dąbrowa (, "Dibrowa") – wieś na Ukrainie, w obwodzie tarnopolskim, w rejonie tarnopolskim, w hromadzie Zbaraż. W 2001 roku liczyła 139 mieszkańców.

</doc>
<doc id="3844019" url="https://pl.wikipedia.org/wiki?curid=3844019" title="Elisabetha triumfans">
Elisabetha triumfans

Elisabetha triumfans (w wersji portugalskiej "Elyzabetha triunfante") – łaciński epos barokowego portugalskiego poety, benedyktyńskiego zakonnika i królewskiego kaznodziei Jeronima Vahii (Baíi) (zm. 1688).

</doc>
<doc id="3844020" url="https://pl.wikipedia.org/wiki?curid=3844020" title="Transport kolejowy na Malcie">
Transport kolejowy na Malcie



</doc>
<doc id="3844021" url="https://pl.wikipedia.org/wiki?curid=3844021" title="Góry Stryjowieckie">
Góry Stryjowieckie

Góry Stryjowieckie (ukr. Гори-Стрийовецькі, "Hory-Stryjowećki") – wieś na Ukrainie, w obwodzie tarnopolskim, w rejonie zbaraskim.

</doc>
<doc id="3844024" url="https://pl.wikipedia.org/wiki?curid=3844024" title="Historia kolei na Malcie">
Historia kolei na Malcie



</doc>
<doc id="3844026" url="https://pl.wikipedia.org/wiki?curid=3844026" title="Kotiużyny">
Kotiużyny

Kotiużyny (ukr. Котюжини; hist. "Kotiużynce") – wieś na Ukrainie, w obwodzie tarnopolskim, w rejonie krzemienieckim.

</doc>
<doc id="3844032" url="https://pl.wikipedia.org/wiki?curid=3844032" title="Rakowiec Czosnowski">
Rakowiec Czosnowski

Rakowiec Czosnowski (ukr. Чеснівський Раковець, "Czesniwśkyj Rakoweć") – wieś na Ukrainie, w obwodzie tarnopolskim, w rejonie zbaraskim.
W II Rzeczypospolitej wieś należała początkowo do gminy wiejskiej Zarudzie w powiecie krzemienieckim, w województwie wołyńskim. 1 października 1933 roku, wraz ze zniesieniem gminy Zarudzie, wieś włączono do gminy wiejskiej Stary Oleksiniec w tym samym powiecie.

</doc>
<doc id="3844033" url="https://pl.wikipedia.org/wiki?curid=3844033" title="Elyzabetha triunfante">
Elyzabetha triunfante



</doc>
<doc id="3844038" url="https://pl.wikipedia.org/wiki?curid=3844038" title="Nowy Rogowiec">
Nowy Rogowiec

Nowy Rogowiec (ukr. Новий Роговець, "Nowyj Rohoweć") – wieś na Ukrainie, w obwodzie tarnopolskim, w rejonie zbaraskim.

</doc>
<doc id="3844043" url="https://pl.wikipedia.org/wiki?curid=3844043" title="Laski (Ukraina)">
Laski (Ukraina)

Laski (ukr. Ліски, "Lisky") – wieś na Ukrainie, w obwodzie tarnopolskim, w rejonie zbaraskim. W 2001 roku liczyła 351 mieszkańców.
Do 1995 roku Laski należały do wsi Załuże.

</doc>
<doc id="3844045" url="https://pl.wikipedia.org/wiki?curid=3844045" title="Las Kapuściniecki">
Las Kapuściniecki

Las Kapuściniecki (ukr. Капустинський Ліс, "Kapustynśkyj Lis") – wieś na Ukrainie, w obwodzie tarnopolskim, w rejonie zbaraskim. W 2001 roku liczyła 42 mieszkańców.

</doc>
<doc id="3844048" url="https://pl.wikipedia.org/wiki?curid=3844048" title="Zaszlachom">
Zaszlachom

Zaszlachom (ukr. Зашляхом) – wieś na Ukrainie, w obwodzie tarnopolskim, w rejonie krzemienieckim. W 2001 roku liczyła 53 mieszkańców.

</doc>
<doc id="3844053" url="https://pl.wikipedia.org/wiki?curid=3844053" title="Kirejówka">
Kirejówka



</doc>
<doc id="3844055" url="https://pl.wikipedia.org/wiki?curid=3844055" title="Puksztany">
Puksztany

Puksztany (lit. "Pukštėnai") – opuszczona wieś na Litwie, w rejonie wileńskim, 4 km na wschód od Ławaryszek.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844056" url="https://pl.wikipedia.org/wiki?curid=3844056" title="Butyń">
Butyń

Butyń (ukr. Бутин, "Butyn") – wieś na Ukrainie, w obwodzie tarnopolskim, w rejonie krzemienieckim.
Leży nad rzeką Horyń, na północ od wsi Zwiniacze, na południe od Myszkowiec.
W II Rzeczypospolitej wieś należała do gminy wiejskiej Wiśniowiec w powiecie krzemienieckim, w województwie wołyńskim.

</doc>
<doc id="3844059" url="https://pl.wikipedia.org/wiki?curid=3844059" title="Puntuzy">
Puntuzy

Puntuzy (lit. "Puntuzai") – wieś na Litwie, w rejonie wileńskim, 7 km na północny wschód od Ławaryszek. W 2011 roku liczyła 18 mieszkańców.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844060" url="https://pl.wikipedia.org/wiki?curid=3844060" title="Fabryka Braci Łopieńskich">
Fabryka Braci Łopieńskich



</doc>
<doc id="3844061" url="https://pl.wikipedia.org/wiki?curid=3844061" title="USS Skipjack (SS-24)">
USS Skipjack (SS-24)

USS Skipjack (SS-24) – amerykański okręt podwodny z okresu I wojny światowej, jednostka prototypowa swojego typu. Została zwodowana 27 maja 1911 roku w Fore River Shipyard w Quincy, a w listopadzie 1911 roku nazwę okrętu zmieniono na oznaczenie literowo-numeryczne E-1. Został przyjęty w skład US Navy 14 lutego 1912 roku. Okręt wycofano ze służby 20 października 1921 roku i sprzedano w roku następnym.
Projekt i dane taktyczno–techniczne.
Konstrukcja USS „Skipjack” była niemal identyczna jak okrętów typu "D" z tym, że w miejsce silników benzynowych zamontowano silniki Diesla. Okręt cechował dużych rozmiarów kiosk z mostkiem oraz dwa peryskopy. Po raz pierwszy w amerykańskich okrętach podwodnych umieszczono na nim dziobowe stery głębokości oraz radiostację.
„Skipjack” był małym, jednokadłubowym okrętem podwodnym. Długość całkowita jednostki wynosiła 41,2 metra, szerokość 4,4 metra i zanurzenie 3,6 metra. Wyporność w położeniu nawodnym wynosiła 287 ton, a w zanurzeniu 342 tony. Okręt napędzany był na powierzchni przez dwa silniki Diesla NLSECO o łącznej mocy 700 koni mechanicznych (KM). Napęd podwodny zapewniały dwa silniki elektryczne Electro Dynamic o łącznej mocy 600 KM. Dwuśrubowy układ napędowy pozwalał osiągnąć prędkość 13,5 węzła na powierzchni i 11,5 węzła w zanurzeniu. Zasięg wynosił 21000 Mm przy prędkości 11 węzłów w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 60 metrów.
Okręt wyposażony był w cztery dziobowe wyrzutnie torped kalibru 450 mm (18"), z łącznym zapasem czterech torped. Załoga okrętu składała się z 20 oficerów, podoficerów i marynarzy.
Budowa i przebieg służby.
USS „Skipjack” ("Submarine Torpedo Boat No. 24") zbudowany został w Fore River Shipyard w Quincy. Wodowanie miało miejsce 27 maja 1911 roku, 17 listopada 1911 roku nazwę okrętu zmieniono na oznaczenie literowo-numeryczne E-1, a do służby przyjęto go 14 lutego 1912 roku. 
Pierwszym dowódcą jednostki został por. mar. Chester Nimitz. Okręt włączono w skład Floty Atlantyckiej. W początkowym okresie służby E-1 przechodził różnego rodzaju testy, m.in. łączności podwodnej (na okręcie zainstalowano też żyrokompas Sperry). Próby i eksperymenty charakteryzowały niemal cały okres służby jednostki; w 1915 roku wymieniono sprawiające wiele kłopotów silniki diesla.
Po przystąpieniu USA do wojny, 4 grudnia 1917 roku E-1 opuścił Newport i udał się w kierunku Azorów. Między styczniem a wrześniem 1918 roku okręt patrolował region między Ponta Delgada a Horta. 17 września E-1 powrócił do New London i po remoncie uczestniczył w próbach i szkoleniu. 20 marca 1920 roku trafił do rezerwy, a 17 lipca otrzymał numer identyfikacyjny SS-24.
E-1 został wycofany ze służby 20 października 1921 roku w Filadelfii. Sprzedano go 19 kwietnia 1922 roku.

</doc>
<doc id="3844063" url="https://pl.wikipedia.org/wiki?curid=3844063" title="USS E-1">
USS E-1



</doc>
<doc id="3844065" url="https://pl.wikipedia.org/wiki?curid=3844065" title="USS E-1 (SS-24)">
USS E-1 (SS-24)



</doc>
<doc id="3844067" url="https://pl.wikipedia.org/wiki?curid=3844067" title="Kalinowo (Litwa)">
Kalinowo (Litwa)

Kalinowo (lit. "Putinai") – wieś na Litwie, w rejonie wileńskim, 7 km na północ od Ławaryszek. W 2011 roku liczyła 12 mieszkańców.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844072" url="https://pl.wikipedia.org/wiki?curid=3844072" title="16 Korpus Zmechanizowany (ZSRR)">
16 Korpus Zmechanizowany (ZSRR)

16 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w marcu 1941 roku w Kijowskim Specjalnym Okręgu Wojskowym. Sztab Korpusu rozlokowany był w Kamieńcu Podolskim na Ukrainie.
Wyposażenie.
22 czerwca 1941 16 Korpus zmechanizowany liczył 26 380 żołnierzy (73% stanu etatowego) oraz miał na stanie:
Działania.
W chwili ataku Niemiec na ZSRR] korpus znajdował się w składzie 12 Armii Frontu Południowo-Zachodniego. Pierwsze cztery dni wojny korpus praktycznie stał bezczynnie na granicy z Węgrami. Następnie został przekazany do Frontu Południowego. Następnie dyrektywą Kwatery Głównej z 4 lipca 1941 roku miał niezwłocznie zostać przerzucony na Front Zachodni (1941) w rejon Mozyrza na Białorusi. W trakcie przemieszczania, w dniu 8 lipca, korpus został wyładowany z transportów i rzucony do walki w rejonie Berdyczowa na Ukrainie, gdyż czołgi niemieckiej 1 Grupa Pancerna przerwały linię umocnień na starej granicy ZSRR. W walkach w rejonie Berdyczów – Koziatyń Korpus poniósł ogromne straty i jako związek pancerny praktycznie przestał istnieć. Jego resztki zostały zniszczone w kotle pod Humaniem (Bitwa pod Humaniem). W kotle pod Humaniem poległ również dowódca korpusu komdiw Sokołow.

</doc>
<doc id="3844074" url="https://pl.wikipedia.org/wiki?curid=3844074" title="Santoka (gmina Ławaryszki)">
Santoka (gmina Ławaryszki)

Santoka (lit. "Santaka") – wieś na Litwie, w rejonie wileńskim, 11 km na południe od Ławaryszek, u ujścia Brażołki (Bražylė) do Wilenki. W 2011 roku liczyła 8 mieszkańców.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844077" url="https://pl.wikipedia.org/wiki?curid=3844077" title="Francesco Malcom">
Francesco Malcom

Francesco Malcom (ur. 27 listopada 1971 w Bari) – włoski aktor, reżyser, scenarzysta i producent filmów pornograficznych. Był nazywany „Alessandrem Momo filmów erotycznych”.
Życiorys.
Wczesne lata.
Urodził się w Bari jako syn Giovanny i Giuseppe’a Peppina Trulliego, przywódcy związku komunistycznego. Wychowywał się z bratem i siostrą. Uczęszczał do Szkoły Podstawowej im. Niccolò Piccinniego i Liceo Scientifico Statale Arcangelo Scacchi w Bari. Jego drugie imię „Malcolm” było inspirowane jednym z przywódców ruchu afroamerykańskiego w Stanach Zjednoczonych Malcolmem X. W 1988 przeprowadził się wraz z rodziną do Rzymu, gdzie ukończył kurs scenarzysty w RAI-Script w Dino Audino Editore i studiował na wydziale komunikacji, marketingu i reklamy w Istituto Europeo di Design (IED). Następnie przeniósł się do Florencji, gdzie studiował renowację zabytków i dzieł sztuki w Opificio delle Pietre Dure.
W okresie dorastania zainteresował się kinem porno. Mając 16 lat, obejrzał program Rete 4 "Maurizio Costanzo Show", dzięki któremu poznał karierę aktora porno Roberta Malone’a. Po raz pierwszy uprawiał seks w wieku 17 lat w metrze Cavour.
Kariera w branży porno.
W styczniu 1992 zgłosił się na przesłuchanie u reżysera i producenta Riccardo Schicchiego, jednak ze względu na zbyt młodzieńczy wygląd nie został przyjęty do obsady filmu z Milly D’Abbraccio. Oficjalnie zaczął pracować 18 lutego 1993, kiedy nakręcił swój pierwszy film 35 mm dla MG Video w reżyserii Franco Ludovisiego, zatytułowany "Perwersje w Wenecji" ("Incontro a Venezia") z debiutującą Simoną Valli. Film został nagrodzony w Barcelonie w 1994, a Francesco Malcom otrzymał pierwszą międzynarodową nagrodę. Potem trafił do produkcji z Erosem Cristaldim w Mediolanie i współpracował z Robym Bianchim.
Mario Salieri powierzył mu główną rolę w filmie "Młodzieńcze perwersje" ("Adolescenza perversa", 1993) u boku Selen, Draghixy i Christophera Clarka, wielokrotnie nagradzanym na Festival Internacional de Cine Erótico de Barcelona.
W 1993, na pierwszym Festival Internacional de Cine Erótico de Barcelona, gdzie rywalizował z Rocco Siffredim, Peterem Northem i Ronem Jeremy, został uznany za „najlepszego aktora europejskiego”. Zdobył wiele branżowych nagród, w tym w Barcelonie (1994), Riccione (1995), Meeting 999 (1996), Mediolanie (1997) i Impulse Video (1997). Był obecny na targach erotycznych i imprezach. Udzielił wywiadu dla „Vanity Fair”.
W latach 90. jego urok dobrego faceta z czystą twarzą czynił różnicę między nim a innymi aktorami filmów XXX. Współpracował z wieloma reżyserami włoskimi i zagranicznymi, takimi jak: Alex Perry, Luca Damiano, Nic Cramer, Antonio Adamo, Jannik Perrin, John B. Root, Silvio Bandinelli, Max Bellocchio, Nils Molitor, Rocco Siffredi, Roy Alexander, Niki Ranieri, Jenny Forte, Tony Dal Duomo czy Marc Dorcel. Był obsadzony w porno parodiach; "Betty Blue" – dwuczęściowym "Betty Bleu" (1995) pojawił się jako Stefano, "Napoleone Imperatore Perverso" (1998) czy "Nikita" – "Sexy Killer" (1999) z Sarah Louise Young. U Joego D’Amato wystąpił w wysokobudżetowych kostiumowych produkcjach: "Don Salvatore - l’ultimo Siciliano" (1995) na motywach powieści Mario Puzo "Sycylijczyk", "Homo Erectus" (1996) i "Caligola: Follia del potere" (1997) w roli Kaliguli.
Christoph Clark zabrał go do Budapesztu, by zagrał w jego realizacji Private Media Group "Weekend w Bolonii" ("Private Gaia 3: Weekend in Bologna", 1997). Znalazł się w obsadzie produkcji Vidéo Marc Dorcel (VMD) "Alexia i spółka" ("Alexia and Co.", 2000) z Nikki Anderson. W 2002 zadebiutował jako reżyser filmu "Pene, Amore e Fantasia" z Fausto Moreno. Po występie w kostiumowym filmie Maria Salieriego "Faust" (2002), uhonorowanym nagrodą Ninfa na Festival Internacional de Cine Erótico de Barcelona w kategorii „Najlepszy hiszpańskojęzyczny film”, wziął udział w produkcjach Private Media Group, w tym porno wersji Kleopatry – "Private Gold 64: Cleopatra 2: the Legend of Eros" (2003) jako Igor i "Private Tropical 17: Fantasy Lagoon" (2005) jako Maurizio.
Mario Salieri zaangażował go do tytułowej roli Pinokia w parodii porno powieści "Pinokio" Carla Collodiego – "Penocchio" (2002) i biednego Neapolińczyka w komedii "Nędza i szlachetność" ("Miseria e nobiltà", 2003). Film "Robinson Crusoe na wyspie grzechu" ("Private Gold 72: Robinson Crusoe on Sin Island", 2005), gdzie pojawił się jako Lord Chavellir, otrzymał EroticLine Award w kategorii „Najlepszy film międzynarodowy”, dwie FICEB Award jako „Najlepszy projekt produkcji” i „Najlepszy scenariusz”, a także AVN Award 2006 w kategorii „Najlepszego film zagraniczny”. Był młodym faraonem, którego rodzice zostali śmiertelnie ukąszeni przez węża, w pastiszu porno "Mumia powraca" - "Mummy X" (2005), który zrealizował Giancarlo Candiano. Zagrał głównego bohatera w pastiszu porno "Gorzkie gody" – Andrei Nobiliego "Sweet Bitter Moon" (2006). Był Oktawiuszem w trylogii historycznej Antonio Adamo "Rzym" ("Roma", 2008) z Andreą Moranty (Marek Antoniusz), Robertem Malone (Pompejusz) i Angel Dark (Magdalena). Powrócił w produkcjach Canal+ "EquinoXe" (2017), "Poltersex" (2019) z Lutrem Trojanem i dreszczowcu Canal+ France "Sicalipsis" (2020) u boku Doriana del Isli.
Obecność w kulturze masowej.
Wystąpił w filmach krótkometrażowych Canal+: "Dobrzy chłopcy używają prezerwatyw" ("Good Boys Use Condoms", 1998) w reż. Gaspara Noégo i "Le ramoneur de lilas" (1998) w reż. Cédrica Klapischa jako telewidz, biograficznym filmie telewizyjnym "Moana" (2009) jako Maradona i komedii "Jakby nie było jutra" ("Come se non ci fosse un domani", 2017). Był gospodarzem programu "Malcolm XXX" (2010) i "Meritocazzia" (2015).
W 2010 udzielił wywiadu dla wydawnictwa książki Nicka Hornby’ego "È nata una star?" ("Narodziny gwiazdy?").
W 2012 wziął udział w kampanii reklamowej dla praw obywatelskich i wolności seksualnej.

</doc>
<doc id="3844081" url="https://pl.wikipedia.org/wiki?curid=3844081" title="Wala-Twist (EP)">
Wala-Twist (EP)

Wala-Twist – minialbum muzyczny Filipinek wydany w 1964 roku w Polsce przez Polskie Nagrania „Muza” . 
Materiał muzyczny.
Na płycie zamieszczono dwa największe przeboje z pierwszego okresu funkcjonowania zespołu Filipinki: "Batumi" (Artemi Ajwazjan / Ola Obarska) oraz skomponowaną przez opiekuna artystycznego grupy Jana Janikowskiego do tekstu Włodzimierza Patuszyńskiego "Walę–Twist" – żartobliwy hymn na cześć pierwszej kobiety w kosmosie, radzieckiej kosmonautki Walentyny Tierieszkowej. Obok nich znalazły się filipinkowe covery spopularyzowanej przez Peggy Lee piosenki "Mr Wonderful", pochodzącej z broadwayowskiego musicalu pod tym samym tytułem, autorstwa spółki Jerry Bock, i z polskim tekstem Oli Obarskiej oraz opatrzonego polskim tekstem Krystyny Wolińskiej utworu ze ścieżki muzycznej francusko-hiszpańskiego filmu "Las Lavanderas de Portugal" ("Praczki z Portugalii") w reżyserii Pierre'a Gasparda-Huit i Ramóna Torrado z 1957 roku.
Informacje dodatkowe.
Była to pierwsza z dwóch polskich debiutanckich epek zespołu wydanych w 1964 roku, a zarazem jeden z największych komercyjnych sukcesów Filipinek. Płyta sprzedała się w nakładzie sztuk, przynosząc Polskim Nagraniom Muza około zł dochodu. Razem z podobnym zyskiem, uzyskanym ze sprzedaży drugiej epki Filipinek ("Filipinki – to my", ), dało to Polskim Nagraniom Muza okrągłe 5 milionów złotych, za które wyprodukowały i w obniżonej cenie wypuściły na rynek komplet 14 długogrających płyt winylowych z dźwiękową wersją "Pana Tadeusza" Adama Mickiewicza , czytanego przez Aleksandra Bardiniego (Księga I), Andrzeja Szczepkowskiego (Księga II), Andrzeja Łapickiego (Księga III), Tadeusza Łomnickiego (Księga IV), Mariana Wyrzykowskiego (Księga V), Jana Świderskiego (Księga VI), Wieńczysława Glińskiego (Księga VII), Gustawa Holoubka (Księga VIII), Mieczysława Mileckiego (Księga IX), Janusza Warneckiego (Księga X), Jana Kreczmara (Księga XI) i Ignacego Gogolewskiego (Księga XII). Każda z wokalistek zespołu Filipinki za nagranie jednego utworu na minialbum "Wala-Twist" otrzymała jednorazowe honorarium w wysokości około 100 zł.
Wykonawcy.
Filipinki w składzie:
Zespół instrumentalny Jana Janikowskiego.
Opieka artystyczna i aranżacja – Jan Janikowski.

</doc>
<doc id="3844082" url="https://pl.wikipedia.org/wiki?curid=3844082" title="USS Sturgeon (SS-25)">
USS Sturgeon (SS-25)

USS Sturgeon (SS-25) – amerykański okręt podwodny z okresu I wojny światowej, druga jednostka typu "E". Została zwodowana 15 czerwca 1911 roku w Fore River Shipyard w Quincy, a w listopadzie 1911 roku nazwę okrętu zmieniono na oznaczenie literowo-numeryczne E-2. Został przyjęty w skład US Navy 14 lutego 1912 roku. Okręt wycofano ze służby 20 października 1921 roku i sprzedano w roku następnym.
Projekt i dane taktyczno–techniczne.
Konstrukcja USS „Sturgeon” była niemal identyczna jak okrętów typu "D" z tym, że w miejsce silników benzynowych zamontowano silniki Diesla. Okręt cechował dużych rozmiarów kiosk z mostkiem oraz dwa peryskopy. Po raz pierwszy w amerykańskich okrętach podwodnych umieszczono na nim dziobowe stery głębokości oraz radiostację.
„Sturgeon” był małym, jednokadłubowym okrętem podwodnym. Długość całkowita jednostki wynosiła 41,2 metra, szerokość 4,4 metra i zanurzenie 3,6 metra. Wyporność w położeniu nawodnym wynosiła 287 ton, a w zanurzeniu 342 tony. Okręt napędzany był na powierzchni przez dwa silniki Diesla NLSECO o łącznej mocy 700 koni mechanicznych (KM). Napęd podwodny zapewniały dwa silniki elektryczne Electro Dynamic o łącznej mocy 600 KM. Dwuśrubowy układ napędowy pozwalał osiągnąć prędkość 13,5 węzła na powierzchni i 11,5 węzła w zanurzeniu. Zasięg wynosił 21000 Mm przy prędkości 11 węzłów w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 60 metrów.
Okręt wyposażony był w cztery dziobowe wyrzutnie torped kalibru 450 mm (18"), z łącznym zapasem czterech torped. Załoga okrętu składała się 20 oficerów, podoficerów i marynarzy.
Budowa i przebieg służby.
USS „Sturgeon” ("Submarine Torpedo Boat No. 25") zbudowany został w Fore River Shipyard w Quincy. Wodowanie miało miejsce 15 czerwca 1911 roku, 17 listopada 1911 roku nazwę okrętu zmieniono na oznaczenie literowo-numeryczne E-2, a do służby przyjęto go 14 lutego 1912 roku. 
Pierwszym dowódcą jednostki został chor. C.N. Hinkamp. Okręt włączono w skład Floty Atlantyckiej. W początkowym okresie służby E-2 przechodził różnego rodzaju próby i testy. Między 5 stycznia i 21 kwietnia 1914 roku okręt operował w Zatoce Guantánamo i Zatoce Meksykańskiej, a od lutego do maja 1915 roku pływał u wybrzeży Florydy. W tym roku wymieniono sprawiające wiele kłopotów silniki diesla.
Podczas remontu w New York Naval Shipyard, 15 stycznia 1916 roku na okręcie doszło do wybuchu oparów wodoru i pożaru, w wyniku którego zginęły cztery osoby, a siedem zostało rannych. 13 marca okręt zamieniono w laboratorium do testowania akumulatorów niklowo-żelazowych Edisona.
25 marca 1918 roku w New London okręt przywrócono do służby. Od 21 maja do 27 sierpnia 1918 roku okręt odbył cztery patrole przeciw U-Bootom w rejonie Przylądka Hatteras. 31 sierpnia E-2 powrócił do New London i po odbyciu jeszcze dwóch patroli uczestniczył w próbach i szkoleniu. 17 lipca 1920 roku otrzymał numer identyfikacyjny SS-25.
E-2 został wycofany ze służby 20 października 1921 roku w Filadelfii. Sprzedano go 19 kwietnia 1922 roku.

</doc>
<doc id="3844084" url="https://pl.wikipedia.org/wiki?curid=3844084" title="USS E-2">
USS E-2



</doc>
<doc id="3844086" url="https://pl.wikipedia.org/wiki?curid=3844086" title="USS E-2 (SS-25)">
USS E-2 (SS-25)



</doc>
<doc id="3844101" url="https://pl.wikipedia.org/wiki?curid=3844101" title="Alloza">
Alloza



</doc>
<doc id="3844102" url="https://pl.wikipedia.org/wiki?curid=3844102" title="D. Jaime ou a dominação de Castela">
D. Jaime ou a dominação de Castela

D. Jaime ou a dominação de Castela – poemat portugalskiego poety Tomása Ribeira (1831-1901).
Charakterystyka ogólna.
"D. Jaime ou a dominação de Castela" jest utworem o charakterze patriotycznym. Został wydany po raz pierwszy w 1862 roku. Po ukazaniu się dzieła António Feliciano de Castilho napisał z oczywistą przesadą, że utwór może śmiało konkurować z Luzjadami Luísa de Camõesa, czyli eposem narodowym Portugalczyków, co rzecz jasna wzbudziło zażartą polemikę, ale zarazem postawiło autora i jego dzieło w centrum zainteresowania społeczeństwa.
Forma.
Poemat składa się z dziewięciu pieśni, zróżnicowanych pod względem formalnym. Rozpoczyna się napisaną oktawą (oitava rima) apostrofą do ojczyzny.

</doc>
<doc id="3844106" url="https://pl.wikipedia.org/wiki?curid=3844106" title="Mirillis Action!">
Mirillis Action!

Mirillis Action! – program do nagrywania pulpitu Windows w jakości FULL HD, dzięki wykorzystaniu mocy procesora graficznego (GPU).
Wyprodukowany i dostarczony na rynek polski i globalny w 2012 roku Action! stał się alternatywą dla popularnego wówczas programu Fraps.
Mirillis Action! jest programem odpłatnym i wymaga wykupienia licencji. Z wersji próbnej oprogramowania Action! można korzystać przez 30 dni. W czasie trwania wersji testowej producent oferuje możliwość tworzenia nagrań nielimitowanych czasowo oraz wykonywania zrzutów ekranu bez umieszczania na nich znaku wodnego firmy.
Program Mirillis Action! posiada trzy tryby nagrywania: tryb gry i aplikacje wykorzystujący DirectX i OpenGL, aktywny pulpit oraz obszar aktywnego pulpitu pozwalający na nagrywanie dowolnej części pulpitu.
W 2012 roku program Mirillis Action! został wybrany najlepszym programem do nagrywania gier i pulpitu przez społeczność amerykańskiego portalu STEAM. W tym samym roku korporacja Valve skontaktowała się z twórcami Mirillis Action! w celu publikacji ich produktu na platformie STEAM.
W roku 2016 amerykański magazyn TopTenReviews ogłosił program Mirillis Action! najlepszym dostępnym na rynku programem do nagrywania i streamingu gier.
We wrześniu 2016 roku Mirillis Action! uplasował się na dziesiątym miejscu rankingu 15 czołowych programów do rejestrowania gier dla systemu Windows.

</doc>
<doc id="3844110" url="https://pl.wikipedia.org/wiki?curid=3844110" title="Paweł Kowalski (koszykarz)">
Paweł Kowalski (koszykarz)

Paweł Kowalski (ur. 16 września 1983) – polski koszykarz występujący na pozycji silnego skrzydłowego.
Jest najstarszym zawodnikiem klubu z Lublina oraz jego kapitanem (stan na sezon 2016/17), w którym występuje nieprzerwanie od 2006. W tym czasie występował z zespołem Startu na każdym poziomie rozgrywek ligowych. W najwyższej klasie rozgrywkowej (PLK) występuje od 2014 roku.
1 października 2019 zakończył oficjalnie karierę sportową.

</doc>
<doc id="3844115" url="https://pl.wikipedia.org/wiki?curid=3844115" title="Andrea Moranty">
Andrea Moranty

Andrea Moranty (ur. 8 lutego 1973 w Las Palmas de Gran Canaria) – hiszpański aktor, reżyser, scenarzysta i producent filmów pornograficznych.
Życiorys.
Wczesne lata.
Urodził się w Las Palmas na Wyspach Kanaryjskich w Hiszpanii jako syn Włocha i Francuski. Kiedy miał pięć lat, przeniósł się wraz z rodziną do Senegalu. Po zakończeniu służby wojskowej, mieszkał w różnych miastach Europy i pracował dorywczo jako piekarz, robotnik, malarz domowy i striptizer w klubie porno „na żywo” Sala de Fiestas Bagdad w Barcelonie.
Kariera.
W 2001, w wieku 28 lat rozpoczął występy w produkcjach pornograficznych takich jak "Spełnione fantazje" ("Real Fantasy"), "Khatar" jako Thoäm i "La Storia del Sesso" jako Casanova. Potem często występował obok Nacho Vidala, Ramóna Nomara i Angel Dark. Pracował dla Red Light District, K-Beech Video i Private, Colossal Entertainment. Był Markiem Antoniuszem w trylogii Antonio Adamo "Rzym" ("Roma", 2001) z Fausto Moreno, a Romeo Visconti obsadził go w roli Markiza de Sade w produkcji Salieri Entertainment "Les Marquises de Sade" (2001).
Christoph Clark zaangażował go do "Christoph's Beautiful Girls 5" (2002), Rocco Siffredi do "Rocco's Initiations 4" (2002), "Rocco's True Anal Stories 17" (2002) i "Rocco: Animal Trainer 19" (2005), a Toni Ribas – "Private XXX 31: Hot Beavers" (2006). Związał się z gwiazdą porno Terri Summers.
Wystąpił w parodii porno "Aniołki Charliego" - "Private Gold 65: Sex Angels 1" (2004) z Tonim Ribasem, Maxem Cortésem i Ramónem Nomarem.
W 2006 spróbował swoich sił również jako reżyser Juicy Entertainment "Ibiza Fever" (2006) i produkcji dla Internetu.
Otrzymał wiele nagród, w Hiszpanii, Polsce, Republice Czeskiej, jako najlepszy interpretator, w Niemczech, jako autor muzyki do filmu.

</doc>
<doc id="3844132" url="https://pl.wikipedia.org/wiki?curid=3844132" title="Nowy początek (film)">
Nowy początek (film)

Nowy początek () – amerykańsko-kanadyjski film fantastycznonaukowy z 2016 roku w reżyserii Denisa Villeneuve’a, zrealizowany na podstawie opowiadania „Historia twojego życia” Teda Chianga. W głównych rolach wystąpili Amy Adams, Jeremy Renner i Forest Whitaker.
"Nowy początek" miał swoją światową premierę na weneckim festiwalu filmowym 1 września 2016, a w kinach pojawił się 11 listopada 2016. Film zarobił na świecie ponad 200 mln USD i został dobrze oceniony przez krytyków, chwalących fabułę, klimat i rolę Amy Adams.
Fabuła.
Film opowiada o pierwszym kontakcie z obcymi i konsekwencjach tego wydarzenia, skupiając się na Louise Banks, lingwistce z uniwersytetu w Massachusetts. Dwanaście pozaziemskich statków kosmicznych pojawia się w różnych miejscach Ziemi. Pułkownik U.S. Army Weber prosi Louise, aby wraz z fizykiem Ianem Donnellym dowiedziała się dlaczego obcy przybyli. Zabiera ich do obozu wojskowego w Montanie, w pobliżu jednego z pozaziemskich statków. Na miejscu mają za zadanie tłumaczyć język przybyszów. 
Produkcja.
Zdjęcia rozpoczęły się w połowie czerwca 2015 roku w Montrealu.
Odbiór.
Box office.
Film przyniósł 100,5 mln dolarów przychodu z biletów w USA i Kanadzie oraz 102,8 mln w innych krajach; w sumie ponad 203 mln USD, wobec budżetu produkcyjnego 47 mln.
Oceny krytyków.
"Nowy początek" został dobrze odebrany przez krytyków. W serwisie Rotten Tomatoes 94% z 433 recenzji jest pozytywne, a średnia ocen wystawionych na ich podstawie wyniosła 8,40/10. W konkurencyjnym Metacritic średnia ważona ocen wystawionych na podstawie recenzji 52 krytyków wyniosła 81 na 100. Ankietowani przez agencję CinemaScore dali filmowi średnią ocenę „B” w skali A+ do F.
Nagrody.
Film zdobył 8 nominacji do Oskara i ostatecznie jedną statuetkę, za montaż dźwięku (Sylvain Bellemare). 
Na rozdaniu nagród Hugo w 2017 roku film ten został uhonorowany nagrodą w kategorii "najlepsza prezentacja dramatyczna (długa forma)".
Został także uhonorowany wieloma innymi nagrodami (68 nagród i 258 nominacji), m.in.: BAFTA za dźwięk, Saturn za najlepszy scenariusz (Eric Heisserer), Eddie – nagroda American Cinema Editors dla najlepiej zmontowanego filmu dramatycznego (Joe Walker), AFI Award, ASCAP Award Top Box Office Films (Jóhann Jóhannsson), Association of Motion Picture Sound Feature Film Award, Austin Film Critics Association Award, Australian Film Critics Association Awards, Awards Circuit Community Award, Broadcast Film Critics Association Award, a także polską nagrodą Srebrna żaba dla Bradforda Younga na festiwalu Camerimage 2016.

</doc>
<doc id="3844135" url="https://pl.wikipedia.org/wiki?curid=3844135" title="Milin (Starościn)">
Milin (Starościn)

Milin – część wsi Starościn w Polsce położona w województwie lubelskim, w powiecie lubartowskim, w gminie Kamionka.
W latach 1975–1998 miejscowość należała administracyjnie do województwa lubelskiego.

</doc>
<doc id="3844136" url="https://pl.wikipedia.org/wiki?curid=3844136" title="Alberto Del Corona">
Alberto Del Corona



</doc>
<doc id="3844140" url="https://pl.wikipedia.org/wiki?curid=3844140" title="Giovambattista Andreini">
Giovambattista Andreini

Giovambattista Andreini, także Giovan Battista Andreini lub Giambattista Andreini (ur. 1579, zm. 1654) – włoski aktor, poeta i dramaturg. Był synem Francesca i Isabelli Andreinich. Giovambattista Andreini po obojgu rodzicach odziedziczył talent aktorski i zamiłowanie do teatru, a po matce, poetce, dodatkowo zdolności literackie. Był poetą i dramaturgiem. Napisał między innymi poemat w dwudziestu pięciu pieśniach oktawą "L'Olivastro ovvero il poeta sfortunato" (Bolonia, 1642) i dramat "Adamo". Sztuka ta możliwe, że była źródłem inspiracji dla Johna Miltona przy pisaniu Raju utraconego.

</doc>
<doc id="3844142" url="https://pl.wikipedia.org/wiki?curid=3844142" title="Okrągłe (Starościn)">
Okrągłe (Starościn)

Okrągłe – część wsi Starościn w Polsce położona w województwie lubelskim, w powiecie lubartowskim, w gminie Kamionka.
W latach 1975–1998 miejscowość należała administracyjnie do województwa lubelskiego.

</doc>
<doc id="3844143" url="https://pl.wikipedia.org/wiki?curid=3844143" title="Stanisław Ostrowski (nauczyciel)">
Stanisław Ostrowski (nauczyciel)

Stanisław Ostrowski ps. „Brzechwa” (ur. 22 listopada 1891 w Sławocie na Wołyniu, zm. 2 lipca 1974 w Warszawie) – polski nauczyciel, filolog klasyczny, major Wojska Polskiego, powstaniec warszawski, dyrektor VI Liceum Ogólnokształcącego im. Tadeusza Reytana w Warszawie (1945–1951). Członek honorowy Polskiego Towarzystwa Filologicznego (1969).
Życiorys.
Absolwent polskiego Gimnazjum św. Katarzyny w Petersburgu. W 1916 roku ukończył studia filologiczne na Uniwersytecie w Petersburgu, a w 1918 roku został kandydatem nauk historyczno-filologicznych. Od 1912 roku pracował jako nauczyciel, m.in. w Gimnazjum św. Katarzyny w Petersburgu.
W 1919 dzięki wsparciu Maksyma Gorkiego zorganizował pierwszą placówkę Polskiego Czerwonego Krzyża dla polskich jeńców. W 1920 roku powrócił do Polski i w 1921 roku podjął pracę w Gimnazjum im. Tadeusza Reytana, gdzie uczył greki i łaciny. Od 1920 roku pracował w Polskim Towarzystwie Filologicznym. W listopadzie 1939 roku został dyrektorem Gimnazjum im. T. Reytana; w czasie okupacji niemieckiej prowadził tajne nauczanie.
W 1944 roku, jako major rezerwy „Brzechwa”, zgłosił się ochotniczo do powstania warszawskiego. W marcu 1945 roku powrócił do Warszawy i zajął się organizacją Gimnazjum im. T. Reytana w jego dawnej siedzibie na Rakowieckiej 23. Organizował też filię Gimnazjum im. T. Reytana w Skolimowie i w Konstancinie. Szkoła w Skolimowie we wrześniu 1946 się usamodzielniła. Po wojnie był od 1945 do 1950 roku dyrektorem Liceum im. T. Reytana. W lipcu 1950 roku został odwołany ze stanowiska dyrektora ze względu na to, że był związany z ideami Armii Krajowej i Szarych Szeregów. Zrehabilitowany w 1958 roku. Prowadził zajęcia na Uniwersytecie Warszawskim w Katedrze Filologii Klasycznej. Kierował studium języków obcych Wojskowej Akademii Technicznej, gdzie uczył rosyjskiego. Uczył też łaciny i rosyjskiego na Akademii Teologii Katolickiej.
Miał córkę Wandę. Napisał podręczniki do nauki łaciny.
Odznaczenia.
Dodatkowe informacje znajdują się w artykułach w prasie.

</doc>
<doc id="3844146" url="https://pl.wikipedia.org/wiki?curid=3844146" title="Nicrophorus carolinus">
Nicrophorus carolinus

Nicrophorus carolinus – gatunek chrząszcza z rodziny omarlicowatych.
Chrząszcz o ciele długości od 13,6 do 26,6 mm. Przedplecze ma sercowate, pozbawione poprzecznego wklęśnięcia na przedzie, o nadzwyczaj wąsko rozszerzonych jak na rodzaj brzegach bocznych i umiarkowanie szerokiej krawędzi nasadowej. Czułki mają całkowicie pomarańczową buławkę. Na każdej pokrywie występują dwie poprzeczne plamy barwy pomarańczowej, z których pierwsza często jest przerwana. Epipleury pokryw są bardzo wąskie. Zapiersie gęsto porastają żółte włoski.
Owad padlinożerny, najczęstszy na terenach o glebie luźnej lub piaszczystej. Gatunek nearktyczny. Zamieszkuje środkową część Stanów Zjednoczonych po Teksas, Arizonę i Florydę na południu oraz Wirginię na północy.

</doc>
<doc id="3844147" url="https://pl.wikipedia.org/wiki?curid=3844147" title="Zabłocie-Kolonia (Zabłocie)">
Zabłocie-Kolonia (Zabłocie)

Zabłocie-Kolonia – część wsi Zabłocie w Polsce, położona w województwie łódzkim, w powiecie łaskim, w gminie Widawa.
W latach 1975–1998 Zabłocie-Kolonia należało administracyjnie do województwa sieradzkiego.

</doc>
<doc id="3844148" url="https://pl.wikipedia.org/wiki?curid=3844148" title="Nicrophorus guttula">
Nicrophorus guttula

Nicrophorus guttula – gatunek chrząszcza z rodziny omarlicowatych.
Chrząszcz o ciele długości od 12,2 do 20 mm. Pierwszy człon buławki czułków ma pomarańczowy, smolisty lub czarny, kolejne natomiast zawsze pomarańczowe, a przedostatni wykrojony na zewnętrznej krawędzi. Przedplecze ma sercowate, z głębokim wklęśnięciem poprzecznym na przedzie, o wąsko rozszerzonych brzegach bocznych i szerokim brzegu podstawowym. Na każdej pokrywie występują zwykle dwie poprzeczne plamy barwy pomarańczowej, często pośrodku połączone, a przednia zwykle sięgająca szwu. Wtórnie plamy te mogą ulegać jednak redukcji, aż do całkowitego zaniku. Epipleury pokryw czarno-pomarańczowe. Przód przednich bioder porastają szczecinki nie krótsze niż na barkach. Zapiersie i metepimeron porastają żółte włoski.
Owad padlinożerny, ale imagines spotykane też na odchodach. Zasiedla suche lasy, prerie i pustynie.
Gatunek nearktyczny. Rozprzestrzeniony od południowej Kolumbii Brytyjskiej, Alberty i Saskatchewan przez zachodnią część Stanów Zjednoczonych po Kalifornię Dolną w Meksyku.

</doc>
<doc id="3844149" url="https://pl.wikipedia.org/wiki?curid=3844149" title="Order Wojskowy Marii Teresy">
Order Wojskowy Marii Teresy



</doc>
<doc id="3844150" url="https://pl.wikipedia.org/wiki?curid=3844150" title="Nowina (Nowa Wieś)">
Nowina (Nowa Wieś)

Nowina – część wsi Nowa Wieś w Polsce, położona w województwie mazowieckim, w powiecie sochaczewskim, w gminie Rybno.
W latach 1975–1998 Nowina należała administracyjnie do województwa skierniewickiego.

</doc>
<doc id="3844170" url="https://pl.wikipedia.org/wiki?curid=3844170" title="Maria Matey-Tyrowicz">
Maria Matey-Tyrowicz

 Maria Matey-Tyrowicz (ur. 7 grudnia 1931 w Warszawie, zm. 23 listopada 2016) – polska profesor nauk prawnych, specjalistka prawa pracy.
W 1956 ukończyła studia prawnicze na Uniwersytecie Warszawskim. W 1961 podjęła studia doktoranckie w Instytucie Nauk Prawnych PAN, tam w 1965 obroniła pracę doktorską "Pracownicy umoysłowi. Zagadnienia społeczne i prawne", napisaną pod kierunkiem Wacława Szuberta. W 1975 uzyskała stopień doktora habilitowanego na podstawie pracy "Związkowa kontrola rozwiązywania umów o pracę w prawie pracy", od tegoż roku kierowała w INP PAN Zespołem Prawa Pracy, następnie Zespołem Prawa Prywatnego. 31 maja 1990 uzyskała tytuł profesora nauk prawnych. Kierowała także katedrami prawa pracy w Europejskiej Wyższej Szkole Prawa i Administracji w Warszawie (od 1998) oraz w warszawskiej Szkole Wyższej Psychologii Społecznej (od 2010). Publikowała na temat polskiego i europejskiego prawa pracy oraz stosunków przemysłowych. Była współautorem pierwszego na polskim rynku wydawniczym podręcznika europejskiego prawa pracy - ("Europejskie prawo pracy w polskiej perspektywie", Warszawa 1993 - z Rogerem Blanpainem).
Zmarła 23 listopada 2016. Została pochowana 1 grudnia 2016 na Starych Powązkach.
W 2003 została odznaczona Krzyżem Oficerskim Orderu Odrodzenia Polski.

</doc>
<doc id="3844173" url="https://pl.wikipedia.org/wiki?curid=3844173" title="Zasłonak niebieskostopy">
Zasłonak niebieskostopy

Zasłonak niebieskostopy ("Phlegmacium glaucopus" (Schaeff.) Wünsche) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Phlegmacium, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1774 r. Jacob Christian Schäffer, nadając mu nazwę "Agaricus glaucopus". Obecną nazwę nadał mu Friedrich Otto Wünsche w 1877 r.
Ma ponad 20 synonimów. Niektóre z nich:
Nazwę polską nadał Andrzej Nespiak w 1975 r. Jest niespójna z aktualną nazwą naukową
Morfologia.
Jest morfologicznie zmienny. Wyróżniono wiele jego odmian i form, według Index Fungorum jednak są to tylko synonimy.
Średnica 6-12cm, początkowo półkulisty, później rozpostarty i nieregularnie pofałdowany. Brzeg długo podwinięty. Powierzchnia o barwie początkowo żółtoochrowej, potem rdzawobrązowej, w końcu pomarańczowobrązowej, pokryta promienistymi włókienkami, Środek ciemniejszy, brzegi z oliwkowym odcieniem. Jest nieco śluzowaty.
Schodzące na trzon, czasami ząbkiem, Początkowo o barwie liliowej do bladofioletowej, potem rdzawobrązowej, w końcu szarej.
Wysokość 4–10 cm, grubość do 3 cm, w nasadzie bulwiasto rozszerzony. Początkowo o barwie liliowej lub bladofioletowej, potem żółtawej, i brązowej z oliwkowym odcieniem. Pokryty jest rdzawymi włókienkami będącymi resztkami osłony.
W kapeluszu żółtawy, na górnej części trzonu niebieskawy, potem brązowiejący. Smak i zapach niewyraźny.
Wysyp zarodników rdzawobrązowy. Zarodniki elipsoidalne, nieznacznie migdałowate, słabo brodawkowane, o rozmiarach 6-10 × 4–5,5 μm. Cheilocystyd i pleurocystyd brak. Strzępki skórki ze sprzążkami, nieznacznie żelowate.
Występowanie i siedlisko.
W Ameryce Północnej, jest szeroko rozprzestrzeniony, w Europie również – występuje od Hiszpanii aż po północne wybrzeże Półwyspu Skandynawskiego. Opisano jego występowanie także w Japonii. W piśmiennictwie naukowym do 2003 r. podano kilka jego stanowisk na terenie Polski.
Rośnie na ziemi w lasach iglastych i mieszanych. Owocniki wytwarza od sierpnia do października.
Znaczenie.
Grzyb mikoryzowy. Jako jeden z niewielu gatunków zasłonaków jest grzybem jadalnym. Spożywany i sprzedawany na jarmarkach jest np. w Meksyku. Odradza się jednak jego spożywanie, przez niektórych uważany jest za podejrzany.
Naukowcy zainteresowali się tym gatunkiem ze względu na jego silne, w porównaniu z innymi grzybami własności hydrobowe. Badania DNA wykazały, że może on rozkładać w glebie toksyczne wielopierścieniowe związki aromatyczne dzięki wytwarzaniu specjalnym enzymów silnie utleniających.
Gatunki podobne.
Charakterystyczne dla zasłonaka niebieskostopego cechy to: młode owocniki są lepkie, kapelusz w odcieniach szarości, brązu i oliwkowej barwy z promieniście wrośniętymi włókienkami, bulwiasty trzon o niebieskawej za młodu barwie, blaszki początkowo liliowe, zarodniki dość małe i lekko chropowate. Podobne są m.in.:

</doc>
<doc id="3844174" url="https://pl.wikipedia.org/wiki?curid=3844174" title="Cortinarius glaucopus">
Cortinarius glaucopus



</doc>
<doc id="3844175" url="https://pl.wikipedia.org/wiki?curid=3844175" title="Cerkiew św. Michała Archanioła w Holeszowie (1927-1938)">
Cerkiew św. Michała Archanioła w Holeszowie (1927-1938)



</doc>
<doc id="3844178" url="https://pl.wikipedia.org/wiki?curid=3844178" title="Cerkiew św. Anny w Międzylesiu (1906-1938)">
Cerkiew św. Anny w Międzylesiu (1906-1938)



</doc>
<doc id="3844179" url="https://pl.wikipedia.org/wiki?curid=3844179" title="Darold Treffert">
Darold Treffert

Darold A. Treffert (ur. w 1932, zm. 14 grudnia 2020.) – amerykański psychiatra związany z University of Wisconsin-Milwaukee, Marian University i szpitalem St. Agnes w Fond du Lac (Wisconsin), specjalizujący się w dziedzinie epidemiologii autyzmu i syndromu sawanta, autor lub współautor wielu publikacji na ten temat (m.in. wielokrotnie wznawianej książki "Islands of Genius: The Bountiful Mind of the Autistic, Acquired and Sudden Savant", uczestnik realizacji takich filmów, jak "Rain Man" i "Piękne umysły". Obszar jego zawodowej aktywności obejmował również ogólne zagadnienia dobrego samopoczucia i regulacje dotyczące praw osób z zaburzeniami psychicznymi.
Życiorys.
Studia medyczne ukończył w University of Wisconsin Medical School, otrzymując dyplom w 1958 roku, a następnie odbył staż w Eugene (Oregon) oraz rezydenturę w uniwersyteckim szpitalu psychiatrycznym w Madison (Wisconsin). Wkrótce potem rozpoczął działalność "Child-Adolescent Unit" w "Winnebago Mental Health Institute". W latach 1964–1979 był kierownikiem tego Instytutu.
Od 1979 roku prowadził prywatną praktykę w dziedzinie psychiatrii oraz zajmował stanowiska dyrektora wykonawczego "Health Care Center" Hrabstwa Fond du Lac i dyrektora ds. medycznych w "Alcoholism Rehabilitation Unit" w "St. Agnes Hospital" w Fond du Lac. Pracował jako profesor kliniczny w "University of Wisconsin Medical School" i "UW-Milwaukee". Został członkiem Rady Powierniczej "Marian University".
Pełnił funkcję przewodniczącego "Wisconsin Medical Society" (1979–1980), był przewodniczącym Rady Dyrektorów tego stowarzyszenia (1981–1987), prezesem "Wisconsin Psychiatric Association" i "American Association of Psychiatric Administrators" oraz członkiem "Controlled Substances Board", Wisconsin (1970–1982 oraz ponownie od sierpnia 2004). W latach 1995–2003 był członkiem "Wisconsin Medical Examining Board" (od 2002 – przewodniczącym).
W 1991 roku odszedł na emeryturę. Mieszka w Fond du Lac. Zajmuje się prowadzeniem badań, pisaniem i wykładami w "Treffert Center", założonym na terenie kampusu "St. Agnes Hospital" w Fond du Lac.
Obszar pracy zawodowej.
W 1962 roku spotkał pierwszego autystycznego sawanta. Staraniom o zrozumienie niezwykłych umysłów – talentów tych niepełnosprawnych ludzi i próbom udzielenia im pomocy poświęcił dalsze życie zawodowe. Od ponad 50 lat konsekwentnie zajmuje się teoretycznymi, diagnostycznymi, terapeutycznymi i społecznymi problemami osób intelektualnie niepełnosprawnych w różnym stopniu (zob. diagnostyczny i statystyczny podręcznik zaburzeń psychicznych, DSM-IV, DSM-5, ). Największe zainteresowanie budzą wyniki wciąż nieukończonych badań, dotyczących sawantów – osób o różnym stopniu niepełnosprawności intelektualnej (kryteria klasyfikacyjne są wciąż aktualizowane), a równocześnie wybitnie uzdolnionych w różnych dziedzinach (uzdolnienia „wyspowe”). Sawantyzm pojawia się u ok. 10% osób zaburzeniami autystycznymi (autyzm jest diagnozowany u ok. 50% sawantów).
Autystyczny sawantyzm nie jest dotychczas opisany na gruncie teoretycznym, mimo obszernego zakresu wykonanych badań autyzmu. Opisy poszczególnych przypadków (nielicznych na świecie) nie mają charakteru ogólnego. Stwierdzono, że deficytom psychicznym towarzyszą „wyspy geniuszu”, które zawsze są związane z doskonałą pamięcią operacyjną (m.in. funkcje hipokampa). Przejawiają się m.in. w umiejętnościach rysowania dokładnych planów urbanistycznych lub szczegółowych modeli przedmiotów, szybkiego wykonywania skomplikowanych operacji matematycznych (np. na datach kalendarzowych), komponowania i odtwarzania muzyki. Z użyciem nowoczesnych metod neuroobrazowania stwierdzono, że w większości przypadków niezwykłe umiejętności są związane z pracą prawej półkuli mózgu (mają wtedy charakter konkretny, niesymboliczny). Często obserwuje się równoczesne osłabienie funkcji przypisywanych lewej półkuli (umiejętności lingwistyczne, empatia, komunikacja i działanie społeczne), jednak znane są przypadki współwystępowania wybitnych umiejętności różnego rodzaju.
Darold Treffert poznał oba prawdopodobnie najbardziej znane przypadki sawantyzmu:
Darold Treffert jest bardzo zainteresowany przypadkami nagłego pojawiania się sawantyzmu u zdrowych ludzi w różnym wieku, np. wskutek silnych urazów mózgu. W ten sposób nabyli niezwykłych cech m.in. Orlando Serrell (uzyskał dostęp do niezwykłych zasobów własnej pamięci o minionych zdarzeniach po uderzeniu piłką baseballową) i Jason Padgett (po wstrząśnieniu mózgu zaczął widzieć obrazy-„fraktale” i zmienił sposób postrzegania otoczenia). Odkrycie „nabytego zespołu sawanta” D. Treffert uważa za wskazówkę, że w każdym z ludzkich mózgów może istnieć „wewnętrzny sawant” – uśpiony potencjał możliwości artystycznych lub intelektualnych, które można będzie wyzwolić nie tylko w wyniku choroby lub wypadku.
Działalność D. Trefferta nie ogranicza się do pracy naukowej i klinicznej, prowadzonej na obszernym, mało poznanym polu (dotyczącej rzadkich przypadków, rozproszonych po świecie). Podjął się on również intensywnej popularyzacji problemu swoich pacjentów. Zabiegał o podjęcie prac legislacyjnych, zmierzających do ochrony praw osób z zaburzeniami psychicznymi oraz ich rodzin. Zgromadzone materiały (artykuły, książki, filmy i in.) są obecnie zebrane, wykorzystywane i udostępniane w "Treffert Center" (w nim "Treffert Library", "Treffert Clinic", "Treffert Academy", "Agnesian Autism, Behavior and Communication Center"). Centrum zostało otwarte w 2016 roku w miejscu, w którym 54 lata wcześniej D. Treffert rozpoczynał pracę z chorymi dziećmi – na terenie kampusu St. Agnes Hospital w Fond du Lac.
Publikacje naukowe i popularyzacja wiedzy.
Darold Treffert jest autorem ponad 50 artykułów w fachowych czasopismach naukowych. Tematykę prac ilustrują tytuły 10. spośród artykułów, opublikowanych w latach 60. XX w. i w okresie 2012–2015 (wybrano po 5 spośród zestawionych w PubMed):
Z dużym światowym oddźwiękiem spotkały się książki:
Wyniki swoich obserwacji i analiz D. Treffert prezentował na licznych konferencjach naukowych. Brał również udział w wielu popularnych programach radiowych i telewizyjnych, tj. "Today", "CBS Evening News", "60 Minutes", "Oprah", dzięki którym pojęcie „autystyczny sawant” stało się powszechnie znane. Był konsultantem w czasie realizacji filmu "Rain Man" (1988) i uczestniczył w nagraniach do filmów "Lifting the Fog: A Look Into the Mysteries of Autism ("2004) i" Expedition ins Gehirn "(2006). Uruchomił popularną stronę internetową "Savant Syndrome; Islands of Genius" (w portalu Wisconsin Medical Society).
D. Treffert jest niekwestionowanym światowym autorytetem w dziedzinie sawantyzmu i ogólnych problemów ochrony zdrowia psychicznego. Jego prace są cytowane w licznych artykułach naukowych i innych opracowaniach (np. w książce Lawrence’a Osborne’a pt. "American Normal : The Hidden World of Asperger Syndrome", istotnej dla sprawy godnego traktowania osób z zespołem Aspergera). Wydana po ok. 50 latach pracy z geniuszami (uczonymi) książka "Islands of Genius" została z bardzo dużym uznaniem przyjęta przez wielu czytelników. Ocenili ją wysoko m.in. Daniel Tammet, Temple Grandin, Oliver Sacks, recenzenci The American Journal of Psychiatry, jednak były formułowane również zastrzeżenia. Recenzenta British Journal of Psychiatry raziły np. sentymentalne opisy przypadków, brak jednolitości stylu poszczególnych części, próby forsowania własnych poglądów (np. krytyka testów IQ, które Treffert uważa za krzywdzące dla sawantów).
Nagrody, wyróżnienia.
Otrzymał nagrody honorowe od:
W 1979 roku znalazł się na liście "The Best Doctors in America", a w 2006 roku – został wyróżniony przez "Treatment Advocacy Center" w Arlington za wysiłki na rzecz reformy prawnej ochrony zdrowia psychicznego i zwiększenia dostępu dla poważnie chorych psychicznie do leczenia ("National Torrey Advocacy Commendation").

</doc>
<doc id="3844186" url="https://pl.wikipedia.org/wiki?curid=3844186" title="Cerkiew Świętych Piotra i Pawła w Zahorowie (1909-1938)">
Cerkiew Świętych Piotra i Pawła w Zahorowie (1909-1938)



</doc>
<doc id="3844190" url="https://pl.wikipedia.org/wiki?curid=3844190" title="Cerdic">
Cerdic

Cerdic (zm. 534) – pierwszy władca Wessexu i przywódca anglosaskiego osadnictwa w tym regionie według autorów Kroniki anglosaskiej. Założyciel dynastii królów Wesseksu. Miał rządzić w latach 519–534.
"Kronika anglosaska".
Cerdic pojawia się jedynie w pochodzącej z IX wieku Kronice anglosaskiej. Według autorów Kroniki Cerdic pochodził od nordyckiego boga Odyna i wylądował w dzisiejszym Hampshire w 495 razem ze swoim synem Cynrikiem na pięciu łodziach. Miał walczyć przeciwko brytyjskiemu królowi Natanleodowi w miejscu zwanym "Natanleaga" i zabił go trzynaście lat później, czyli w 508. Cerdic miał także stoczyć bój pod "Cerdicesleag" w 519 roku. Wtedy rozpoczął swoje panowanie. "Natanleaga" dziś jest powszechnie identyfikowana z miejscowością Netley Marsh w Hampshire, zaś "Cerdicesleag" z Charford, czyli "Brodem Cerdika". Podbój wyspy Wight został również wymieniony jako jedna z kampanii Cerdika i została później przypisana jego krewnym - Stufowi i Wihtgarowi, którzy przypuszczalnie wylądowali tam z zachodnimi Sasami w 514 roku. Cerdic miał umrzeć w 534, a władzę po nim odziedziczył jego syn Cynric.
Poglądy współczesnych.
Wczesna historia Wesseksu opisana w Kronice anglosaskiej została przez współczesnych badaczy uznana za niewiarygodną z powodu powielonych zdarzeń i pozornie sprzecznych informacji. Angielski historyk David Dumville zasugerował, że prawdziwe daty panowania Cerdica to 538-554. Niektórzy badacze uważają, że Cerdic był przywódcą Sasów pokonanym przez Brytów w bitwie pod Mount Badon, stoczonej prawdopodobnie pod koniec V wieku i często przypisywanej Aelle, oraz Królowi Arturowi. Podobnie jak w przypadku sporej części postaci występujących w Kronice anglosaskiej, nie ma pewności, że Cerdic był historyczną postacią i czy nie jest wytworem legendy. Nawet jeśli władca naprawdę istniał, szczegóły jego życiorysu nie mogą w żaden sposób zostać uznane za dokładne i rzetelne, ponieważ w tym przypadku Kronika została spisana prawie czterysta lat po opisywanych wydarzeniach.

</doc>
<doc id="3844194" url="https://pl.wikipedia.org/wiki?curid=3844194" title="Bulletin of the Polish Institute of Arts and Sciences in America">
Bulletin of the Polish Institute of Arts and Sciences in America

Bulletin of the Polish Institute of Arts and Sciences in America – amerykański kwartalnik naukowy, ukazujący się w Nowym Jorku od 1942 do 1946 roku. 
Wydawcą był Polski Instytut Naukowy w Ameryce (PIASA).

</doc>
<doc id="3844197" url="https://pl.wikipedia.org/wiki?curid=3844197" title="Chapecoense Chapecó">
Chapecoense Chapecó



</doc>
<doc id="3844199" url="https://pl.wikipedia.org/wiki?curid=3844199" title="Krzyż morowy">
Krzyż morowy



</doc>
<doc id="3844202" url="https://pl.wikipedia.org/wiki?curid=3844202" title="Tim McKee">
Tim McKee

Alexander Timothy "Tim" McKee (ur. 14 marca 1953) – amerykański pływak. Trzykrotny medalista olimpijski.
Największe sukcesy odnosił w stylu zmiennym, choć na igrzyskach pływał również stylem grzbietowym. Brał udział w dwóch igrzyskach olimpijskich (IO 72, IO 76), na obu zdobywał medale. W 1972 był drugi zarówno na dystansie 200 jak i 400 metrów stylem zmiennym. Na obu dystansach pokonał go Szwed Gunnar Larsson, w drugim przypadku o zaledwie 0,002 sekundy. W 1976 był ponownie drugi na dystansie 400 metrów, tym razem wyprzedził go rodak Rod Strachan. W 1971 zdobył srebroigrzysk panamerykańskich na dystansie 200 metrów grzbietem. W 1998 został przyjęty w poczet członków International Swimming Hall of Fame.

</doc>
<doc id="3844206" url="https://pl.wikipedia.org/wiki?curid=3844206" title="Bazylika Nostra Signora Assunta w Genui">
Bazylika Nostra Signora Assunta w Genui

Bazylika Nostra Signora Assunta (pol. bazylika Wniebowzięcia Najświętszej Maryi Panny) – rzymskokatolicki kościół w Genui w dzielnicy Sestri Ponente. Jest kościołem parafialnym w parafii pod tym samym wezwaniem, należącej do dekanatu Sestri Ponente w Archidiecezji Genui. 
Zbudowany został na początku XVII wieku w stylu barokowym. Nowa fasada pochodzi z 1932 roku.
Od 1951 roku nosi tytuł bazyliki mniejszej.
Historia i architektura.
XVII wiek.
6 czerwca 1607 roku wpłynęła do Senatu Genui prośba mieszkańców Sestri o zgodę na budowę nowego kościoła. 1 października 1610 roku Senat wydał zezwolenie na budowę. Nie jest znane nazwisko projektanta; być może był nim lombardzki architekt Rocco Pellone. 4 października 1610 Giovanni Battista Dario, archiprezbiter katedry św. Wawrzyńca położył kamień węgielny pod budowę, która została ukończona 24 października 1618 roku. 22 grudnia 1620 roku arcybiskup Domenico De Marini erygował przy kościele parafię, jedyną w dzielnicy. W 1624 roku do kościoła dobudowano dzwonnicę. 10 października 1629 roku dokonano konsekracji kościoła. Dekoracje wnętrza wykonał w 1635 roku Giulio Benso, autor fresku "Wniebowzięcie" w centrum sklepienia. 24 czerwca 1672 roku arcybiskup Giambattista Spinola ustanowił przy kościele archiprezbiterat nadając mu jednocześnie tytuł honorowy insigne. 
XVIII–XIX wiek.
W latach 1869–1871 Nicolò Barabino wraz ze swoimi trzema uczniami wykonał nowe dekoracje wnętrza. 26 października 1884 roku miała miejsce ponowna konsekracja kościoła.
XX wiek.
W 1932 roku kościół otrzymał nową fasadę, ozdobioną płaskorzeźbą "Wniebowzięcie" i posągami św. Jana Chrzciciela i św. Józefa dłuta pochodzącego z Sestri rzeźbiarza Luigiego Venzano.
10 sierpnia 1951 roku papież Pius XII nadał kościołowi Nostra Signora Assunta tytuł bazyliki mniejszej.
XXI wiek.
W latach 2003–2006 dokonano restauracji fresków w nawie i kaplicach bocznych.

</doc>
<doc id="3844217" url="https://pl.wikipedia.org/wiki?curid=3844217" title="Katastrofa lotu LaMia Airlines 2933">
Katastrofa lotu LaMia Airlines 2933

Wypadek lotu LaMia Airlines 2933 – wypadek lotniczy, do którego doszło w pobliżu La Unión 28 listopada 2016 podczas podejścia do lądowania na kolumbijskim lotnisku Medellín.
W wypadku maszyny Avro RJ-85 zginęło 71 osób, a 6 osób przeżyło. Na pokładzie znajdowało się 77 osób: 68 pasażerów (pośród nich brazylijska drużyna piłkarska Chapecoense oraz 21 dziennikarzy) i 9 członków załogi. Drużyna miała rozegrać finał turnieju 2016 Copa Sudamericana przeciwko kolumbijskiej drużynie Atlético Nacional.
Decyzją prezydenta Michela Temera została ogłoszona trzydniowa żałoba narodowa. Po tragedii burmistrz Chapecó ogłosił 30-dniową żałobę.
3 grudnia 2016 odbyła się uroczystość żałobna poświęcona pięćdziesięciu ofiarom katastrofy na stadionie drużyny piłkarskiej Arena Conda, w której uczestniczyło około 100 tysięcy osób.
Samolot.
Lot wykonywany był samolotem Avro RJ-85 (nr rej. CP-2933) o numerze seryjnym E.2348. Pierwszy lot wykonał 26 marca 1999, a do boliwijskich linii lotniczych LaMia trafił w 2013 roku. Jest to druga pod względem liczby ofiar katastrofa samolotu Avro RJ w historii po katastrofie Turkish Airlines z 2003 (stan na 28 listopada 2016).
Przebieg wydarzeń.
Samolot wystartował z boliwijskiego Santa Cruz de la Sierra o godzinie 18:20 czasu lokalnego (UTC-04:00). Po prawie trzech godzinach lotu, o 21:20 piloci rozpoczęli zniżanie, przygotowując maszynę do lądowania na pasie 36 w Medellín. W linii prostej odległość pomiędzy lotniskami wynosi 2975 kilometrów i minimalnie przekracza ona zasięg Avro RJ-85, który wynosi 2965 km. O 21:56 maszyna zniknęła z radarów 32 km od lotniska w Medellín. Kolumbijskie media podają, iż załoga zgłosiła problem z układem elektrycznym. Rozważaną przyczyną katastrofy jest brak paliwa w zbiornikach. Wersję tę potwierdzają zeznania niektórych ocalonych, relacjonujące wyciszenie przed katastrofą wszystkich silników maszyny Załoga komunikowała problem braku paliwa, jednak nie jest jasne czemu natychmiast nie zgłosiła sytuacji krytycznej i nie podjęła lądowania w trybie natychmiastowym. W szczątkach maszyny podwozie było wysunięte – co znacznie zwiększa opór aerodynamiczny w razie lotu szybowego (bez pracujących silników) i sprawia, że energia samolotu jest szybciej tracona z powodu oporów, utrudniając awaryjny dolot do pasa. Ponadto maszyna (prawdopodobnie na polecenie ATC, niezaznajomionego odpowiednio wcześnie z problemem braku paliwa) wykonała 3 rundy w holdingu, wypalając tym samym resztki paliwa ze zbiorników i minimalizując szanse na dolot do pasa. Samolot rozbił się o zbocze gór, 18 km na południe od lotniska Medellín na wysokości 2600 metrów (8530 stóp).
Ocaleni.
Pośród ocalonych znajdują się piłkarze: Alan Ruschel, Jakson Follmann i Hélio Neto. Ocalał również dziennikarz Rafael Henzel ze stacji radiowej Oeste oraz dwoje członków załogi – stewardesa Ximena Suárez i mechanik pokładowy Erwin Tumiri. Bramkarz Marcos Danilo Padilha przeżył wypadek, jednak zmarł dzień później w szpitalu.
Ofiary.
Piłkarze
Pracownicy mediów
Śledztwo.
Śledztwo prowadzone jest przez kolumbijską agencję badania wypadków lotniczych, będącą częścią UAEAC (hiszp: "Unidad Administrativa Especial de Aeronáutica Civil"). Komisja zwróciła się do BAE Systems, producenta samolotu, jak również do brytyjskiego AAIB ("Air Accidents Investigation Branch") o udzielenie wsparcia w śledztwie.
Następstwa.
Katastrofę przedstawiono w 9. odcinku 19. serii serialu „Katastrofa w przestworzach” pt. "Piłkarska tragedia".

</doc>
<doc id="3844226" url="https://pl.wikipedia.org/wiki?curid=3844226" title="Werticilioza drzew i krzewów owocowych">
Werticilioza drzew i krzewów owocowych

Werticilioza drzew i krzewów owocowych – choroba korzeni drzew i krzewów zaliczanych do roślin sadowniczych. Jej sprawcą są dwa gatunki grzybów "Verticillium albo-atrum" i "Verticillium dahliae".
Występowanie i szkodliwość.
Jest to choroba należąca do grupy werticilioz. Wywołują ją te same patogeny, ale w zależności od tego, na jakich roślinach występuje nosi różne nazwy. Gdy występuje na roślinach sadowniczych ma nazwę werticilioza drzew i krzewów owocowych, w leśnictwie nazywana jest więdnięciem drzew liściastych, w rolnictwie ma nazwę werticilioza ziemniaka, werticilioza truskawki itd.
Werticilioza drzew i krzewów owocowych jest bardzo groźną chorobą, prowadząca do gwałtownego więdnięcia i obumierania drzew i krzewów. U większości gatunków roślin sadowniczych wywołana jest przez "Verticillium albo-atrum", tylko u śliw powoduje ją głównie "Verticillium dahliae". Przyczyną więdnięcia jest zatykanie naczyń i wiązek przewodzących rośliny przez grzybnię patogenów. Początkowo zaburza to przewodzenie wody, soli mineralnych, a przy dalszym rozwoju choroby całkowicie go uniemożliwia prowadząc do śmierci rośliny.
Objawy.
Typowym objawem jest gwałtowne więdnięcie liści. Najpierw na liściach pojawiają się pomiędzy ich nerwami żółte, a potem brunatne przebarwienia. Następuje to głównie na wierzchołkach pędów, gdzie woda i sole mineralne mają najdłuższą drogę do przebycia. Początkowo zmiany chorobowe obejmują tylko niektóre gałęzie, później jednak choroba rozprzestrzenia się także na sąsiednie konary. Na poprzecznym przekroju porażonych pędów cewki i naczynia w drewnie mają nietypową, brunatną lub czerwonawą barwę. Takie zmiany zabarwienia występują także na korzeniach. Przy dużej wilgotności powietrza na przebarwionym drewnie można dostrzec biały nalot grzybni. Pod mikroskopem składa się on z konidioforów z zarodnikami konidialnymi.
Epidemiologia.
Obydwa patogeny tej choroby zimują w postaci grzybni w glebie lub w korzeniach porażonych roślin. Grzybnia ma także zdolność tworzenia sklerocjów, które w glebie mogą przetrwać nawet 10 lat. Infekcji pierwotnej dokonuje grzybnia, która z gleby wnika do korzeni poprzez rany w ich skórce, lub przez włośniki. Rozrastająca się w naczyniach i cewkach grzybnia wytwarza zarodniki konidialne i zatyka je swoją masą. Ponadto wydziela toksyny, które również przyczyniają się do obumarcia drzewa. W obumarłym drewnie grzybnia rozwija się nadal, przerasta drewno i rozprzestrzenia się w glebie w otoczeniu jego korzeni.
Ochrona.
Można tylko zapobiegać chorobie, porażonej przez werticiliozę rośliny nie można już uratować. Podlewanie korzeni wodą z fungicydami jest niewskazane: jest mało skuteczne, kosztowne i powoduje skażenia wód gruntownych. Opryskiwanie drzewa fungicydami jest w ogóle nieskuteczne. Profilaktyka polega na:

</doc>
<doc id="3844235" url="https://pl.wikipedia.org/wiki?curid=3844235" title="Katastrofa lotnicza w Kolumbii">
Katastrofa lotnicza w Kolumbii



</doc>
<doc id="3844246" url="https://pl.wikipedia.org/wiki?curid=3844246" title="Jan Wydżga (zm. 1653)">
Jan Wydżga (zm. 1653)

Jan Wydżga herbu Jastrzębiec (zm. w 1653 roku) – sędzia ziemski lwowski w 1653 roku, podsędek ziemski lwowski w latach 1640-1651.
Był marszałkiem posejmowego sejmiku generalnego województwa ruskiego w 1640 roku. Deputat województwa ruskiego na Trybunał Główny Koronny w 1641/1642 roku. Sędzia kapturowy województwa ruskiego w 1648 roku.

</doc>
<doc id="3844247" url="https://pl.wikipedia.org/wiki?curid=3844247" title="Jan Wydżga">
Jan Wydżga



</doc>
<doc id="3844250" url="https://pl.wikipedia.org/wiki?curid=3844250" title="Rytwiany (przystanek kolejowy)">
Rytwiany (przystanek kolejowy)

Rytwiany – dawny kolejowy przystanek osobowy na wąskotorowej linii kolejowej Jędrzejów Wąskotorowy Osobowy – Szczucin koło Tarnowa Wąskotorowy w Rytwianach, w województwie świętokrzyskim, w Polsce.

</doc>
<doc id="3844254" url="https://pl.wikipedia.org/wiki?curid=3844254" title="Łubnice Buskie">
Łubnice Buskie

Łubnice Buskie – dawny kolejowy przystanek osobowy na wąskotorowej linii kolejowej Jędrzejów Wąskotorowy Osobowy – Szczucin koło Tarnowa Wąskotorowy w Łubnicach, w województwie świętokrzyskim, w Polsce.

</doc>
<doc id="3844256" url="https://pl.wikipedia.org/wiki?curid=3844256" title="Mozaika z Palestriny">
Mozaika z Palestriny

Mozaika z Palestriny, znana też pod nazwą Mozaika Barberini – starożytna rzymska mozaika podłogowa, przedstawiająca pejzaż z rzeką Nil.
Mozaika została odkryta pod koniec XVI wieku w bazylice, która była częścią starożytnego kompleksu sanktuarium bogini Fortuny w Palestrinie (starożytne Praeneste). Najczęściej jest datowana na początek I wieku p.n.e., chociaż nie brak też poglądów o jej znacznie późniejszej proweniencji. 
Dzieło przedstawia panoramę Nilu od jego źródeł w górzystych regionach Etiopii do ujścia w Morzu Śródziemnym. Pejzaż został oddany realistycznie, w górnym biegu rzeki widać czarnoskórych Etiopów, w dolnym natomiast krajobraz egipski w chwili wylewu, z kamiennymi budowlami i mieszkańcami. Na mozaice przedstawiono liczne dzikie zwierzęta, takie jak nosorożce, ibisy, czaple, hipopotamy, krokodyle, wielbłądy i hieny; niektóre z nich zostały podpisane.
Oryginalnie mozaika mierzyła 6,78×5,15 m. W latach 1624–1626 została pocięta na części i wywieziona do Rzymu, gdzie znalazła się w posiadaniu kardynała Lorenzo Magalottiego. Wkrótce potem odstąpił on zabytek swojemu bratankowi, kardynałowi Francesco Barberini, który w 1640 roku zabrał go ponownie do Palestriny i umieścił w zbiorach Palazzo Barberini. Magalotti zatrzymał dla siebie jeden z fragmentów, który później trafił do Berlina i jest obecnie przechowywany w Altes Museum. Należące do Barberiniego części, z powodu niedbałości przy transporcie, uległy uszkodzeniu i zostały zrekonstruowane z zachowanych elementów na podstawie szkiców, wykonanych wcześniej przez Battista Calandrę. Wskutek powstałych ubytków wymiary mozaiki zmalały do 5,85×4,31 m. Od 1953 roku dzieło eksponowane jest w Museo Nazionale Prenestino.

</doc>
<doc id="3844258" url="https://pl.wikipedia.org/wiki?curid=3844258" title="Golejów (Rytwiany)">
Golejów (Rytwiany)

Golejów – przysiółek wsi Rytwiany w Polsce, położony w województwie świętokrzyskim, w powiecie staszowskim, w gminie Rytwiany.
W latach 1975–1998 przysiółek należał do województwa tarnobrzeskiego.

</doc>
<doc id="3844261" url="https://pl.wikipedia.org/wiki?curid=3844261" title="George Breen">
George Breen

George Thomas Breen (ur. 19 lipca 1935, zm. 9 listopada 2019
) – amerykański pływak. Wielokrotny medalista olimpijski.
Największe sukcesy odnosił w stylu dowolnym, specjalizował się w długich dystansach. Brał udział w dwóch igrzyskach olimpijskich (IO 56, IO 60), na obu zdobywał medale. W 1956 wywalczył srebro w sztafecie 4x200 metrów stylem dowolnym (tworzyli ją także Dick Hanley, Bill Woolsey i Ford Konno) oraz brąz na dystansie 400 i 1500 metrów. W 1960 ponownie zajął trzecie miejsce na dystansie 1500 metrów. W 1959 zdobył złoto (400 m kraulem) i srebro (1500 m kraulem) igrzysk panamerykańskich. Pobił 6 rekordów świata. W 1975 został przyjęty w poczet członków International Swimming Hall of Fame.

</doc>
<doc id="3844262" url="https://pl.wikipedia.org/wiki?curid=3844262" title="Devasahayam Pillai">
Devasahayam Pillai



</doc>
<doc id="3844266" url="https://pl.wikipedia.org/wiki?curid=3844266" title="Cerkiew św. Mikołaja Nadieina w Jarosławiu">
Cerkiew św. Mikołaja Nadieina w Jarosławiu

Cerkiew św. Mikołaja Nadieina – XVII-wieczna cerkiew prawosławna w Jarosławiu. Obecnie, podobnie jak cerkwie św. Eliasza, Narodzenia Pańskiego, Objawienia Pańskiego i św. Jana Chrzciciela jest udostępniana do zwiedzania w ramach Jarosławskiego Muzeum-Rezerwatu Architektury, Historii i Sztuki. Jest również wymieniona (bez wskazania przynależności parafialnej) wśród cerkwi dekanatu jarosławskiego centralnego eparchii jarosławskiej Rosyjskiego Kościoła Prawosławnego.
Historia.
Jak informują tablice we wnętrzu świątyni, budowa cerkwi rozpoczęła się w 1620, zaś jej poświęcenie, przez metropolitę rostowskiego i jarosławskiego Warłaama, miało miejsce dwa lata później. Budowniczowie obiektu sakralnego są nieznani, istnieje jedynie przypuszczenie, że przy świątyni pracowali ci sami ludzie, którzy w latach poprzednich pracowali przy budowie monasteru Przemienienia Pańskiego w Jarosławiu – artel kierowana przez Pankratija Timofiejewa i Nazara Borisowa. Fundatorem świątyni był jeden z najzamożniejszych jarosławskich kupców Nadieja Swietiesznikow, którego imię weszło do obiegowej nazwy cerkwi. Na patrona cerkwi wybrał on Mikołaja z Miry, w prawosławnej tradycji opiekuna kupiectwa. 
Cerkiew św. Mikołaja Nadieina była wzorem dla budowniczych kolejnych jarosławskich świątyń: cerkwi św. Dymitra Sołuńskiego i cerkwi Narodzenia Pańskiego. 
Budynek był wielokrotnie przebudowywany, pierwszy raz w 1695. Całkowicie zmieniono wówczas jego wygląd i rozplanowanie przestrzenne, po czym nastąpiła powtórna konsekracja cerkwi. W ramach przebudowy dostawiono boczny ołtarz św. Aleksandra Świrskiego, podwyższono dzwonnicę i powiększono okna. W XVIII w. dwukrotnie zmieniano konstrukcję dachu, a w 1768 prawdopodobnie dostawiono cebulastą kopułkę. W 1836 rozebrano kopuły znajdujące się pierwotnie w narożnikach cerkwi, a na dzwonnicy umieszczono zegar, który pozostawał w tym miejscu do końca stulecia. Wskutek przebudowy cerkiew straciła wiele z pierwotnego monumentalizmu. 
Cerkiew została zamknięta po rewolucji październikowej. W 1947 wpisano ją do rejestru zabytków. W 1959 obiekt znalazł się we władaniu niedawno utworzonego Jarosławskiego Muzeum-Rezerwatu Historii, Architektury i Sztuki. W latach 1959–1960 prace badawcze w budynku, a następnie restaurację części cerkwi przeprowadziła E. Dobrowolska. W latach 1976–1978 odremontowano elewacje i wnętrze nieczynnej świątyni. 
W 2007 rozpoczęto prace nad odkryciem i konserwacją fresków wykonanych w świątyni bezpośrednio po jej budowie.
Architektura.
Fundator cerkwi zbudował ją według modelu przewidywanego zwyczajowo dla soborów. Świątynia posadowiona jest na wysokim podklecie i była pierwotnie zwieńczona pięcioma kopułami – w latach 30. XIX w. pozostawiono z nich tylko jedną, centralną. W cerkwi znajdowały się trzy ołtarze – św. Mikołaja, Zwiastowania oraz św. Michała Maleina, świętego patrona cara Michała Romanowa. Ołtarz poświęcony tej mało znanej na Rusi postaci miał być wyrazem szacunku wobec cara, twórcy nowej dynastii. Z kolei ołtarz Zwiastowania miał wyobrażać modlitwę dziękczynną do Matki Bożej za pokonanie polskich wojsk interwencyjnych. Do nawy znajdującej się przed tym ołtarzem i związanego z nią prezbiterium prowadziło odrębne wejście, gdyż fundator traktował tę część cerkwi jako autonomiczną prywatną kaplicę, odrębną przestrzeń sakralną. W 1695 dostawiono jeszcze ołtarz św. Aleksandra Świrskiego. 
W 1640 w świątyni powstał kompleks fresków, rozmieszczonych w pięciu rzędach. Ich twórcami byli Lubim Agiejew z Kostromy, Stiefan Jefimiejew z Jarosławia, Iwan Murawjew z Niżnego Nowogrodu, pod kierunkiem których pracowało dalszych 17 autorów. Freski przedstawiają historię Adama i Ewy, budowę Arki Przymierza, wyjście Żydów z niewoli egipskiej, Sąd Ostateczny, a także postacie książąt jarosławskich i carów rosyjskich oraz św. Eliasza. 
Odrębna kompozycja ukazuje sceny z życia patrona cerkwi. Ujęte w trzy pasy kompozycje znajdują się w nawie głównej cerkwi. Wykonano je w stylu naśladującym klejma z ikon z żywotem świętych, przy zachowaniu maksymalnej oszczędności w detalu i na tle bardzo uproszczonego krajobrazu. Świętego Mikołaja ukazano zarówno w scenach zaczerpniętych z najstarszych żywotów (ratowanie niesłusznie skazanych, rozdawanie jałmużny biednym), ale i w scenach opartych na legendach ruskich (wskrzeszenie chłopca, który utonął w Dnieprze, uratowanie ikon z Narwy przed spaleniem i przewiezienie ich do Moskwy) oraz jednym podaniu serbskim (przywrócenie wzroku oślepionemu Stefanowi Uroszowi Deczańskiemu). 
W północno-zachodnim narożniku przedsionka przed nawą w części cerkwi poświęconej Zwiastowaniu znajduje się cykl piętnastu fresków ukazujących historię młodzieńca, który znalazł złoto, a następnie został zabity przez chciwych mnichów. Kolejna scena ukazuje widzenie św. Jana Klimaka, w którym wiarołomni mnisi są przeganiani przez diabły sprzed bram raju. Pojawienie się w cerkwi scen o wyraźnie antymonastycznym zabarwieniu oddaje trwającą w XVII-wiecznym Jarosławiu rywalizację między kupcami i miastem w ogólności a monasterem Przemienienia Pańskiego.
Ikonostas w cerkwi powstał na podstawie szkicu Fiodora Wołkowa w XVII w. Wstawiono do niego kilka starszych ikon, w tym XVI-wieczny wizerunek patrona świątyni ze scenami z żywota.

</doc>
<doc id="3844269" url="https://pl.wikipedia.org/wiki?curid=3844269" title="Cmentarz wojenny nr 86 – Ropica Polska">
Cmentarz wojenny nr 86 – Ropica Polska

Cmentarz wojenny nr 86 – Ropica Polska – zabytkowy cmentarz z I wojny światowej, zaprojektowany przez Hansa Mayra, położony na terenie wsi Ropica Polska w gminie Gorlice w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz znajduje w odległości około 400 m na południe od drogi krajowej nr 28 Gorlice – Grybów, na działce ewidencyjnej nr 833. 
Cmentarz ma kształt prostokąta z dużym osiowym ryzalitem od strony południowej, o powierzchni ogrodzonej około 302 m². Cmentarz ogrodzony pełnym murem betonowym z metalowa furtką i schodami od strony północnej. Na osi, przy murze południowym wysoki belkowy krzyż betonowy wsparty u podstawy czterema podporami. Układ grobów rzędowy nieregularny. Nagrobki: na betonowych cokolikach żeliwne krzyże z okrągłą ceramiczną tarczą na skrzyżowaniu ramion.
Na cmentarzu pochowano: 61 żołnierzy austriackich i 8 żołnierzy rosyjskich w 18 grobach zbiorowych oraz 11 pojedynczych poległych w 1914 i w maju 1915 na przedpolach Gorlic.

</doc>
<doc id="3844271" url="https://pl.wikipedia.org/wiki?curid=3844271" title="Jan Jaskanis (archeolog)">
Jan Jaskanis (archeolog)

Jan Kazimierz Jaskanis (ur. 19 lipca 1932 w Lublinie, zm. 28 listopada 2016) – polski archeolog, muzealnik i konserwator zabytków archeologicznych, doktor nauk humanistycznych. W latach 1974-1980 dyrektor Muzeum Podlaskiego w Białymstoku, w latach 1980-2001 dyrektor Państwowego Muzeum Archeologicznego w Warszawie.
Życiorys.
Absolwent IV Liceum Ogólnokształcącego im. Adama Mickiewicza w Warszawie. Ukończył studia pierwszego stopnia na Uniwersytecie Warszawskim oraz studia magisterskie na Uniwersytecie Poznańskim (1955). Od 1955 pracował jako inspektor do spraw zabytków archeologicznych w Urzędzie Wojewódzkim w Białymstoku, od 1965 w Muzeum Okręgowym w Białymstoku jako konserwator zabytków archeologicznych. W 1974 obronił pracę doktorską "Obrządek pogrzebowy Zachodnich Bałtów u schyłku starożytności (I–V w. n.e.)". Od sierpnia 1974 do grudnia 1980 był dyrektorem tego muzeum. W latach 1974–1981 pełnił funkcję prezesa Białostockiego Towarzystwa Naukowego. W latach 1980–2001 piastował funkcję dyrektora Państwowego Muzeum Archeologicznego w Warszawie.
Jako archeolog specjalizował się w zakresie archeologii okresu wpływów rzymskich w Polsce północno-wschodniej, a w szczególności w problematyce bałtyjskiej, m.in. badał kulturę Jaćwingów, a także kulturę wielbarską i Kulturę przeworską.
Jego synem jest Paweł Jaskanis.
Pochowany na cmentarzu ewangelicko-reformowanym w Warszawie (kwatera 3-2-7).

</doc>
<doc id="3844272" url="https://pl.wikipedia.org/wiki?curid=3844272" title="Earl Morse Wilbur">
Earl Morse Wilbur

Earl Morse Wilbur (ur. 26 kwietnia 1866, zm. 8 stycznia 1956) – amerykański historyk, pastor unitariański.
Był badaczem dziejów unitarianizmu. Profesor homiletyki i teologii praktycznej w Pacific Unitarian School for Ministry w Berkeley. Przed wojną w związku ze swoimi badaniami wielokrotnie odwiedzał Polskę. 

</doc>
<doc id="3844274" url="https://pl.wikipedia.org/wiki?curid=3844274" title="The Columbiad">
The Columbiad

The Columbiad ("Kolumbiada") – epos amerykańskiego poety Joela Barlowa (1754–1812), jeden z pierwszych obszernych poematów epickich w literaturze Stanów Zjednoczonych, który w zamyśle autora miał się stać epopeją narodową Amerykanów. Utwór ma charakter proroczej wizji, jakiej doświadcza przebywający w więziennej celi Krzysztof Kolumb. Przepowiednie dotyczą dalszych dziejów świata, a zwłaszcza odkrytej przez niego dla Europejczyków Ameryki.
Charakterystyka ogólna.
W 1787 roku Joel Barlow, amerykański prawnik i poeta (zmarły w polskim Żarnowcu), wydał poemat zatytułowany "Vision of Columbus". Po dwudziestu latach opublikował jego poszerzoną wersję "The Columbiad", nawiązującą swoim tytułem do wielkich dzieł europejskiej poezji epickiej jak "Iliada" Homera albo "Luzjady" Luísa de Camõesa. Edycja z 1807 roku była wydarzeniem bezprecedensowym w historii Stanów Zjednoczonych, bowiem dzieło to jako pierwsze w tym kraju opublikowano w wersji luksusowej. Wydrukowano prawie tysiąc egzemplarzy, a koszt druku i oprawy wyniósł około dziesięciu tysięcy dolarów, co było sumą ogromną. Poszczególne kopie były sprzedawane za nie mniej niż dwadzieścia dolarów, dlatego tylko ludzie majętni mogli sobie pozwolić na nabycie tej książki. 
"Kolumbiada" jest dziełem obszernym. Składa się z dziesięciu ksiąg. Aluzję do znacznych rozmiarów poematu poczynił Edgar Allan Poe w jednym ze swoich esejów. "Kolumbiada" była zdecydowanie najbardziej popularnym dłuższym utworem amerykańskim swojego czasu. Dzieło Barlowa jest w ogóle jednym z pierwszych długich dzieł literatury amerykańskiej, obok poematu Timothy'ego Dwighta "The Conquest of Canaan" ("Zdobycie Kanaanu") z roku 1784.
Autor.
Barlow był prawnikiem, politykiem, dyplomatą, amerykańskim patriotą i przede wszystkim poetą. Na ziemiach polskich znalazł się właśnie jako przedstawiciel dyplomatyczny, w trakcie podróży do Wilna, gdzie miał się spotkać z cesarzem Francuzów Napoleonem. Z powodu klęski armii cesarskiej nad Berezyną do spotkania jednak nie doszło. Uważał się za predestynowanego do napisania amerykańskiej epopei narodowej i zamierzał dać młodemu narodowi dzieło na miarę arcydzieł Starego Kontynentu. Utwór jest jednym z pierwszych dzieł, które mówią o Nowym Świecie i prowadzącym do niego Atlantyku. 
Forma.
Epos Joela Barlowa o Kolumbie został napisany parzyście rymowanym pentametrem jambicznym, czyli dystychem bohaterskim (heroic couplet). Forma ta była bardzo popularna w poezji angielskiej okresu oświecenia. Występowała między innymi w twórczości Johna Drydena i Alexandra Pope’a. Jej tradycja jest jednak o wiele starsza i sięga "Opowieści kanterberyjskich" Geoffreya Chaucera.
Utwór rozpoczyna się tak, jak inne znane eposy:
Styl.
Joel Barlow starał się nadać swojemu dziełu charakter podniosły. Używał wielu nowych słów, zapożyczeń, lub wyrazów starych, ale nigdy nie używanych często.
W niektórych miejscach poeta stosuje aliterację, jak w powyższym fragmencie To teach mankind to tame their fluvial floods albo The northern tribes a later stock may boast,/A race descended from the Asian coast/High in the Arctic, where Anadir glides,/A narrow strait the impinging worlds divides. Innego przykładu konsekwentnej aliteracji dostarcza następująca para wersów: Wandering and wild, from sire to son they stray,/A thousand ages, scorning every sway.
Temat.
Poemat Joela Barlowa jest dziełem z jednej strony o Krzysztofie Kolumbie jako człowieku i odkrywcy, zaś z drugiej utworem o Ameryce jako Nowym Świecie. Żeglarza przedstawiono jako tego, który przeniósł cywilizację europejską na drugą półkulę, nowego Eneasza, rozpoczynającego historię od początku. Narracja jest prowadzona w formie wizji. Przebywającemu w więzieniu Kolumbowi ukazuje się anioł Hesper, czyli Guardian Genius, opiekuńczy duch Ameryki, który roztacza przed nim panoramę przeszłych dziejów świata i Stanów Zjednoczonych.
Opinie krytyki.
Nie wszyscy krytycy byli dobrego zdania o poemacie Joela Barlowa. Recenzent w "The Edinburgh Review" napisał w 1810 roku: "Mr Barlow, we are afraid, will not be the Homer of his country". W innej recenzji, zamieszczonej w "The London Review" pod redakcją Richarda Cumberlanda, krytyce zostały poddane porównania i metafory, zastosowane przez autora. Jej autor napisał: "His comparisions have neither the beauty of a simile, nor the clearness of an illustration. (...) His personifications are generally incorect, and his metaphors confused.". Niekiedy poemat Barlowa ocenia się jako największą porażkę w historii literatury Stanów Zjednoczonych. W każdym razie dzieła Henry'ego Wadswortha Longfellowa, zwłaszcza "Pieśń o Hiawacie", przyćmiły utwór Barlowa. Niektórzy uważają, że porażka "Kolumbiady" jest dowodem na to, że w literaturze amerykańskiej epopeja, przynajmniej wierszowana, nie jest możliwa.
Epos Joela Barlowa nie został przełożony w całości na język polski. W Polsce epos, mimo związku autora z tym krajem i ogólnej sympatii dla Stanów Zjednoczonych, nie wzbudził większego zainteresowania. Istnieje tylko tłumaczenie drobnego fragmentu dzieła.

</doc>
<doc id="3844275" url="https://pl.wikipedia.org/wiki?curid=3844275" title="Serhij Szebek">
Serhij Szebek

Serhij Ołeksandrowycz Szebek, ukr. Сергій Олександрович Шебек, ros. Сергей Александрович Шебек, Sergiej Aleksandrowicz Szebiek (ur. 14 czerwca 1960 w Kijowie, Ukraińska SRR) – ukraiński sędzia piłkarski FIFA, sędziował mecze Premier-lihi.
Kariera sędziowska.
W 1976 rozpoczął karierę sędziowską w meczach lokalnych rozgrywek piłkarskich. Od 1986 roku pomagał obsługiwać mecze II ligi ZSRR, przez pierwsze dwa lata jako sędzia na linii. Był asystentem arbitrów, m.in. Ołeksandra Bałakina i wiele innych znanych ukraińskich arbitrów. Potem stał się arbitrem głównym, a dwa lata później pracował jako asystent sędziego w meczach Pierwszej Ligi ZSRR, m.in. w zespołach Myrosława Stupara, Anatolija Popowa, Siergieja Chusainowa. W sezonie 1992/93 32-letni sędzia zadebiutował w Wyższej Lidze Ukrainy. Sędzia FIFA od 2000 roku. W 2008 zakończył sędziowanie meczów na najwyższym poziomie. Jest rekordzistą w liczbie prowadzonych gier na najwyższym poziomie - 226 meczów.
Pracował jako menażer relacji sportowych w firmie z Kijowa "Eleter", która projektuje i instaluje urządzenia do ogrzewania budynków, obiektów sakralnych i boisk sportowych.
Odznaczony medalem Związku Piłki Nożnej w obwodzie kijowskim "Za zasługi" drugiego stopnia.
Jest żonaty, ma córkę. Hobby: samochody.

</doc>
<doc id="3844284" url="https://pl.wikipedia.org/wiki?curid=3844284" title="Josef Lichtenegger">
Josef Lichtenegger



</doc>
<doc id="3844285" url="https://pl.wikipedia.org/wiki?curid=3844285" title="Jaskanis">
Jaskanis



</doc>
<doc id="3844286" url="https://pl.wikipedia.org/wiki?curid=3844286" title="Filipinki – to my (EP)">
Filipinki – to my (EP)

Filipinki – to my – minialbum muzyczny Filipinek wydany w 1964 roku w Polsce przez Polskie Nagrania „Muza” .
Materiał muzyczny.
Na płycie zamieszczono piosenki skomponowane przez opiekuna artystycznego grupy Jana Janikowskiego do tekstów Włodzimierza Patuszyńskiego. "Do widzenia profesorze" (stworzone z okazji ukończenia przez wszystkie Filipinki nauki w szczecińskim Technikum Handlowym – teledysk do piosenki kręcony był podczas balu maturalnego wokalistek), "Bal Arlekina" (teledysk zrealizowany w sklepie Domu Mody Telimena, który mieścił się przy Placu Lotników w Szczecinie) i firmowy utwór zespołu "Filipinki – to my" (teledysk zrealizowany na Wałach Chrobrego oraz na ulicach Szczecina) to jedne z największych przebojów grupy z pierwszego okresu jej funkcjonowania. Wokalizę "Spacer po porcie" udało się Filipinkom pod angielskim tytułem "We Are Walking On The Beach" wprowadzić na playlisty kilkunastu amerykańskich rozgłośni radiowych podczas pierwszego tournée zespołu w USA i Kanadzie w 1965 r. ("Piosenka nie zna granic").
Informacje dodatkowe.
Druga z dwóch polskich debiutanckich epek zespołu wydanych w 1964 r, a zarazem jeden z największych komercyjnych sukcesów Filipinek. Płyta sprzedała się w nakładzie 353.240 sztuk, przynosząc Polskim Nagraniom Muza około 2.500.000 zł dochodu. Razem z podobnym dochodem uzyskanym ze sprzedaży pierwszej epki Filipinek ("Wala–Twist", ) dało to Polskim Nagraniom Muza okrągłe 5 milionów złotych, za które wyprodukowały i w obniżonej cenie wypuściły na rynek komplet 14 długogrających płyt winylowych z dźwiękową wersją "Pana Tadeusza" Adama Mickiewicza , czytanego przez Aleksandra Bardini (Księga I), Andrzeja Szczepkowskiego (Księga II), Andrzeja Łapickiego (Księga III), Tadeusza Łomnickiego (Księga IV), Andrzeja Wyrzykowskiego (Księga V), Jana Świderskiego (Księga VI), Wieńczysława Glińskiego (Księga VII), Gustawa Holoubka (Księga VIII), Mieczysława Mileckiego (Księga IX), Janusza Warneckiego (Księga X), Jana Kreczmara (Księga XI) i Ignacego Gogolewskiego (Księga XII). Każda z wokalistek zespołu Filipinki za nagranie jednego utworu na minialbum "Filipinki – to my" otrzymała jednorazowe honorarium w wysokości około 100 zł.
Wykonawcy.
Filipinki w składzie:
Zespół instrumentalny Jana Janikowskiego.
Opieka artystyczna i aranż – Jan Janikowski.

</doc>
<doc id="3844287" url="https://pl.wikipedia.org/wiki?curid=3844287" title="Kopaliny (Rytwiany)">
Kopaliny (Rytwiany)

Kopaliny – część wsi Rytwiany w Polsce, położona w województwie świętokrzyskim, w powiecie staszowskim, w gminie Rytwiany.
W latach 1975–1998 Kopaliny należały do województwa tarnobrzeskiego.

</doc>
<doc id="3844289" url="https://pl.wikipedia.org/wiki?curid=3844289" title="Paul Hagenmuller">
Paul Hagenmuller

Paul Hagenmuller (ur. 3 sierpnia 1921 w Strasburgu. zm. 7 stycznia 2017) – francuski chemik, profesor Uniwersytetu w Bordeaux, specjalista z fizykochemii ciała stałego, inżynierii materiałowej.
Absolwent Wydziału Nauk Naturalnych Uniwersytetu w Strasburgu w 1943. Uczestnik ruchu oporu we Francji, aresztowany w 1943, więzień obozów koncentracyjnych w Buchenwaldzie i Mittelbau-Dora (1943–1945). W latach 1949–1953 pracował na Sorbonie, od 1953 do 1956 na uniwersytetach w Hanoi i Sajgonie, w 1956–1960 na Uniwersytecie w Rennes, gdzie stworzył laboratorium. W 1958 profesor. W latach 1960–1994 pracował na Uniwersytecie w Bordeaux, w latach 1960–1985 był organizatorem i kierownikiem Instytutu Chemii Ciała Stałego oraz dyrektorem laboratorium chemii w Centre national de la recherche scientifique (CNRS). Od 1994 na emeryturze. Autor kilkudziesięciu publikacji na temat struktury tlenków i fluorków i zmian właściwości metali pod wpływem magnetyzmu i elektryczności.
Stworzył szkołę naukową relacji struktury i właściwości fizycznych atomu.
Członek akademii nauk 11 krajów, m.in. Akademii Nauk ZSRR (Rosji), Polskiej Akademii Nauk, Bułgarskiej Akademii Nauk, Francuskiej Akademii Nauk, The World Academy of Science, Królewskiej Szwedzkiej Akademii Nauk, Academia Europaea i Indyjskiej Akademii Nauk.
Doktor honoris causa Politechniki Gdańskiej (1985), Akademii Górniczo-Hutniczej (1989) i Uniwersytetu Friedricha Schillera w Jenie, profesor honorowy Chińskiej Akademii Nauk.

</doc>
<doc id="3844292" url="https://pl.wikipedia.org/wiki?curid=3844292" title="Niwy (Rytwiany)">
Niwy (Rytwiany)

Niwy – część wsi Rytwiany w Polsce, położona w województwie świętokrzyskim, w powiecie staszowskim, w gminie Rytwiany.
W latach 1975–1998 Niwy należały do województwa tarnobrzeskiego.

</doc>
<doc id="3844294" url="https://pl.wikipedia.org/wiki?curid=3844294" title="Kashima (Saga)">
Kashima (Saga)

 – miasto w Japonii, na wyspie Kiusiu, w prefekturze Saga.
Populacja.
Zmiany w populacji Kashimy w latach 1970–2015:

</doc>
<doc id="3844314" url="https://pl.wikipedia.org/wiki?curid=3844314" title="Kościół poewangelicki w Zamętach">
Kościół poewangelicki w Zamętach

Kościół poewangelicki w Zamętach – filialny kościół katolicki zlokalizowany we wsi Zamęty, w gminie Mycielin (powiat kaliski). Należy do parafii Wszystkich Świętych w Dzierzbinie.
Historia.
Według daty na fasadzie czołowej obiekt zbudowano w 1925. Służył miejscowej społeczności protestanckiej, gdyż do niej należeli w większości gospodarujący tutaj Olędrzy i ich potomkowie. Po 1945 kościół został przekazany przez ewangelicką parafię kaliską kościołowi katolickiemu.
Przy kościele stoi krzyż misyjny z datą 1994.
Około 200 metrów na wschód od kościoła zlokalizowany jest dawny cmentarz ewangelicki, częściowo zdewastowany przez wydobycie piasku, z resztkami nagrobków.

</doc>
<doc id="3844315" url="https://pl.wikipedia.org/wiki?curid=3844315" title="Craig Gillespie">
Craig Gillespie

Craig Gillespie (ur. 1 września 1967 w Sydney) – australijski reżyser filmowy, uhonorowany Nagrodą Amerykańskiej Gildii Reżyserów Filmowych w 2006.
Życiorys.
Gillespie urodził się 1 września 1967 w Sydney. Mając dziewiętnaście lat wyjechał na studia do Nowego Jorku. Studiował w School of Visual Arts na Manhattanie. Przez kilkanaście lat pracował jako reżyser reklam. W 2006 został nagrodzony Directors Guild of America Award przyznawaną przez Directors Guild of America. W 2007 wyreżyserował "Miłość Larsa", nominowany do Oscara w 2008 w kategorii "najlepszy scenariusz oryginalny". W 2009 reżyserował niektóre odcinki serialu "Wszystkie wcielenia Tary", zaś w 2010 pilot serialu "My Generation". W 2011 na ekrany kin wszedł jego "Postrach nocy", remake horroru "Postrach nocy" z 1985. Pierwszym filmem wyreżyserowanym przez Gillespiego dla Walt Disney Pictures był dramat sportowy "Ramię za milion dolarów" w 2014, drugim film akcji "Czas próby" w 2016.

</doc>
<doc id="3844317" url="https://pl.wikipedia.org/wiki?curid=3844317" title="Mistrzostwa Polski w Kajakarstwie 1999">
Mistrzostwa Polski w Kajakarstwie 1999

61. Mistrzostwa Polski seniorów w kajakarstwie – odbyły się w dniach 31 lipca - 1 sierpnia 1999 roku w Poznaniu.

</doc>
<doc id="3844322" url="https://pl.wikipedia.org/wiki?curid=3844322" title="Jerzy Drupka">
Jerzy Drupka

Jerzy Stanisław Drupka (ur. 1951, zm. 22 listopada 2016) – polski zawodnik i trener łucznictwa.
Życiorys.
Był absolwentem Wydziału Prawa i Administracji Uniwersytetu Marii Curie-Skłodowskiej w Lublinie – Filia w Rzeszowie (obecnie Wydział Prawa i Administracji Uniwersytetu Rzeszowskiego) oraz studiów trenerskich na Akademii Wychowania Fizycznego w Krakowie (nominację na stopień trenera kl. I w łucznictwie uzyskał w 1987). Jako zawodnik CWKS Resovia zdobył w 1968 tytuł mistrza Polski juniorów. Był wieloletnim szkoleniowcem w CWKS Resovia, zaś jego podopieczne zdobywały tytuły mistrzyń Polski juniorek i seniorek. Drupka prowadził również w latach 1989–1990 reprezentację Polski juniorek i juniorów w łucznictwie, a jego podopieczni wywalczyli w tym czasie między innymi brązowy medal mistrzostw świata w Sandefjord, w Norwegii w 1991. Poza działalnością sportową był pracownikiem naukowym Wyższej Szkoły Informatyki i Zarządzania (WSIiZ) w Rzeszowie, a także pracownikiem Urzędu Marszałkowskiego w Rzeszowie. Działał w Rzeszowskim Okręgowym Związku Łuczniczym.

</doc>
<doc id="3844324" url="https://pl.wikipedia.org/wiki?curid=3844324" title="Robert Kopacki">
Robert Kopacki

Robert Kopacki (ur. 9 lutego 1967 w Piotrkowie Trybunalskim) – generał brygady Wojska Polskiego, od 14 marca 2017 zastępca dowódcy Komponentu Wojsk Specjalnych.
Życiorys.
Wykształcenie.
Absolwent Wyższej Szkoły Oficerskiej im. Tadeusza Kościuszki oraz Akademii Obrony Narodowej. Na Akademii Obrony Narodowej ukończył studia podyplomowe na kierunku Organizacja i Zarządzanie – Dowodzenie Wojskami z zakresu bezpieczeństwa publicznego i zarządzania kryzysowego. Absolwent Uniwersytetu Pedagogicznego w Krakowie na kierunku Bezpieczeństwo Publiczne i Zarządzanie kryzysowe.
Służba wojskowa.
Robert Kopacki w 1987 rozpoczął studia wojskowe we Wrocławiu w Wyższej Szkole Oficerskiej im. Tadeusza Kościuszki, którą ukończył w 1991 i mianowany został na pierwszy stopień oficerski podporucznika. Od początku był związany z wojskami powietrznodesantowymi. Służbę zawodową rozpoczął w 1991 na stanowisku dowódcy plutonu, następnie dowódcy kompanii szturmowej 6 batalionu 6 Brygady Desantowo-Szturmowej. W latach 2000–2007 zajmował stanowisko oficera i szefa sekcji operacyjnej sztabu 6 Brygady Desantowo-Szturmowej. W 2004 pełnił służbę jako oficer planowania sekcji operacyjnej w ramach PKW Irak. 
Od 2008 w GROM pełnił funkcje szefa wydziału operacyjnego „G”. Od 2011 szef sztabu. Na przełomie 2010/2011 był zastępcą szefa oddziału w Dowództwie Wojsk Specjalnych. W okresie od 8 września 2016 do 14 marca 2017 był dowódcą Jednostki Wojskowej GROM. Od 14 marca 2017 jest zastępcą dowódcy Komponentu Wojsk Specjalnych. W lutym roku 2022 rozpoczął kolejną kadencję na tym stanowisku. 10 listopada 2022 prezydent RP Andrzeja Dudy mianował go na stopień generała brygady.
Ordery, odznaczenia i wyróżnienia.
i inne

</doc>
<doc id="3844326" url="https://pl.wikipedia.org/wiki?curid=3844326" title="Radianske (obwód chersoński)">
Radianske (obwód chersoński)



</doc>
<doc id="3844329" url="https://pl.wikipedia.org/wiki?curid=3844329" title="Liga Mistrzów UEFA (2017/2018)">
Liga Mistrzów UEFA (2017/2018)

Liga Mistrzów UEFA 2017/2018 – 26. sezon Ligi Mistrzów UEFA (63. turniej ogólnie, wliczając Puchar Europy Mistrzów Klubowych). 
Mecz finałowy został rozegrany na Stadionie Olimpijskim w Kijowie 26 maja 2018 roku. Zwycięzcą edycji został Real Madryt, który pokonał w finale Liverpool FC 3:1. Zwycięzca edycji 2017/18 zakwalifikował się do fazy grupowej Ligi Mistrzów w sezonie 2018/19 oraz rozegra mecz o Superpuchar Europy z zwycięzcą Ligi Europy UEFA, a także zagra w Klubowych Mistrzostwach Świata.
Rozgrywki składają się z 3 części:
Podział miejsc w rozgrywkach.
W edycji 2017/2018 Ligi Mistrzów wzięło udział 79 zespołów z 54 federacji piłkarskich zrzeszonych w UEFA (poza Liechtensteinem, gdzie nie były przeprowadzane krajowe rozgrywki ligowe – drużyny piłkarskie z tego kraju należą do szwajcarskiego systemu ligowego). Zespoły przydzielono do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA na sezon 2015/16.
Prawo udziału w rozgrywkach można było uzyskać poprzez:
Szczegółowy podział miejsc.
Poniższa tablica pokazuje listę szczegółowego podziału miejsc.
Drużyny
Wykaz rundy dla zespołów z danego miejsca w danej lidze.
Oznaczenia:
Terminarz.
Poniżej przedstawiono terminarz rozgrywek (wszystkie losowania, z wyjątkiem losowania fazy grupowej, odbywają się w siedzibie UEFA w Nyonie).
Faza kwalifikacyjna.
Rozegrane zostały 2 odrębne turnieje kwalifikacyjne. W pierwszym wzięli udział mistrzowie federacji, którym nie przysługiwało prawo automatycznego awansu do fazy grupowej (I i II runda kwalifikacyjna, III runda kwalifikacyjna dla mistrzów oraz runda play-off dla mistrzów). W drugim wystąpiły drużyny, które nie zdobyły tytułu mistrzowskiego swoich federacji, a sam mistrz zakwalifikował się bezpośrednio do fazy grupowej turnieju (III runda kwalifikacyjna dla niemistrzów oraz runda play-off dla niemistrzów).
W każdej fazie zespoły zostaną podzielone: na rozstawione, czyli te z większym współczynnikiem UEFA i nierozstawione. Do drużyn rozstawionych dolosowane zostaną nierozstawione.
I runda kwalifikacyjna.
Do startu w I rundzie kwalifikacyjnej uprawniono 10 drużyn, z czego 5 zostało rozstawionych.
II runda kwalifikacyjna.
Do startu w II rundzie kwalifikacyjnej uprawnione były 34 drużyny (5 z poprzedniej rundy), z czego 17 zostało rozstawionych.
III runda kwalifikacyjna.
Od tej rundy turniej kwalifikacyjny będzie podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w rundzie play-off Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
Runda play-off.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrały w tej rundzie, otrzymają prawo gry w fazie grupowej Ligi Europy UEFA.
!colspan=6|Ścieżka mistrzowska
!colspan=6|Ścieżka ligowa
Faza grupowa.
Losowanie odbyło się 24 sierpnia w Monako. Do startu w fazie grupowej uprawnione są 32 drużyny (w tym 10 zwycięzców rundy play-off oraz zwycięzca Ligi Europy z poprzedniego sezonu). W trakcie losowania zespoły zostaną rozdzielone na 4 koszyki, według współczynnika UEFA, a następnie rozlosowane i podzielone na 8 grup po 4 drużyny każda. Do jednej grupy nie będą mogły trafić drużyny z tego samego koszyka i federacji oraz decyzją UEFA drużyny z Rosji i Ukrainy.
Wszystkie zespoły zagrają ze sobą dwukrotnie – po 2 najlepsze z każdej grupy awansują do fazy pucharowej, drużyny z 3. miejsc otrzymają prawo gry w 1/16 finału Ligi Europy UEFA.
Zasady ustalania kolejności w tabeli:
Faza pucharowa.
Do startu w fazie pucharowej uprawnionych jest 16 drużyn:
Do dalszych etapów turnieju przechodzą zwycięzcy poszczególnych dwumeczów.
Uwagi:
Zakwalifikowane drużyny.
Losowanie par 1/8 finału odbyło się 11 grudnia 2017 roku. Zwycięzcy poszczególnych grup w fazie grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/8 finału).
1/8 finału.
Losowanie par tej rundy odbyło się 11 grudnia 2017 roku. Pierwsze mecze zostały rozegrane 13 i 14 lutego oraz 20 i 21 lutego 2018, a rewanże 6 i 7 marca oraz 13 i 14 marca 2018.
Ćwierćfinały.
Od tej rundy drużyny rywalizujące ze sobą w parach losowane są niezależnie od kraju z którego pochodzą, a także grupy w której występowały. Losowanie par tej rundy odbyło się 16 marca 2018 roku. Pierwsze mecze zostały rozegrane 3 i 4 kwietnia, a rewanże 10 i 11 kwietnia 2018.
Półfinały.
Losowanie par tej rundy odbyło się 13 kwietnia 2018 roku. Pierwsze mecze zostały rozegrane 24 i 25 kwietnia, a rewanże 1 i 2 maja 2018.
Finał.
ZDOBYWCA LIGI MISTRZÓW 2017/2018
REAL MADRYT TRZYNASTY TYTUŁ 
Klasyfikacja strzelców.
"Nie wliczono bramek z kwalifikacji i play-off".
Źródło:

</doc>
<doc id="3844332" url="https://pl.wikipedia.org/wiki?curid=3844332" title="Gilbert de Lannoy">
Gilbert de Lannoy

Gilbert de Lannoy (ur. 1386, zm. 1462) – flamandzki podróżnik i dyplomata.
Życiorys.
Był synem Gilberta I de Lannoy i Katarzyny Molembais. Był uczestnikiem: wojny o Biskupstwo Liège, walk Armaniaków z Burgundczykami we Francji, Wielkiej wojny z zakonem krzyżackim (po stronie krzyżackiej), bitwy pod Azincourt. Następnie w służbie Filipa III Dobrego był wysyłany w misjach dyplomatycznych do Anglii (gdzie został 
ambasadorem Henryka V), krzyżaków, Polski, Wielkiego Księstwa Litewskiego , Wielkiego Księstwa Moskiewskiego. Był jednym z negocjatorów Traktatu w Troyes (1420). W 1421 roku został wysłany przez Henryka V Lancastera do Palestyny w celu podjęcia możliwości zorganizowania w przyszłości krucjaty, która miałaby na celu odbudowę Królestwa Jerozolimy. Z podróży napisał sprawozdanie ("Les Pelerinages de Surye et de Egipte", 1826). Swoje peregrynacje w regionie Europy Środkowej opisał w "Voyages et Ambassades" (1840). Około 1440 Lannoy napisał "L'Instrukcja de josne Prince".

</doc>
<doc id="3844333" url="https://pl.wikipedia.org/wiki?curid=3844333" title="Dedeckera eurekensis">
Dedeckera eurekensis

Dedeckera eurekensis Reveal &amp; J.T.Howell – gatunek rośliny z monotypowego rodzaju Dedeckera w obrębie rodziny rdestowatych ("Polygonaceae" Juss.). Występuje endemicznie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w zaroślach, na stokach oraz terenach skalistych. Występuje na wysokości od 1200 do 2200 m n.p.m. Kwitnie od czerwca do października. 
Ochrona.
"Dedeckera eurekensis" posiada status gatunku zagrożonego.

</doc>
<doc id="3844334" url="https://pl.wikipedia.org/wiki?curid=3844334" title="Janusz Kaźmierski">
Janusz Kaźmierski

Janusz Kaźmierski (ur. 21 października 1936 w Żninie, zm. 16 listopada 2016 w Bydgoszczy) – polski nauczyciel i publicysta.
Życiorys.
Urodził się w Żninie jako syn redaktora lokalnej gazety „Pałuczanin” – Edwina Kaźmierskiego. Pracował jako nauczyciel, ponadto był w latach 60. i 70. XX wieku korespondentem „Gazety Pomorskiej”, a następnie korespondentem „Expressu Bydgoskiego”. Był również członkiem redakcji „Żnińskich Zeszytów Historycznych”. Działał w Żnińskim Towarzystwie Kulturalnym oraz jako przewodnik w Polskim Towarzystwie Turystyczno-Krajoznawczym. Był odznaczony Krzyżem Kawalerskim Orderu Odrodzenia Polski. Zmarł 16 listopada 2016 i został pochowany na cmentarzu w rodzinnym Żninie.

</doc>
<doc id="3844335" url="https://pl.wikipedia.org/wiki?curid=3844335" title="Dedeckera">
Dedeckera



</doc>
<doc id="3844336" url="https://pl.wikipedia.org/wiki?curid=3844336" title="Dodecahema leptoceras">
Dodecahema leptoceras

Dodecahema leptoceras (A.Gray) Reveal &amp; C.B.Hardham – gatunek rośliny z monotypowego rodzaju Dodecahema w obrębie rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na terenach skalistych i piaszczystych. Występuje na wysokości do 700 m n.p.m. Kwitnie od maja do czerwca. 
Ochrona.
"Dodecahema leptoceras" posiada status gatunku krytycznie zagrożonego.

</doc>
<doc id="3844337" url="https://pl.wikipedia.org/wiki?curid=3844337" title="Dodecahema">
Dodecahema



</doc>
<doc id="3844338" url="https://pl.wikipedia.org/wiki?curid=3844338" title="Fallopia scandens">
Fallopia scandens

Fallopia scandens (L.) Holub – gatunek rośliny z rodziny rdestowatych ("Polygonaceae" Juss.). Występuje naturalnie w Kanadzie (w prowincjach Quebec, Ontario, Manitoba i Saskatchewan) oraz we wschodniej części Stanów Zjednoczonych. 
Biologia i ekologia.
Rośnie w zaroślach oraz na stokach. Występuje na wysokości do 1800 m n.p.m. Kwitnie od sierpnia do listopada.

</doc>
<doc id="3844339" url="https://pl.wikipedia.org/wiki?curid=3844339" title="Gilmania luteola">
Gilmania luteola

Gilmania luteola Coville – gatunek rośliny z monotypowego rodzaju Gilmania w obrębie rodziny rdestowatych ("Polygonaceae" Juss.). Występuje naturalnie w zachodniej części Stanów Zjednoczonych – w Kalifornii. 
Biologia i ekologia.
Rośnie na terenach skalistych i w zaroślach, na wysokości do 500 m n.p.m. Kwitnie od lutego do maja.

</doc>
<doc id="3844340" url="https://pl.wikipedia.org/wiki?curid=3844340" title="Goodmania luteola">
Goodmania luteola

Goodmania luteola (Parry) Reveal &amp; Ertter – gatunek rośliny z monotypowego rodzaju Goodmania w obrębie rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii oraz Nevadzie. 
Biologia i ekologia.
Rośnie w zaroślach, na murawach oraz terenach skalistych. Występuje na wysokości do 2200 m n.p.m. Kwitnie od kwietnia do sierpnia. 
Ochrona.
"Goodmania luteola" w Nevadzie posiada status gatunku krytycznie zagrożonego, natomiast w Kalifornii uważany jest za narażony.

</doc>
<doc id="3844341" url="https://pl.wikipedia.org/wiki?curid=3844341" title="Gilmania">
Gilmania



</doc>
<doc id="3844342" url="https://pl.wikipedia.org/wiki?curid=3844342" title="Marko Kilp">
Marko Kilp

Marko Kilp (ur. 1 listopada 1993 w Tallinnie) – estoński biegacz narciarski.
Kariera.
Po raz pierwszy na arenie międzynarodowej Estończyk pojawił się 14 lutego 2011 roku podczas zawodów "Olimpijskiego festiwalu młodzieży Europy" w czeskim Libercu, gdzie zajął 34. pozycję na dystansie 10 km stylem klasycznym.
W Pucharze Świata zadebiutował 21 stycznia 2012 roku w Otepää, plasując się na 57. miejscu w sprincie stylem klasycznym. Pierwsze pucharowe punkty zdobył 26 listopada 2016 w fińskiej Ruce, gdzie w sprincie stylem klasycznym zajmując 13. miejsce.

</doc>
<doc id="3844343" url="https://pl.wikipedia.org/wiki?curid=3844343" title="Goodmania">
Goodmania



</doc>
<doc id="3844344" url="https://pl.wikipedia.org/wiki?curid=3844344" title="Hexastylis rhombiformis">
Hexastylis rhombiformis



</doc>
<doc id="3844345" url="https://pl.wikipedia.org/wiki?curid=3844345" title="Hollisteria lanata">
Hollisteria lanata

Hollisteria lanata S. Watson – gatunek rośliny z monotypowego rodzaju Hollisteria w obrębie rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w zaroślach oraz na terenach skalistych i piaszczystych. Występuje na wysokości do 1000 m n.p.m. Kwitnie od maja do lipca.

</doc>
<doc id="3844346" url="https://pl.wikipedia.org/wiki?curid=3844346" title="Hollisteria">
Hollisteria



</doc>
<doc id="3844347" url="https://pl.wikipedia.org/wiki?curid=3844347" title="Holocarpha">
Holocarpha

Holocarpha Greene – rodzaj roślin z rodziny astrowatych ("Compositae" Gis.). Według "The Plant List" w obrębie tego rodzaju znajdują się 4 gatunki. Występuje naturalnie w Kalifornii. Gatunkiem typowym jest "H. macradenia" (DC.) Greene. 

</doc>
<doc id="3844348" url="https://pl.wikipedia.org/wiki?curid=3844348" title="Szymanek">
Szymanek

Szymanek – polskie nazwisko. Na początku lat 90. XX wieku w Polsce nosiło je 5382 osoby. Według rejestru PESEL obecnie jest 2947 kobiet oraz 2902 mężczyzn, którzy legitymują się tym nazwiskiem. Pochodzi od imienia Szymon, które jest polską odmianą hebrajskiego imienia "Simon/Simeon" (hebr. שִׁמְעוֹן; znaczyło pierwotnie "Bóg wysłuchał"). W Polsce nazwisko to zostało odnotowane już w 1313 roku.

</doc>
<doc id="3844349" url="https://pl.wikipedia.org/wiki?curid=3844349" title="Koenigia islandica">
Koenigia islandica

Koenigia islandica L. – gatunek rośliny z rodziny rdestowatych ("Polygonaceae" Juss.). Występuje naturalnie w strefie subarktycznej i alpejskiej głównie półkuli północnej. Ponieważ występuje także na południowych krańcach Ameryki Południowej należy do nielicznych gatunków bipolarnych (spotykanych w strefie okołobiegunowej obu półkul) i jest jednym z bardzo nielicznych na tych obszarach gatunków jednorocznych. 
Rozmieszczenie geograficzne.
Rośnie naturalnie w strefie subarktycznej i alpejskiej, głównie półkuli północnej – na półkuli południowej występuje tylko w południowych częściach Chile i Argentyny. Spotykany jest w Stanach Zjednoczonych, Kanadzie, na Grenlandii, Islandii, Półwyspie Fennoskandzkim, Syberii, w Chinach, Nepalu oraz północnych Indiach. W Stanach Zjednoczonych rośnie na Alasce, w Montanie, Utah, Kolorado oraz Wyoming. 
Biologia i ekologia.
Rośnie na wilgotnych terenach skalistych. Występuje na wysokości do 5000 m n.p.m. Kwitnie od czerwca do sierpnia.

</doc>
<doc id="3844359" url="https://pl.wikipedia.org/wiki?curid=3844359" title="Werticilioza">
Werticilioza

Werticilioza – choroba wywołana przez grzyby z rodzaju "Verticillium". Głównymi wywołującymi ją patogenami są gatunki "Verticillium albo-atrum", "Verticillium dahliae" i "Verticillium tricorpus".
Typowym objawem werticiliozy jest gwałtowne więdnięcie liści. Najpierw na liściach pojawiają się pomiędzy ich nerwami żółte, a potem brunatne przebarwienia. Rośliny tracą turgor, więdną i zamierają. U niektórych roślin przebiega to w odmienny sposób, na przykład jesiony zrzucają zielone liście bez wcześniejszych oznak więdnięcia. Wiązki przewodzące (cewki i naczynia) porażonych roślin, zwłaszcza w korzeniach i dolnej części łodyg, mają nietypową, brunatną lub czerwonawą barwę (jest to widoczne na przekrojonym pędzie). Przy dużej wilgotności powietrza można na nich dostrzec biały nalot grzybni. Pod mikroskopem składa się on z konidioforów z zarodnikami konidialnymi. Grzybnia patogenów rozwija się w naczyniach i cewkach i zatyka je swoją masą, co uniemożliwia przewodzenie wody z solami mineralnymi i powoduje więdnięcie i obumarcie roślin.
Gatunki "Verticillium" atakują ponad 60 rodzajów różnych roślin, zarówno zdrewniałych, jak i zielnych. U roślin uprawnych wywołują wiele chorób. Większość z nich opisywana jest pod ogólną nazwą jako werticilioza, niektórym jednak nadano odrębne, własne nazwy:
Patogeny zimują w glebie w postaci grzybni przetrwalnikowej na korzeniach porażonych roślin, wytwarzają także mikrosklerocja będące przetrwalnikami i chlamydospory. W glebie mogą przetrwać przez wiele lat. Infekują rośliny przez włośniki i rany, a rośliny zielne nawet przez nieuszkodzoną tkankę okrywającą. Infekcja następuje głównie w podziemnej oraz przyziemnej części rośliny. Choroba z jednej rośliny może przenosić się na drugą przez stykające się korzenie.
Werticilioza to groźna choroba, której zasadniczo nie da się leczyć, można tylko jej zapobiegać. U drzew zdarzają się przypadki samoistnego wyleczenia. Jest to możliwe dlatego, że grzyb ma ograniczone możliwości przerastania między kolejnymi warstwami słojów przyrostów rocznych. Ogólne zasady zapobiegania werticiliozie to:

</doc>
<doc id="3844362" url="https://pl.wikipedia.org/wiki?curid=3844362" title="Kaiser-Wilhelm-Nationaldenkmal">
Kaiser-Wilhelm-Nationaldenkmal

Kaiser-Wilhelm-Nationaldenkmal (pol. „Narodowy Pomnik Cesarza Wilhelma I”) – nieistniejący obecnie pomnik, niegdyś znajdujący się w Berlinie, w dzielnicy Mitte, na Wyspie Muzeów. Był on poświęcony Wilhelmowi I, pierwszemu władcy Cesarstwa Niemieckiego. Stał przed zamkiem berlińskim od 1897 roku do lat 1949-1950, kiedy to został wraz z nim rozebrany z polecenia władz NRD.
Okoliczności powstania i budowa.
Niedługo po śmierci cesarza Wilhelma I w 1888 roku (Roku Trzech Cesarzy) pojawił się pomysł, aby upamiętnić uchodzącego za odnowiciela Cesarstwa Niemieckiego monarchę godnym pomnikiem. Wnuk zmarłego władcy, cesarz Wilhelm II zaangażował się w tę ideę, wzywając jesienią tego roku wielu artystów i uczonych (m.in. Reinholda Begasa i Heinricha von Treitschkego) do wstępnego doradztwa. 30 stycznia 1889 roku zainaugurowany został otwarty konkurs na projekt pomnika, na którego organizację Reichstag podczas posiedzenia w dniu 23 grudnia 1888 roku przeznaczył kwotę 10 tysięcy marek. Pierwszą nagrodę w konkursie, na który wpłynęło w sumie 147 prac przyznano architektowi Brunonowi Schmitzowi, będącego autorem projektu o nazwie "Kaiserforum". Decyzją Reichstagu z 2 lipca 1890 roku, 1 kwietnia następnego roku zorganizowano drugi konkurs, w którym uczestnictwo zostało ograniczone do zdobywców trzech pierwszych miejsc w pierwszym konkursie. Na rozkaz cesarza udział w konkursie umożliwiono także Reinholdowi Begasowi, pomimo iż nie był on jednym z laureatów poprzedniego konkursu. 
Przy ocenie konkursowych prac szczególną rolę odgrywała lokalizacja monumentu. Wilhelm II od początku forsował koncepcję umiejscowienia budowli na obszarze Schlossfreiheit, położonym pomiędzy zachodnią fasadą zamku berlińskiego, a kanałem Sprewy, na którym wznosił się szereg kamienic. Reinhold Begas dzięki współpracy z nadwornym architektem władcy, Ernstem von Ihnem jako jedyny spośród uczestników konkursu uwzględnił w swym projekcie ten warunek - pozostali jako najbardziej odpowiednią lokalizację dla pomnika wskazywali miejsce przed Bramą Brandenburską. Projekt Begasa cieszył się aprobatą cesarza, toteż władca w grudniu 1892 roku ostatecznie zlecił architektowi budowę pomnika.
Do stworzenia rzeźb, wchodzących w skład zaprojektowanego pomnika Begas zaangażował artystów, wśród których znajdowali się także jego uczniowie: Wernera Begasa (swojego syna), Carla Hansa Bernewitza, Ludwiga Cauera, Reinholda Felderhoffa, Augusta Gaula i Augusta Krausa. Część architektoniczna pomnikowego założenia została opracowana przez Gustava Halmhubera, współpracownika Begasa, który pomógł mu przeforsować projekt u cesarza.
Realizację projektu rozpoczęto 7 listopada 1893 roku od wykonania ogromnej konnej statuy, której model ukończono 1 stycznia 1895 roku. W 1894 roku rozpoczęto wyburzanie kamienic, które stały na wyznaczonym dla pomnika terenie, z kolei 18 sierpnia 1895 roku, w 25. rocznicę bitwy pod Gravelotte, wmurowano kamień węgielny pod budowę pomnika. Odsłonięcie ukończonego monumentu odbyło się w dniu 100. rocznicy urodzin Wilhelma I, 22 marca 1897 roku. Budowa pomnika kosztowała 4 miliony marek. Z tego względu, a także przez swą formę i monumentalizm pomnik wzbudzał wiele kontrowersji. Określano go mianem "Wilhelm im Zoo" (pol. „Wilhelm w zoo”) oraz "Wilhelm in der Löwengrube" (pol. „Wilhelm w jamie lwów”). Jednak oprócz upamiętnienia zmarłego cesarza, był również jedynym pomnikiem narodowym w Berlinie, a także wyrazem jedności narodu niemieckiego po założeniu cesarstwa w 1871 roku.
Opis.
Głównym punktem kompleksu był wysoki na 22 m pomnik z mierzącym 9 m wysokości, wykonanym z brązu posągiem siedzącego na koniu cesarza Wilhelma I, który ubrany był w mundur generalski z narzuconym na niego płaszczem z szerokim kołnierzem, zaś na głowie miał hełm. Władca w lewej ręce trzymał wodze konia, zaś prawą miał opartą na udzie. Wygląd konia z posągu oparty został na wyglądzie ulubionego wierzchowca cesarza o imieniu Hippokrates. Obok konia z siedzącym na nim władcą, po lewej stronie stała rzeźba kobiety, będącej żeńskim wyobrażeniem geniusza pokoju. Kobieta ta była ubrana w lekką szatę, a jej głowę ozdabiał wieniec laurowy. W lewej ręce trzymała gałązkę palmową, z kolei jej wyrażająca podziw twarz skierowana była w stronę władcy. Całość stała na mającym 13 m wysokości cokole o prostokątnym przekroju i była położona na osi głównego portalu wejściowego ("Eosanderportal") zamku berlińskiego.
W rogach cokołu były umieszczone rzeźby Wiktorii, z których każda stała na kuli. Na frontowej stronie cokołu widniał napis: "Wilhelm der Große, Deutscher Kaiser, König von Preußen 1861–1888" (pol. „Wilhelm Wielki, cesarz niemiecki, król Prus w latach 1861–1888”), z kolei na tylnej stronie było napisane: "Aus Dankbarkeit und treuer Liebe das Deutsche Volk" (pol. „Z wdzięczności i prawdziwej miłości narodu niemieckiego”). Cokół spoczywał na owalnej, granitowej podstawie ze schodami, na których znajdowały się: od strony północnej duża rzeźba uosabiająca wojnę (ukazana w hełmie i zbroi, a także z mieczem), a od strony południowej podobnych rozmiarów rzeźba stanowiąca personifikację pokoju (ukazana jako młodzieniec trzymający kłosy i owoce) – obydwie autorstwa Reinholda Begasa. Z kolei na czterech granitowych platformach, wystających ponad poziom schodów i odchodzących od narożników cokołu były umiejscowione kompozycje, przedstawiające lwy, które spoczywały na trofeach takich jak bronie i sztandary. Za wzór do wykonania rzeźb lwów, z których dwa były ukazane jako drzemiące (ich twórcą był August Gaul), a kolejne dwa jako ryczące (autorstwa Augusta Krausa) posłużył sprowadzony z Transwalu lew, znajdujący się w posiadaniu Berlińskiego Ogrodu Zoologicznego.
Pomnik z cokołem i podstawą otaczała z trzech stron monumentalna, mająca 12 m wysokości nad poziomem ulicy kolumnada, nawiązującą architekturą do portalu głównego zamku berlińskiego i składającą się z dwóch rzędów kolumn wykonanych z piaskowca w porządku jońskim i zamkniętą na końcach przez pawilony. Powierzchnię między pomnikiem, a kolumnadą oraz wnętrze samej kolumnady pokrywały wykonane z elementów w kolorach kości słoniowej i czarnym mozaiki, przedstawiające herby wszystkich państw niemieckich. Na gzymsie wieńczącym kolumnadę od strony zamku berlińskiego znajdowały się cztery grupy rzeźb, które symbolizowały Królestwa: Prus (autorstwa Petera Breuera), Bawarii (autorstwa Augusta Gaula), Saksonii (autorstwa Augusta Krausa) i Wirtembergii (autorstwa Petera Breuera). Natomiast na gzymsie od strony kanału Sprewy były umiejscowione kolejne cztery grupy rzeźb symbolizujących: handel i żeglugę (autorstwa Ludwiga Cauera), rolnictwo i przemysł (autorstwa Ludwiga Cauera), sztukę (autorstwa Karla Begasa) i naukę (autorstwa Hermanna Hiddinga). Na pawilonach zamykających z obydwu stron kolumnadę znajdowały się wykonane z brązu kwadrygi. Kwadryga na pawilonie położonym po południowej stronie pomnika, wykonana przez Carla Hansa Bernewitza symbolizowała Bawarię, z kolei kwadryga na pawilonie znajdującym się po północnej stronie, stworzona przez Johannesa Götza symbolizowała Prusy.
Cały kompleks pomnikowy stał na dużej, wysuniętej w obręb kanału Sprewy podstawie, wykonanej z polerowanego czerwonego granitu, sprowadzonego ze Szwecji. Podstawa ta zawierała podziemne pomieszczenia i była znacznie podwyższona w stosunku do poziomu ulicy, co sprzyjało obchodom różnych uroczystości państwowych.
Dalsze losy.
Podczas rewolucji listopadowej w 1918 roku pomnik został poważnie uszkodzony. Władze Republiki Weimarskiej podjęły decyzję o zachowaniu monumentu, po czym niedługo później poddały go renowacji. II wojnę światową pomnik przetrwał bez większych zniszczeń, jednak w grudniu 1949 roku w ramach prowadzonej przez rządzącą NRD partię SED akcji unicestwiania zabytków niezgodnych z politycznym punktem widzenia państwa socjalistycznego rozpoczęto demontaż pomnika, trwający do grudnia następnego roku, w którym ponadto przeprowadzono rozbiórkę zamku berlińskiego. Zachowano tylko granitową podstawę, na której mieścił się kompleks. W późniejszych latach podstawa ta została pokryta asfaltem i stała się częścią placu przed wybudowanym w latach 1973–1976 Pałacem Republiki. Wśród ludzi nie mających wiedzy o niegdysiejszym istnieniu pomnika upowszechniło się przekonanie, iż jego zachowana podstawa została zbudowana jako trybuna dla polityków partii SED, z której obserwowali odbywające się przed Pałacem Republiki parady wojskowe - w rzeczywistości na Schloßplatz miała miejsce tylko jedna parada, podczas otwarcia Pałacu. Oprócz podstawy przetrwały jeszcze cztery rzeźby lwów, które w 1964 roku zostały umieszczone przed nowo wybudowanym budynkiem Alfred-Brehm-Haus w berlińskim zoo (Tierparku), a także rzeźba orła, która w 1949 roku trafiła do Märkisches Museum, zaś 10 lat później została umieszczona na dziedzińcu muzeum.
Stan współczesny.
Po zjednoczeniu Niemiec toczono dyskusje na temat przyszłości Pałacu Republiki (w latach 2006-2008 został rozebrany), ewentualnej odbudowy zamku berlińskiego (rozpoczęła się w 2013 roku), a także zagospodarowania obszaru Schlossfreiheit i zachowanej podstawy Kaiser-Wilhelm-Nationaldenkmal. W ich trakcie pojawił się pomysł, aby w podziemnych pomieszczeniach podstawy urządzić winnicę lub restaurację. W 1998 roku Jürgen Engert, Lothar de Maizière, Florian Mausbach i Günter Nooke założyli inicjatywę "Denkmal Deutsche Einheit" (pol. „Pomnik Jedności Niemieckiej”), której celem było zbudowanie w centralnym miejscu Berlina pomnika „ku pamięci pokojowej rewolucji z 1989 roku i uzyskania jedności państwowej Niemiec”. 13 maja 1998 roku założyciele inicjatywy wezwali w liście otwartym rząd federalny, Bundestag, Bundesrat i Senat Berlina do wzniesienia "Freiheits- und Einheitsdenkmal" (pol. „Pomnik Wolności i Jedności”) z okazji 10. rocznicy pokojowej rewolucji, wskazując jako lokalizację podstawę Kaiser-Wilhelm-Nationaldenkmal. W 2000 roku zbudowania „pomnika pokojowej rewolucji z 1989 roku i jedności niemieckiej” na podstawie Narodowego Pomnika Cesarza Wilhelma I zażądało od rządu federalnego około 100 deputowanych Bundestagu. Rok później 177 deputowanych niemieckiego parlamentu złożyło wniosek o budowę na zachowanej podstawie Kaiser-Wilhelm-Nationaldenkmal „pomnika narodowego” (niem. "Nationaldenkmal"), jednakże większość parlamentarna odrzuciła ten wniosek, a przeciwko budowie tego typu pomników była nawet Komisja Kultury Bundestagu (niem. "Kulturausschuss des Bundestages"). Nie pojawił się natomiast żaden pomysł odbudowy berlińskiego pomnika Wilhelma I, jak to miało miejsce w 1993 roku w przypadku pomnika Deutsches Eck w Koblencji.
7 listopada 2007 roku Bundestag podjął decyzję o wybudowaniu Pomnika Wolności i Jedności. W kwietniu 2009 roku zorganizowano pierwszy konkurs na projekt pomnika, który miał być gotowy na 20. rocznicę upadku Muru Berlińskiego, jednak z powodu „skromności artystycznej” nadesłanych projektów konkurs został przerwany. W 2011 roku przeprowadzono drugi konkurs, w którym spośród 28 nadesłanych prac wybrano projekt autorstwa berlińskiej choreograf Sashy Waltz oraz pochodzącego ze Stuttgartu architekta Johannesa Milli. Budowę pomnika, nazywanego ze względu na jego formy architektoniczne "Wippe" (pol. „Huśtawka”) lub "Einheitswippe" (pol. „Huśtawka jedności”) wstępnie zaplanowano na 2013 rok. W kwietniu 2016 roku niemiecki rząd zrezygnował z budowy Pomnika Wolności i Jedności, z kolei w listopadzie 2016 roku Komisja Budżetowa Bundestagu (niem. "Haushaltsausschuss des Bundestages") zdecydowała o przyznaniu 18,5 miliona euro dotacji na rekonstrukcję kolumnady Kaiser-Wilhelm-Nationaldenkmal. 
W czerwcu 2017 roku Bundestag głosami wszystkich partii politycznych z wyjątkiem Lewicy zatwierdził budowę Pomnika Wolności i Jedności na zachowanej podstawie monumentu Wilhelma I. Budowa pomnika, której koszty oszacowano na 15 milionów euro nie cieszy się dużym poparciem społecznym. Zgodnie z przeprowadzonym na przełomie kwietnia i maja 2017 roku przez firmę Infratest Dimap na zlecenie stowarzyszenia "Berliner Schloss" sondażem 58% mieszkańców Berlina (43% w ogólnokrajowej wersji sondażu) popiera rekonstrukcję kolumnady pomnika Wilhelma I, z kolei pomysł budowy Pomnika Wolności i Jedności ma zaledwie 18% zwolenników wśród berlińczyków (16% w skali ogólnokrajowej). 
Otwarcie ukończonego Freiheits- und Einheitsdenkmal pierwotnie planowano na 9 listopada 2019 roku, kiedy wypadała 30. rocznica upadku Muru Berlińskiego, jednak rozpoczęcie budowy monumentu nie mogło odpowiednio wcześniej dojść do skutku m.in. z powodu objętych ochroną konserwatorską mozaik pokrywających posadzkę podstawy (w latach 2014-2017 zostały one odsłonięte i oczyszczone, a następnie zdemontowane i umieszczone w magazynie poza Berlinem), zbyt późne przeznaczenie środków finansowych na inwestycję (Bundestag na ten cel przeznaczył wynoszące 17 milionów euro środki w 2018 roku), a także ochronę nietoperzy z podrzędu microchiroptera, które żyły wewnątrz podstawy Kaiser-Wilhelm-Nationaldenkmal i które zdaniem specjalistów zajmujących się ochroną zwierząt i przyrody zaczęły sen zimowy w momencie ostatecznie zaplanowanego na listopad 2019 roku terminu zapoczątkowania prac budowlanych. Realizacja pomnika była przedmiotem wieloletnich starań wywodzącej się z CDU minister kultury Moniki Grütters.
19 maja 2020 roku oficjalnie rozpoczęła się budowa Pomnika Wolności i Jedności na podstawie pomnika Wilhelma I. Pomnik ten ma mieć wymiary 50 x 18 m i zgodnie z informacjami przekazanymi do mediów przez biuro minister kultury Moniki Grütters, do jego wzniesienia konieczna będzie znaczna ingerencja we wpisaną do rejestru zabytków podstawę Kaiser-Wilhelm-Nationaldenkmal. W ramach niej w strukturę niedawno odrestaurowanej za 5,6 miliona euro podstawy ma zostać wbitych 7 pali o długości 40 m i średnicy wynoszącej w obszarze wewnętrznych sklepień podstawy 1,20 m, a następnie na nich ma być umieszczona płyta, mająca stanowić bazę Freiheits- und Einheitsdenkmal. Według podległego Senatowi Berlina Zarządu do spraw Kultury (niem. "Senatsverwaltung für Kultur") prace związane z fundamentowaniem Pomnika Wolności i Jedności mają dotyczyć „około jednej czwartej historycznych sklepień”. Nie jest przy tym planowane przywrócenie na posadzkę podstawy pomnika Wilhelma I historycznych mozaik. Realizacji inwestycji stanowczo sprzeciwia się Stowarzyszenie Berlińskiego Centrum Historycznego (niem. "Vereins Berliner Historische Mitte"), które pod koniec lipca 2020 roku niedaleko ówcześnie już objętej zaawansowanymi pracami budowlanymi podstawy Narodowego Pomnika Cesarza Wilhelma I zorganizowało protest w sprawie wstrzymania tych prac.

</doc>
<doc id="3844368" url="https://pl.wikipedia.org/wiki?curid=3844368" title="Stanisław Trebunia-Tutka">
Stanisław Trebunia-Tutka

Stanisław Trebunia-Tutka (ur. 7 czerwca 1947, zm. 18 listopada 2016) – polski zawodnik i trener narciarski, działacz sportowy.
Był narciarzem i piłkarzem. Jako zawodnik od 1959 związany był z LKS Poroniec Poronin, będąc między innymi medalistą mistrzostwo Polski seniorów w kombinacji norweskiej z 1963. Powołany był również do polskiej kadry na X Zimowe Igrzyska Olimpijskie w Grenoble, na które jednak nie pojechał i wkrótce zakończył karierę zawodniczą. Był wieloletnim trenerem skoków narciarskich i kombinacji norweskiej w LKS Poroniec Poronin. Wśród jego wychowanków był między innymi Kamil Stoch, którego szkoleniowcem był w latach 2001–2009. Stworzył również w rodzinnym Białym Dunajcu klub sportowy LKS Biali Biały Dunajec, którego był prezesem. Był także radnym gminy Biały Dunajec (w latach 2000–2010, nie uzyskał następnie reelekcji; reprezentował Jedność Tatrzańską).

</doc>
<doc id="3844370" url="https://pl.wikipedia.org/wiki?curid=3844370" title="Sancey">
Sancey

Sancey – gmina we Francji, w regionie Burgundia-Franche-Comté, w departamencie Doubs. Została utworzona 1 stycznia 2016 roku z połączenia dwóch wcześniejszych gmin: Sancey-le-Grand oraz Sancey-le-Long. Siedzibą gminy została miejscowość Sancey-le-Grand. W 2013 roku populacja wyżej wymienionych gmin wynosiła 1275 mieszkańców.

</doc>
<doc id="3844382" url="https://pl.wikipedia.org/wiki?curid=3844382" title="Ono no Komachi">
Ono no Komachi

 – japońska poetka, tworząca w okresie Heian. Zaliczana do Trzydziestu Sześciu Mistrzyń Poezji i do Sześciu Mistrzów Poezji.
Brak jest niemal jakichkolwiek pewnych informacji o życiu Ono no Komachi. Wiadomo, że była aktywna na dworze cesarskim w połowie IX wieku, oraz że była córką Yoshisady, władcy prowincji Dewa. Z uwagi na swą sławę i wielką urodę Ono no Komachi stała się bohaterką legend i sztuk teatru nō.
Osiemnaście utworów jej autorstwa opublikowanych zostało w "Kokin wakashū".
Pamięć o Ono no Komachi jest kultywowana w świątyni Zuishin-in w Kioto .

</doc>
<doc id="3844384" url="https://pl.wikipedia.org/wiki?curid=3844384" title="Elana (Toruń)">
Elana (Toruń)

Elana (Boryszew Spółka Akcyjna Oddział Elana w Toruniu) – jedyny polski producent włókien poliestrowych.
W latach 70. i 80. XX wieku „Elana” obok „Merinotexu” była sztandarowym zakładem Torunia.
Lokalizacja.
Zakład znajduje się w północno-wschodniej części Torunia, w dzielnicy Katarzynka. Wejście na teren kompleksu zakładowego znajduje się przy ulicy Skłodowskiej-Curie 73.
Historia.
Lata 1961–2004.
Budowę zakładu rozpoczęto w 1961 roku, a uruchomienie produkcji nastąpiło w 1963 roku. Zakład ten został zaprojektowany przez Warszawskie Biuro Projektów Budownictwa Przemysłowego, a proces technologiczny był oparty na licencji angielskiej. Warto podkreślić, że budynki zakładu odznaczały się lekką i nowoczesną architekturą i należały do najładniejszych tego typu obiektów w Europie.
Równocześnie z budową zakładu rozpoczęto budowę osiedla mieszkaniowego dla jego pracowników, przedszkola, przychodni lekarskiej, a w latach późniejszych także basenu pływackiego. W latach 1973–1974 poprowadzono w kierunku „Elany” linię tramwajową.
W 1993 roku zakład przekształcił się w jednoosobową spółkę skarbu państwa.
W 2001 roku nowymi akcjonariuszami „Elany” zostały Zakłady Chemiczne i Tworzyw Sztucznych Boryszew oraz Huta Oława.
Po 2004.
Od 2004 roku jedynym właścicielem „Elany” jest firma Boryszew, którego toruński zakład stał się oddziałem.
W budynkach, w których firma nie prowadzi już działalności produkcyjnej, swoją siedzibę znalazło 300 podmiotów gospodarczych różnego typu.
W 2014 roku miasto przejęło kilka ważnych dróg na terenie zakładu, m.in. obecną ulicę Szymańskiego, co ma na celu skomunikowanie tego terenu z miastem, a tym samym ewentualne przyciągnięcie inwestorów, którzy chcieliby zacząć działać na terenie „Elany”.
Produkcja.
W 1963 roku w zakładzie uruchomiono produkcję włókna sztucznego ciętego, a od 1967 roku produkcję włókna ciągłego, jedwabnego. Na początku lat 70. XX w. „Elana” produkowała włókno cięte typu bawełnianego, wełnianego i taśmę konwertowaną w ilości 11 500 ton rocznie.
Stan obecny.
Obecnie „Elana” oferuje włókna przetwarzane na przędze w wełniarskim systemie półczesankowym i czesankowym, włókna przeznaczone na włókniny, formowane metodą chemiczną, termiczną czy igłowania oraz włókna przetwarzane na materiał wypełniający do produkcji kołder, poduszek, śpiworów i zabawek.
Zatrudnienie.
Szczyt zatrudnienia w zakładzie przypadał na koniec lat 70. XX wieku, kiedy to zatrudniał on ponad 7 tys. osób.

</doc>
<doc id="3844394" url="https://pl.wikipedia.org/wiki?curid=3844394" title="Antoni Klawiter">
Antoni Klawiter

Antoni Leopold Klawiter (ur. 12 listopada 1836 w Chojnicach, zm. 30 września 1913 w Mikado) – duchowny związany pracą duszpasterską z Polonią w Stanach Zjednoczonych Ameryki i Kanadzie. Na przełomie XIX i XX wieku organizator wielu parafii dla Polaków osiedlających się w Ameryce Północnej.
W latach 1859-1895 ksiądz rzymskokatolicki. W latach 1859-1873 prezbiter w diecezji kujawsko-kaliskiej. Od 1873 roku na emigracji w Stanach Zjednoczonych Ameryki gdzie służył duszpastersko w różnych archidiecezjach i diecezjach rzymskokatolickich. W 1895 roku po ekskomunice nałożonej przez biskupa Buffalo jeden z pierwszych niezależnych prezbiterów polskokatolickich w USA; w latach 1897-1913 duchowny Polskiego Kościoła Reformowanego, Diecezji Starokatolickiej w Stanach Zjednoczonych Ameryki, a następnie Polskiego Narodowego Kościoła Katolickiego.

</doc>
<doc id="3844401" url="https://pl.wikipedia.org/wiki?curid=3844401" title="Myślina (ujednoznacznienie)">
Myślina (ujednoznacznienie)



</doc>
<doc id="3844408" url="https://pl.wikipedia.org/wiki?curid=3844408" title="Shikishi">
Shikishi

 – japońska poetka, tworząca na przełomie okresów Heian i Kamakura. Zaliczana do Trzydziestu Sześciu Mistrzyń Poezji.
Trzecia córka cesarza Go-Shirakawa. W dzieciństwie przez dziesięć lat służyła jako kapłanka shintō w chramie Kamo w Kioto. Około 1190 została mniszką buddyjską i przybrała imię Shōnyohō. Poezji uczyła się pod okiem Fujiwary no Shunzei.
Sto pięćdziesiąt cztery utwory jej autorstwa opublikowane zostały w cesarskich antologiach poezji.

</doc>
<doc id="3844409" url="https://pl.wikipedia.org/wiki?curid=3844409" title="Crystal Langhorne">
Crystal Langhorne

Crystal Allison Langhorne (ur. 27 października 1986 w Nowym Jorku) – amerykańska koszykarka występująca na pozycji skrzydłowej.
27 lutego 2019 przedłużyła umowę z Seattle Storm. 27 sierpnia zawarła kontrakt z australijskim Adelaide Link Lightning.
9 lutego 2021 ogłosiła zakończenie kariery w WNBA.

</doc>
<doc id="3844411" url="https://pl.wikipedia.org/wiki?curid=3844411" title="Bitwa pod Spring Hill">
Bitwa pod Spring Hill

Bitwa pod Spring Hill – jedna z bitew, która odbyła się podczas wojny secesyjnej, w kampanii Franklin-Nashville. Została stoczona 29 listopada 1864 roku w Spring Hill w Tennessee. Konfederacką Armią Tennessee, w liczbie 12 000 żołnierzy, dowodził generał John Bell Hood, siłami Unii, w liczbie 7 000 żołnierzy, dowodził generał dywizji John Schofield. Bitwa rozpoczęła się atakiem kawalerii Forresta na IV Korpus o 11:30. Potyczka zakończyła się zwycięstwem Unii.

</doc>
<doc id="3844419" url="https://pl.wikipedia.org/wiki?curid=3844419" title="Motocyklowe Grand Prix Vitesse du Mans">
Motocyklowe Grand Prix Vitesse du Mans

Motocyklowe Grand Prix Vitesse du Mans – eliminacja Motocyklowych mistrzostw świata rozegrana tylko w sezonie 1991, kiedy to zastąpiła GP Brazylii. Wyścig odbył się na torze Bugatti w Le Mans.

</doc>
<doc id="3844421" url="https://pl.wikipedia.org/wiki?curid=3844421" title="LRASM">
LRASM



</doc>
<doc id="3844428" url="https://pl.wikipedia.org/wiki?curid=3844428" title="Verticillium">
Verticillium

Verticillium Nees – rodzaj workowców z klasy "Sordariomycetes". Obejmuje występujące w glebie saprotrofy i pasożyty. Niektóre z nich wywołują choroby zwane werticiliozami. Są to bardzo groźne choroby powodujące obumarcie rośliny. Ważniejsze z nich to: werticilioza drzew i krzewów owocowych, werticilioza drzew liściastych, werticilioza truskawki, werticilioza ziemniaka.
Morfologia.
Grzyby mikroskopijne. Ich konidiofory wyrastają bezpośrednio z podłoża. Są bezbarwne, wydłużone i rozgałęzione, zazwyczaj tworzą jeden lub kilka okółków. Znajdujące się na ich szczycie komórki konidiotwórcze najczęściej szydłowate i zwężające się ku szczytowi, czasami flaszkowate i tworzą okółki na rozgałęzionych konidioforach. Zarodniki konidialne bezbarwne, zazwyczaj jednokomórkowe, ale czasami dwukomórkowe, o kształcie od elipsoidalnego do niemal cylindrycznego i gładkiej powierzchni. Na komórce konidiotwórczej występują pojedynczo, lub zlepione w główki. Tworzą bardzo drobne sklerocja zwane mikrosklerocjami, chlamydospory oraz grzybnię przetrwalnikową. Te struktury przetrwalnikowe odgrywają najważniejszą rolę przy mikroskopowym oznaczaniu gatunków. W glebie mogą przetrwać przez wiele lat.

</doc>
<doc id="3844438" url="https://pl.wikipedia.org/wiki?curid=3844438" title="Skraplanie hydrotermalne">
Skraplanie hydrotermalne

Skraplanie hydrotermalne (, HTL) – proces termicznej depolimeryzacji (TDP) w której w umiarkowanej temperaturze i pod wysokim ciśnieniem następuje przetworzenie mokrej biomasy na substancję podobną do ropy naftowej, tzw. oleju HTL. Uzyskany surowiec cechuje się dużą gęstością energii oraz mniejszą wartością opałową (33,8–36,9 MJ/kg), 5–20% masy to tlen i odnawialne substancje chemiczne.
Reakcja zwykle przebiega z udziałem katalizy homogenicznej lub heterogenicznej, w celu zwiększenia jakości oraz ilości produktu. Węgiel i wodór zawarty w materiale organicznym, takim jak biomasa, torf lub węgiel o niskiej wartości opałowej (węgiel brunatny) są przetwarzane termochemicznie w związki hydrofobowe o niskiej lepkości i wysokiej rozpuszczalności. W zależności od warunków przebiegu procesu, produkt może być wykorzystany jako paliwo napędowe dla silników o dużej mocy, jak silniki kolejowe i morskie lub być przetworzony na paliwo transportowe, takie jak olej napędowy, benzyna, czy paliwo lotnicze.
Historia.
Już w latach 20. XX wieku rozważano możliwość produkcji ropy przy użyciu gorącej wody i katalizatorów zasadowych. Był to wstęp do rozwoju późniejszych technologii HTL, które wzbudziły zainteresowanie badaczy – zwłaszcza podczas kryzysu naftowego w latach 70. XX wieku. W tamtym okresie (PERC) opracowało technologię wysokociśnieniowego (hydrotermalnego) skraplania i następnie zaprezentowało wykorzystującą ją instalację (o wydajności 100 kg/h) w w Albany w USA. W 1982 roku opracował w Holandii proces HTU. Inne organizacje również badały technologie hydrotermicznego skraplania biomasy: (Niemcy), (Dania), (Cincinnati, USA) oraz (Philadelphia, USA). Obecnie badaniem możliwości komercyjnego zastosowania technologii zajmują się takie firmy jak (Australia), (Turcja), (Dania i Kanada) oraz (Indie).
Reakcje chemiczne.
Podczas skraplania hydrotermalnego długie łańcuchy cząsteczek tworzących biomasę są rozrywane pod wpływem temperatury i następuje usuwanie tlenu w postaci (dehydratacja) oraz (dekarboksylacja). W rezultacie otrzymany zostaje olej HTL o wysokim stosunku wodoru do węgla. Uproszczone opisy reakcji dehydratacji i dekarboksylacji zostały opisane w literaturze.
Procesy.
Większość instalacji wykorzystującej hydrotermalne skraplanie wykorzystuje temperatury z zakresu 250–550 °C i ciśnienia 5–25 MPa oraz katalizatory w cyklu 20–60 minut. Istnieje możliwość wykorzystywania wyższych lub niższych temperatur w celu optymizacji wielkości uzysku produktów płynnych lub gazowych. Pod wpływem temperatury woda przechodzi w zależności od warunków w stan podkrytyczny lub nadkrytyczny i zachowuje się jak rozpuszczalnik, reagent i katalizator ułatwiający reakcję konwersji biomasy do oleju.
Przebieg reakcji przemiany biomasy do oleju popirolitycznego zależy od kilku zmiennych:
Surowiec.
Teoretycznie każdy rodzaj biomasy może zostać przetworzony na olej HTL w procesie skraplania hydrotermalnego, niezależnie od jego zawartości wody. Badano możliwość wykorzystania różnych rodzajów biomasy: od odpadów rolniczych i leśnych, osadów ściekowych, odpadów przemysłu spożywczego do intensywnie badanych w ostatnich latach niespożywczych rodzajów biomasy, takich jak np. glony. Zawartość celulozy, hemicelulozy, białek i ligniny może mieć wpływ na ilość i jakość uzyskanego produktu.
Temperatura i tempo ogrzewania.
Temperatura odgrywa zasadniczą rolę w przetwarzaniu biomasy na olej HTL, determinując depolimeryzację biomasy do oleju oraz repolimeryzację do osadów stałych. Podczas gdy optymalna temperatura przebiegu reakcji jest zależna od użytego surowca, to temperatura w zakresach powyżej optimum powoduje zwiększone wydzielanie osadów oraz tworzenie gazów, a poniżej redukuje intensywność depolimeryzacji i tym samym ilość produktu końcowego.
Analogicznie do temperatury, tempo ogrzewania ze względu na przewagę reakcji pobocznych w warunkach poza optimum, odgrywa decydująca rolę w produkcji poszczególnych faz. W warunkach zbyt niskiego tempa ogrzewania reakcje poboczne stają się dominujące, prowadząc do wydzielania osadów. Pomimo że proces produkcji płynnego oleju wymaga wysokiej temperatury i tempa ogrzewania, to istnieje ich wartość progowa, po której przekroczeniu następuje zahamowanie wytwarzania produktów płynnych, a w reakcjach pobocznych zaczynają dominować produkty gazowe.
Ciśnienie.
Ciśnienie (wraz z temperaturą) determinuje wytwarzanie stanu nad- lub podkrytycznego rozpuszczalników, kinetykę reakcji oraz ilość energii wymaganej do wytworzenia pożądanych produktów HTL (ropa, gaz, substancje chemiczne, osad, etc).
Czas reakcji.
Skraplanie hydrotermalne jest szybkim procesem o krótkim czasie reakcji depolimeryzacji, wynoszącym zwykle od 15 do 60 minut. Czas reakcji zależy od warunków w jakich jest przeprowadzana, takich jak użyty surowiec, stosunek rozpuszczalników i temperatura. Proces wymaga optymalizacji czasu reakcji w celu zapewnienia całkowitej depolimeryzacji, co zapobiega dalszemu zachodzeniu reakcji.
Katalizatory.
Woda pełni funkcje katalizatora reakcji, ale inne katalizatory mogą zostać dodane do reaktora w celu optymalizacji procesu. Do możliwych katalizatorów należą rozpuszczalne w wodzie związki nieorganiczne oraz sole, w tym KOH i , katalizatory zawierające metale przejściowe (Ni, Pd, Pt i Ru osadzone na nośniku zawierającym węgiel, krzem lub aluminium). Dodatek katalizatorów, dzięki przetwarzaniu białek, celulozy, hemicelulozy na olej, może prowadzić do zwiększenia produkcji o 20%. Zdolność katalitycznej konwersji biomateriałów innych niż tłuszcze i oleje do oleju ropo-podobnego zapewnia możliwość wykorzystania większego zakresu surowców.
Wpływ na środowisko.
Biopaliwa produkowane w procesie skraplania hydrotermalnego są neutralne dla klimatu, co oznacza że nie powodują emisji netto dwutlenku węgla. Materiały roślinne wykorzystane do produkcji biopaliwa wykorzystują do wzrostu proces fotosyntezy, wiążąc dwutlenek węgla z atmosfery. Spalanie biopaliw odbywa się z uwolnieniem dwutlenku węgla do atmosfery, ale jego ilość jest niemal całkowicie równoważona przez ilość dwutlenku węgla przyswojonego przez rośliny, w rezultacie generując emisje na poziomie 15–18 g /kWh wyprodukowanej energii. Wartość ta jest znacznie niższa, niż wielkość emisji generowanych przez technologie wykorzystujące spalanie paliw kopalnych, które generują emisje na poziomach: 955 g/kWh (węgiel), 813 g/kWh (ropa), 446 g/kWh (gaz ziemny). W ostatnich latach ogłosiła, że wskaźnik emisji dwutlenku węgla wytwarzanego przez nich paliwa "Hydrofaction" wynosi 15 eq/MJ, podczas gdy wartość tego wskaźnika dla oleju napędowego wynosi 93,55 eq/MJ.
Skraplanie hydrotermalne to czysty proces podczas którego nie powstają szkodliwe związki, takie jak amoniak, tlenki azotu czy siarki. Pierwiastki takie jak azot, siarka czy chlor są wiązane w nieszkodliwych produktach, jak i kwasy nieorganiczne, które mogą zostać zneutralizowane przy użyciu zasad.
Porównanie do pirolizy i innych technologii BtL.
Technologia HTL różni się od pirolizy tym, że może przetwarzać mokrą biomasę, a jej produktem jest olej HTL o średnio dwukrotnie gęstości energii, niż olej popirolityczny. Piroliza jest procesem podobnym do skraplania hydrotermalnego, ale w procesie pirolizy biomasa musi zostać przetworzona i wysuszona w celu zwiększenia ilości uzyskanego oleju. Obecność wody podczas pirolizy drastycznie zwiększa ciepło parowania materii organicznej, zwiększając ilość energii niezbędnej do rozkładu biomasy. Typowy proces pirolizy wymaga zawartości wody nie przekraczającej 40%, co powoduje konieczność wstępnej obróbki surowca, takiego jak np. trawy tropikalne, które zawierają 80–85% wody, a nawet dalej idących zabiegów wstępnych w przypadku gatunków wodnych, które mogą zawierać ponad 90% wody.
Olej HTL może zawierać do 80% ilości węgla zawartego w surowcu (po pojedynczym cyklu procesu) i może być dystrybuowany przy użyciu istniejącej infrastruktury wykorzystywanej w przemyśle petrochemicznym.

</doc>
<doc id="3844441" url="https://pl.wikipedia.org/wiki?curid=3844441" title="Ise (poetka)">
Ise (poetka)

 – japońska poetka, tworząca w okresie Heian. Zaliczana do Trzydziestu Sześciu Mistrzyń Poezji i Trzydziestu Sześciu Mistrzów Poezji. Znana także jako „Ise no go” (pol. „Dama Ise”) i „Ise miyasudokoro” (pol. „partnerka Ise”).
Pochodziła z północnej gałęzi rodu Fujiwara. Jej dziadek był założycielem świątyni buddyjskiej Hōkai-ji w Hino. Ojciec, Tsugukage Fujiwara (także Tsugikage Fujiwara), był gubernatorem prowincji Ise (od której prawdopodobnie pochodzi jej przydomek) i Yamato. Służyła na dworze cesarza Udy jako dama dworu cesarzowej Fujiwary no Onshi. Znana z licznych romansów dworskich, jej kochankami byli m.in. Tokihira Fujiwara, Sadafumi Taira, a także sam cesarz Uda. Po śmierci Onshi w 907 roku związała się z księciem Atsuyoshim, z którym miała córkę Nakatsukasę, także poetkę.
Jej utwory zostały ogłoszone m.in. w "Kokin wakashū" (w skrócie "Kokinshū", Zbiór poezji dawnej i współczesnej, 905) i "Shinkokin wakashū" (w skrócie "Shinkokinshū", Nowy zbiór poezji dawnej i współczesnej). W sumie w cesarskich antologiach poezji opublikowano 184 wierszy autorstwa Ise. Na polecenie cesarza Murakamiego utwory Ise zostały zebrane przez Nakatsukasę w kompilacji znanej jako "Ise shū". Tworzyła także poematy z przeznaczeniem na parawany "byōbu"; do naszych czasów zachowały się 72 "byōbu" z wierszami. Aktywnie uczestniczyła w konkursach poetyckich organizowanych na dworze cesarskim.

</doc>
<doc id="3844452" url="https://pl.wikipedia.org/wiki?curid=3844452" title="Precedencja polskich odznaczeń">
Precedencja polskich odznaczeń



</doc>
<doc id="3844465" url="https://pl.wikipedia.org/wiki?curid=3844465" title="Mikrosklerocjum">
Mikrosklerocjum



</doc>
<doc id="3844466" url="https://pl.wikipedia.org/wiki?curid=3844466" title="Davor Bernardić">
Davor Bernardić

Davor Bernardić (ur. 5 stycznia 1980 w Zagrzebiu) – chorwacki polityk, parlamentarzysta, w latach 2016–2020 przewodniczący Socjaldemokratycznej Partii Chorwacji.
Życiorys.
Ukończył studia z zakresu fizyki na Uniwersytecie w Zagrzebiu. Dołączył do Socjaldemokratycznej Partii Chorwacji, w latach 2008–2010 przewodniczył jej organizacji młodzieżowej Forum mladih SDP-a. W 2008 wszedł także w skład zarządu SDP, a w 2010 objął funkcję przewodniczącego struktur partii w Zagrzebiu. Zasiadał również w radzie miejskiej w Zagrzebiu.
W 2008 objął po raz pierwszy mandat posła do Zgromadzenia Chorwackiego. Ponownie wybierany na deputowanego w 2011, 2015 oraz 2016. W listopadzie 2016 został nowym przewodniczącym SDP, wygrywając w drugiej turze partyjnego głosowania z Rankiem Ostojiciem.
W 2020 był liderem koalicji wyborczej skupionej wokół socjaldemokratów, która w lipcu przegrała z rządzącą HDZ. Davor Bernardić utrzymał mandat deputowanego na kolejną kadencję. Dzień po wyborach z uwagi na słaby wynik swojej formacji ustąpił z funkcji przewodniczącego SDP. W 2021 został wykluczony z partii.

</doc>
<doc id="3844473" url="https://pl.wikipedia.org/wiki?curid=3844473" title="Mieczysław Poniewski">
Mieczysław Poniewski

Mieczysław Edward Poniewski (ur. 1943 w Kielcach) – polski inżynier mechanik, profesor nauk technicznych, w kadencjach 1993–1996 i 1996–1999 prorektor Politechniki Świętokrzyskiej.
Życiorys.
Absolwent I Liceum Ogólnokształcącego im. Stefana Żeromskiego w Kielcach (1961). W 1967 ukończył studia na Wydziale Mechanicznym Energetyki i Lotnictwa Politechniki Warszawskiej. Doktoryzował się tamże w 1975, natomiast stopień doktora habilitowanego uzyskał w 1989 na podstawie pracy pt. "Termodynamiczna analiza kryzysu wrzenia błonowego". Tytuł naukowy profesora nauk technicznych otrzymał 16 października 2001.
W 1967 podjął pracę na Politechnice Warszawskiej. W latach 1980–1990 na uczelni tej kierował Laboratorium Zastosowań Informatyki. Następnie został zatrudniony na Politechnice Świętokrzyskiej. W kadencjach 1993–1996 i 1996–1999 pełnił funkcję prorektora tej uczelni. W latach 1991–2006 był ponadto kierownikiem Katedry Termodynamiki i Mechaniki Płynów na Wydziale Mechatroniki i Budowy Maszyn PŚk. W 2008 objął stanowisko profesora zwyczajnego w Instytucie Inżynierii Mechanicznej na Wydziale Budownictwa, Mechaniki i Petrochemii w Płocku Politechniki Warszawskiej. W latach 2008–2016 był dyrektorem tego instytutu.
Odbył staże naukowe na University of California, University of Houston oraz w Instytucie Wymiany Ciepła i Masy w Mińsku. Był członkiem Komitetu Termodynamiki PAN. W latach 2006–2010 pełnił funkcję przewodniczącego Stowarzyszenia Polskich Energetyków. Współautor podręcznika akademickiego pt. "Termodynamika procesów nierównowagowych" (Warszawa 2008).
W 2002, "za wybitne zasługi w pracy naukowej i dydaktycznej", został odznaczony Krzyżem Kawalerskim Orderu Odrodzenia Polski.

</doc>
<doc id="3844482" url="https://pl.wikipedia.org/wiki?curid=3844482" title="Kiwatycze">
Kiwatycze



</doc>
<doc id="3844484" url="https://pl.wikipedia.org/wiki?curid=3844484" title="Roberto Eduardo Viola">
Roberto Eduardo Viola

Roberto Eduardo Viola (ur. 13 października 1924 w Buenos Aires w Argentynie, zm. 30 września 1994 w Buenos Aires) – argentyński oficer wojskowy i członek junty wojskowej. Był dyktatorem wojskowym, sprawującym władzę jako prezydent Argentyny od 29 marca do 11 grudnia 1981 roku w ramach Procesu Reorganizacji Narodowej (1976–1983).
Wczesne życie.
Urodził się w ubogiej rodzinie włoskich imigrantów jako Roberto Eduardo Viola Prevedina w dniu 13 października 1924 roku. Był synem Ángela Violi i Maríi Prevedini. Ożenił się w 1947 roku z pochodzącą z prowincji Entre Ríos Nélidą Giorgio Valente (1926–2004), z którą miał dwoje dzieci – Silvię Nélidę (ur. 1949) i Roberta Eduarda (ur. 1954). Viola osiągał znaczne awanse począwszy od 1973 roku, kiedy został mianowany przez generała porucznika Leandra Anayę na stanowisko Sekretarza Generalnego Armii, które zajmował do maja 1975 roku. W sierpniu tego samego roku został mianowany przez generała porucznika Jorge Rafaela Videla na stanowisko Szefa Sztabu, z którego w 1976 roku brał udział w zamachu stanu skierowanego przeciwko Isabel Perón. 31 lipca 1978 roku Jorge Rafael Videla awansował go na stanowisko generała porucznika, przy czym on sam objął stanowisko Naczelnego Sił Zbrojnych Armii.
Prezydentura.
Roberto Eduardo Viola zastąpił Jorge Rafaela Videla na stanowisku prezydenta z powodu napięć, jakie miały miejsce w kierownictwie wojskowym, niezadowolonym z jego niezdolności do ustabilizowania sytuacji gospodarczej i załagodzenia niepokoju społecznego. Viola, zwolennik tzw. "łagodnej linii", odsunął bezpośrednich współpracowników Videli i umożliwił powrót wielu politykom i urzędnikom na dawne urzędy publiczne w celu utrzymania się przy władzy do 1985 roku. Okoliczności pozwoliły Generalnej Konfederacji Pracy na wewnętrzną reorganizację i mobilizację pod kierownictwem związkowcy Saúla Ubaldiniego pomimo obowiązującego zakazu prawnego.
Środki gospodarcze Violi okazały się równie nieefektywne jak w przypadku jego poprzednika. Z powodu powtarzanej dewaluacji peso względem dolara, minister gospodarki José Alfredo Martínez de Hoz, urzędujący za rządu Videla, preferował zakup waluty; nawet oszczędzający pieniądze decydowali się na posiadanie obcej waluty, tym samym nie inwestując w gospodarkę kraju.
Nowy minister gospodarki, powołany przez Roberto Eduardo Violę Lorenzo Sigaut, utrzymywał, że „ci, którzy stawiają na dolara, stracą”. Wraz z jego powołaniem stało się jasne, że Sigaut (oraz jego protegowany Domingo Cavallo), szukają sposobu na odwrócenie polityki gospodarczej José Martíneza de Hoz. Kilka dni po objęciu stanowiska dokonał dewaluacji (peso do dolara) o 30 procent, która była desperacką próbą przyciągnięcia zagranicznych inwestycji. Inflacja w 1981 roku osiągnęła wartość 131% rok do roku.
Viola był skłonny do znormalizowania życia politycznego Argentyny. W lipcu 1981 roku zwolnił Isabel Perón z aresztu domowego, po czym ta udała się na emigrację do Hiszpanii.
Niepowodzenia związane ze sprawami gospodarczymi i perspektywami politycznymi rządu Violi doprowadziły do powołania "Multipartidarii", ruchu składającego się z głównych partii politycznych, dążącego do przeprowadzenia wyborów. Śmierć Ricardo Balbína, który przez lata był liderem Radykalnej Unii Obywatelskiej, stworzyła okazję do publicznej demonstracji na rzecz demokracji.
W sobotę 21 listopada 1981 roku junta wojskowa oświadczyła, że Roberto Eduardo Viola nie jest w stanie wykonywać obowiązków Prezydenta Argentyny z powodu „problemów zdrowotnych”, w związku z czym zostały one przydzielone Ministrowi Spraw Wewnętrznych Horaciowi Liendo. 11 grudnia 1981 roku junta wojskowa zdecydowała o usunięciu Violi ze stanowiska prezydenta.
Junta wojskowa w 1981 roku przeżyła dwie zmiany, polegające na zmianie dowódców Sił Powietrznych oraz Sił Zbrojnych Argentyny. Pod koniec 1981 roku w skład junty wojskowej wchodzili m.in. generał porucznik Leopoldo Galtieri, dowódca Ejército Argentino od 28 grudnia 1978 roku i zwolennik tzw. "twardej linii", admirał Jorge Anaya, dowódca Armada de la República Argentina od 11 września 1981 roku, oraz generał brygady Basilio Lami Dozo, który 17 grudnia 1981 roku został mianowany dowódcą Argentyńskich Sił Powietrznych. Zmiany dokonane w przywództwie wojskowym nie oznaczały jednak uelastycznienia argentyńskich sił zbrojnych względem sektora obywatelskiego.
Viola został odsunięty przez juntę wojskową od stanowiska prezydenta 11 grudnia 1981 roku pomimo tego, że ani razu nie przerwał operacji lub działań skierowanych przeciwko działalnościom wywrotowym. Został on zastąpiony przez wiceadmirała Carlosa Lacoste. 22 grudnia 1981 roku prezydentem Argentyny został Leopoldo Galtieri.
Niedługo po przejęciu władzy, Galtieri mianował Roberto Alemanna na stanowisko ministra finansów oraz przeprowadził operację zajęcia znajdujących się pod brytyjską administracją wysp Falklandów.
Proces sądowy.
Po upadku reżimu wojskowego i elekcji Raúla Alfonsína w 1983 roku, Viola został aresztowany i skazany na 17 lat pozbawienia wolności, dożywotnią utratę uprawnień do zasiadania na stanowiskach publicznych oraz utratę stopnia wojskowego za naruszenie praw człowieka w trakcie brudnej wojny. W trakcie pobytu w więzieniu stan zdrowia Violi uległ pogorszeniu. W 1990 roku Viola, wraz z ośmioma innymi członkami junty wojskowej, został ułaskawiony przez ówczesnego prezydenta Argentyny Carlosa Saúla Menema. Zmarł w 1994 roku w swoim domu, przed ponownym otwarciem sprawy sądowej przeciwko niemu. Został pochowany na cmentarzu La Chacarita.
Edukacja.
Viola był absolwentem szkoły Western Hemisphere Institute for Security Cooperation, znanej również jako School of the Americas (pol. Szkoła Ameryk), oraz Colegio Militar de la Nación.
Życie prywatne.
Roberto Eduardo Viola był wyznania rzymskokatolickiego. Wraz z żoną Nélidą Giorgio Valente miał trójkę dzieci.

</doc>
<doc id="3844490" url="https://pl.wikipedia.org/wiki?curid=3844490" title="Saigū no nyōgo">
Saigū no nyōgo

 – japońska poetka, tworząca w okresie Heian. Zaliczana do Trzydziestu Sześciu Mistrzyń Poezji i Trzydziestu Sześciu Mistrzów Poezji.
Była jedną z młodszych żon cesarza Murakamiego. Córka księcia Shigeakiry, ze strony matki (Kanshi) wnuczka Fujiwary no Tadahiry. W latach 946–953 pełniła funkcję dziewicy świątynnej ("saigū") w Ise Jingū. 
Osoba o szerokich zainteresowaniach artystycznych, była znana również z kaligrafii i muzyki. Prowadziła znany salon literacki i organizowała konkursy poetyckie. 41 utworów jej autorstwa opublikowanych zostało w cesarskich antologiach poezji.

</doc>
<doc id="3844492" url="https://pl.wikipedia.org/wiki?curid=3844492" title="Solaure en Diois">
Solaure en Diois

Solaure en Diois – gmina we Francji, w regionie Owernia-Rodan-Alpy, w departamencie Drôme. W 2013 roku populacja ludności na terenie obecnej gminy wynosiła 463 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Aix-en-Diois oraz Molières-Glandaz. Siedzibą gminy została miejscowość Aix-en-Diois.

</doc>
<doc id="3844493" url="https://pl.wikipedia.org/wiki?curid=3844493" title="Kopalnia Węgla Kamiennego Bytom">
Kopalnia Węgla Kamiennego Bytom

Kopalnia Węgla Kamiennego Bytom (do 1945 r. niem. "Beuthengrube") – nieistniejąca kopalnia węgla kamiennego, działająca od 1923 r. (budowa ukończona w 1928 r.) do 31 grudnia 1974 w Bytomiu. Zabudowania kopalni znajdowały się na północ od Dąbrowy Miejskiej (obecnie część dzielnicy Stroszek-Dąbrowa Miejska), na terenie której prowadzone było wydobycie. 1 stycznia 1975 została połączona z Kopalnią Węgla Kamiennego Radzionków, od tego czasu funkcjonując jako całość pod nazwą Kopalnia Węgla Kamiennego Powstańców Śląskich.
Historia.
Idea powstania kopalni "Beuthen" przy granicy polsko-niemieckiej związana była ze znalezieniem się kopalni węgla kamiennego "Radzionkaugrube" w Radzionkowie decyzją Rady Ambasadorów po stronie polskiej w 1922 r. Poprzez budowę nowej kopalni możliwa była eksploatacja tych samych pokładów węgla po stronie niemieckiej. Stało się to tym istotniejsze po 1925 r., gdy rząd niemiecki zadecydował o wstrzymaniu importu węgla z Polski, co określono mianem wojny celnej między Polską a Niemcami. Prace przygotowawcze do powstania nowego zakładu górniczego prowadzono na terenach dawnego nadania kopalni "Radzionkau" z wykorzystaniem jej szybu wentylacyjnego. Budowa kopalni z równoczesnym rozpoczęciem wydobycia węgla sięga 1923 r.. Oficjalne zakończenie prac i uruchomienie zakładu miało miejsce w 1928 r.. Założycielem i pierwszym właścicielem zakładu była firma The Henckel von Donnersmarck-Beuthen Estates Limited. Zarząd kopalni mieścił się w Bytomiu przy Parkstrasse 1 (obecnie ulica Ignacego Chrzanowskiego). W 1929 roku głównym odbiorcą węgla z kopalni Beuthen była firma Caesar Wollheim, działająca głównie w przemyśle stoczniowym i maszynowym. Dynamiczny wzrost popytu wpłynął również na istotne zwiększenie zatrudnienia kopalni: z 1500 na początku 1929 r. do 2170 pracowników pod koniec roku. Przewidziano postawienie w związku z tym domów dla kadry i robotników przy ówczesnej "Tarnowitzer Chaussee" (obecnie ul. Strzelców Bytomskich) w Bytomiu, które wybudowano, tworząc zaczątek przygranicznej kolonii "Bergmannsglück" (niem. Szczęście Górnika, pot. śl. "Bojtnerka"). Wydobycie początkowo odbywało się z głębokości 311 metrów. Wyposażenie maszynowe było od początku w całości zelektryfikowane. Wieża wyciągowa "Glückauf-Schacht" miała wysokość 40 metrów. W 1938 r. zatrudnienie wyniosło około 2300 robotników przy rocznej wydajności przekraczającej milion ton węgla.
Po II wojnie światowej, 1945 r. kopalnia została znacjonalizowana i przekazana pod zarząd Bytomskiego Zjednoczenia Przemysłu Węglowego, z siedzibą w Bytomiu. Główny szyb wydobywczy przemianowano po wojnie na Kopernik. Przy kopalni od lipca 1945 r. istniał obóz pracy przymusowej dla więźniów, internowanych i jeńców. Pod koniec listopada 1945 r. przebywało w nim przeszło 700 osób. Obóz został zlikwidowany prawdopodobnie w 1947 roku. Najważniejsze powojenne inwestycje to: budowa nowego urządzenia skipowego, urządzeń podsadzkowych, podziemnego rurociągu przeciwpożarowego, zakładu prefabrykatów oraz zgłębienie dwóch szybów pomocniczych i rozbudowa zakładu przeróbki mechanicznej węgla. Powstała ponadto nowa łaźnia na szybie wentylacyjno-podsadzkowym.
1 stycznia 1975 kopalnia Bytom wraz z kopalnią Radzionków utworzyła Kopalnię Węgla Kamiennego Powstańców Śląskich. W wyniku prowadzonych prac wydobywczych, na terenie górniczym kopalni Bytom teren obniżył się miejscami do 30 metrów. Utworzyła się także niecka osiadania, którą zajmuje bezodpływowy akwen Brandka. Eksploatację w rejonie szybu Kopernik dawnej kopalni Bytom od 2011 r. prowadzi Ekoplus Sp. z o.o. z Sosnowca.
Wydobycie.
Pomimo zalegania węgla w bardzo stromych pokładach, kopalnia osiągała dobre wyniki, co przedstawia poniższy wykres wielkości wydobycia węgla kamiennego w latach 1923–1970 (w tonach) [1923-1924,1938, 1970][1929][1945-1959]:
Zaplecze socjalne.
Poza przedwojennymi domami mieszkalnymi dla robotników i urzędników, do 1960 r. kopalnia Bytom wybudowała przedszkole dla dzieci górników, Dom Górnika, szkołę górniczą w pobliżu zakładu, 3 bloki mieszkalne, 12 domów jednorodzinnych i 6 budynków dwurodzinnych, a także kino na osiedlu Radzionków III. Powstał również Park Gier Sportowych przy kopalni oraz basen kąpielowy. Funkcjonował także Górniczy Klub Sportowy.

</doc>
<doc id="3844494" url="https://pl.wikipedia.org/wiki?curid=3844494" title="Paolo Andino">
Paolo Andino

Paolo Andino (ur. w Miami) – amerykański aktor telewizyjny i filmowy.
Życiorys.
Urodził się w Miami na Florydzie. Wychowywał się we Florida City oraz w Portoryko. Posiada korzenie kubańskie. Do rozpoczęcia kariery aktorskiej zmotywowali go członkowie rodziny. Studiował na University of Missouri–Kansas City. Uzyskał tytuł magistra sztuk pięknych. Pracował na scenach teatru. Grywał między innymi w adaptacjach szekspirowskich klasyków oraz w sztukach eksperymentalnych.
Jako aktor telewizyjny debiutował jesienią 2003; we wrześniu tego roku stacja NBC wyemitowała odcinek serialu komediowego "Nie ma sprawy" ("Ed"), w którym Andino zagrał instruktora szermierki. Podłożył głos do przygodowej gry akcji True Crime: New York City (2005), nad którą pracowali także Mickey Rourke, Laurence Fishburne i Christopher Walken. W komedii "Shut Up and Do It!" (2007) wystąpił jako Pedro. W latach 2008−2010 odgrywał różne role w programie komediowym "The Big Gay Sketch Show", nadawanym przez Logo. Pomysłodawczynią programu była Rosie O’Donnell. Jego praca przy "The Big Gay Sketch Show", w tym imitacja Antonio Banderasa, zebrała pozytywne recenzje. W lipcu 2010 pojawił się gościnnie jako Bob Wilson w odcinku serialu "Poślubione armii" ("Army Wives"). Wkrótce potem powierzono mu tytułową rolę w komedii "Swallow" (2011). Grał Dana w piątym i szóstym sezonie sitcomu ABC "Współczesna rodzina" ("Modern Family"). Wystąpił w reklamach promujących MTV oraz McDonald’s. W 2016 roku zaangażowano go do występu w dwóch serialach: "Ostatni okręt" ("The Last Ship") oraz "Miśki na tropie" ("Where the Bears Are"). W pierwszym grał Raife’a, w drugim − Damiena Cassidy’ego.
Ma 178 cm wzrostu. Widzom znany jest z umięśnionej budowy ciała. Ujawnił się jako gej. Od około 2004 roku związany z Mattem Croninem.

</doc>
<doc id="3844502" url="https://pl.wikipedia.org/wiki?curid=3844502" title="Mercurol-Veaunes">
Mercurol-Veaunes

Mercurol-Veaunes – gmina we Francji, w regionie Owernia-Rodan-Alpy, w departamencie Drôme. W 2013 roku populacja ludności na terenie obecnej gminy wynosiła 2538 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Mercurol oraz Veaunes. Siedzibą gminy została miejscowość Mercurol.

</doc>
<doc id="3844503" url="https://pl.wikipedia.org/wiki?curid=3844503" title="Cmentarz św. Rocha na Radogoszczu">
Cmentarz św. Rocha na Radogoszczu



</doc>
<doc id="3844518" url="https://pl.wikipedia.org/wiki?curid=3844518" title="Amfreville-Saint-Amand">
Amfreville-Saint-Amand

Amfreville-Saint-Amand – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 1209 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Amfreville-la-Campagne oraz Saint-Amand-des-Hautes-Terres. Siedzibą gminy została miejscowość Amfreville-la-Campagne.

</doc>
<doc id="3844527" url="https://pl.wikipedia.org/wiki?curid=3844527" title="World Rugby Women’s Sevens Series (2016/2017)">
World Rugby Women’s Sevens Series (2016/2017)

World Rugby Women’s Sevens Series (2016/2017) (od nazwy sponsora, HSBC – HSBC Women’s World Rugby Sevens Series) – piąta edycja World Rugby Women’s Sevens Series, organizowanej przez World Rugby corocznej serii turniejów dla żeńskich reprezentacji narodowych w rugby 7. Była jednocześnie jedną z kwalifikacji do Pucharu Świata 2018.
W sierpniu 2016 roku World Rugby ogłosiła, że sezon będzie się składać z sześciu turniejów – w Dubaju, Sydney, Kitakyūshū, Langford, Clermont-Ferrand i jeszcze jednej lokalizacji, która miała zostać podana w późniejszym terminie – rozegranych w okresie od grudnia 2016 do czerwca 2017 roku. Jeszcze przed rozpoczęciem sezonu ujawniono, że do grona organizatorów zawodów dołączy Las Vegas. Połowa z nich odbyła się łącznie z turniejami męskimi, pozostałe zaś stanowiły odrębne zawody. Liczbę drużyn w każdym z turniejów ustalono na dwanaście, z których jedenaście brało udział we wszystkich zawodach sezonu, dwunasty uczestnik był zaś ogłaszany przez każdymi zawodami.
Sezon zdominowały reprezentantki Nowej Zelandii, które pomimo wprowadzenia wielu debiutantek przegrały zaledwie jedno spotkanie z trzydziestu sześciu, z Amerykankami w Australii. Turniej w Sydney wygrały wówczas Kanadyjki, które zajęły w klasyfikacji generalnej ostatecznie trzecią lokatę ze stratą dwóch punktów do Australijek, z którymi pięciokrotnie spotykały się w półfinałach. Pozostałe reprezentacje skupiły się w trzech grupach – cztery kolejne dzieliło między sobą zaledwie sześć punktów, dwie następne łatwo odskoczyły od strefy spadkowej, natomiast zakończoną niepowodzeniem walkę z Hiszpankami o utrzymanie w gronie elity stoczyły Brazylijki. Najwięcej punktów w sezonie zdobyła Kanadyjka Ghislaine Landry, zaś w klasyfikacji przyłożeń zwyciężyła Nowozelandka Michaela Blyde, ta druga otrzymała też "Impact Player Series Award" dla zawodniczki, która uzyskała największą w sezonie liczbę punktów za szarże w obronie, przełamania linii obronnej przeciwnika, ponadtrzymetrowe ataki z piłką w ręku oraz jej oddania "na kontakcie". Prócz tych dwóch zawodniczek do najlepszej siódemki sezonu wybrano także Brittany Benn, Ruby Tui, Sharni Williams, Alev Kelter i Portia Woodman, zaś najlepszą debiutantką uznano Raijieli Daveua. Awans na Puchar Świata 2018 uzyskały Australia, Fidżi, Francja i Rosja.
Panel sędziowski, podobnie jak w poprzednich dwóch sezonach, składał się z kobiet uzupełnionych o dwóch mężczyzn. Sponsorem tytularnym cyklu, tak jak w przypadku zawodów męskich, był HSBC.
Zawody były transmitowane w telewizji w ponad stu państwach i terytoriach (m.in. w Sky Sports, Fox Sports, NBC, SuperSport, OSN Sports czy CNN), na pozostałym obszarze globu dostępne były w postaci strumieniowej w Internecie. Zarówno w zawodach żeńskich, jak i męskich została wprowadzona technologia Hawk-Eye, która wspomóc miała ona w podejmowaniu decyzji meczowych komisarzy odpowiedzialnych za karanie zawodników grających sprzecznie z fair play oraz personel medyczny monitorujący urazy głowy.
System rozgrywek.
Podobnie jak w przypadku męskich rozgrywek zwycięzcą cyklu zostanie zespół, który podczas całego sezonu zdobędzie najwięcej punktów przyznawanych za zajęcie poszczególnych miejsc w każdym turnieju. Każde z zawodów gromadzą dwanaście reprezentacji, z których jedenaście jest stałymi uczestnikami cyklu ("core teams"), a ostatni uczestnik będzie ogłaszany przed poszczególnymi turniejami. Status "core teams" otrzymała najlepsza dziewiątka poprzedniego sezonu (Anglia, Australia, Fidżi, Francja, Hiszpania, Kanada, Nowa Zelandia, Rosja i USA), kolejne dwa miejsca zarezerwowano dla najlepszego zespołu – spośród tych, które nie były stałymi uczestnikami cyklu – światowego turnieju kwalifikacyjnego do IO 2016 oraz samego turnieju olimpijskiego. Wywalczyły je odpowiednio zawodniczki z Irlandii i Brazylii.
Przystępujące do turnieju reprezentacje mogą liczyć maksymalnie dwanaście zawodniczek. W fazie grupowej spotkania toczone są bez ewentualnej dogrywki, za zwycięstwo, remis i porażkę przysługuje odpowiednio trzy, dwa i jeden punkt, brak punktów natomiast za nieprzystąpienie do meczu. Po jej zakończeniu ustalany jest ranking – pierwsze osiem zespołów awansuje do ćwierćfinałów, pozostała czwórka walczy zaś o "Bowl". W przypadku tej samej liczby punktów ich lokaty są ustalane kolejno na podstawie:
W przypadku remisu w fazie pucharowej, organizowana jest dogrywka składająca się z dwóch pięciominutowych części, z uwzględnieniem reguły "nagłej śmierci". Jedynie mecz finałowy składa się z dwóch dziesięciominutowych części, w pozostałych zaś spotkaniach połowa meczu obejmuje siedem minut.
Za zajęcie poszczególnych miejsc w każdym z turniejów przyznawane są punkty liczone do klasyfikacji generalnej:
W przypadku tej samej liczby punktów w klasyfikacji generalnej lokaty zainteresowanych drużyn są ustalane kolejno na podstawie:
Zawody stanowiły także jedną z kwalifikacji na Puchar Świata 2018. Status "core teams" w tymże sezonie WSS posiadało jedenaście reprezentacji, z których cztery miały już zapewniony awans do turnieju finałowego (półfinalistki poprzedniej edycji). Cztery kolejne miejsca były przeznaczone dla najwyżej sklasyfikowanych w punktacji generalnej sezonu zespołów spośród pozostałych siedmiu.

</doc>
<doc id="3844535" url="https://pl.wikipedia.org/wiki?curid=3844535" title="System EZD">
System EZD



</doc>
<doc id="3844543" url="https://pl.wikipedia.org/wiki?curid=3844543" title="Ramón Nomar">
Ramón Nomar

Ramón Nomar (ur. 9 stycznia 1974 w Caracas) – hiszpański aktor pornograficzny pochodzenia wenezuelskiego. Jego pseudonim „Nomar” to palindrom jego imienia. 
Uważany za jednego z najlepszych aktorów dramatycznych na europejskiej scenie porno. W 2007 przeniósł się do Stanów Zjednoczonych, gdzie stał się jednym z najbardziej rozchwytywanych aktorów w branży rozrywki dla dorosłych w Ameryce Północnej. Jako jeden z wiodących i najpopularniejszych aktorów w branży porno, 24 stycznia 2019 został wprowadzony do Galerii Sław AVN Award. Znalazł się też na liście finalistów alei sław Hall of Fame i odebrał nagrodę honorową XRCO Award (2019). W 2021 został uhonorowany XBIZ Award jako wykonawca roku.
Życiorys.
Wczesne lata.
Urodził się w Caracas w Wenezueli, gdzie spędził pierwsze lata swojego życia. Jego rodzina wkrótce przeniosła się do Barcelony w Hiszpanii, gdzie wychowywał się w A Coruña. Był niespokojnym i kreatywnym dzieckiem; pierwszy rower zbudował sam, szukając części na różnych złomowiskach. Od wczesnych lat okazywał niechęć do nauki. W wieku 16 lat w szkole średniej zafascynował się branżą porno, oglądając filmy Rocco Siffrediego. Kiedy dyrektor jego liceum zapytał go, co chce zrobić ze swoim życiem, Nomar wpadł w kłopoty, gdy powiedział, że chce zostać aktorem porno. Zaczął pracować w dziale imprez w A Coruña i rozwieszał plakaty na ulicy. Był też kelnerem. Odbył dziewięciomiesięczną służbę w Marynarce Wojennej na Wyspach Kanaryjskich. W wieku 21 lat podjął pracę w lokalnym sex shopie, gdzie oprócz prowadzenia sklepu przez rok (1994) prowadził także peep-show.
Początki kariery.
We wrześniu 1995 udał się do Barcelony na Międzynarodowy Festiwal Filmów Erotycznych, gdzie wygrał casting zorganizowany przez włoskiego reżysera Lucę Damiano. Uczestnicy musieli uprawiać seks na scenie w Poble Espanyol przed publicznością liczącą ok. 2 tys. widzów. Pracował w klubie nocnym Sala de Fiestas Bagdad z Sophie Evans.
Kariera w Europie.
Na początku swojej kariery filmowej dał się poznać po prostu z imienia Ramón lub nazwiska Guevara. Debiutował u José Maríi Ponce jako Guanche w produkcji IFG "Showgirls en Madrid" (1997). Luca Damiano obsadził go w swoich wysokobudżetowych filmach pornograficznych, w tym w "Cindy" (1997) z Selen i Karen Lancaume w roli Tony’ego, pastiszu tragedii Oscara Wilde’a "Salome" - "Salomé" (1997) jako aktora Adama, który gra na scenie rolę Jokanaana, "Fucking Instinct" (1997), "Napoleone – Le Amanti dell'Imperatore" (1998) w roli generała Barrasa, w wersji porno "Anastazja" - "AnaXtasia - La principessa stuprata" (1998) w roli Siergieja Zodomira, "Nocny portier" - "Il Portiere di notte" (1998) oraz w parodii westernu z 1960 "Siedmiu wspaniałych" - "Rocco i siedmiu wspaniałych" ("Rocco e i magnifici 7", 1998) i z 1954 "Siedmiu samurajów" - "Rocco i najemnicy" ("Rocco e i mercenari", 1999) w roli Franka u boku Rocco Siffrediego. 
W 1998 na festiwalu filmów erotycznych w Cannes otrzymał nagrodę Hot d’Or jako najlepszy debiutant. W 2001 powrócił do Cannes, by wręczyć nagrodę za całokształt twórczości właścicielowi „Hustlera”, Larry’emu Flyntowi. Brał udział w sesjach zdjęciowych, często w towarzystwie Andrei Moranty’ego i Toniego Ribasa. Grał w filmach: "Anita Dark Forever" (1999) z Anitą Dark, "Gothix" (2000) z Chipy Marlow i "Nosferatu" (2002) z Melindą Gale. W produkcji Vidéo Marc Dorcel "Pulsions sauvages" (2001), którego akcja dzieje się w San José podczas karnawału, został obsadzony w roli Miguela. W noweli "Aristocratic Sex" (2002) z filmu Private Media Group "Private Reality 11: Singularity" zagrał postać Wolfganga Amadeusa Mozarta.
Karierę kontynuował w Evil Angel, pojawiając się w realizacjach Christopha Clarka w stylu gonzo.
Pod pseudonimem Ramon Enrique wystąpił w trzech filmach Christophe’a Mourthe’a: "AmazoneSex" (2001), uhonorowanym AVN Award jako jeden z „500 najlepszych filmów dla dorosłych AVN”, w roli heroicznego wojownika, "ColorSex" (2001) jako kochanek fetysz z obrożą i "Sekrety Kama Sutry" ("Katsumi et le secret du Kamasutra", 2002), gdzie w czterech scenach ucharakteryzowany „na Japończyka” był partnerem Katsuni. Z kolei hiszpański reżyser Narcís Bosch zaangażował go do filmów IFG, takich jak "Lágrimas de esperma" (2001), "Sex Meat" (2001), "Mundo salvaje de Max" (2001), "Ruta 69" (2001), "Kryminalne tango" ("Crazy Bullets", 2003), "Hot Rats" (2003), "Café diablo" (2006) i "El escándalo de la princesa del pueblo" (2011). 
Za rolę hiszpańskiego legendarnego bohatera wrestlingu „El Diablo” w filmie Sandry Uve "Seksualny kod" ("616 DF: El diablo español vs. Las luchadoras del este", 2004) został uhonorowany nagrodą Ninfa. Zagrał motocyklistę, który po wypadku traci przytomność w filmie Thagson "Zamek rozkoszy" ("Il castello del piacere", 2004; reż. Giancarlo Candiano), a następnie wystąpił w głównej roli w parodii "Grobowiec mumii" – "MummyX" (2005). Wziął udział w filmie dokumentalnym Vicente Péreza Herrero "La piel vendida" (2004). W 2006 odebrał nagrodę Ninfa za rolę leśnika Miguela w filmie Pepe Catmana "Panika w lesie" ("Mantis: O Bosque do Tesão", 2006). W hiszpańskiej realizacji Razorback "Prezent" ("The Gift", 2006), nagrodzonej statuetką Ninfa jako najlepszy hiszpański film i za najlepszy scenariusz hiszpański (Roberto Valtueña), wystąpił w scenie z Rebecą Linares i Lady Mai. Wziął udział w feministycznym filmie porno "Five Hot Stories for Her" (2007), za który reżyserka Erika Lust otrzymała nagrodę na Festival Internacional de Cine Erótico de Barcelona. 
W październiku 2015 był gwiazdą salonu erotycznego w Barcelonie. W czerwcu 2017 uczestniczył w El Salón Erótico de Madrid (SEMAD) w Madrycie. W październiku 2017 na jubileuszowej 25. edycji Festival Internacional de Cine Erótico de Barcelona, otrzymał nagrodę w kategorii „najlepszy aktor międzynarodowy Saló Eròtic de Barcelona (SEB)” w koszulce z napisem „Nie ma zgody na wykorzystywanie seksualne dzieci” („Abuso sexual infantil: STOP”) protestując przeciwko pedofilii.
W grudniu 2017 zajął dziewiąte miejsce w rankingu „Ulubiony aktor porno” ("Mis Actores Porno Favoritos"), ogłoszonym przez hiszpański portal 20minutos.es. W czerwcu 2018 zwyciężył w rankingu hiszpańskiego portalu 20minutos.es „Przystojny (litera R)” pokonując takich światowej sławy mężczyzn jak Rubén Cortada, Ryan Reynolds, Ryan Kelley, Ryan Guzman, Ricky Martin czy Robert Lewandowski. W maju 2019 w pubie erotycznym The Secret Garden w Medellín w Kolumbii prowadził warsztaty dotyczące branży filmów dla dorosłych, zorganizowane przez byłą dziennikarkę Amarantę Hank.
Kariera w Stanach Zjednoczonych.
Po dwunastu latach pracy w Europie, w grudniu 2010, ze względu na trudną sytuację ekonomiczną Hiszpanii, przeniósł się do Los Angeles. Zaczął podróżować ze swoim przyjacielem Nacho Vidalem do Kalifornii, współpracował z amerykańskimi wytwórniami takimi jak Wicked Pictures, Reality Kings, New Sensations, Digital Playground, Evil Angel, Brazzers, Hard X, Porndoe Premium czy Elegant Angel.
W dramacie Elegant Angel Video "Ziemia jałowa" ("Wasteland", 2012) pojawił się w scenie klubowej. Ze względu na jego hiszpański akcent reżyser Jordan Septo wybrał go do roli tytułowego protagonisty Zorro, stworzonego przez pisarza Johnstona McCulley, który opierał się na sylwetce historycznego kalifornijskiego banity, Joaquína Muriety, w swojej parodii porno "Zorro XXX: A Pleasure Dynasty Parody" (2012). Film zdobył NightMoves Award jako najlepsza parodia dramatu oraz nominację do AVN Award i XBiz Award.
Joanna Angel zaangażowała go do roli tytułowego monstrum Frankensteina w pastiszu Burning Angel "Fuckenstein" (2012), za którą zdobył nominację do AVN Award kategorii „Najlepsza scena seksu podwójnej penetracji” z Jamesem Deenem i Joanną Angel. Film otrzymał branżową nagrodę AltPorn Award w kategorii „Najlepszy film pełnometrażowy wideo”. Wystąpił w roli sąsiada w parodii "shōnen" manga Masashiego Kishimoto "Naruto" - "Comic Book Freaks and Cosplay Geeks" (2015) w reż. Joanny Angel z Annie Cruz i Wolfem Hudsonem. W realizacji Kink.com w San Francisco będącej pestiszem sztuki Arthura Millera "Czarownice z Salem" ("The Crucible: Parody Gangbang", 2016) zagrał postać duchownego.
23 stycznia 2016 w Hard Rock Hotel &amp; Casino w Las Vegas był nominowany do dziewięciu nagród AVN w kategoriach: ulubiony gwiazdor porno, najlepsza scena seksu chłopak/dziewczyn, 3 – najlepsza scena seksu podwójnej penetracji, 2 – najlepsza scena seksu grupowego, wykonawca roku i najbardziej skandaliczna scena seksu. Jego ulubionymi partnerkami ekranowymi były Adriana Chechik, Bonnie Rotten i Dani Daniels.
Znalazł się na szóstym miejscu listy Adult Entertainment Broadcast Network „gwiazdorów porno lata 2017”, zajął ósme miejsce listy AEBN „gwiazdorów porno lata 2019” i trafił do „złotej trójki” tejże listy AEBN „gwiazdorów porno lata 2020”.
Był jedną z gwiazd filmu TheUpperFloor "Evil &amp; Hot Halloween Orgy" (2017), który był nominowany do nagrody AltPorn Award w kategorii „Najlepszy film gonzo wideo”. Wystąpił w parodiach porno Axela Brauna: "Deadpool" (2018) jako Punisher, "Kapitan Marvel" (2019) jako Chrell i "Czarna Wdowa" (2021) w roli Taskmastera. W produkcji Cherry Pimps "Small but Naughty Ballerina Exercises" (2019) wystąpił w roli instruktora baletu. W dramacie "Ministerstwo zła" ("Ministry of Evil", 2019) zagrał księdza zakonu monastycznego. W komedii Joanny Angel "Evil Tiki Babes" (2020), uhonorowanej AVN Award za najlepszy scenariusz, był barmanem w klubie „Cannibal Cult”.
W 2020 i 2021 prezentował swoje filmy w społecznościowej sieci OnlyFans, zdobywając dużą liczbę subskrybentów, wystąpił z Rebel Lynn w produkcji "A Little R&amp;R with Rebel &amp; Ramon" (2021). 15 stycznia 2021 został nagrodzony podczas ceremonii wręczenia Xbiz Awards 2021 w Los Angeles w kategorii „Wykonawca roku”. Po raz pierwszy wziął udział w scenie transseksualnej w realizacji Evil Angel "Aubrey Kate Is Ramon Nomar’s First TS" (2021), której był współreżyserem z Chrisem Streamsem. W 2021 zadebiutował jako reżyser produkcji Evil Angel "TransInternational: Los Angeles" z Wolfem Hudsonem i Joanną Angel, a następnie wyreżyserował "Trans International Las Vegas" z udziałem Pierce’a Parisa i aktorki transseksualnej Korry Del Rio.
Obecność w kulturze masowej.
W przeszłości stwierdził, że zawsze był zwolennikiem dobrze napisanych scenariuszy w przeciwieństwie do pornografii gonzo, chociaż nie miał żadnych zastrzeżeń do występów w filmach w obu stylach. Ukończył kurs aktorstwa w Stella Adler School w Los Angeles. Jego zdjęcia znalazły się w amerykańskim magazynie dla pań „Playgirl” – w sierpniu 1999 dla Suze Randall i w listopadzie 2000. 
2 marca 2015 w The Hollywood Roosevelt Hotel na Hollywood Boulevard w Hollywood był gwiazdą podczas promocji autobiograficznej książki Patricii Velasquez "Straight Walk: A Supermodel’s Journey To Finding Her Truth". 11 października 2016 ukazała się książka "Future Sex" autorstwa Emily Witt, w której jest także wspomniany.
W komedii "Grzeszna miłość" ("Pecado Original", 2018) wystąpił jako dziennikarz wiadomości.
Życie prywatne.
Od szesnastego roku życia stał się pasjonatem sportów wodnych, takich jak surfing i łowiectwo podwodne. Wykorzystał swoje dodatkowe fundusze na treningi surfowania i brał udział w zawodach surfingu.
Był związany z węgierską aktorką porno Ritą Faltoyano. W 2008 poślubił o 13 lat młodszą amerykańską aktorkę porno pochodzenia włoskiego Madelyn Marie (właśc. Kendall Marie Sartiano). Wkrótce doszło do separacji i 12 kwietnia 2012 w Los Angeles Nomar złożył pozew rozwodowy. W 2019 spotykał się z aktorką porno Teanną Trump. W 2021 ożenił się z o 25 lat młodszą aktorką porno pochodzenia polinezyjskiego urodzoną w Honolulu Gizelle Blanco.
11 stycznia 2017 Nomar wspólnie z reżyserem filmów porno Tonym T. wniósł pozew do Sądu Najwyższego w Los Angeles, za zniesławienie wynikające z zarzutów gwiazdy porno Nikki Benz, która 20 grudnia 2016 za pośrednictwem mediów społecznościowych poinformowała, że po sesji Brazzers w "Nikki Goes Bananas" i scenie seksu (z 19 grudnia) została napastowana seksualnie. T. i Nomar utrzymują, że zarzuty były nieprawdziwe. Z relacji innych aktorek porno, Nomar na planie filmowym bywał wybuchowy i przejawiał agresję słowną.

</doc>
<doc id="3844548" url="https://pl.wikipedia.org/wiki?curid=3844548" title="Akazome Emon">
Akazome Emon

 – japońska poetka i pamiętnikarka, tworząca w okresie Heian. Zaliczana do Trzydziestu Sześciu Mistrzyń Poezji, jak również do Trzydziestu Sześciu Średniowiecznych Mistrzów Poezji.
Córka Tomigochiego Akazome, urzędnika w biurze straży pałacowej ("emon"), od którego pochodzi jej przydomek. Służyła początkowo jako dama dworu Rinshi, żony Michinagi Fujiwary, a następnie jej córki i późniejszej cesarzowej Shōshi. Po śmierci swojego męża, Masahiry Ōe, w 1012 roku została mniszką buddyjską, nie porzucając wszakże twórczości literackiej, którą zajmowała się aż do śmierci.
Dziewięćdziesiąt dwa utwory Akazome Emon zostały opublikowane w cesarskich antologiach poezji. Jej literacka spuścizna jest o wiele większa. Częściowo została opublikowana w zawierającym sześćset wierszy zbiorze "Akazome-Emon-shū". Uważa się ją również za współautorkę Eiga monogatari.

</doc>
<doc id="3844552" url="https://pl.wikipedia.org/wiki?curid=3844552" title="Nicrophorus hybridus">
Nicrophorus hybridus

Nicrophorus hybridus – gatunek chrząszcza z rodziny omarlicowatych.
Chrząszcz o ciele długości od 13,8 do 20,5 mm. Pierwszy człon buławki czułków ma czarny, kolejne natomiast pomarańczowe. Głowa wyposażona jest w małe oczy, u samicy nieco dłuższe od skroni. Przedplecze odznacza się szerokimi brzegami bocznymi i nasadowym. Na każdej pokrywie występują dwie poprzeczne przepaski barwy pomarańczowej, oraz pólko krótkich szczecin na barku. Epipleury pokryw pomarańczowe. Przód przednich bioder porastają drobne, rzadkie szczecinki. Metepimeron jest łysy, zaś zapiersie porastają gęste, żółte włoski, z wyjątkiem półksiężycowatych obszarów za środkowymi biodrami. Spiczasty, skierowany grzbietowo wyrostek charakteryzuje tylne krętarze samców.
Owad padlinożerny. Spotykany na preriach, stepach zdominowanych przez bylice i łąkach górskich.
Gatunek nearktyczny. Rozprzestrzeniony od południowo-zachodniej Kanady przez północno-środkową część Stanów Zjednoczonych po północną Arizonę i Nowy Meksyk.

</doc>
<doc id="3844554" url="https://pl.wikipedia.org/wiki?curid=3844554" title="Le Val d’Hazey">
Le Val d’Hazey

Le Val d’Hazey – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 5491 mieszkańców.
Gmina została utworzona 1 stycznia 2016 roku z połączenia trzech wcześniejszych gmin: Aubevoye, Sainte-Barbe-sur-Gaillon oraz Vieux-Villez. Siedzibą gminy została miejscowość Aubevoye.

</doc>
<doc id="3844558" url="https://pl.wikipedia.org/wiki?curid=3844558" title="Nicrophorus obscurus">
Nicrophorus obscurus

Nicrophorus obscurus – gatunek chrząszcza z rodziny omarlicowatych.
Chrząszcz o ciele długości od 13,1 do 24 mm. Pierwszy człon buławki czułków ma czarny, kolejne natomiast pomarańczowe, a przedostatni wykrojony na zewnętrznej krawędzi głębiej i gwałtowniej niż u "N. guttula". Przedplecze ma trapezowate, z wklęśnięciem poprzecznym na przedzie, o wąsko rozszerzonych brzegach bocznych i szerokim brzegu podstawowym. Na każdej pokrywie występują zwykle dwie poprzeczne plamy barwy pomarańczowej, a przednia czarna przepaska nie przechodzi na ich epipleury. Powierzchnię pokryw porastają czarne szczecinki. Przód przednich bioder porastają szczecinki nie krótsze niż na barkach. Zapiersie i metepimeron gęsto porastają żółte włoski.
Owad padlinożerny, ale imagines spotykane też są na ludzkich odchodach. Zasiedla prerie.
Gatunek nearktyczny. Rozprzestrzeniony od południowej Kanady i Saskatchewan przez północno-środkowe Stany Zjednoczone po Nebraskę i północ Kolorado.

</doc>
<doc id="3844562" url="https://pl.wikipedia.org/wiki?curid=3844562" title="RD-191">
RD-191

RD-191 – rosyjski silnik rakietowy na paliwo ciekłe, jednokomorowa pochodna radzieckiego silnika RD-170. Od 2014 wykorzystywany jako silnik startowy rakiet Angara.
Budowa.
Silnik, konstrukcyjnie wzorowany na RD-170, jest jego jednokomorową pochodną. Zapłon mieszanki paliwowej odbywa się za pomocą specjalnej mieszanki, która po wprowadzeniu do komory spalania ulega samozapłonowi w kontakcie z ciekłym tlenem. Silnik może zmniejszyć siłę ciągu do ok. 30% nominalnej wartości, a także pozwala na krótkotrwałe zwiększenie siły ciągu (do 105% wartości nominalnej). Silnik posiada możliwość wychylania komory spalania o maks. 8 stopni w celu korekcji trajektorii lotu.
Silnik wyposażono w zestaw sensorów monitorujących pracę silnika podczas lotu. Ponadto ciepło powstające wskutek spalania paliwa jest wykorzystywane do ogrzewania helu w celu zapewnienia utrzymania prawidłowego ciśnienia w zbiornikach paliwa.
Opracowywanie i użycie.
5 września 2008 przedsiębiorstwo NPO Energomasz, odpowiedzialne za skonstruowanie silnika RD-191, poinformowało o zakończeniu prac badawczych oraz testów silnika i gotowości do rozpoczęcia właściwej produkcji.
Do 2010 zbudowano 9 prototypowych modeli silnika, które poddawano testowym zapłonom przez łącznie 23000 sekund. Jeden z tych prototypów podczas 12 testów przepracował 3635 sekund.
Pierwszy operacyjny lot silnika RD-191 odbył się 9 lipca 2014, kiedy to rakieta Angara w wersji 1.2 wystartowała do lotu suborbitalnego.
Konstrukcje pochodne.
RD-151.
Jest to wersja silnika o obniżonej sile ciągu do ok. 1700 kN. W latach 2009-2013 wykorzystywana jako silnik startowy rakiet Naro-1.
RD-181.
Silnik skonstruowany specjalnie na potrzeby rakiet Antares po katastrofie startu misji Cygnus CRS Orb-3 w październiku 2014. 7 grudnia tego samego roku firma Orbital Sciences zapowiedziała wykorzystanie w nowej serii rakiet Antares silników RD-181 i zamówiła 20 sztuk tego silnika. W 2015 przeprowadzono serię testowych zapłonów, które nie wykazały żadnych problemów. 17 października 2016 pierwsza rakieta Antares 230, wykorzystująca parę silników RD-181, wystartowała, wynosząc na orbitę pojazd Cygnus CRS OA-5.
RD-193.
Projektowana lżejsza wersja silnika docelowo ma służyć za napęd pierwszego stopnia rakiety Sojuz 2.1w, obecnie wykorzystującej poradzieckie jednostki NK-33. Wprowadzenie RD-193 do eksploatacji ma nastąpić po wyczerpaniu zapasowych silników NK-33. W 2013 zakończono testy silnika.

</doc>
<doc id="3844570" url="https://pl.wikipedia.org/wiki?curid=3844570" title="La Baronnie">
La Baronnie

La Baronnie – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 684 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Garencières oraz Quessigny. Siedzibą gminy została miejscowość Garencières.

</doc>
<doc id="3844578" url="https://pl.wikipedia.org/wiki?curid=3844578" title="Izumi Shikibu">
Izumi Shikibu

 – japońska poetka, tworząca w okresie Heian. Zaliczana do Trzydziestu Sześciu Mistrzyń Poezji, jak również do Trzydziestu Sześciu Średniowiecznych Mistrzów Poezji.
Córka Ōe no Koretokiego. Poślubiona została Tachibanie no Michisadzie, zarządcy Izumi, z którym miała córkę znaną jako Koshikibu no naishi. Po rozwodzie (a wkrótce potem, śmierci Michisady) poślubiła Fujiwarę no Yasumasę. Na dworze cesarskim wspólnie z Akazome Emon i Murasaki Shikibu służyła cesarzowej Shōshi. Izumi Shikibu znana była z licznych romansów, m.in. z książętami Tametaką oraz Atsumichim, które prawdopodobnie stały się przyczyną rozwodu z pierwszym mężem.
Spuścizna literacka Izumi Shikibu obejmuje ponad tysiąc wierszy oraz pamiętnik "Izumi Shikibu nikki". W cesarskich antologiach poezji opublikowanych zostało dwieście czterdzieści jej utworów, więcej niż jakiejkolwiek innej poetki i większości poetów.

</doc>
<doc id="3844583" url="https://pl.wikipedia.org/wiki?curid=3844583" title="Le Bosc du Theil">
Le Bosc du Theil

Le Bosc du Theil – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 1289 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Le Gros-Theil oraz Saint-Nicolas-du-Bosc. Siedzibą gminy została miejscowość Le Gros-Theil.

</doc>
<doc id="3844592" url="https://pl.wikipedia.org/wiki?curid=3844592" title="Klecko">
Klecko



</doc>
<doc id="3844600" url="https://pl.wikipedia.org/wiki?curid=3844600" title="Cepeliny">
Cepeliny



</doc>
<doc id="3844602" url="https://pl.wikipedia.org/wiki?curid=3844602" title="Ben no naishi">
Ben no naishi

 – japońska poetka, tworząca w okresie Kamakura. Zaliczana do Trzydziestu Sześciu Mistrzyń Poezji.
Córka artysty i arystokraty Fujiwary no Nobuzane. Siostra poetek Sōhekimon-in no shōshō i Gofukakusa-in no shōshō no naishi oraz malarza Fujwary no Tametsugu. Na dworze cesarskim pojawiła się wraz z młodszą siostrą w 1246 jako dama dworu cesarza (wtedy jeszcze księcia) Go-Fukakusy. W 1259 opuściła dwór, a w 1265, po śmierci siostry Gofukakusa-in no shōshō no naishi i brata Tametsugu, została mniszką buddyjską. Ostatnie lata życia spędziła w pustelni u stóp Hiei niedaleko Kioto.
Literacka sława Ben no naishi rozpoczęła się od dworskich konkursów poetyckich, podczas których została zauważona przez eks-cesarza Go-Sagę. Wspólnie z siostrą Gofukakusa-in no shōshō no naishi zdobyła uznanie jako poetka tworząca rengę, a jej utwory znalazły się w Tsukubashū, pierwszej cesarskiej antologii rengi. W sumie czterdzieści siedem utworów jej autorstwa zostało opublikowanych w cesarskich antologiach poezji.

</doc>
<doc id="3844605" url="https://pl.wikipedia.org/wiki?curid=3844605" title="Chambois">
Chambois

Chambois może dotyczyć:

</doc>
<doc id="3844607" url="https://pl.wikipedia.org/wiki?curid=3844607" title="Undulatus asperatus">
Undulatus asperatus



</doc>
<doc id="3844611" url="https://pl.wikipedia.org/wiki?curid=3844611" title="Michael Gospodarek">
Michael Gospodarek

 
Michael Gospodarek (ur. 30 listopada 1991 w Salzburgu) – polski koszykarz, występujący na pozycji rozgrywającego, obecnie zawodnik Pszczółki Startu Lublin.
27 maja 2017 został zawodnikiem Startu Lublin. 23 lipca 2020 przedłużył umowę z klubem.
Jego postać znajduje się w grze NBA 2K16.

</doc>
<doc id="3844618" url="https://pl.wikipedia.org/wiki?curid=3844618" title="Porgy and Bess (opera)">
Porgy and Bess (opera)

Porgy and Bess (w polskiej wersji "Porgy i Bess") – opera w trzech aktach z muzyką George'a Gershwina, do której libretto napisali Edwin DuBose Heyward, jego żona Dorothy Heyward i Ira Gershwin. DuBose Heyward jest także autorem jej literackiego pierwowzoru, powieści "Porgy". Premiera opery miała miejsce w Alvin Theatre w Nowym Jorku 10 października 1935 roku.
Streszczenie.
W operze przedstawione są losy czarnoskórych mieszkańców osiedla Catfish Row w mieście Charleston w stanie Karolina Południowa. W ciągu tygodnia trudnią się rybołówstwem, pszczelarstwem a w soboty grają w kości, piją i handlują narkotykami. Głównym wątkiem opery są losy pięknej Bess, dziewczyny lokalnego twardziela Crowna. Crown przegrywa w kości i w gniewie zabija zwycięzcę gry - Robbinsa. Ucieka przed policją, a jego dziewczyna Bess oddaje się pod opiekę zakochanego w niej Porgy, inwalidy i biedaka. O względy Bess zabiega także bezskutecznie handlarz narkotyków Sportin' Life. Bess mieszka teraz razem z Porgy ale wybiera się na wyspę na zabawę, gdzie ukrywa się Crown, który ją ponownie uwodzi. Gdy Crown po sztormie morskim wraca do osiedla, Porgy zabija go przez uduszenie. Zostaje aresztowany i idzie do więzienia. Pod nieobecność Porgy Sportin' Life uzależnia Bess od narkotyków i zabiera ją z sobą do Nowego Jorku. Porgy po powrocie z więzienia wyrusza na wózku inwalidzkim 1000 mil do Nowego Jorku w poszukiwaniu Bess.
Historia.
Gershwin z powieścią "Porgy" zetknął się stosunkowo wcześnie, bo już w roku 1926 uznając ją za dobry materiał na operowe libretto. Spotkał się też możliwie szybko z autorem tego ówczesnego bestselleru, a DuBose Heyward nie miał nic przeciwko muzycznej adaptacji. Prace nad librettem ruszyły jednak od roku 1932, w co zaangażowany był również brat kompozytora Ira Gershwin, bowiem autor oryginału był mieszkańcem Charleston, a George Gershwin miał podpisane kontrakty w Nowym Jorku, dlatego nie mógł się zbyt często osobiście wybierać do Karoliny. Przebywał tam jednak w roku 1933 w kwietniu i we wrześniu 1934 odwiedzając m.in. kościoły i kluby nocne (autor odwiedził również zamieszkałą przez ubogich Murzynów wyspę James, gdzie przysłuchiwał się negro spirituals). Co prawda, już wówczas kompozytor nie mógł liczyć na wystawienie swojego dzieła w Metropolitan Opera, miał jednak kontrakt z Theatre Guild gwarantujący wystawienie "Porgy and Bess" na Broadwayu. Prace nad operą trwały 20 miesięcy. Pierwszy prywatny koncert odbył się w Carnegie Hall, wtedy w związku z prowizoryczną produkcją w bostońskim Colonial Theatre, która miała miejsce 30 września 1935 została skompletowana satysfakcjonująca Gershwina obsada. To prowizoryczne rozwiązanie okazało się na tyle trwałe, że dotrwało już do właściwej nowojorskiej premiery, gdzie kompozytor wprowadził jeszcze poprawki i skróty. Jako Porgy wystąpił Todd Duncan, operowy baryton, który nigdy dotąd nie śpiewał w musicalu, a rolę Bess zaśpiewała Anne Brown, studentka Juilliard School. Opera była wystawiana na Broadwayu początkowo 124 razy, jednak jej prawdziwy triumf nastąpił w roku 1941, kiedy już po śmierci Gershwina dokonano zmian w przedstawieniu.
Głównym problemem związanym z wystawianiem "Porgy and Bess" jest dobór szerokiej murzyńskiej obsady, co ma znaczenie zwłaszcza w teatrach europejskich czy azjatyckich. Opera spotyka się czasem z atakami związanymi z polityczną poprawnością, czy też niepoprawnością, gdzie artyści bywają wzywani do jej bojkotu.
Pierwsze kompletne nagrania dzieła zostało wydane przez firmę fonograficzną Decca Records w roku 1975, w roku 1988 "Porgy and Bess" z festiwalu operowego w Glyndebourne nagrywał sir Simon Rattle (wytwórnia EMI).
Odbiór.
"Porgy and Bess" to jedyna, poza jednoaktówką "Blue Monday", opera skomponowana przez Gershwina, toteż wobec dzieła było kierowanych sporo zarzutów i rzeczywiście widać w niej pewne braki kompozytora. Dysponował on jednak wrodzoną intuicją muzyczną oraz wyczuciem teatru. Ponadto libretto utworu pozwala na świetne zobrazowanie bohaterów, co twórcy udało się osiągnąć. Zupełnie inaczej śpiewają Porgy, Sportin' Life i Crown, tak samo doskonale zobrazowane są sylwetki kobiece, gdzie naiwną i zmysłową Bess łatwo odróżnić od poważniejszej Sereny, czy rubasznej Marii. Wykorzystane są też niemal wszystkie dostępne techniki i style. Pozorny synkretyzm dzieła skrywa jednak głębię dramaturgii i teatralnego mistrzostwa amerykańskiego twórcy. Aczkolwiek sława niektórych fragmentów, zwłaszcza "Summertime" przyczyniła się do opinii na temat opery, według której utwór ma jakoby być luźną składanką szlagierów, to opinie takie nie mają potwierdzenia w rzetelnych źródłach. Czarnoskóra publiczność zarzuca czasami operze stereotypowe przedstawienie postaci i nieprzekonujące naśladownictwo form muzycznych tej grupy.

</doc>
<doc id="3844624" url="https://pl.wikipedia.org/wiki?curid=3844624" title="Rubionka">
Rubionka

Rubionka (lit. "Skynimai") – wieś na Litwie, w rejonie wileńskim, 6 km na północ od Ławaryszek. W 2001 roku liczyła 49 mieszkańców.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844629" url="https://pl.wikipedia.org/wiki?curid=3844629" title="Klementówka">
Klementówka



</doc>
<doc id="3844630" url="https://pl.wikipedia.org/wiki?curid=3844630" title="Chambois (Eure)">
Chambois (Eure)

Chambois – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 1320 mieszkańców. 
Gmina została utworzona 1 stycznia 2016 roku z połączenia trzech wcześniejszych gmin: Avrilly, Corneuil oraz Thomer-la-Sôgne. Siedzibą gminy została miejscowość Avrilly.

</doc>
<doc id="3844631" url="https://pl.wikipedia.org/wiki?curid=3844631" title="Veľký Grič">
Veľký Grič

Veľký Grič (971 m n.p.m.) – szczyt w północnej części gór Ptacznik na Słowacji. 
Położenie.
Leży w północnej części grupy zwanej Wysokim Ptacznikiem, w odległości ok. 3,6 km na północny wschód od szczytu Biely kameň (1135 m n.p.m.). Jest ostatnim (licząc z południa na północ) szczytem tych gór o wysokości przekraczającej 900 m n.p.m. Jego wierzchołek znajduje się w głównym grzbiecie tych gór, który jednak tworzy w tym miejscu charakterystyczny róg, wysunięty w kierunku północno-wschodnim, w kierunku odległej o ok. 3,5 km Handlovej.
Charakterystyka.
Ma kształt wydłużonego kopca, wyraźnie górującego od południowego zachodu nad Kotliną Handlowską. Jego stoki południowo-zachodnie i zachodnie są łagodne, pozostałe – strome, miejscami wręcz urwiste, wierzchowina spłaszczona. Wymodelowany jest w grubej pokrywie wulkanicznych andezytów, które na wschodnich i północno-wschodnich stokach, tuż pod wierzchołkiem, wychodzą na powierzchnię w postaci ciągu potężnych skalnych ścian i urwisk o łącznej długości blisko 900 m, urozmaiconych szeregiem żeber, ambon i baszt skalnych.
Turystyka.
Veľký Grič jest często odwiedzany przez turystów, wędrujących głównym grzbietem gór Ptacznika. Jest także popularnym celem wycieczek z pobliskiej Handlovej, głównie dla rozległej panoramy ze szczytu w kierunkach od północnego przez wschodni do południowego. Obejmuje ona (w kolejności jak wyżej) następujące grupy górskie: Góry Strażowskie, Żar, Małą Fatrę, Wielką Fatrę, zachodni kraniec Niżnych Tatr, Góry Krzemnickie, Polanę, Javorie i Góry Szczawnickie.
Tuż poniżej szczytu przebiega czerwono znakowany, dalekobieżny szlak turystyczny, biegnący m.in. całym głównym grzbietem Ptacznika – tzw. Ponitrianska magistrála, który z Veľkeho Griča schodzi już wprost do centrum Handlovej. Na wierzchołek i niedaleki punkt widokowy na krawędzi skalnego uskoku prowadzi krótki, znakowany szlak dojściowy. Pod szczyt wyprowadzają również żółte znaki szlaku, biegnącego z Prievidzy przez przełęcz Uhlisko.
Formacje skalne Veľkeho Griča są popularnym terenem ćwiczeń dla wspinaczy i miłośników boulderingu.

</doc>
<doc id="3844633" url="https://pl.wikipedia.org/wiki?curid=3844633" title="Klenki">
Klenki



</doc>
<doc id="3844640" url="https://pl.wikipedia.org/wiki?curid=3844640" title="Słoboda (gmina Ławaryszki)">
Słoboda (gmina Ławaryszki)

Słoboda (lit. "Slabada") – wieś na Litwie, w rejonie wileńskim, 3 km na zachód od Ławaryszek, nad Wilenką. W 2021 roku liczyła 165 mieszkańców.
We wsi znajduje się prywatne obserwatorium astronomiczne prowadzone przez Henryka Sielewicza, astronoma amatora.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844642" url="https://pl.wikipedia.org/wiki?curid=3844642" title="Bildziszki">
Bildziszki



</doc>
<doc id="3844644" url="https://pl.wikipedia.org/wiki?curid=3844644" title="Wskaźnik empiryczny">
Wskaźnik empiryczny

Wskaźnik empiryczny – jeden z typów wskaźników wyróżnionych przez polskiego socjologa Stefana Nowaka. W jego przypadku "indicatum" (zjawisko wskazywane "Z" - w terminologii S. Nowaka) jest obserwowalne. Pomiędzy wskaźnikiem empirycznym "W" a "indicatum" zachodzi związek empiryczny, czyli taki, który może zostać rozstrzygnięty na drodze obserwacji. Mimo iż zarówno wskaźnik empiryczny jak i "indicatum" są obserwowalne, to wskaźnik empiryczny jest "de facto" łatwiejszy do zaobserwowania, bardziej wiarygodny i obiektywny.
Przykład wskaźnika empirycznego.
Długość słupka rtęci w termometrze jako wskaźnik empiryczny temperatury powietrza.
W tym wypadku "indicatum" to temperatura powietrza. Obserwując takie czynniki jak obecność śniegu, para wydobywająca się z ust czy szron pojawiający się na szybach samochodów, można stwierdzić, iż na zewnątrz panuje temperatura poniżej zera. Nie wiadomo jednak ile dokładnie wynosi, ponieważ obserwacja otoczenia nie wystarcza do jej precyzyjnego określenia. Można to sprawdzić korzystając ze wskaźnika empirycznego, czyli słupka rtęci w termometrze. Poprzez jego monitorowanie będzie możliwe potwierdzenie, że "indicatum," czyli temperatura ujemna, która wcześniej została zaobserwowana, faktycznie występuje i ile dokładnie wynosi. Analogiczny przykład, dotyczący termometru lekarskiego jako wskaźnika empirycznego gorączki ("indicatum"), można znaleźć w podręczniku Jerzego Brzezińskiego.
Alkomat jako wskaźnik empiryczny stopnia nietrzeźwości.
Tym razem "indicatum" to stopień nietrzeźwości. Można wnioskować, że ktoś jest pijany, opierając się na obserwacji jego zachowania (zaburzenia mowy, problemy z utrzymaniem równowagi czy spadek sprawności intelektualnej). W ten sposób nie da się jednak dokładnie określić ilości promili we krwi. Co więcej, gdy opieramy się wyłącznie na obserwacjach istnieje ryzyko pomylenia stanu chorobowego z nietrzeźwością. Alkomat, za pomocą którego mierzy się zawartość alkoholu w wydychanym powietrzu, rozwiewa w takich sytuacjach wszelkie wątpliwości. W tym przykładzie pełni on bowiem rolę wskaźnika empirycznego. Pozwala obiektywnie i jednoznacznie (dokładniejsze jest tylko badanie krwi) stwierdzić, czy i w jakim stopniu dana osoba jest nietrzeźwa. 
Klasyfikacja wskaźników (wg S. Nowaka).
Klasyfikacja podstawowa.
Stefan Nowak podzielił wskaźniki na trzy typy, w zależności od charakteru "indicatum" oraz typu związku łączącego wskaźnik z "indicatum"":"
Ponadto wyróżnił także 
Podział dodatkowy na wskaźniki zewnętrzne i wewnętrzne.
Ponadto wskaźniki empiryczne oraz inferencyjne zostały przez Nowaka włączone do szerszej klasy tzw. wskaźników zewnętrznych wobec "indicatum". Oznacza to, że nie wchodzą one do "indicatum", którego są wskaźnikami. "Ad exemplum" (na podstawie podanego wyżej przykładu wskaźnika empirycznego) alkomat nie wchodzi do treści pojęcia "stopnia nietrzeźwości". Wskaźniki definicyjne są natomiast traktowane jako wskaźniki wewnętrzne, co oznacza, że są całością "indicatum" (jako definicje pełne) lub do niego wchodzą (jako definicje cząstkowe).

</doc>
<doc id="3844645" url="https://pl.wikipedia.org/wiki?curid=3844645" title="Bourneville-Sainte-Croix">
Bourneville-Sainte-Croix

Bourneville-Sainte-Croix – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 1246 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Bourneville oraz Sainte-Croix-sur-Aizier. Siedzibą gminy została miejscowość Bourneville.

</doc>
<doc id="3844646" url="https://pl.wikipedia.org/wiki?curid=3844646" title="Sieliszcze (gmina Ławaryszki)">
Sieliszcze (gmina Ławaryszki)

Sieliszcze (lit. "Sodybos") – osada na Litwie, w rejonie wileńskim, 3 km na wschód od Ławaryszek. W 2001 roku liczyła 16 mieszkańców.
W II Rzeczypospolitej należała do powiatu wileńsko-trockiego w województwie wileńskim.

</doc>
<doc id="3844648" url="https://pl.wikipedia.org/wiki?curid=3844648" title="Przemysław Szymański">
Przemysław Szymański

 
Przemysław Szymański (ur. 17 listopada 1984) – polski koszykarz występujący na pozycji silnego skrzydłowego, aktualnie zawodnik Politechniki Gdańska.
23 czerwca 2016 przedłużył umowę z MKS Dąbrową Górniczą. 12 czerwca 2017 został zawodnikiem Polpharmy Starogard Gdański.
Z zespołem MKS-u Dąbrowy Górniczej występował na wszystkich poziomach rozgrywek ligowych w Polsce.

</doc>
<doc id="3844651" url="https://pl.wikipedia.org/wiki?curid=3844651" title="Jiří Pleskot">
Jiří Pleskot

Jiří Pleskot (ur. 3 maja 1922 w Milostín, zm. 1 grudnia 1997 w Pradze) – czeski aktor. W latach 1958–1990 zagrał w ponad 60 filmach i serialach telewizyjnych.

</doc>
<doc id="3844653" url="https://pl.wikipedia.org/wiki?curid=3844653" title="17 Korpus Zmechanizowany (ZSRR)">
17 Korpus Zmechanizowany (ZSRR)

17 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w marcu 1941 roku w Zachodnim Specjalnym Okręgu Wojskowym. Sztab Korpusu rozlokowany był w Baranowiczach na Zachodniej Białorusi.
Wyposażenie.
22 czerwca 1941 17 Korpus Zmechanizowany liczył 16 578 żołnierzy (46% stanu etatowego) oraz miał na stanie:
Działania.
W chwili ataku Niemiec na ZSRR korpus znajdował się w składzie wojsk Frontu Zachodniego. Całkowicie rozbity w rejonie Baranowicz przez oddziały niemieckiej 2 Grupy Pancernej z Grupy Armii „Środek”.

</doc>
<doc id="3844656" url="https://pl.wikipedia.org/wiki?curid=3844656" title="Marbois">
Marbois

Marbois – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 1336 mieszkańców. 
Gmina została utworzona 1 stycznia 2016 roku z połączenia czterech wcześniejszych gmin: Chanteloup, Le Chesne, Les Essarts oraz Saint-Denis-du-Béhélan. Siedzibą gminy została miejscowość Le Chesne.

</doc>
<doc id="3844660" url="https://pl.wikipedia.org/wiki?curid=3844660" title="Timothy Dwight">
Timothy Dwight

Timothy Dwight (ur. 14 maja 1752 w Northampton w stanie Massachusetts, zm. 11 stycznia 1817 w New Haven) – amerykański duchowny, teolog, pedagog i poeta.
Życiorys.
Początkowo uczył się w domu pod kierunkiem matki, córki kaznodziei Jonathana Edwardsa. W wieku 13 lat rozpoczął edukację na Yale. Ukończył studia w 1769. Wykonywał różne prace. Był kapelanem armii kontynentalnej. W 1783 założył szkołę w Greenfield Hill w stanie Connecticut. Został tam też pastorem w Congregational Church. W 1787 obronił doktorat z teologii na Uniwersytecie Princeton. W 1809 był jednym z założycieli Andover Theological Seminary, pierwszego seminarium duchownego w Nowej Anglii. Prywatnie był przyjacielem prezydenta Jerzego Waszyngtona.
Twórczość.
Timothy Dwight jest znany jako autor poematu "Greenfield Hill" (1794) i eposu biblijnego "The Conquest of Canaan" (1785). Ten ostatni utwór, napisany parzyście rymowanym pentametrem jambicznym, czyli dystychem bohaterskim (heroic couplet), uchodzi za pierwszy amerykański epos. Jest on wcześniejszy od "Kolumbiady" Joela Barlowa (1787-1807).

</doc>
<doc id="3844663" url="https://pl.wikipedia.org/wiki?curid=3844663" title="Rubenka">
Rubenka



</doc>
<doc id="3844669" url="https://pl.wikipedia.org/wiki?curid=3844669" title="Jonathan Smith">
Jonathan Smith

Jonathan Scott "Jon" Smith (ur. 9 maja 1961) – amerykański wioślarz. Dwukrotny medalista olimpijski.
Brał udział w trzech igrzyskach olimpijskich (IO 84, IO 88, IO 92), na dwóch zdobywał medale. W 1984, pod nieobecność sportowców z części Bloku Wschodniego, wywalczył srebro w czwórce ze sternikiem. Osadę tworzyli także David Clark, Phillip Stekl i Alan Forney. W 1988 zajął trzecie miejsce w prestiżowej ósemce. W 1992 zajął dziewiąte miejsce w dwójce podwójnej, w parze z Gregorym Springerem. Zdobył dwa medale mistrzostw świata w ósemce: w 1987 złoto oraz brąz w 1985.

</doc>
<doc id="3844670" url="https://pl.wikipedia.org/wiki?curid=3844670" title="Mesnils-sur-Iton">
Mesnils-sur-Iton

Mesnils-sur-Iton – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 4483 mieszkańców. 
Gmina została utworzona 1 stycznia 2016 roku z połączenia sześciu wcześniejszych gmin: Condé-sur-Iton, Damville, Gouville, Manthelon, Le Roncenay-Authenay oraz Le Sacq. Siedzibą gminy została miejscowość Damville. 
Dnia 1 stycznia 2019 roku nastąpiły kolejne zmiany administracyjne. Ówczesne gminy – Buis-sur-Damville, Grandvilliers oraz Roman – zostały włączone do gminy Mesnils-sur-Iton. Siedzibą gminy pozostała miejscowość Mesnils-sur-Iton. 

</doc>
<doc id="3844671" url="https://pl.wikipedia.org/wiki?curid=3844671" title="Odległe zwierciadło, czyli rozlicznymi plagami nękane XIV stulecie">
Odległe zwierciadło, czyli rozlicznymi plagami nękane XIV stulecie

Odległe zwierciadło, czyli rozlicznymi plagami nękane XIV stulecie (ang. "A Distant Mirror: The Calamitous 14th Century") – książka Barbary Tuchman opublikowana po raz pierwszy w 1978. Opisuje kryzys późnego średniowiecza – wojnę stuletnią, wielką schizmę zachodnią, czarną śmierć. Znaczna część narracji jest skupiona wokół życia francuskiego rycerza Enguerranda VII de Coucy (1340-1397). Książka w 1980 zdobyła National Book Award w dziedzinie historii.

</doc>
<doc id="3844682" url="https://pl.wikipedia.org/wiki?curid=3844682" title="Streliszki">
Streliszki



</doc>
<doc id="3844685" url="https://pl.wikipedia.org/wiki?curid=3844685" title="Sainte-Marie-d’Attez">
Sainte-Marie-d’Attez

Sainte-Marie-d’Attez – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 554 mieszkańców. 
Gmina została utworzona 1 stycznia 2016 roku z połączenia trzech wcześniejszych gmin: Dame-Marie, Saint-Nicolas-d’Attez oraz Saint-Ouen-d’Attez. Siedzibą gminy została miejscowość Saint-Ouen-d’Attez.

</doc>
<doc id="3844687" url="https://pl.wikipedia.org/wiki?curid=3844687" title="Rokugan">
Rokugan



</doc>
<doc id="3844688" url="https://pl.wikipedia.org/wiki?curid=3844688" title="18 Korpus Zmechanizowany (ZSRR)">
18 Korpus Zmechanizowany (ZSRR)

18 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Historia.
Formowanie Korpusu rozpoczęto w marcu 1941 roku w Odeskim Okręgu Wojskowym. Sztab Korpusu rozlokowany był w Akermanie w Besarabii przyłączonej do ZSRR w 1940 roku. W chwili ataku Niemiec na ZSRR korpus znajdował się w składzie wojsk 9 Armii. 22 czerwca 1941 17 Korpus Zmechanizowany liczył 26 879 żołnierzy (75% stanu etatowego) oraz miał na stanie: 282 czołgów, w tym: 106 BT, 150 T-26, 14 T-37/T-38/T-40 i 12 czołgów z miotaczami płomieni (chemiczne).
Skład korpusu.
22 czerwca 1941 roku:

</doc>
<doc id="3844689" url="https://pl.wikipedia.org/wiki?curid=3844689" title="Suntoki (gmina Ławaryszki)">
Suntoki (gmina Ławaryszki)



</doc>
<doc id="3844690" url="https://pl.wikipedia.org/wiki?curid=3844690" title="Zełenyj Haj">
Zełenyj Haj



</doc>
<doc id="3844694" url="https://pl.wikipedia.org/wiki?curid=3844694" title="Wynohradne">
Wynohradne



</doc>
<doc id="3844696" url="https://pl.wikipedia.org/wiki?curid=3844696" title="Arndt Pekurinen">
Arndt Pekurinen

Arndt Juho Pekurinen (ur. 29 sierpnia 1905 w Juva w Finlandii, zm. 5 listopada 1941 w Rejonie kalewalskim) – fiński pacyfista i obdżektor.
Życiorys.
W 1926 Pekurinen ustawicznie odmawiał obowiązkowej służby wojskowej, co doprowadziło do jego uwięzienia pomiędzy 1929 a 1931. Odrzucał noszenie munduru i broni. Mimo że Pekurinen był głęboko religijny, to jego motywy nie wynikały z wiary. Ludzie mu współcześni sugerowali, że jest komunistą, ale nie był zainteresowany polityką. Z powodu swoich pacyfistycznych przekonań w atmosferze militarystycznych lat 30. był uznawany jako winny zdrady stanu i bezustannie nękany przez Ruch Lapua. W 1930 do fińskiego ministra obrony została skierowana międzynarodowa petycja na rzecz Pekurinena, podpisana m.in. przez sześćdziesięciu brytyjskich członków parlamentu, a także takie sławy jak Albert Einstein, Henri Barbusse czy H.G. Wells. 14 kwietnia 1931 zostało uchwalone „prawo Pekurinena”, pierwsza w Finlandii alternatywa dla służby wojskowej. Jednakże jej warunki obowiązywały wyłącznie w czasie pokoju.
Kiedy wybuchła wojna zimowa w 1939, Pekurinen znów znalazł się w więzieniu. Z początkiem tzw. wojny kontynuacyjnej jesienią 1941 został wysłany na front z rozkazami noszenia munduru oraz używania broni. Na froncie nadal odmawiał noszenia munduru i używania broni. Z rozkazu kapitana Pentti Valkonena został stracony bez sądu. Pierwszych dwóch żołnierzy (sierżant Kivelä i szeregowy Kinnunen) odmówiło rozkazu rozstrzelania go; dopiero trzeci, kapral Asikainen, wykonał bezpośredni rozkaz Valkonena.
Po wojnie rozpoczęto śledztwo w sprawie śmierci Pekurinena, ale nigdy go nie ukończono. Pekurinen został praktycznie zapomniany przez ponad 50 lat, aż do publikacji w 1998 książki "Odwaga: życie i egzekucja Arndta Pekurinena" autorstwa . Miasto Helsinki nazwało park imieniem Pekurinena ("Arndt Pekurisen puisto") dla jego upamiętnienia.
Według książki Erno Paasilinny motto Pekurinena było zainspirowane Jonathanem Swiftem: „Jako że ludzie nie są jedzeni, zarzynanie ich jest bezcelowe” ("Kun ihmisiä ei syödä, on niitä turha teurastaa").

</doc>
<doc id="3844698" url="https://pl.wikipedia.org/wiki?curid=3844698" title="19 Korpus Zmechanizowany (ZSRR)">
19 Korpus Zmechanizowany (ZSRR)

19 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w marcu 1941 roku w Kijowskim Specjalnym Okręgu Wojskowym. Sztab Korpusu rozlokowany był w Berdyczowie na Ukrainie.
Wyposażenie.
22 czerwca 1941 17 Korpus Zmechanizowany liczył 22 654 żołnierzy (63% stanu etatowego) oraz miał na stanie:
Działania.
W chwili ataku Niemiec na ZSRR korpus znajdował się w składzie wojsk 5 Armii Frontu Południowo-Zachodniego. Uczestniczył w walkach w okolicy Dubna (Bitwa w rejonie Dubno – Łuck – Brody). Po walkach w czerwcu/lipcu 1941 roku w korpusie na dzień 1 sierpnia 1941 roku zostało 28 czołgów.

</doc>
<doc id="3844699" url="https://pl.wikipedia.org/wiki?curid=3844699" title="Giambattista Giraldi Cinzio">
Giambattista Giraldi Cinzio

Giambattista Giraldi Cinzio (ur. 1504, zm. 1573) – poeta i dramaturg włoski okresu renesansu. Napisał między innymi epos mitologiczny "Ercole" ("Herkules", 1557), będący w istocie pochwałą jego protektora Ercolego d’Este. Dwie sztuki Williama Shakespeare’a ("Miarka za miarkę" i "Otello") są oparte na motywach dramatów Giraldiego Cinzia.
Epos o Herkulesie został napisany oktawą, czyli rdzennie włoską strofą ośmiowersową, układaną jedenastozgłoskowcem, rymowaną abababcc.

</doc>
<doc id="3844710" url="https://pl.wikipedia.org/wiki?curid=3844710" title="Kotiużynce">
Kotiużynce



</doc>
<doc id="3844714" url="https://pl.wikipedia.org/wiki?curid=3844714" title="Liski (rejon zbaraski)">
Liski (rejon zbaraski)



</doc>
<doc id="3844715" url="https://pl.wikipedia.org/wiki?curid=3844715" title="Kapustinskij Lis">
Kapustinskij Lis



</doc>
<doc id="3844716" url="https://pl.wikipedia.org/wiki?curid=3844716" title="Bałtycka Liga Koszykówki Kobiet">
Bałtycka Liga Koszykówki Kobiet

Bałtycka Liga Koszykówki Kobiet (oficjalny skrót BWBL) – międzynarodowa żeńska liga koszykarska, powstała w 19 maja 1994 roku. Obecnie występują w niej zespołu z Litwy, Łotwy, Kazachstanu, Ukrainy, Białorusi. W przeszłości występowały te drużyny z Rosji, Finlandii, Szwecji oraz Estonii.
W pierwszym sezonie istnienia ligi (1994/95) do rozgrywek przystąpiło osiem drużyn z pięciu krajów. Do 2000 roku w lidze występowało średnio 8-9 drużyn z 5-6 krajów. Następnie liczba uczestników wzrastała od 10 do 17 zespołów z sześciu krajów. W sezonie 2005/06 osiągnięto najwyższą frekwencję, do rozgrywek przystąpiło 18 drużyn z siedmiu krajów. Od początku istnienia ligi występowały w niej zespoły z dwunastu krajów.

</doc>
<doc id="3844717" url="https://pl.wikipedia.org/wiki?curid=3844717" title="Baltic Women's Basketball League">
Baltic Women's Basketball League



</doc>
<doc id="3844718" url="https://pl.wikipedia.org/wiki?curid=3844718" title="Zaszljachom">
Zaszljachom



</doc>
<doc id="3844720" url="https://pl.wikipedia.org/wiki?curid=3844720" title="Izabela Kłosińska">
Izabela Kłosińska

Izabela Kłosińska (ur. 13 listopada 1958 w Warszawie) – polska śpiewaczka operowa (sopran), solistka Teatru Wielkiego – Opery Narodowej, pedagog wokalny na Uniwersytecie Muzycznym Fryderyka Chopina, profesor sztuk muzycznych.
Życiorys.
Absolwentka Państwowej Wyższej Szkoły Muzycznej w Warszawie (obecnie Uniwersytet Muzyczny Fryderyka Chopina w Warszawie), klasa prof. Kazimiery Goławskiej (dyplom z wyróżnieniem oraz nagroda im. Kazimierza Czekotowskiego).
Debiutowała w warszawskim Teatrze Wielkim (obecnie Teatr Wielki – Opera Narodowa) jeszcze podczas studiów (role: Zofii w "Halce" S. Moniuszki, Micaeli w "Carmen" G. Bizeta, Neddy w "Pajacach" R. Leoncavalla i Kate Pinkerton w "Madame Butterfy" G. Pucciniego).
Po ukończeniu studiów została solistką Teatru Wielkiego – Opery Narodowej, jej pierwszą rolą była partia Musetty w "Cyganerii" G. Pucciniego.
Od 2012 roku profesor nadzwyczajny Uniwersytetu Muzycznego Fryderyka Chopina (pedagog Katedry Wokalistyki). W 2013 otrzymała tytuł naukowy profesora sztuk muzycznych.
Dwukrotnie przewodniczyła pracom jury Międzynarodowego Konkursu Wokalnego im. Stanisława Moniuszki (8 edycja: 2013, 9 edycja: 2016).
Jest opiekunem artystycznym Akademii Operowej (Programu Kształcenia Młodych Talentów) przy Teatrze Wielkim – Operze Narodowej.
Dyrektor obsadowy (Casting Director) w Teatrze Wielkim – Operze Narodowej.
Działalność artystyczna.
Dorobek artystyczny Izabeli Kłosińskiej stanowi kilkadziesiąt ról (w tym głównych) operowych, artystka wykonuje także repertuar oratoryjno-kantatowy (od baroku po muzykę współczesną), pieśniarski, piosenki kabaretowe i standardy jazzowe.
Na scenie Teatru Wielkiego – Opery Narodowej kreowała wiodące partie sopranowe w wielu przedstawieniach operowych: m.in. tytułową rolę w "Madame Butterfly", Mimi oraz Musettę w "Cyganerii" i Liu w "Turandot" G. Pucciniego; Małgorzatę w "Fauście" Ch. Gounoda; Micaelę w Carmen G. Bizeta; Paminę w "Czarodziejskim flecie", Hrabinę w "Weselu Figara" i Donnę Elwirę w "Don Giovannim" W.A. Mozarta; Roksanę w "Królu Rogerze" K. Szymanowskiego, Hannę w "Strasznym dworze" i Nealę w "Parii" S. Moniuszki; Ewę w "Raju utraconym" K. Pendereckiego; Amelię w "Balu maskowym", Elżbietę w "Don Carlosie", Desdemonę w "Otellu", Marię w Simonie Boccanegra i Violettę w Traviacie G. Verdiego.
Śpiewała także m.in. Zofię w "Kawalerze srebrnej róży" R. Straussa, Marię w "Mazepie" P. Czajkowskiego, Neddę w "Pajacach" R. Leoncavalla, Zofię w "Werterze" J. Masseneta, Antonię w "Opowieściach Hoffmanna" J. Offenbacha, Ksenię w "Borysie Godunowie" M. Musorgskiego, Freię w "Złocie Renu" R. Wagnera, Orianę w Amadigi di Gaula i Romildę w Kserksesie G.F. Haendla, Królową Rozamundę w Ubu Rex K. Pendereckiego.
W repertuarze ma także Elwirę w "Ernanim" i Leonorę w "Mocy przeznaczenia" G. Verdiego; Giorgettę w "Płaszczu" i rolę tytułową w "Siostrze Angelice" G. Pucciniego; Tatianę w "Eugeniuszu Onieginie" P. Czajkowskiego; tytułową Rusałkę A. Dvořáka, Alicję Ford w "Falstaffie" G. Verdiego.
Brała udział w licznych koncertowych wykonaniach takich dzieł, jak: "Trojanie" H. Berlioza, "Zamek Sinobrodego" B. Bartóka, "Mefistofeles" A. Boita, "Debora i Jaele" I. Pizettiego, "Litwini" A. Ponchiellego.
Śpiewa także partie sopranowe w dzieła oratoryjnych, kantatowych i koncertowych: "Stabat Mater" (A. Dvořáka, K. Szymanowskiego, G.B. Pergolesiego i G. Rossiniego), "Wielka msza c-moll" W.A. Mozarta, "Requiem" G. Verdiego, "Magnificat" J.S. Bacha, "IX Symfonia" L. Beethovena, "III Symfonia i VII Symfonia" G. Mahlera, "Te Deum" A. Brucknera, "Pasja według św. Jana" S. Gubajduliny.
W 1992 wzięła udział w amerykańskim prawykonaniu oratorium "Święta Ludmiła" A. Dvořáka w nowojorskiej Carnegie Hall.
Wykonuje także dzieła oratoryjne H. Góreckiego (III Symfonia "Symfonia pieśni żałobnych"), W. Kilara (Missa pro pace) i K. Pendereckiego ("Dies irae", "Polskie Requiem", "Credo", brała udział w europejskiej prapremierze "Siedmiu bram Jerozolimy" w Filharmonii Narodowej w Warszawie).
W 2003 uczestniczyła w japońskim tournée Teatru Wielkiego – Opery Narodowej (rola Liu w "Turandot" G. Pucciniego).
Występowała także m.in. w Holandii (Amsterdam, Hanower, Utrecht), Niemczech (Berlin, Dortmund, Lipsk, Drezno, Hamburg, Münster), Szwajcarii (Zurych, Berno), Wielkiej Brytanii (Londyn) Szkocji (Glasgow), Włoszech (Watykan, San Paolo), Stanach Zjednoczonych (Michigan Opera Theatre w Detroit, Buffalo, Nowy Jork), Japonii (Osaka), Korei Południowej (Seul, Daegu), Brazylii (São Paulo), Wenezueli (Caracas).
Współpracuje z licznymi polskimi i europejskimi festiwalami muzycznymi (m.in. Warszawska Jesień, Wratislavia Cantans, Festiwal w Maastricht, ).
Dyskografia.
Dokonała wielu nagrań radiowych, telewizyjnych oraz płytowych:

</doc>
<doc id="3844721" url="https://pl.wikipedia.org/wiki?curid=3844721" title="Tim Shaw">
Tim Shaw

Timothy Andrew „Tim” Shaw (ur. 8 listopada 1957) – amerykański pływak i piłkarz wodny. Dwukrotny medalista olimpijski.
Brał udział w dwóch igrzyskach olimpijskich (IO 76, IO 84), w 1976 startując w konkurencjach pływackich, w 1984 w waterpolo. Jako pływak największe sukcesy odnosił w stylu dowolnym, specjalizował się w długich dystansach. W Montrealu sięgnął po srebro na dystansie 400 metrów kraulem, płynął również w wyścigu eliminacyjnym w sztafecie 4x200 m kraulem (Amerykanie później zdobyli złoto). Najlepszymi jego latami jako pływaka były jednak 1974 i 1975. Pobił 10 rekordów świata, jednocześnie posiadał najlepsze wyniki w historii na dystansie 200, 400 i 1500 metrów stylem dowolnym. W 1975 był multimedalistą mistrzostw świata, wygrywając na trzech dystansach (200, 400, 1500 metrów stylem dowolnym). Sukcesy te dały mu tytuł pływaka roku w 1974 i 1975 oraz James E. Sullivan Award w 1975 (dla najlepszego amatorskiego sportowca USA). Jako waterpolista sięgnął po srebro w 1984 (Jugosławia wygrała turniej lepszym stosunkiem bramek), w 1983 wygrał igrzyska panamerykańskie. W 1989 został przyjęty w poczet członków International Swimming Hall of Fame.

</doc>
<doc id="3844723" url="https://pl.wikipedia.org/wiki?curid=3844723" title="José António Camões">
José António Camões

José António Camões (ur. 1777, zm. 1827) – portugalski ksiądz, historyk i poeta. Jest znany głównie z twórczości satyrycznej. Napisał między innymi satyrę "O Testamento de D. Burro, Pai dos Asnos" ("Testament D. Burra, ojca osłów").

</doc>
<doc id="3844724" url="https://pl.wikipedia.org/wiki?curid=3844724" title="Jacek Manitius">
Jacek Manitius

Jacek Manitius (ur. 10 czerwca 1951 w Toruniu) – polski lekarz nefrolog, profesor nauk medycznych, kierownik Katedry i Kliniki Nefrologii i Chorób Wewnętrznych w Szpitalu Uniwersyteckim nr 1 im. Antoniego Jurasza w Bydgoszczy. Pełnił również funkcję dyrektora ds. lecznictwa w tej placówce. 
Ukończył medycynę na Akademii Medycznej w Gdańsku w 1975. W latach 1975–1998 pracował w Klinice Chorób Nerek oraz Klinice Chorób Wewnętrznych w Gdańsku. W tym czasie był również stypendystą naukowym za granicą. Wykonał pracę habilitacyjną nt. "Próba oceny wpływu układu adrenergicznego na wydalanie z moczem niektórych elektrolitów" (1990). Następnie przeniósł się do Bydgoszczy, do Collegium Medicum, gdzie utworzył Katedrę i Klinikę Nefrologii i Chorób Wewnętrznych. W tym samym roku otrzymał również tytuł profesora. 
Jest autorem lub współautorem ponad 200 artykułów naukowych i 42 rozdziałów w specjalistycznych podręcznikach akademickich, wśród nich np.: 
Od 1998 pełni funkcję konsultanta wojewódzkiego w zakresie nefrologii. W roku 2003 był również konsultantem transplantologii, a w 2006 nadciśnienia. Jest członkiem Rady Naukowej czasopisma Medycyna Paliatywna w Praktyce (Palliative Medicine in Practice).
W latach 2010–2013 był prezesem Zarządu Głównego Polskiego Towarzystwa Nefrologicznego. 
Był promotorem wielu prac doktorskich, recenzentem licznych prac doktorskich i habilitacyjnych.

</doc>
<doc id="3844731" url="https://pl.wikipedia.org/wiki?curid=3844731" title="Myrolubiwka (obwód chersoński)">
Myrolubiwka (obwód chersoński)



</doc>
<doc id="3844735" url="https://pl.wikipedia.org/wiki?curid=3844735" title="O Uraguai">
O Uraguai

O Uraguai – epos brazylijskiego poety Joségo Basília da Gama (1740-1795). Został opublikowany w 1769. Opowiada o hiszpańsko-portugalskiej wyprawie na kontrolowane przez jezuitów tereny zamieszkane przez Indian. Epos został napisany białym wierszem, w przeciwieństwie do większości portugalskojęzycznych poematów epickich, ułożonych oktawą. Poemat uznawany jest za jedno z największych osiągnięć klasycyzmu brazylijskiego.

</doc>
<doc id="3844740" url="https://pl.wikipedia.org/wiki?curid=3844740" title="Wybory parlamentarne w Indonezji w 2014 roku">
Wybory parlamentarne w Indonezji w 2014 roku

Wybory parlamentarne w Indonezji w 2014 roku odbyły się 9 kwietnia. Głosowanie dla obywateli Republiki Indonezji mieszkających poza granicami kraju odbyło się 5 i 6 kwietnia. Uprawnionych do głosowania było ok. 190 mln obywateli, którzy wybierali 560 deputowanych do Ludowej Izby Reprezentantów oraz 136 deputowanych do Regionalnej Rady Reprezentantów. Tego samego dnia odbyły się również wybory do samorządów lokalnych. 
Ugrupowania które wzięły udział w wyborach.
Spośród 46 partii politycznych które zarejestrowały swoje listy, jedynie 12 partii (oraz 3 partie z prowincji Aceh) uzyskało zgodę na rejestrację od Generalnej Komisji Wyborczej (Komisi Pemilihan Umum). Ostatecznie udział w wyborach wzięły następujące ugrupowania polityczne: 

</doc>
<doc id="3844741" url="https://pl.wikipedia.org/wiki?curid=3844741" title="Partia Narodowo-Demokratyczna (Indonezja)">
Partia Narodowo-Demokratyczna (Indonezja)

Partia Narodowo-Demokratyczna (, ) – założona w 2011 roku indonezyjska partia polityczna.
Wyniki wyborcze.
W wyborach do Ludowej Izby Reprezentantów z 2014 roku partia uzyskała 6,72% ważnie oddanych głosów, zdobywając w ten sposób 36 mandatów. W kolejnych wyborach zorganizowanych w 2019 roku ugrupowanie uzyskało ponad 9% ważnie oddanych głosów (59 mandatów).

</doc>
<doc id="3844742" url="https://pl.wikipedia.org/wiki?curid=3844742" title="Partia Prosperującej Sprawiedliwości">
Partia Prosperującej Sprawiedliwości

Partia Demokratyczna (indonez. "Partai Keadilan Sejahtera") – indonezyjska partia polityczna o profilu konserwatywno-religijnym. Partia jest prawną następczynią powstałej w 1998 roku Partii Sprawiedliwości. 
W wyborach do Ludowej Izby Reprezentantów z 2014 roku partia uzyskała 6,79% ważnie oddanych głosów, zdobywając w ten sposób 40 mandatów. W kolejnych wyborach w 2019 roku ugrupowanie zdobyło 8,21% oddanych głosów (uzyskując w ten sposób 50 mandatów).

</doc>
<doc id="3844743" url="https://pl.wikipedia.org/wiki?curid=3844743" title="Partia Mandatu Narodowego">
Partia Mandatu Narodowego

Partia Mandatu Narodowego () – założona w 1998 roku indonezyjska partia polityczna. 
W wyborach do Ludowej Izby Reprezentantów z 2014 roku partia uzyskała 7,59% ważnie oddanych głosów, zdobywając w ten sposób 48 mandatów. 

</doc>
<doc id="3844744" url="https://pl.wikipedia.org/wiki?curid=3844744" title="La Austríada">
La Austríada

La Austríada – epos bohaterski hiszpańskiego poety Juana Rufa Gutiérreza (1547-1620), opublikowany w 1584. Utwór opowiada o bitwie morskiej pod Lepanto, w której flota Ligi Świętej dowodzona przez księcia Juana de Austria pokonała marynarkę turecką pod komendą Alego Paszy. Epos został skomponowany oktawą, czyli strofą ośmiowersową rymowaną abababcc. Strofa ta była typowa formą eposów renesansowych w literaturze włoskiej (Ludovico Ariosto, Torquato Tasso), hiszpańskiej (Alonso de Ercilla y Zúñiga) i portugalskiej (Luís de Camões).

</doc>
<doc id="3844745" url="https://pl.wikipedia.org/wiki?curid=3844745" title="Partia Świadomości Narodu">
Partia Świadomości Narodu

Partia Świadomości Narodu (, ) – założona w 2006 roku indonezyjska partia polityczna. 
W wyborach do Ludowej Izby Reprezentantów z 2014 roku partia uzyskała 5,26% ważnie oddanych głosów, zdobywając w ten sposób 16 mandatów. W kolejnych wyborach w 2019 roku Hanura nie zdobyła żadnego mandatu parlamentarnego (1,54% głosów).
Przypisy.
 

</doc>
<doc id="3844746" url="https://pl.wikipedia.org/wiki?curid=3844746" title="Kryzys kongijski 1960-1965">
Kryzys kongijski 1960-1965



</doc>
<doc id="3844747" url="https://pl.wikipedia.org/wiki?curid=3844747" title="Gerindra">
Gerindra

Gerindra () – założona w 2008 roku indonezyjska partia polityczna. 
Poparcie w wyborach.
W wyborach do Ludowej Izby Reprezentantów z 2014 roku partia uzyskała 11,81% ważnie oddanych głosów, zdobywając w ten sposób 73 mandaty. W kolejnych wyborach w 2019 roku ugrupowanie uzyskało 12,57% głosów (78 mandatów).

</doc>
<doc id="3844748" url="https://pl.wikipedia.org/wiki?curid=3844748" title="Ingulec (obwód chersoński)">
Ingulec (obwód chersoński)



</doc>
<doc id="3844750" url="https://pl.wikipedia.org/wiki?curid=3844750" title="Żółta">
Żółta



</doc>
<doc id="3844753" url="https://pl.wikipedia.org/wiki?curid=3844753" title="Oster (dopływ Soży)">
Oster (dopływ Soży)



</doc>
<doc id="3844754" url="https://pl.wikipedia.org/wiki?curid=3844754" title="Wiechra">
Wiechra



</doc>
<doc id="3844759" url="https://pl.wikipedia.org/wiki?curid=3844759" title="Pociecha (Truskaw)">
Pociecha (Truskaw)

Pociecha – przysiółek wsi Truskaw w Polsce, położony w województwie mazowieckim, w powiecie warszawskim zachodnim, w gminie Izabelin.
W latach 1975–1998 przysiółek administracyjnie należał do województwa warszawskiego.

</doc>
<doc id="3844760" url="https://pl.wikipedia.org/wiki?curid=3844760" title="Truskaw Mały">
Truskaw Mały

Truskaw Mały – przysiółek wsi Truskaw w Polsce, położony w województwie mazowieckim, w powiecie warszawskim zachodnim, w gminie Izabelin.
W latach 1975–1998 przysiółek administracyjnie należał do województwa warszawskiego.

</doc>
<doc id="3844761" url="https://pl.wikipedia.org/wiki?curid=3844761" title="Piaski (Rytwiany)">
Piaski (Rytwiany)

Piaski – część wsi Rytwiany w Polsce, położona w województwie świętokrzyskim, w powiecie staszowskim, w gminie Rytwiany.
W latach 1975–1998 Piaski należały do województwa tarnobrzeskiego.

</doc>
<doc id="3844762" url="https://pl.wikipedia.org/wiki?curid=3844762" title="Poręby (Rytwiany)">
Poręby (Rytwiany)

Poręby – część wsi Rytwiany w Polsce, położona w województwie świętokrzyskim, w powiecie staszowskim, w gminie Rytwiany.
W latach 1975–1998 Poręby należały do województwa tarnobrzeskiego.

</doc>
<doc id="3844770" url="https://pl.wikipedia.org/wiki?curid=3844770" title="Nicrophorus marginatus">
Nicrophorus marginatus

Nicrophorus marginatus – gatunek chrząszcza z rodziny omarlicowatych.
Chrząszcz o ciele długości od 13,9 do 22 mm. Ma czułki z całkiem pomarańczową buławką. Przedplecze ma prawie trapezowate, o wąsko rozszerzonych brzegach bocznych i szerokim brzegu podstawowym, opatrzone wklęśnięciem poprzecznym na przodzie. Na każdej pokrywie występują zwykle dwie poprzeczne plamy barwy pomarańczowej, zwykle połączone z boku. Tylko pierwsza z tych przepasek zwykle sięgająca szwu. Wtórnie plamy te mogą ulegać jednak redukcji do kropek. Epipleury pokryw pomarańczowe. Przód przednich bioder porastają szczecinki o długości połowy tych na barkach. Zapiersie i metepimeron porastają żółte włoski.
Owad padlinożerny. Preferuje łąki i inne otwarte tereny trawiaste. Zimuje jako imagines.
Gatunek nearktyczny. Rozprzestrzeniony od południowej Kanady przez prawie całe Stany Zjednoczone (bez Florydy i północno-zachodniego Waszyngtonu po północ Meksyku.

</doc>
<doc id="3844772" url="https://pl.wikipedia.org/wiki?curid=3844772" title="Nicrophorus tomentosus">
Nicrophorus tomentosus

Nicrophorus tomentosus – gatunek chrząszcza z rodziny omarlicowatych.
Chrząszcz o ciele długości od 11,2 do 19 mm. Ma czułki o czarnych buławkach. Przedplecze ma prawie kwadratowe, o szeroko rozszerzonych brzegach bocznych i brzegu podstawowym, opatrzone wklęśnięciem poprzecznym na przodzie, czarne i gęsto porośnięte długimi włoskami barwy żółtej. Na każdej pokrywie występują dwie poprzeczne plamy barwy pomarańczowej, zwykle sięgające szwu, niekiedy po bokach lub pośrodku połączone. Epipleury pokryw pomarańczowe. Przód przednich bioder porastają szczecinki o długości połowy tych na barkach. Zapiersie i metepimeron porastają żółte włoski.
Owad padlinożerny, ale imagines zjadają również larwy muchówek na padlinie. W przeciwieństwie do większości grabarzy nie zakopują padliny, lecz tworzą pod nią płytki dołek i zakrywają ściółką. Występują w lasach, zakrzewieniach jak i na terenach otwartych. Zimuje jako trzecie stadium larwalne.
Gatunek nearktyczny. Rozprzestrzeniony od południowej części Kanady położonej na wschód od Gór Skalisty po prawie całe Stany Zjednoczone (bez południowych części Florydy i Teksasu).

</doc>
<doc id="3844774" url="https://pl.wikipedia.org/wiki?curid=3844774" title="Futerał (Kozia Wieś)">
Futerał (Kozia Wieś)

Futerał – przysiółek wsi Kozia Wieś w Polsce, położony w województwie świętokrzyskim, w powiecie włoszczowskim, w gminie Krasocin.
W latach 1975–1998 przysiółek administracyjnie należał do województwa kieleckiego.

</doc>
<doc id="3844782" url="https://pl.wikipedia.org/wiki?curid=3844782" title="Dezynfekcja rąk">
Dezynfekcja rąk

Dezynfekcja rąk – niszczenie drobnoustrojów chorobotwórczych w celu zapobieżenia zakażeniu (antyseptyka), poprzez stosowanie preparatów do dezynfekcji rąk zawierających alkohol w formie płynnej, żelowej lub piankowej. Ma to na celu ograniczenie lub zahamowanie wzrostu drobnoustrojów bez konieczności zastosowania zewnętrznego źródła wody, spłukiwania preparatu i osuszania rąk ręcznikiem lub innym środkiem. Preparaty te mogą zawierać jeden lub kilka rodzajów alkoholu, a także inne aktywne składniki, substancje pomocnicze i humektanty (składniki nawilżające). Środki do odkażania rąk na bazie alkoholu o optymalnej skuteczności niszczenia drobnoustrojów zawierają zazwyczaj 75–85% etanolu, izopropanolu lub propanolu lub mieszaninę tych środków.
Zalety stosowania preparatów do odkażania rąk na bazie alkoholu.
Przed dezynfekcją rąk należy je umyć wodą i mydłem, jeśli są zabrudzone lub poplamione krwią lub innymi płynami ustrojowymi lub jeśli istnieje podejrzenie albo stwierdzono ekspozycję na organizmy przetrwalnikujące, a także jeśli skorzystano z toalety.
Ręce poddawane dezynfekcji powinny:
Błędy popełniane przy dezynfekcji rąk.
Skutkiem niewłaściwego przeprowadzenia dezynfekcji rąk może być przeniesienie drobnoustrojów, co może w efekcie doprowadzić do zakażeń.

</doc>
<doc id="3844784" url="https://pl.wikipedia.org/wiki?curid=3844784" title="Zygmunt Wyleżyński">
Zygmunt Wyleżyński

Zygmunt Wyleżyński herbu Trzaska – podczaszy wołyński w latach 1636-1649.
Deputat województwa wołyńskiego na Trybunał Główny Koronny w 1646/1647 roku. Był elektorem Jana II Kazimierza Wazy.

</doc>
<doc id="3844786" url="https://pl.wikipedia.org/wiki?curid=3844786" title="Nicrophorus orbicollis">
Nicrophorus orbicollis

Nicrophorus orbicollis – gatunek chrząszcza z rodziny omarlicowatych.
Chrząszcz o ciele długości od 14,8 do 23 mm. Ma czułki o buławce z czarnym pierwszym członem, a kolejnymi pomarańczowymi. Przedplecze ma prawie okrągłe, o szeroko rozszerzonych brzegach bocznych i podstawowym, opatrzone głębokim wklęśnięciem poprzecznym na przodzie. W owym wklęśnięciu, wzdłuż krawędzi przedplecza oraz na całych pokrywach występują długie szczecinki. Na każdej pokrywie występują zwykle dwie poprzeczne plamy barwy pomarańczowej, z których pierwsza tworzy sięgającą szwu przepaskę, a druga niestykającą się z krawędziami pokrywy kropkę. Epipleury pokryw są czarne, a ich listewki sięgają tylko do wysokości szczytu tarczki. Przód przednich bioder porastają szczecinki o długości nie mniejszej niż tych na barkach. Zapiersie porośnięte gęsto, jasnobrązowo, a metepimeron rzadko i ciemnobrązowo.
Owad padlinożerny. Preferuje obszary zalesione, ale częsty jest również na terenach trawiastych. Zimuje jako imagines.
Gatunek nearktyczny. Rozprzestrzeniony na wschodzie kontynentu, od Saskatchewan w Kanadzie po wschodni Teksas w Stanach Zjednoczonych.

</doc>
<doc id="3844787" url="https://pl.wikipedia.org/wiki?curid=3844787" title="Czeszybiesy">
Czeszybiesy



</doc>
<doc id="3844788" url="https://pl.wikipedia.org/wiki?curid=3844788" title="Czesybiesy">
Czesybiesy



</doc>
<doc id="3844789" url="https://pl.wikipedia.org/wiki?curid=3844789" title="Jan Wyleżyński">
Jan Wyleżyński

Jan Wyleżyński herbu Trzaska – pisarz grodzki wieluński.
Życiorys.
Poseł na sejm 1627 roku. Poseł na sejm zwyczajny 1635 roku, sejm 1637 roku, deputat z sejmu na Trybunał Skarbowy Radomski. 
Deputat ziemi wieluńskiej na Trybunał Główny Koronny w 1646/1647 roku. Był elektorem Jana II Kazimierza Wazy z województwa sieradzkiego.

</doc>
<doc id="3844794" url="https://pl.wikipedia.org/wiki?curid=3844794" title="Nicrophorus pustulatus">
Nicrophorus pustulatus

Nicrophorus pustulatus – gatunek chrząszcza z rodziny omarlicowatych.
Chrząszcz o ciele długości od 14 do 22 mm. Cały jest czarny, z wyjątkiem pomarańczowych trzech ostatnich członów buławki czułków i trzech par pomarańczowych kropek na pokrywach: jednej przy bocznych brzegach i dwóch w pobliżu wierzchołka. Listewki oddzielające epipleury pokryw od reszty ich powierzchni sięgają prawie do wysokości nasady tarczki. Powierzchnia pokryw pozbawiona jest długich włosków. Przedplecze ma prawie kwadratowe, o szeroko rozszerzonych brzegach, opatrzone wyraźnym wklęśnięciem poprzecznym na przodzie. Przód przednich bioder porastają szczecinki o długości nie mniejszej niż tych na barkach. Zapiersie porośnięte rzadkimi, jasnobrązowymi włoskami, a metepimeron nagi.
Owad padlinożerny, pasożyt lęgowy "N. orbicollis". Preferuje obszary zalesione lub strefę przejściową między lasami a terenami otwartymi.
Gatunek nearktyczny. Rozprzestrzeniony od części Kanady na wschód od Gór Skalistych po wschodnie Stany Zjednoczone (od Dakoty Północnej po wschodni Teksas).

</doc>
<doc id="3844797" url="https://pl.wikipedia.org/wiki?curid=3844797" title="Lasek (Kozia Wieś)">
Lasek (Kozia Wieś)

Lasek – przysiółek wsi Kozia Wieś w Polsce, położony w województwie świętokrzyskim, w powiecie włoszczowskim, w gminie Krasocin.
W latach 1975–1998 przysiółek administracyjnie należała do województwa kieleckiego.

</doc>
<doc id="3844800" url="https://pl.wikipedia.org/wiki?curid=3844800" title="Poręby (Kozia Wieś)">
Poręby (Kozia Wieś)

Poręby – przysiółek wsi Kozia Wieś w Polsce, położony w województwie świętokrzyskim, w powiecie włoszczowskim, w gminie Krasocin.
W latach 1975–1998 przysiółek administracyjnie należał do województwa kieleckiego.

</doc>
<doc id="3844801" url="https://pl.wikipedia.org/wiki?curid=3844801" title="Nicrophorus mexicanus">
Nicrophorus mexicanus

Nicrophorus mexicanus – gatunek chrząszcza z rodziny omarlicowatych.
Chrząszcz o ciele długości od 14 do 20,8 mm. Pierwszy człon buławki czułków ma czarny, kolejne natomiast pomarańczowe. 
Przedplecze ma prawie kwadratowe, o zaokrąglonych kątach i szerokich brzegach bocznych i nasadowym, z głęboki wklęśnięciem poprzecznym na przedzie. Na każdej pokrywie występują zwykle dwie poprzeczne plamy barwy pomarańczowej, z których przednia sięga szwu, a przednia czarna przepaska zachodzi na pomarańczowe epipleury. Ciemnobrązowe szczecinki gęsto porastają zapiersie oraz tworzą łątkę metepimeronie. Przód przednich bioder porastają drobne szczecinki.
Owad padlinożerny. Spotykany w różnych siedliskach: od półpustynnych, przez cierniste zakrzaczenia po wilgotne lasy mgliste. Rozprzestrzeniony od Nebraski i Kolorado, wzdłuż południowych Gór Skalistych przez Meksyk po Salwador.

</doc>
<doc id="3844802" url="https://pl.wikipedia.org/wiki?curid=3844802" title="Uniwersytet w Jenie">
Uniwersytet w Jenie



</doc>
<doc id="3844805" url="https://pl.wikipedia.org/wiki?curid=3844805" title="Borowina (Wierzchowina)">
Borowina (Wierzchowina)

Borowina – kolonia wsi Wierzchowina, położona w województwie lubelskim, w powiecie krasnostawskim, w gminie Żółkiewka.
W latach 1975–1998 kolonia administracyjnie należała do województwa zamojskiego.

</doc>
<doc id="3844807" url="https://pl.wikipedia.org/wiki?curid=3844807" title="Pociecha (Bierdzany)">
Pociecha (Bierdzany)

Pociecha – przysiółek wsi Bierdzany w Polsce, położony w województwie opolskim, w powiecie opolskim, w gminie Turawa.
W latach 1975–1998 przysiółek należał administracyjnie do ówczesnego województwa opolskiego.

</doc>
<doc id="3844809" url="https://pl.wikipedia.org/wiki?curid=3844809" title="Werticilioza drzew liściastych">
Werticilioza drzew liściastych

Więdnięcie drzew liściastych lub werticilioza drzew liściastych – choroba drzew liściastych wywołana przez grzyby z rodzaju "Verticillium". Należy do grupy werticilioz. 
Występowanie i szkodliwość.
Choroba występuje na wszystkich kontynentach, na północnej półkuli sięga mniej więcej po 60° szerokości geograficznej, na południowej po 50°. Do połowy lat 70. XX wieku uważano, że wywołana jest głównie przez "Verticillium albo-atrum". Wynikało to z trudności w odróżnianiu gatunków "Verticillium", oraz z innego ich ujęcia taksonoicznego. Obecnie główną rolę przypisuje się gatunkowi "Verticillium dahliae", "V. albo-atrum" też występuje w porażonych tkankach, ale w daleko mniejszym stopniu. Gatunki te są polifagami, wywołaną przez nie chorobę, w skrócie zwaną werticiliozą, zaobserwowano na około 60 rodzajach roślin, zarówno zielnych, jak i drzewiastych. Choroba występuje na licznych gatunkach drzew liściastych, zarówno w lasach, jak i w sadach, parkach i na drzewach przydrożnych. Nie atakuje drzew iglastych. W sadach nazywana jest werticiliozą drzew i krzewów owocowych.
Jest to groźna choroba, zazwyczaj prowadząca do obumarcia drzew. Czasami tylko zdarza się, że drzewo samorzutnie wyleczy się. Jest to możliwe dlatego, że grzyb rozwija się w wiązkach przewodzących znajdujących się w jednym słoju przyrostu rocznego i ma ograniczone możliwości przedostania się do sąsiednich wiązek przewodzących. Jeśli więc drzewo przeżyje atak choroby i w następnym roku nie zostanie powtórnie zainfekowane, to wytworzy nową warstwę wiązek przewodzących. "Verticillium dahliae" atakuje około 60 gatunków drzew liściastych, przy czym różne gatunki drzew są w różnym stopniu podatne na tę chorobę. Wśród gatunków rosnących w Polsce szczególnie podatne są klony, a zwłaszcza klon pospolity. Choroba szczególnie groźna jest w szkółkach, porażone młode drzewka są bez szans na przetrwanie choroby. W latach 60. XX wieku np. w okolicach Szczecina i Szczecinka werticilioza poraziła nawet do 90% drzewek w szkółkach. 
Objawy.
Typowym objawem werticiliozy jest gwałtowne więdnięcie liści. Najpierw na liściach pojawiają się pomiędzy ich nerwami żółte, a potem brunatne przebarwienia. Rośliny tracą turgor, więdną i zamierają. U niektórych roślin przebiega to w odmienny sposób, na przykład jesiony zrzucają zielone liście bez wcześniejszych oznak więdnięcia. U klonów liście brunatnieją i zasychają nie opadając na ziemię, a drzewa obumierają. Oprócz takiej werticiliozy o ostrym przebiegu u klonów występuje także werticilioza łagodna. Objawia się tym, że następuje stopniowe i postępujące przebarwianie się liści na obrzeżach blaszek. 
Drugim charakterystycznym objawem werticiliozy jest przebarwianie się wiązek przewodzących. Widoczne to jest na podłużnym lub poprzecznym przekroju drewna jako smugi lub pierścienie. U różnych drzew przebarwienia te są różne. U klonów mają barwę szarozieloną lub oliwkową, u surmi brązową, u tulipanowca czarną. Przy dużej wilgotności powietrza można na nich dostrzec biały nalot grzybni. Pod mikroskopem składa się on z konidioforów z zarodnikami konidialnymi. Wiązki przewodzące zatkane zostają masą konidioforów i konidiów, co uniemożliwia przewodzenie wody z solami mineralnymi i powoduje więdnięcie i obumarcie roślin.
Epidemiologia.
Patogeny zimują w postaci grzybni na korzeniach porażonych roślin, wytwarzają także mikrosklerocja będące przetrwalnikami. W glebie mogą przetrwać przez wiele lat. Infekują rośliny przez włośniki i rany. Infekcja następuje głównie w podziemnej oraz przyziemnej części rośliny. Po obumarciu drzewa choroba nadal się rozwija, jej grzybnia przerasta przez tkanki drzewa na zewnątrz, do gleby. Choroba z jednej rośliny może przenosić się na drugą przez stykające się korzenie. Obserwacje holenderskie wykazują, że głównym źródłem werticiliozy drzew są sadzonki zainfekowane już w szkółkach. Sadzonki rozwijają się w nich krótko, choroba nie zdąży się w nich pełni rozwinąć i często nie wykazują one żadnych oznak chorobowych. Choroba rozwija się dopiero w pierwszych latach po przesadzeniu sadzonki i zwykle prowadzi do obumarcia młodego drzewka.
Ochrona.
Werticilioza to groźna choroba, której zasadniczo nie da się leczyć, można tylko jej zapobiegać. Ogólne zasady zapobiegania werticiliozie to:
Można próbować ratować duże drzewa, czasami bowiem są one w stanie przetrwać chorobę. W tym celu należy natychmiast po zaobserwowaniu objawów werticiliozy wycinać i palić porażone konary. Również liście spod porażonych drzew należy wygrabić i spalić, w ich ogonkach liściowych powstaje bowiem ogromna ilość mikrosklerocjów. Drzewa należy silnie podlewać, zwłaszcza podczas upałów. Ograniczyć należy nawożenie azotem, a zwiększyć ilość nawozów potasowych.
Przed sadzeniem drzew na miejscach, w których występowała werticilioza należy wymienić górną warstwę gleby na głębokość około 20 cm. Wskazane jest dodanie do nowej warstwy ziemi kultury grzybów z rodzaju "Trichoderma", zwłaszcza "Trichoderma harzianum". Są to grzyby nieszkodliwe dla drzew, wykazują natomiast antagonistyczne działanie w stosunku do "Verticillium", hamując lub uniemożliwiając jego rozwój.

</doc>
<doc id="3844810" url="https://pl.wikipedia.org/wiki?curid=3844810" title="Więdnięcie drzew liściastych">
Więdnięcie drzew liściastych



</doc>
<doc id="3844811" url="https://pl.wikipedia.org/wiki?curid=3844811" title="Centre National de la Recherche Scientifique">
Centre National de la Recherche Scientifique



</doc>
<doc id="3844814" url="https://pl.wikipedia.org/wiki?curid=3844814" title="Thanatophilus truncatus">
Thanatophilus truncatus

Thanatophilus truncatus – gatunek chrząszcza z rodziny omarlicowatych.
Chrząszcz o ciele długości od 10,5 do 15,9 mm, ubarwionym czarno. Wierzch ciała gęsto pokryty małymi punktami – z tych na głowie i przedpleczu wyrastają drobne, położone szczecinki. Głowa cechuje się płytko wykrojoną wargą górną. Pokryw mają ścięte wierzchołki, mały ząbek na barkach i pozbawione są żeberek i guzków. Odległość między biodrami odnóży tylnych wynosi mniej więcej tyle co ich szerokość.
Owad ten preferuje tereny otwarte, ale spotykany jest również w zakrzaczeniach, zadrzewieniach i lasach. Rozprzestrzeniony jest od Nebraski po Kansas, Kolorado, Teksas, Nowy Meksyk i Arizonę na południowym zachodzie oraz po południowo-środkowy Meksyk na południu.

</doc>
<doc id="3844817" url="https://pl.wikipedia.org/wiki?curid=3844817" title="Enguerrand VII de Coucy">
Enguerrand VII de Coucy

Enguerrand VII de Coucy (ur. 1340 w Pikardii, zm. 18 lutego 1397 w Bursie) – francuski arystokrata, ostatni pan de Coucy.
Życiorys.
W 1358 tłumił we Francji powstanie chłopskie zwane żakerią. Wziął też udział w wojnie stuletniej. W 1359 trafił na dwór angielski jako jeden z 40 szlachetnie urodzonych francuskich zakładników w zamian za przyszłe uwolnienie króla Jana II, który dostał się do niewoli po bitwie pod Poitiers. Przebywał tam pięć lat. Poznał wówczas Izabelę, córkę króla Anglii Edwarda III i Filipy de Hainault. W 1365 poślubił ją. Urodziła dwoje dzieci: Marię de Coucy (1366 – 1404) i Filipa de Coucy (1367–1411). Edward III w 1366 nadał mu tytuł Earl of Bedford, a w 1367 odznaczył Orderem Podwiązki. W 1380, po śmierci pierwszej żony, poślubił Izabelę - córkę Jana I, księcia Lotaryngii, i Zofii von Württemberg. Mieli jedną córkę, Izabelę (zm. 1411). W 1396 wziął udział w krucjacie antytureckiej zakończonej klęską w bitwie pod Nikopolis. Dostał się tam do niewoli. Zmarł na dżumę rok później w małoazjatyckiej Bursie. Ciało zwrócono rodzinie. Zostało pochowane w opactwie Villeneuve, w pobliżu Soissons.
Jest głównym bohaterem książki Barbary Tuchman "Odległe zwierciadło, czyli rozlicznymi plagami nękane XIV stulecie".

</doc>
<doc id="3844820" url="https://pl.wikipedia.org/wiki?curid=3844820" title="Folwark (Ropa)">
Folwark (Ropa)

Folwark – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3844822" url="https://pl.wikipedia.org/wiki?curid=3844822" title="Thanatophilus lapponicus">
Thanatophilus lapponicus

Thanatophilus lapponicus – gatunek chrząszcza z rodziny omarlicowatych.
Chrząszcz o ciele długości od 9,4 do 14 mm, ubarwionym czarno, przy czym głowę i przedplecze gęsto pokrywają beżowe szczecinki. Głowa cechuje się płytko wykrojoną wargą górną. Pokryw gęsto oszczecinione, mają trzy żeberka i rzędy guzków na każdym z międzyrzędów. Wierzchołek pokryw u samicy jest ogoniasto wyciągnięty, zaś u samca zaokrąglony. Odległość między biodrami odnóży tylnych wynosi mniej więcej tyle co ich szerokość.
Larwa ma wierzch ciała ciemnobrązowy do czarnego. Jej czułki mają na drugim członie duży stożek zmysłowy. Długość dziesiątego segmentu odwłoka jest u niej dwukrotnie mniejsza niż długość urogomf.
Larwy są padlinożerne. Samica składa jaja w pobliżu padliny, a larwy lęgną się po 5–6 dniach. Imagines żerują też na larwach muchówek. Niekiedy przywabiane są przez futra, mięso lub suszone ryby.
Gatunek holarktyczny, zaadaptowany do chłodów. W Palearktyce zamieszkuje Islandię, Norwegię, Szwecję, Finlandię i północną Rosję z Syberią włącznie. W Nearktyce rozsiedlony od Alaski i Kanady przez północne Stany Zjednoczone po południową Kalifornię, Kolorado, Nowy Meksyk i Arizonę.

</doc>
<doc id="3844823" url="https://pl.wikipedia.org/wiki?curid=3844823" title="Związek Liderów Sektora Usług Biznesowych">
Związek Liderów Sektora Usług Biznesowych

Związek Liderów Sektora Usług Biznesowych (ang. "Association of Business Service Leaders in Poland", ABSL) – ogólnopolska organizacja z siedzibą w Warszawie zrzeszająca przedstawicieli przedsiębiorstw z sektora nowoczesnych usług biznesowych.
Historia.
Pierwszym prezesem ABSL został w 2009 roku został Jacek Levernes. Był on pomysłodawcą powstania stowarzyszenia w czasie, kiedy w Polsce funkcjonowało 300 centrów usług wspólnych, zatrudniających łącznie 40 tys. osób. Zaprosił do współpracy polskie filie korporacji transnarodowych z sektora nowoczesnych usług biznesowych.
Działalność.
Doroczna Konferencja ABSL.
Od 2009 roku ABSL organizuje swoją doroczną konferencję. Wydarzenie gromadzi średnio 1000 osób – menedżerów wysokiego szczebla, przedstawicieli administracji rządowej i samorządowej, analityków i liderów opinii. Stanowi cenną platformę wymiany idei i doświadczeń liderów sektora nowoczesnych usług biznesowych i jego interesariuszy. Tematyka konferencji oscyluje wokół kondycji sektora usług nowoczesnych, polskiej gospodarki oraz bieżących wyzwań w globalnej polityce i makroekonomii. W minionych edycjach gośćmi konferencji byli m.in.:
Międzynarodowa Konferencja ABSL.
Kolejnym przedsięwzięciem ABSL jest Międzynarodowa Konferencja ABSL, którą Związek organizuje w partnerstwie z Bloomberg L.P. Jej pierwsza edycja odbyła się w 2015 roku w Nowym Jorku, a druga – w 2016 roku w Londynie. Podczas spotkań z politykami i biznesmenami z całej Europy omawiane są bieżące tematy gospodarcze oraz status Polski i Europy Środkowo-Wschodniej, ze szczególnym uwzględnieniem atrakcyjności inwestycyjnej, na rynku europejskim i światowym. Partnerem medialnym ABSL, w kontekście dorocznej Konferencji ABSL, jak i Międzynarodowej Konferencji, jest także Financial Times.
ABSL Tech Lab.
Od 2016 Związek organizuje co roku konkurs dla startupów, pierwotnie "ABSL Start-Up Challenge", a od 2020 roku – ABSL Tech Lab. Celem programu jest zainspirowanie i zachęcenie członków ABSL do wdrażania innowacyjnych rozwiązań oraz wniesienia wkładu w rózwój polskiego ekosystemu startupowego.
Come CloSeR – deklaracja Biznes Bliżej Niepełnosprawności.
W 2016 roku ABSL objął patronatem Come CloSeR Show, stworzony przez Fundację Menedżerowie Jutra MOFFIN, ogłaszając przy tym deklarację Biznes Bliżej Niepełnosprawności. Celem programu jest wsparcie osób niepełnosprawnych w obecności na rynku pracy.

</doc>
<doc id="3844826" url="https://pl.wikipedia.org/wiki?curid=3844826" title="Roberto Viola">
Roberto Viola



</doc>
<doc id="3844828" url="https://pl.wikipedia.org/wiki?curid=3844828" title="Pociecha (Ropa)">
Pociecha (Ropa)

Pociecha – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3844837" url="https://pl.wikipedia.org/wiki?curid=3844837" title="AHRLAC">
AHRLAC

AHRLAC (Advanced High-performance Reconnaissance Light AirCraft, zaawansowany lekki samolot rozpoznawczy o wysokich osiągach) – prototypowy samolot przeciwpartyzancki i rozpoznawczy opracowany przez południowoafrykański AHRLAC Holdings. Wersja bojowa AHRLAC-a otrzymała nazwę Mwari.
Historia konstrukcji.
AHRLAC-a opracowano jako tanią (do 10 milionów dolarów) i mało wymagającą maszynę do rozpoznania i obserwacji pola walki oraz wskazywania celów (ISTAR). Paramount Group, spółka wiodąca w ramach AHRLAC Holdings, planuje eksport samolotu i twierdzi, że spotkał się on z zainteresowaniem ze strony innych państw. AHRLAC ma stanowić alternatywę zarówno dla klasycznych samolotów bojowych w państwach biedniejszych, jak i dla dronów bojowych (UCAV) w państwach bogatszych. Ponadto producent widzi też możliwość zastosowania AHRLAC-a na rynku cywilnym.
AHRLAC-a zaprezentowano publicznie w postaci pełnowymiarowej makiety 27 września 2011 roku. Pierwszy lot odbył się 26 lipca 2014 roku. Od tego dnia do końca listopada 2016 roku prototyp spędził w powietrzu ponad 230 godzin. Ukończenie budowy drugiego prototypu zaplanowano na początek roku 2017. Egzemplarz numer dwa ma być wyposażony w podwozie wciągane w locie.
W sprawie rozwoju wersji uzbrojonej o nazwie Mwari AHRLAC Holdings podpisał porozumienie z Boeingiem, który opracuje dla samolotu system zarządzania misją i będzie odpowiedzialny za promocję i sprzedaż AHRLAC-a na tych rynkach, na których Amerykanie cieszą się mocną pozycją. Produkcja seryjna będzie prowadzona w fabryce przy lotnisku Wonderboom, która ma być otwarta w roku 2017.
Opis techniczny.
Konstrukcja metalowa z elementami kompozytowymi w układzie dwubelkowego górnopłatu z silnikiem Pratt &amp; Whitney PT6A-66B ze śmigłem pchającym. Skrzydło o skosie ujemnym, kabina w układzie „tandem”.
Wersja uzbrojona Mwari ma być zdolna do przenoszenia rodzimej produkcji ppk Mokopa i ZT3 Ingwe.

</doc>
<doc id="3844838" url="https://pl.wikipedia.org/wiki?curid=3844838" title="Zoe Ann Olsen-Jensen">
Zoe Ann Olsen-Jensen

Zoe Ann Olsen-Jensen (ur. 11 lutego 1931, zm. 23 września 2017) – amerykańska skoczkini do wody. Dwukrotna medalistka olimpijska.
Brała udział w dwóch igrzyskach olimpijskich (IO 48, IO 52), na obu zdobywała medale. W 1948 zajęła drugie miejsce w skokach z trzymetrowej trampoliny, przegrywając jedynie ze swoją rodaczką Vicki Draves. W 1952 była trzecia. Jej mężem był baseballista Jackie Jensen. 1989 została przyjęta w poczet członków International Swimming Hall of Fame.

</doc>
<doc id="3844839" url="https://pl.wikipedia.org/wiki?curid=3844839" title="Zoe Ann Olsen">
Zoe Ann Olsen



</doc>
<doc id="3844840" url="https://pl.wikipedia.org/wiki?curid=3844840" title="Jerzy Piwowarski">
Jerzy Piwowarski

Jerzy Piwowarski (ur. 22 sierpnia 1959 w Skierniewicach) - artysta fotografik, doktor habilitowany, wykładowca Uniwersytetu Humanistyczno-Przyrodniczego im. Jana Długosza w Częstochowie
Życiorys.
Ukończył Technikum Nukleoniczne w Otwocku w 1979 r. W latach 1980 - 1984 studiował wychowanie plastyczne w Wyższej Szkole Pedagogicznej w Częstochowie. W 1994 w Instytucie Sztuki Polskiej Akademii Nauk uzyskał stopień doktora. Habilitował się w Akademii Sztuk Pięknych w Poznaniu w 2005 r.
Członek Stowarzyszenia Historyków Fotografii i Stowarzyszenia Historyków Sztuki.
Kariera zawodowa.
1993 r. (sem. zimowy) - prodziekan ds. studenckich Wydziału Wychowania Artystycznego WSP,
1996 - 2005 - dyrektor Instytutu Plastyki Wydziału Wychowania Artystycznego WSP/AJD,
2005 - 2008 - prodziekan ds. studenckich Wydziału Wychowania Artystycznego AJD,
2008 - 2012 - dziekan Wydziału Wychowania Artystycznego AJD,
2012 - 2016 - kierownik Zakładu Komunikacji Wizulanej,
2016 - 2020 - dziekan Wydziału Sztuki AJD/UJD.

</doc>
<doc id="3844841" url="https://pl.wikipedia.org/wiki?curid=3844841" title="Arma Christi">
Arma Christi



</doc>
<doc id="3844842" url="https://pl.wikipedia.org/wiki?curid=3844842" title="Necrophila americana">
Necrophila americana

Necrophila americana – gatunek chrząszcza z rodziny omarlicowatych.
Chrząszcz o ciele długości od 13,8 do 20 mm (wg innego źródła od 12 do 22 mm). Charakteryzuje się żółtym przedpleczem, zwykle z czarną plamą pośrodku. Powierzchnię przedplecza pokrywają nadzwyczaj delikatne, podłużne punkciki i zmarszczki. Głowę, odnóża i spód ciała ma czarne. Na każdej pokrywie występują trzy żeberka i rzędy nieregularnych guzków, często z nimi połączone i określane jako żeberka poprzeczne. Barwa pokryw jest brązowawoczarna do czarnej, u samic zwykle z żółtymi wierzchołkami. U samców pokrywy są na końcach zaokrąglone, natomiast u samic lekko wyciągnięte.
Larwy są czarne lub ciemnobrązowe, czasem z jasnobrązowym paskiem na grzbiecie. Czułki mają o drugim człon z płytką lub płytkami w części zmysłowej i podobnej długości jak trzeci. Tergit przedtułowia nie jest na przedzie wykrojony. Ich urogomfy są wyraźnie dwuczłonowe.
Larwy jak i imagines żerują na padlinie i występujących na niej larwach muchówek i innych chrząszczy. Cykl rozwojowy trwa 10 do 12 tygodni. Zimują owady dorosłe.
Owad nearktyczny. Rozprzestrzeniony od południowo-wschodniej Kanady po wschodni Teksas i Florydę.

</doc>
<doc id="3844843" url="https://pl.wikipedia.org/wiki?curid=3844843" title="Broń Chrystusa">
Broń Chrystusa



</doc>
<doc id="3844845" url="https://pl.wikipedia.org/wiki?curid=3844845" title="Hernán Cortéz">
Hernán Cortéz



</doc>
<doc id="3844849" url="https://pl.wikipedia.org/wiki?curid=3844849" title="Oblężenie Malty (1429)">
Oblężenie Malty (1429)

Oblężenie Malty w roku 1429 było próbą przejęcia Malty, będącej częścią królestwa Sycylii, przez hafsydzkich Saracenów. Najeźdźcy zostali odparci, lecz wielu Maltańczyków zostało zabitych lub wziętych do niewoli.
Podłoże historyczne.
W XV wieku wyspy maltańskie były już całkowicie schrystianizowane, i całkiem niedawno, bo w roku 1426, wyzwoliły się od zależności feudalnej. W tym czasie liczba ludności Malty wynosiła 16 000 — 18 000.
Siły obronne Malty składały się z armii aragońskiej, oraz około 300 żołnierzy maltańskiej "Dejma". Zebrano więcej żołnierzy, i około 4 000 mężczyzn chwyciło za broń przeciwko najeźdźcom hafsydzkim.
Oblężenie.
We wrześniu 1429 roku, armia około 18 000 hafsydzkich Saracenów pod wodzą Kaid Radivana, przybyła z Tunezji na Maltę. Chcieli oni zdobyć wyspę i uczynić z niej bazę wypadową do dalszych podbojów. Hafsydzi najpierw zaatakowali miasto stołeczne Mdinę. Po trzech dniach ciężkich walk odstąpili jednak od miasta, łupiąc po drodze inne miejscowości. W którymś momencie zdobyli i zniszczyli klasztor Augustianów w Rabacie.
Podczas oblężenia około 3 000 mieszkańców Malty zostało schwytanych i wziętych w niewolę, wielu innych zostało zabitych. Później władcy Sycylii zachęcali do emigracji na Maltę, aby zwiększyć jej populację. Oblężenie zdewastowało Maltę, jego efekty były wciąż widoczne mimo upływu lat. 
Według lokalnych legend, św. Jerzy, św. Paweł Apostoł oraz św. Agata pomagali Maltańczykom podczas oblężenia. Św. Paweł pojawił się na białym koniu, ze sztyletem w ręku, aby bronić Maltańczyków. W roku 1682 Mattia Preti otrzymał zlecenie namalowania tego wydarzenia. Obraz znajduje się dziś w kaplicy w katedrze św. Pawła w Mdinie.
Następstwa oblężenia.
Pomimo że najazd ten jest mniej znany niż podobne wydarzenie w 1565 roku, niektórzy historycy twierdzą, że oblężenie w 1429 roku było gorsze, gdyż Maltańczycy walczyli sami, bez żadnej pomocy z zewnątrz.

</doc>
<doc id="3844850" url="https://pl.wikipedia.org/wiki?curid=3844850" title="Cerkiew Świętego Ducha w Gródku">
Cerkiew Świętego Ducha w Gródku

Cerkiew Świętego Ducha – unicka, następnie prawosławna cerkiew w Gródku, wzniesiona na początku XIX w. i najprawdopodobniej rozebrana podczas akcji polonizacyjno-rewindykacyjnej r. 1938.
Historia.
W Gródku od początku XVIII w. do 1787 działał klasztor bazylianów. Po jego likwidacji dotychczasową monasterską cerkiew Trójcy Świętej zachowano jako parafialną. Na początku XIX w. na jej miejscu zbudowano nową świątynię. Najprawdopodobniej powstała ona w 1803 w związku z bardzo złym stanem technicznym starszego obiektu sakralnego; jako daty budowy wymieniano również, najpewniej nieściśle, r. 1801 i 1806. Już na początku lat 30. XIX w. cerkiew opisano jako zniszczoną, wymagającą wymiany podłogi, umocnienia i oszalowania ścian, wymiany pokrycia dachu i innych napraw. W złym stanie była również wolnostojąca drewniana dzwonnica. Do remontu przystąpiono jednak dopiero w 1862, a jego wykonawcą był Marcin Siennicki, majster ciesielski z Horodła. W 1866 wykonano prace uzupełniające.
W latach poprzedzających likwidację unickiej diecezji chełmskiej z inicjatywy władz carskich wnętrze cerkwi w Gródku przekształcono w duchu prawosławia rosyjskiego. Przed 1870 usunięto z niej organy, zaś jeszcze wcześniej, w 1866, wstawiono jednorzędowy ikonostas z wizerunkami Matki Bożej, Jezusa Chrystusa, św. Szczepana, św. Mikołaja, postaciami Ewangelistów na carskich wrotach i sceną Ostatniej Wieczerzy nad nimi. Wykonał go R. Bieliński w Hrubieszowie. Dalsze zmiany w architekturze cerkwi miały miejsce po 1875, gdy miejscowa wspólnota została już włączona do Rosyjskiego Kościoła Prawosławnego. Usunięto wówczas ołtarze boczne, konfesjonały, ławki i ambonę, zaś w 1887 przebudowano dachy i umieszczono na nich cebulaste kopułki. Zmieniono również wezwanie cerkwi na Świętego Ducha.
Liczbę parafian cerkwi w Gródku szacowano w 1875 na 530 osób, a w 189? – na 689. Czyniło to z miejscowej parafii jedną z mniejszych wspólnot najpierw w unickiej diecezji chełmskiej, potem w wikariacie chełmskim eparchii chełmsko-warszawskiej i wreszcie w prawosławnej eparchii chełmskiej.
Cerkiew została opuszczona w 1915, gdy wierni udali się na bieżeństwo. W II Rzeczypospolitej władze nie wyraziły zgody na jej ponowne otwarcie, chociaż miejscowa ludność ubiegała się o to. W 1929 metropolita warszawski i całej Polski Dionizy bez powodzenia starał się w Ministerstwie Wyznań Religijnych i Oświecenia Publicznego o zgodę na utworzenie w Gródku nieetatowej filii jednej z parafii dekanatu hrubieszowskiego diecezji warszawsko-chełmskiej. Obiekt pozostawał zamknięty, a w 1938 został zniszczony podczas akcji polonizacyjno-rewindykacyjnej.
W Gródku do końca II wojny światowej znajdował się także czynny prawosławny cmentarz.

</doc>
<doc id="3844852" url="https://pl.wikipedia.org/wiki?curid=3844852" title="Monareczka białogrzbieta">
Monareczka białogrzbieta

Monareczka białogrzbieta ("Symposiachrus menckei") – gatunek małego ptaka z rodziny monarek (Monarchidae). Słabo poznany ptak występujący na Archipelagu Bismarcka, według IUCN jest bliski zagrożenia wyginięciem.
Zasięg występowania.
Monareczka białogrzbieta zamieszkuje endemicznie wyspę Mussau, należącą do Wysp Świętego Macieja, znajdujących się w północnej części Archipelagu Bismarcka. 
Taksonomia.
Gatunek po raz pierwszy naukowo opisał w 1902 roku niemiecki zoolog Oskar Heinroth, nadając mu nazwę "Monarcha menckei". Jako miejsce typowe odłowu holotypu, który dostarczył pan Kothe, Heinroth wskazał Wyspy Świętego Macieja (Massau).
Tradycyjnie gatunek ten zaliczany był do rodzaju "Monarcha", jednak badania genetyczne i molekularne wykazały, że rodzaj ten nie był monofiletyczny i dlatego też "S. menckei", wraz z kilkunastoma gatunkami z tego rodzaju, został przeniesiony do rodzaju "Symposiachrus". Nie wyróżnia się podgatunków.
Etymologia.
Nazwa rodzajowa: "sun", συμ "sum" – razem; ποσις "posis" – mąż; αχρως "akhrōs" – blady. Epitet gatunkowy honoruje Bruno Menckego (1876–1901), niemieckiego zoologa, który sfinansował pierwszą niemiecką ekspedycję naukową do Oceanii.
Morfologia.
Długość ciała 14,5–15,5 cm. Inne wymiary podane przez Ernsta Harterta: długość skrzydła dorosłych samców ("n" = 4) 71,5–74 mm, dorosłych samic ("n" = 1) 68 mm, długość ogona 63,5–65,5 mm, długość sterówek 17–20 mm. Mała monarka o biało-czarnym upierzeniu. Czoło, kantarek, okolice oczu, podbródek i gardło są czarne, reszta głowy biała z wyjątkiem czarnej plamy w dolnej części pokryw usznych, czasami występuje wąska, czarna linia od boku czubka głowy do boku karku; górne części ciała białe, pokrywy nadskrzydłowe czarne, na małych pokrywach nieregularne białe znaczenia; ogon czarny, na trzech zewnętrznych piórach szerokie białe krawędzie. Spód ciała biały; tęczówki ciemne, dziób i nogi szare z niebieskim odcieniem. Płcie podobne. Młode ptaki są podobne do dorosłych, ale czoło, korona, górne części ciała i skrzydła są ciemnoszare lub czarniawo-szare z niektórymi jaśniejszymi lub białawymi piórami na krawędziach, zaś białe krawędzie piór na ogonie są zazwyczaj słabiej widoczne.
Ekologia.
Monareczka białogrzbieta jest gatunkiem osiadłym, zamieszkującym lasy, w tym wtórne i zdegradowane obszary leśne oraz obszary odrostu wzdłuż boków dróg i dużych ogrodów. W skład diety wchodzą głównie małe bezkręgowce i larwy. Pokarmu poszukuje aktywnie w runie leśnym i w dolnym piętrze drzew; podczas żerowania stale trzepocze skrzydłami. Odzywa się głośnymi, ostrymi i karcącymi nutami oraz długim, drżącym gwizdaniem, najbardziej podobnym do odgłosów wydawanych przez monareczkę płaczliwą ("S. infelix"). Żebrzące o pokarm młode zostały zarejestrowane w lipcu, brak innych informacji na temat lęgów.
Status i zagrożenia.
W Czerwonej księdze gatunków zagrożonych Międzynarodowej Unii Ochrony Przyrody gatunek został zaliczony do kategorii NT ( – bliski zagrożenia). Wskazuje się na jego ograniczony zasięg występowania i brak wiedzy o globalnej wielkości populacji. Na wyspie Mussau uważa się ten gatunek za pospolity. Większość osobników została lub zostanie zarejestrowanych. Jeśli okaże się, że ptaki te są mniej tolerancyjne wobec zdegradowanych siedlisk, może to być dla nich potencjalnym zagrożeniem.

</doc>
<doc id="3844853" url="https://pl.wikipedia.org/wiki?curid=3844853" title="Symposiachrus menckei">
Symposiachrus menckei



</doc>
<doc id="3844856" url="https://pl.wikipedia.org/wiki?curid=3844856" title="Dymitr (książę tatarski)">
Dymitr (książę tatarski)

Dymitr (łac. "Demetrius Princeps Tartarorum") (XIV w.) – książę tatarski panujący nad ziemią pomiędzy górnym biegiem rzek Prutu i Dniestru, aż do wybrzeża Morza Czarnego.
Jest wspomniany w "Kronice litewsko-ruskiej" jako jeden z trzech tatarskich braci, dowódców w Bitwie nad Sinymi Wodami w 1362 lub 1363 roku. Został też wymieniony w przywileju królewskim, wydanym 22 czerwca 1368 przez Ludwika Węgierskiego jako "Pan Demetriusz, książę Tatarów" ("Dominus Demetriusz princeps Tartarorum"). 

</doc>
<doc id="3844858" url="https://pl.wikipedia.org/wiki?curid=3844858" title="Meducha">
Meducha

Meducha (ukr. Медуха) – wieś na Ukrainie, w rejonie halickim obwodu iwanofrankiwskiego, nad Gniłą Lipą. Wieś liczy 442 mieszkańców. Przez miejscowość przebiega droga terytorialna T0903.
Historia.
Pierwsze wzmianki o Medusze pochodzą z XV w..
W II Rzeczypospolitej miejscowość początkowa była siedzibą gminy jednostkowej Meducha w powiecie stanisławowskim województwa stanisławowskiego. Od 1 sierpnia 1934 r. weszła w skład nowo utworzonej gminy zbiorowej gminy Delejów.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej. W 1942 i jesienią 1944 r. w Medusze dokonano mordu nie mniej niż 20 osób.
Urodzeni w Medusze.
We wsi urodził się Dmytro Witowski – ukraiński polityk, dowódca UHA, państwowy sekretarz spraw wojskowych Zachodnioukraińskiej Republiki Ludowej (ZURL), kapitan Ukraińskich Strzelców Siczowych (USS).
Kościół w Medusze.
W 1464 część wsi została nabyta przez arcybiskupa Grzegorza z Sanoka – metropolitę lwowskiego. W późniejszych latach arcybiskupi nabyli pozostałą część wsi, która pozostawała w ich rękach aż do XX w.
Początkowo Meducha należała do parafii w Kąkolnikach. W 1794 pojawiły się plany utworzenia tu samodzielnej parafii, lecz dopiero w 1918 powstała samodzielna ekspozytura parafialna, a w 1925 samodzielna parafia w ramach dekanatu kąkolnickiego. Pierwsza parafia w Medusze została ufundowana przez miejscową szlachtę zagrodową a swoje święcenia otrzymała w roku 1870. Dzięki pomocy arcybiskupa Józefa Bilczewskiego oraz zaangażowaniu parafian, w latach 1912 – 1913 wybudowano nowy kościół. Część malowideł zdobiących nową świątynię dotrwała do dnia dzisiejszego. Kościół rzymskokatolicki w Medusze został zamknięty w 1945 (po wyjeździe ks. Józefa Zawory) i w okresie ZSRR pełnił rolę magazynu. Obecnie znajduje się w stanie ruiny..

</doc>
<doc id="3844859" url="https://pl.wikipedia.org/wiki?curid=3844859" title="Placówka Straży Granicznej w Nysie">
Placówka Straży Granicznej w Nysie

Placówka Straży Granicznej w Nysie (z siedzibą tymczasową w Konradowie) – nieistniejąca obecnie graniczna jednostka organizacyjna Straży Granicznej realizująca zadania w ochronie granicy państwowej z Republiką Czeską.
Formowanie i zmiany organizacyjne.
Placówka Straży Granicznej w Nysie (PSG w Nysie) została powołana 15 stycznia 2008 roku w strukturach Śląskiego Oddziału Straży Granicznej zarządzeniem Komendanta Głównego Straży Granicznej i przejęła do ochrony odcinek granicy dotychczas ochraniany przez placówki Straży Granicznej w Paczkowie, Jasienicy Górnej i Głuchołazach, której tymczasowa siedziba mieściła się w Konradowie, tj. w dotychczasowej siedzibie placówki SG w Głuchołazach. Działanie takie podyktowane było zmianą charakteru realizowanych przez Straż Graniczną zadań na odcinku granicy wewnętrznej Unii Europejskiej po przystąpieniu Rzeczypospolitej Polskiej do grupy państw Schengen, zasadniczo związanych ze zniesieniem kontroli granicznej i odstąpieniem od konieczności fizycznej ochrony granicy państwowej.
Budynek w Nysie, przy ul. Łąkowej 2 został przejęty od Starostwa powiatowego w Nysie i czasowo w nim funkcjonowała Grupa ds. Cudzoziemców Placówki SG w Nysie, niemniej ze względu na bardzo zły stan techniczny obiektu, zrezygnowano z niego.
15 grudnia 2010 roku, na podstawie Zarządzenia Komendanta Głównego Straży Granicznej, zakończyła funkcjonowanie Placówka Straży Granicznej w Nysie. Zadania zlikwidowanej placówki przejęła Placówka Straży Granicznej w Opolu, która swym terytorialnym zasięgiem objęła prawie całe województwo opolskie. Jednocześnie w strukturze opolskiej placówki rozpoczęła funkcjonowanie "Grupa Zamiejscowa w Nysie z tymczasową siedzibą w Konradowie". Dokonane w Śląskim Oddziale Straży Granicznej zmiany organizacyjne były elementem restrukturyzacji całej formacji po przyłączeniu Polski do Strefy Schengen i wynikały z koncepcji funkcjonowania Straży Granicznej na lata 2009–2015. Po rozformowaniu Grupy Zamiejscowej PSG w Opolu, budynki zostały przekazane gminie i zaadaptowane na mieszkania.
Ochrona granicy.
Placówka Straży Granicznej w Nysie, swym zasięgiem obejmowała część obszaru województwa opolskiego tj. powiaty: nyski, brzeski i prudnicki.
Ochraniała odcinek wewnętrznej granicy Unii Europejskiej, o długości 100,66 km:

</doc>
<doc id="3844862" url="https://pl.wikipedia.org/wiki?curid=3844862" title="Kliniki">
Kliniki



</doc>
<doc id="3844864" url="https://pl.wikipedia.org/wiki?curid=3844864" title="La fábula de Narciso">
La fábula de Narciso

La fábula de Narciso ("Bajka o Narcyzie") – poemat renesansowego hiszpańskiego poety Hernanda de Acuña (1520-1580). Utwór jest napisany oktawą (abababcc). Składa się z dziewięćdziesięciu dwóch strof.

</doc>
<doc id="3844870" url="https://pl.wikipedia.org/wiki?curid=3844870" title="Verticillium dahliae">
Verticillium dahliae

Verticillium dahliae Kleb.– gatunek grzybów należący do klasy "Sordariomycetes". W Polsce ma status organizmu kwarantannowego.
Systematyka i nazewnictwo.
Pozycja w klasyfikacji według Index Fungorum: "Verticillium, Plectosphaerellaceae, Glomerellales, Hypocreomycetidae, Sordariomycetes, Pezizomycotina, Ascomycota, Fungi".
Synonimy:
Występuje w postaci anamorfy, teleomorfa nie jest znana.
Morfologia.
Hodowany w temperaturze 23 °C na agarze z dekstrozą ziemniaczaną i na agarze słodowym tworzy grzybnię o białej lub śmietankowej barwie. Po pewnym czasie zmienia barwę na czarną w wyniku wytwarzania w starszych koloniach dużej ilości czarnych mikrosklerocjów. Konidiofory mniej lub bardziej wyprostowane, bezbarwne, rozgałęzione. Na każdej gałązce końcowej znajdują się 3-4 fialidy, niekiedy wtórnie dzielące się. Fialidy są zróżnicowanej wielkości, najczęściej mają długość 16–35 μm i grubość 1–2,5 μm. Konidia powstają pojedynczo na wierzchołkach fialid. Mają kształt od elipsoidalnego do półcylindrycznego, są bezbarwne, nieseptowane lub z jedną przegrodą. Rozmiar 2,5–8 × 1,5–3 μm u odmiany "dahliae" i 5–12,5 × 1,5–3,5 μm u odmiany "longisporum" (według Index Fungorum obydwie odmiany to synonimy).
Formą przetrwalnikową są ciemnobrązowej barwy mikrosklerocja. Chlamydospory nie są wytwarzane. Mikrosklerocja zbudowane są ze strzępek o barwie od ciemnobrązowej do czarnej, mają zmienny kształt i zmienne rozmiary 15–50 (100) μm. Mogą być kuliste, wydłużone lub nieregularnie kuliste.
Strzępki są septowane, komórki jednojądrowe, haploidalne.
Występowanie i siedlisko.
Jest szeroko rozprzestrzeniony na kuli ziemskiej, głównie na obszarach o klimacie umiarkowanym i subtropikalnym. W tropikach spotykany jest bardzo rzadko.
Pasożyt i saprotrof roślin. Jest polifagiem i występuje na bardzo licznych gatunkach roślin, zarówno drzewiastych, jak i zielnych. Wywołuje u nich chorobę ogólnie nazywaną werticiliozą. Wśród roślin uprawnych są to werticilioza astra, werticilioza chmielu, werticilioza chrzanu, werticilioza chryzantemy, werticilioza drzew i krzewów owocowych, werticilioza gerbery, werticilioza liatry, werticilioza lilaka, werticilioza maliny, werticilioza słonecznika, werticilioza tojadu, werticilioza róży, werticilioza rzepaku, werticilioza truskawki, werticilioza zatrwianu, werticilioza ziemniaka, wśród roślin leśnych werticilioza drzew liściastych.
Gatunki podobne.
Często "Verticillium dahliae" mylony był z "Verticillium albo-atrum". Odróżnia się od niego obecnością prawdziwych, tworzących kolonie mikrosklerocjów, które przy wzroście temperatury do 30 °C stają się czarne. W tkankach roślinnych podstawowe człony konidioforów "V. albo-atrum" są brązowe, a jego konidia niemal dwukrotnie większe od konidiów "V. dahliae". Dawniej "V albo-atrum" przypisywano główną rolę w wywoływaniu werticiliozy, według nowszych badań naukowych to "V dahliae" jest głównym patogenem tej choroby.
"Verticillium tricorpus" odróżnia się pomarańczową grzybnią oraz wytwarzaniem wszystkich form przetrwalnikowych: grzybni przetrwalnikowej, chlamydospor i mikrosklerocjów.

</doc>
<doc id="3844871" url="https://pl.wikipedia.org/wiki?curid=3844871" title="Gertrude Jekyll">
Gertrude Jekyll

Gertrude Jekyll (ur. 29 listopada 1843, zm. 8 grudnia 1932) – brytyjska architekt ogrodów, twórca ponad 400 założeń ogrodowych na terenie Wielkiej Brytanii, USA i Europy.
Życiorys.
Córka Edwarda Josepha Hill Jekylla, oficera armii brytyjskiej. Jej brat, Walter był przyjacielem Roberta Louisa Stevensona, który wykorzystał nazwisko Jekyll w powieści Doktor Jekyll i pan Hyde. W swojej twórczości projektowej reprezentowała styl Arts and Crafts Movement współpracując z architektem Edwinem Lutyensem. Opublikowała ponad 1000 artykułów na temat architektury ogrodowej w magazynach "Country Life" i "The Garden". Autorka 15 pozycji książkowych (m.in. "Colour Schemes for the Flower Garden," "Wood and Garden", "Old West Surrey").

</doc>
<doc id="3844872" url="https://pl.wikipedia.org/wiki?curid=3844872" title="Heterosilpha ramosa">
Heterosilpha ramosa

Heterosilpha ramosa – gatunek chrząszcza z rodziny omarlicowatych.
Chrząszcz o ciele długości od 11,2 do 16,7 mm (wg innego źródła od 14 do 28 mm). Ubarwiony jest w całości czarno (wg innego źródła przedplecze może być ciemnobrązowe). Powierzchnię przedplecza gęsto pokrywają drobne punkty. Na każdej pokrywie występują trzy żeberka z krótkimi odgałęzieniami na boki. U samców pokrywy są na końcach zaokrąglone, natomiast u samic lekko wyciągnięte. Samce mają dwie początkowe pary odnóży z rozszerzonymi, owłosionymi od spodu tarsomerami.
Larwy są czarne lub ciemnobrązowe, opatrzone jasnobrązowym paskiem na grzbiecie. Czułki mają o drugim człon z licznymi płytkami w części zmysłowej i znacznie krótszym niż trzeci. Ostatni człon głaszczków szczękowych mają trzykrotnie dłuższy niż szeroki. Tergit przedtułowia nie jest na przedzie wykrojony. Ich urogomfy są wyglądają na jednoczłonowe.
Larwy jak i imagines żerują na padlinie i występujących na niej larwach muchówek i innych owadach. Samica składa jaja w pobliżu truchła, a larwy lęgną się po 5 dniach. Cykl rozwojowy około 30 dni. Zimują owady dorosłe.
Owad nearktyczny. Rozprzestrzeniony od południowej i zachodniej Kanady po Nowy Meksyk, Kalifornię i północną Kalifornię Dolną.

</doc>
<doc id="3844874" url="https://pl.wikipedia.org/wiki?curid=3844874" title="Giovanni Mauricio Paz Hurtado">
Giovanni Mauricio Paz Hurtado

Giovanni Mauricio Paz Hurtado (ur. 30 listopada 1962 w Cotacachi) – ekwadorski duchowny katolicki, biskup Latacungi od 2017.
Życiorys.
Prezbiterat.
Święcenia kapłańskie otrzymał 29 czerwca 1988 i został inkardynowany do diecezji Ibarra. Pracował głównie jako duszpasterz parafialny. W latach 1997–2006 był misjonarzem w kubańskiej diecezji Cienfuegos. W 2012 mianowany wikariuszem generalnym Ibarry.
Episkopat.
30 listopada 2016 papież Franciszek mianował go biskupem ordynariuszem diecezji Latacunga. Sakry udzielił mu 20 stycznia 2017 nuncjusz apostolski w Ekwadorze - arcybiskup Giacomo Guido Ottonello.

</doc>
<doc id="3844876" url="https://pl.wikipedia.org/wiki?curid=3844876" title="Sima Ćirković">
Sima Ćirković

Sima Ćirković (ur. 29 stycznia 1929 w Osijeku, zm. 14 listopada 2009 w Belgradzie) – serbski historyk, mediewista. Był członkiem Serbskiej Akademii Nauk. Jego prace koncentrowały się na historii Serbii w średniowieczu. 

</doc>
<doc id="3844882" url="https://pl.wikipedia.org/wiki?curid=3844882" title="Rokitno Podlaskie">
Rokitno Podlaskie

Rokitno Podlaskie – dawny kolejowy przystanek osobowy na wąskotorowej linii kolejowej Roskosz – Rokitno w Rokitnie, w powiecie bialskim, w województwie lubelskim, w Polsce.

</doc>
<doc id="3844885" url="https://pl.wikipedia.org/wiki?curid=3844885" title="Marcin Babko">
Marcin Babko

Marcin Babko (ur. 5 stycznia 1975 w Sosnowcu, zm. 27 listopada 2016) – polski dziennikarz muzyczny, publicysta, wokalista oraz animator kultury.
Życiorys.
Ukończył bohemistykę na Uniwersytecie Śląskim w Katowicach. Pracował jako dziennikarz muzyczny, publikując w „Gazecie Wyborczej”, „Jazz Forum”, „Prime” oraz na portalach internetowych. Był autorem książek biograficznych o Ireneuszu Dudku ("Ziuta Blues", 2008) oraz zespole Coldplay ("Otwórz oczy", 2006), tłumaczył również literaturę czeską i słowacką (m.in. teksty Jáchyma Topola, Michala Hvoreckego czy Petra Šuleja). Występował jako wokalista i generator szumów w zespołach Muariolanza, hipiersoniK, Babie Lato czy Frank Babko i Kamienie. Zagrał również na harmonijce na płycie „Pogodno gra Fochmanna – Hajle Silesia” zespołu Pogodno. Od 2003 roku był członkiem Rady Artystycznej Rawa Blues Festival w Katowicach.
Jako animator kultury związany był z Sosnowcem, gdzie w latach 2011–2013 pełnił funkcję dyrektora artystycznego festiwali: World Fusion Music Festival, Sealesia Festival i Falami May Day. Współpracował z również Chorzowskim Centrum Kultury, gdzie od 2009 roku współorganizował i był dyrektorem artystycznym festiwalu Inne Granie, promującego młode polskie zespoły, grające muzykę alternatywną. Był także organizatorem Targów Sztuki Silos Falami Fest w Katowicach i Zabrzu (2010 i 2012) i targów designu dla dzieci Mały Silos w Katowicach (2013). Ponadto był założycielem wytwórni płytowej Falami oraz wytworni mydła Sadza Soap, produkującej mydło z dodatkiem węgla aktywnego.
W 2013 roku otrzymał Nagrodę Artystyczną Miasta Sosnowca za Upowszechnianie Kultury.

</doc>
<doc id="3844886" url="https://pl.wikipedia.org/wiki?curid=3844886" title="Sanktuarium Nostra Signora del Monte w Genui">
Sanktuarium Nostra Signora del Monte w Genui

Sanktuarium Nostra Signora del Monte znane też jako sanktuarium Madonna del Monte (pol. sanktuarium Matki Bożej z Góry) – rzymskokatolicki kompleks kościelno-klasztorny w Genui w dzielnicy San Fruttuoso. Jest jednym z najstarszych sanktuariów maryjnych w mieście, jego historia sięga XII wieku. Należy do zakonu franciszkanów.
Obecny kościół jest efektem XVII-wiecznej przebudowy w stylu barokowym.
Od 1946 roku nosi tytuł bazyliki mniejszej.
Położenie.
Sanktuarium Matki Bożej z Góry położone jest na wzgórzu, które góruje nad wschodnią częścią miasta i doliną rzeki Bisagno. Do sanktuarium prowadzi droga, "Salita Nuova", zbudowana w latach 1748–1756. Przed kościołem znajduje się niewielki plac, wyłożony białymi i czarnymi kamykami, tworzącymi w centrum herb miasta Genua. Na wschód od kościoła rozciąga się las złożony z dębów i roślin śródziemnomorskich, podarowanych klasztorowi w 1444 roku przez dożę Raffaele Adorno. Integralną częścią sanktuarium jest 15 kaplic drogi krzyżowej, rozmieszczonych wzdłuż prowadzącej do niego drogi.
Historia.
Okres przedfranciszkański.
Kościół jest miejscem wielowiekowego kultu maryjnego. Według zachowanych przekazów z 958 roku istniała tu kaplica poświęcona Matce Bożej, zaś dokumenty z 1183 roku świadczą o budowie nowego kościoła obok starej kaplicy, której pozostałości odkryto w 1970 roku, podczas restauracji świątyni. W 1387 roku kościół powierzono kongregacji kanoników regularnych gałęzi Santa Croce di Mortara. 
Okres franciszkański.
W XV wieku kościół, będący wówczas w ruinie, został przyznany Franciszkanom Obserwantom, którzy poszukiwali dla siebie siedziby poza miastem, wśród zieleni. W 1444 roku, dzięki wstawiennictwu doży Raffaele Adorno u papieża Eugeniusza IV, zakonnicy uzyskali wszystkie prawa do swej nieruchomości. Doża sfinansował zarówno odbudowę i rozbudowę kościoła, jak i wzniesienie klasztoru, przyznanego zakonowi 13 września tego samego roku. W XV–XVI wieku kościół zmienił tymczasowo wezwanie i został poświęcony Zwiastowaniu Najświętszej Maryi Panny, kultowi typowo franciszkańskiemu, ale na początku XVI stulecia powrócił do poprzedniej dedykacji Matki Bożej z Góry (Madonna del Monte), która obowiązuje do dzisiaj. W drugiej połowie XV oraz w XVI wieku dokonano przebudowy kościoła, w efekcie której pojawiły się kaplice w nawach bocznych, wykupione przez szlacheckie rody Genui z przeznaczeniem na pochówek. W XVII wieku wybudowano prezbiterium i kryptę dla przechowywania świętych obrazów. W tym samym stuleciu przebudowano kościół w stylu barokowym. W okresie późniejszym wybudowano dzwonnicę i kaplice drogi krzyżowej, sfinansowane przez rodzinę Saluzzo. W połowie XVIII wieku, dzięki rodzinie Saluzzo i innym darczyńcom, zbudowano sieć dróg łączących kaplice drogi krzyżowej z Sanktuarium.
12 kwietnia 1946 roku papież Pius XII nadał kościołowi tytuł bazyliki mniejszej.
Architektura.
Korpus nawowy.
Kościół został zbudowany na planie krzyża łacińskiego jako założenie trzynawowe z kaplicami bocznymi, będącymi miejscem pochówku osób ze szlacheckich rodów Genui. W jego wnętrzu znajdują się cenne XVI- i XVII-wieczne obrazy malarzy szkoły genueńskiej, pędzla takich twórców jak Domenico Fiasella ("Ekstaza św. Franciszka", "Wniebowzięcie Najświętszej Maryi Panny", "Święta Rodzina" i "Św. Anna"), Lazzaro Calvi ("Święty Jan nauczający tłumy"), Orazio De Ferrari ("Ostatnia Wieczerza"), Giovanni Battista Carlone ("Boże Narodzenie") i Giovanni Battista Casoni. Na szczególną uwagę zasługuje, znajdujący się w trzeciej kaplicy po lewej stronie, poliptyk "Zwiastowanie", przypisywany mistrzowi Annunziata del Monte. W trzeciej kaplicy po prawej stronie znajdują się dwa drewniane posągi dłuta Antona Marii Maragliano. Na ścianach kościoła umieszczono epitafia nagrobne członków rodów genueńskich.
Prezbiterium.
Prezbiterium i chór zakonny, zbudowane ponad kryptą, zostały zbudowane i wyposażone w latach 1628–1634 dzięki finansowemu wsparciu Giacoma Saluzzo, którego popiersie, wraz z popiersiami jego braci umieszczono na bocznej ścianie. Do prezbiterium, położonego powyżej poziomu nawy, prowadzą boczne schody.
Ołtarz główny.
Ołtarz główny został zbudowany z polichromowanego marmuru. Stojące na nim tabernakulum ma formę niewielkiej świątyni zwieńczonej krucyfiksem, którego autorstwo przypisywane jest jednemu z rzeźbiarzy z rodu Orsolino. Dziełem Orsolino są też przypuszczalnie posągi św. Franciszka i św. Rocha, umieszczone nad drzwiami bocznymi prowadzącymi do chóru zakonnego. Stojące w nim stalle zbudowano z rzeźbionego drewna orzechowego. Na tylnej ścianie prezbiterium wisi wielkowymiarowe płótno Domenica Fiaselli "Wniebowzięcie Najświętszej Maryi Panny", datowane na 1632 rok, natomiast na lewej ścianie bocznej widnieją obrazy Bernardina Fasolo i Giovanniego Battisty Casoniego.
Krypta.
Do krypty prowadzą z nawy szerokie schody. Na jej sklepieniu widnieje fresk, namalowany przez Andreę Ansaldo, przedstawiający sceny z życia Najświętszej Maryi Panny. Ołtarz z polichromowanego marmuru oraz otaczająca go balustrada (również marmurowa) są dziełem XVIII-wiecznych rzeźbiarzy neapolitańskich, zaś figura Madonny – prawdopodobnie dziełem Francesca di Valdambrino (XIV/XV w.).
Zakrystia.
W zakrystii znajduje się zbiór obrazów pędzla takich artystów jak: Bernardo Strozzi, Andrea Semino i Domenico Fiasella.
Klasztor.
Klasztor jest budynkiem dwupiętrowym. W XV-wiecznym refektarzu znajduje się murowana ambona, ozdobiona figurami świętych franciszkańskich oraz rzeźbą "Madonna z Dzieciątkiem". Na tylnej ścianie wisi obraz "Ostatnia wieczerza" Orazia De Ferrari (1641). W klasztorze znajduje się współczesna kaplica, dedykowana Pieśni słonecznej, służąca do celebracji świąt i do modlitw zakonnych. Na ścianach znajdującej się przed nią sali umieszczono obrazy przedstawiające najważniejsze wydarzenia z dziejów Sanktuarium.
Amaro Santa Maria al Monte.
Od sanktuarium pochodzi nazwa napoju alkoholowego typu amaro, Amaro Santa Maria al Monte, złożonego z ekstraktu z 36 ziół, produkowanego w Genui od stuleci według średniowiecznej receptury franciszkańskiej.

</doc>
<doc id="3844888" url="https://pl.wikipedia.org/wiki?curid=3844888" title="K3">
K3



</doc>
<doc id="3844889" url="https://pl.wikipedia.org/wiki?curid=3844889" title="Karczmiska (stacja kolejowa)">
Karczmiska (stacja kolejowa)

Karczmiska – wąskotorowa węzłowa stacja kolejowa w Karczmiskach Pierwszych, w powiecie opolskim, w województwie lubelskim, w Polsce.

</doc>
<doc id="3844892" url="https://pl.wikipedia.org/wiki?curid=3844892" title="Galeria Copernicus">
Galeria Copernicus



</doc>
<doc id="3844906" url="https://pl.wikipedia.org/wiki?curid=3844906" title="Oiceoptoma noveboracense">
Oiceoptoma noveboracense

Oiceoptoma noveboracense – gatunek chrząszcza z rodziny omarlicowatych.
Chrząszcz o ciele długości od 10 do 13,5 mm (wg innego źródła od 13 do 15 mm). Charakteryzuje się przedpleczem czarnym do ciemnobrązowego z brzegami bocznymi szeroko jasnopomarańczowymi do czerwonopomarańczowych. Powierzchnię przedplecza gęsto pokrywają drobne punkty, a ponadto występują na niej podłużne rzędy beżowych, krótkich szczecinek. Pokrywy mogą być ubarwione od jasnobrązowego po czarny, mają po trzy żeberka każda, a ich powierzchnia jest drobno punktowana. U samców pokrywy są na końcach zaokrąglone, natomiast u samic ogoniasto wyciągnięte.
Larwy są jasnobrązowe do ciemnorudobrązowych. Na drugim członie czułków mają pojedynczy stożek zmysłowy. 
Tergit przedtułowia mają na przedzie głęboko wykrojony. Brzegi tergitów tułowiowych jak i odwłokowych do ósmego włącznie są jasne z ciemnymi kropkami lub skośnymi kreskami.
Omarlicowaty ten preferuje siedliska leśne. Imagines zimują i rozmnażają się wiosną. Są aktywne w dzień.
Owad nearktyczny. Znany z południowej Kanady (na zachód do Alberty) oraz wschodnich Stanów Zjednoczonych, z wyjątkiem Florydy, Luizjany i Teksasu. Na zachód sięga po Dakoty, Kansas, Oklahomę i Nebraskę, choć sporadycznie podawany jest także z Wyoming i Michigan.

</doc>
<doc id="3844911" url="https://pl.wikipedia.org/wiki?curid=3844911" title="Michalina Metelli">
Michalina Metelli



</doc>
<doc id="3844919" url="https://pl.wikipedia.org/wiki?curid=3844919" title="Oiceoptoma inaequale">
Oiceoptoma inaequale

Oiceoptoma inaequale – gatunek chrząszcza z rodziny omarlicowatych.
Chrząszcz o ciele długości od 8,6 do 14,4 mm (wg innego źródła od 13 do 15 mm). Przedplecze i pokrywy ma jednolicie czarne, drobno i gęsto punktowane. Ponadto przedplecze porastają czarne szczecinki a każda z pokryw ma trzy żeberka. U samców pokrywy są na końcach zaokrąglone, natomiast u samic ogoniasto wyciągnięte.
Larwy są jasnobrązowe do ciemnorudobrązowych. Na drugim członie czułków mają pojedynczy stożek zmysłowy. 
Tergit przedtułowia mają na przedzie płytko wykrojony. Tylnoboczne kąty tergitów śródtułowia, zatułoiwa jak i odwłokowych do ósmego włącznie są jasne z ciemnymi kropkami lub skośnymi kreskami.
Omarlicowaty ten preferuje siedliska leśne, ale spotykany jest też na terenach otwartych. Imagines zimują. Są aktywne w dzień. Do padliny przylatują szybciej niż "Oiceoptoma noveboracense" czy "Necrophila americana". Długość trwania stadium larwalnego wynosi około 20 dni, a poczwarki 2–3 tygodni.
Owad nearktyczny. Rozprzestrzeniony od południowego Ontario i Quebecu po Florydę na południu oraz Dakoty i Teksas na zachodzie.

</doc>
<doc id="3844925" url="https://pl.wikipedia.org/wiki?curid=3844925" title="Chorizanthe angustifolia">
Chorizanthe angustifolia

Chorizanthe angustifolia Nutt. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, widnych lasach oraz na terenach piaszczytych. Występuje na wysokości do 500 m n.p.m. Kwitnie od kwietnia do lipca.

</doc>
<doc id="3844926" url="https://pl.wikipedia.org/wiki?curid=3844926" title="Chorizanthe biloba">
Chorizanthe biloba

Chorizanthe biloba Goodman – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w widnych lasach, na murawach oraz terenach piaszczystych. Występuje na wysokości do 800 m n.p.m. Kwitnie od maja do września.

</doc>
<doc id="3844927" url="https://pl.wikipedia.org/wiki?curid=3844927" title="Chorizanthe blakleyi">
Chorizanthe blakleyi

Chorizanthe blakleyi Hardham – gatunek rośliny z rodziny rdestowatych ("Polygonaceae" Juss.). Występuje endemicznie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w chaparralu oraz zaroślach. Występuje na wysokości od 600 do 1600 m n.p.m. Kwitnie od maja do lipca. 
Ochrona.
"Chorizanthe blakleyi" posiada status gatunku krytycznie zagrożonego.

</doc>
<doc id="3844928" url="https://pl.wikipedia.org/wiki?curid=3844928" title="Chorizanthe brevicornu">
Chorizanthe brevicornu

Chorizanthe brevicornu Torr. – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanach Kalifornia Dolna i Sonora) oraz południowo-zachodnich Stanach Zjednoczonych (w Kalifornii, Oregonie, Idaho, Nevadzie, Utah, Arizonie i Nowym Meksyku).
Biologia i ekologia.
Rośnie w lasach sosnowych, zaroślach, na łąkach oraz terenach skalistych. Występuje na wysokości do 3000 m n.p.m. Kwitnie od lutego do lipca.
Zmienność.
W obrębie tego gatunku wyróżniono jedną odmianę:

</doc>
<doc id="3844929" url="https://pl.wikipedia.org/wiki?curid=3844929" title="Chorizanthe breweri">
Chorizanthe breweri

Chorizanthe breweri S.Watson – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na łąkach. Występuje na wysokości do 800 m n.p.m. Kwitnie od marca do maja. 
Ochrona.
"Chorizanthe breweri" posiada status gatunku zagrożonego.

</doc>
<doc id="3844930" url="https://pl.wikipedia.org/wiki?curid=3844930" title="Chorizanthe clevelandii">
Chorizanthe clevelandii

Chorizanthe clevelandii Parry – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach, na łąkach oraz terenach skalistych. Występuje na wysokości od 500 do 2000 m n.p.m. Kwitnie od maja od września.

</doc>
<doc id="3844931" url="https://pl.wikipedia.org/wiki?curid=3844931" title="Chorizanthe corrugata">
Chorizanthe corrugata

Chorizanthe corrugata (Torr.) Torr. &amp; A.Gray – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanach Kalifornia Dolna i Sonora) oraz wschodnich Stanach Zjednoczonych (w Kalifornii, Nevadzie i Arizonie). 
Biologia i ekologia.
Rośnie w zaroślach, na murawach oraz terenach skalistych. Występuje na wysokości do 1000 m n.p.m. Kwitnie od lutego do maja.

</doc>
<doc id="3844932" url="https://pl.wikipedia.org/wiki?curid=3844932" title="Chorizanthe cuspidata">
Chorizanthe cuspidata

Chorizanthe cuspidata S.Watson – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na łąkach, na terenach nizinnych. Kwitnie od kwietnia do lipca. 
Zmienność.
W obrębie tego gatunku wyróżniono jedną odmianę:

</doc>
<doc id="3844933" url="https://pl.wikipedia.org/wiki?curid=3844933" title="Chorizanthe diffusa">
Chorizanthe diffusa

Chorizanthe diffusa Benth. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na łąkach. Występuje na wysokości do 800 m n.p.m. Kwitnie od kwietnia do lipca.

</doc>
<doc id="3844934" url="https://pl.wikipedia.org/wiki?curid=3844934" title="Chorizanthe douglasii">
Chorizanthe douglasii

Chorizanthe douglasii Benth. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na łąkach. Występuje na wysokości do 1600 m n.p.m. Kwitnie od czerwca do lipca. 
Ochrona.
"Chorizanthe douglasii" posiada status gatunku narażonego.

</doc>
<doc id="3844935" url="https://pl.wikipedia.org/wiki?curid=3844935" title="Chorizanthe fimbriata">
Chorizanthe fimbriata

Chorizanthe fimbriata Nutt. – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanie Kalifornia Dolna) oraz południowo-zachodnich Stanach Zjednoczonych (w Kalifornii). 
Biologia i ekologia.
Rośnie w lasach sosnowych, chaparralu, zaroślach oraz na łąkach. Występuje na wysokości do 1700 m n.p.m. Kwitnie od maja do lipca. 
Zmienność.
W obrębie tego gatunku wyróżniono jedną odmianę:

</doc>
<doc id="3844937" url="https://pl.wikipedia.org/wiki?curid=3844937" title="Oiceoptoma rugulosum">
Oiceoptoma rugulosum

Oiceoptoma rugulosum – gatunek chrząszcza z rodziny omarlicowatych.
Gatunek ten opisany został w 1903 roku przez Gastona Portevina jako "Isosilpha rugulosa".
Chrząszcz o ciele owalnym, matowoczarnym, z 3 lub 4 listewkowatymi żeberkami na pokrywach. Wierzchołki pokryw ma wyokrąglone nieco na zewnątrz, a podgięcia pokryw jednakowo wąskie na całej długości, którymi to cechami wyróżnia się od "O. inaequale".
Larwy jak i formy dorosłe bytują na padlinie w różnych stopniach rozkładu, gdzie żerują na larwach muchówek.
Owad nearktyczny, znany z Florydy, Luizjany i Teksasu.

</doc>
<doc id="3844938" url="https://pl.wikipedia.org/wiki?curid=3844938" title="Chorizanthe howellii">
Chorizanthe howellii

Chorizanthe howellii Goodman – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie na wybrzeżu, na wydmach oraz murawach, na terenach nizinnych. Kwitnie od maja do lipca. 
Ochrona.
"Chorizanthe howellii" posiada status gatunku krytycznie zagrożonego.

</doc>
<doc id="3844940" url="https://pl.wikipedia.org/wiki?curid=3844940" title="Chorizanthe leptotheca">
Chorizanthe leptotheca

Chorizanthe leptotheca Goodman – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanie Kalifornia Dolna) oraz południowo-zachodnich Stanach Zjednoczonych (w Kalifornii). 
Biologia i ekologia.
Rośnie w lasach sosnowych, chaparralu oraz zaroślach. Występuje na wysokości od 600 do 1600 m n.p.m. Kwitnie od maja do czerwca. 
Ochrona.
"Chorizanthe leptotheca" w Kalifornii posiada status gatunku narażonego.

</doc>
<doc id="3844942" url="https://pl.wikipedia.org/wiki?curid=3844942" title="Chorizanthe membranacea">
Chorizanthe membranacea

Chorizanthe membranacea Benth. – gatunek rośliny z rodziny rdestowatych ("Polygonaceae" Juss.). Występuje naturalnie w zachodnich Stanach Zjednoczonych – w Kalifornii oraz Oregonie. 
Biologia i ekologia.
Rośnie w zaroślach oraz na łąkach. Występuje na wysokości do 1400 m n.p.m. Kwitnie od kwietnia do lipca.

</doc>
<doc id="3844943" url="https://pl.wikipedia.org/wiki?curid=3844943" title="Chorizanthe obovata">
Chorizanthe obovata

Chorizanthe obovata Goodman – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie na wybrzeżu, w zaroślach oraz na murawach. Występuje na wysokości do 1300 m n.p.m. Kwitnie od maja do lipca.

</doc>
<doc id="3844944" url="https://pl.wikipedia.org/wiki?curid=3844944" title="Grudzień 2016">
Grudzień 2016



</doc>
<doc id="3844945" url="https://pl.wikipedia.org/wiki?curid=3844945" title="Chorizanthe orcuttiana">
Chorizanthe orcuttiana

Chorizanthe orcuttiana Parry – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii.
Biologia i ekologia.
Rośnie w zaroślach, na terenach nizinnych. Kwitnie od marca do maja.
Ochrona.
"Chorizanthe orcuttiana" posiada status gatunku krytycznie zagrożonego.

</doc>
<doc id="3844946" url="https://pl.wikipedia.org/wiki?curid=3844946" title="Chorizanthe palmeri">
Chorizanthe palmeri

Chorizanthe palmeri S.Watson – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na terenach skalistych. Występuje na wysokości do 700 m n.p.m. Kwitnie od maja do sierpnia.

</doc>
<doc id="3844947" url="https://pl.wikipedia.org/wiki?curid=3844947" title="Chorizanthe parryi">
Chorizanthe parryi

Chorizanthe parryi S.Watson – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w chaparralu oraz zaroślach. Występuje na wysokości do 800 m n.p.m. Kwitnie od kwietnia do czerwca. 
Zmienność.
W obrębie tego gatunku wyróżniono jedną odmianę:

</doc>
<doc id="3844948" url="https://pl.wikipedia.org/wiki?curid=3844948" title="Chorizanthe polygonoides">
Chorizanthe polygonoides

Chorizanthe polygonoides A.Gray – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanie Kalifornia Dolna) oraz południowo-zachodnich Stanach Zjednoczonych (w Kalifornii). 
Biologia i ekologia.
Rośnie w lasach sosnowych, chaparralu, zaroślach oraz na łąkach. Występuje na wysokości do 1500 m n.p.m. Kwitnie od kwietnia do lipca. 
Zmienność.
W obrębie tego gatunku wyróżniono jedną odmianę:

</doc>
<doc id="3844949" url="https://pl.wikipedia.org/wiki?curid=3844949" title="Chorizanthe procumbens">
Chorizanthe procumbens

Chorizanthe procumbens Nutt. – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanie Kalifornia Dolna) oraz południowo-zachodnich Stanach Zjednoczonych – w Kalifornii. 
Biologia i ekologia.
Rośnie w chaparralu, zaroślach oraz na murawach. Występuje na wysokości do 1300 m n.p.m. Kwitnie od kwietnia do czerwca.

</doc>
<doc id="3844950" url="https://pl.wikipedia.org/wiki?curid=3844950" title="Chorizanthe pungens">
Chorizanthe pungens

Chorizanthe pungens Benth. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na terenach piaszczystych. Występuje na wysokości do 500 m n.p.m. Kwitnie od kwietnia do lipca.

</doc>
<doc id="3844951" url="https://pl.wikipedia.org/wiki?curid=3844951" title="Chorizanthe rectispina">
Chorizanthe rectispina

Chorizanthe rectispina Goodman – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na terenach skalistych. Występuje na wysokości do 600 m n.p.m. Kwitnie od maja do lipca. 
Ochrona.
"Chorizanthe rectispina" posiada status gatunku krytycznie zagrożonego.

</doc>
<doc id="3844957" url="https://pl.wikipedia.org/wiki?curid=3844957" title="Katherine Rawls">
Katherine Rawls

Katherine Louise Rawls (ur. 14 czerwca 1917, zm. 8 kwietnia 1982) – amerykańska skoczkini do wody oraz pływaczka. Trzykrotna medalistka olimpijska.
Brała udział w dwóch igrzyskach olimpijskich (IO 32, IO 36), na obu zdobywała medale. W 1932, w wieku 15 lat, zajęła drugie miejsce w skokach z trzymetrowej trampoliny, przegrywając jedynie ze swoją rodaczką Georgią Coleman. W 1936 ponownie była druga (tym razem pokonała ją Marjorie Gestring), ale wystartowała również w zawodach pływackich i zajęła trzecie miejsce w sztafecie 4 × 100 metrów kraulem. Indywidualnie była na tym dystansie siódma. W obu dyscyplinach zdobyła łącznie 33 tytuły mistrzyni kraju. W 1965 została przyjęta w poczet członków International Swimming Hall of Fame.
W trakcie II wojny światowej została pilotem Women Airforce Service Pilots.

</doc>
<doc id="3844958" url="https://pl.wikipedia.org/wiki?curid=3844958" title="Chorizanthe rigida">
Chorizanthe rigida

Chorizanthe rigida (Torr.) Torr. &amp; A.Gray – gatunek rośliny z rodziny rdestowatych ("Polygonaceae" Juss.). Występuje naturalnie w północno-zachodnim Meksyku (w stanie Kalifornia Dolna) oraz południowo-zachodnich Stanach Zjednoczonych (w Kalifornii, Nevadzie, Arizonie oraz Utah). 
Biologia i ekologia.
Rośnie w zaroślach, na łąkach oraz terenach skalistych. Występuje na wysokości do 1900 m n.p.m. Kwitnie od lutego do czerwca. 
Ochrona.
"Chorizanthe rigida" w Utah posiada status gatunku krytycznie zagrożonego.

</doc>
<doc id="3844959" url="https://pl.wikipedia.org/wiki?curid=3844959" title="Chorizanthe robusta">
Chorizanthe robusta

Chorizanthe robusta Parry – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w zachodniej Kalifornii. 
Biologia i ekologia.
Rośnie na murawach oraz terenach piaszczystych, na obszarach nizinnych. Kwitnie od kwietnia do września. 
Zmienność.
W obrębie tego gatunku wyróżniono jedną odmianę:

</doc>
<doc id="3844960" url="https://pl.wikipedia.org/wiki?curid=3844960" title="Chorizanthe staticoides">
Chorizanthe staticoides

Chorizanthe staticoides Benth. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych oraz zaroślach. Występuje na wysokości do 1700 m n.p.m. Kwitnie od kwietnia do lipca.

</doc>
<doc id="3844961" url="https://pl.wikipedia.org/wiki?curid=3844961" title="Chorizanthe stellulata">
Chorizanthe stellulata

Chorizanthe stellulata Benth. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w chaparralu, zaroślach oraz na łąkach. Występuje na wysokości do 900 m n.p.m. Kwitnie od kwietnia do lipca.

</doc>
<doc id="3844962" url="https://pl.wikipedia.org/wiki?curid=3844962" title="Chorizanthe uniaristata">
Chorizanthe uniaristata

Chorizanthe uniaristata Torr. &amp; A.Gray – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w chaparralu, zaroślach oraz na łąkach. Występuje na wysokości od 800 do 1900 m n.p.m. Kwitnie od kwietnia do lipca.

</doc>
<doc id="3844963" url="https://pl.wikipedia.org/wiki?curid=3844963" title="Chorizanthe valida">
Chorizanthe valida

Chorizanthe valida S.Watson – gatunek rośliny z rodziny rdestowatych ("Polygonaceae" Juss.). Występuje endemicznie w południowo-zachodnich Stanach Zjednoczonych – w Kalifornii, w hrabstwie Marin. 
Biologia i ekologia.
Rośnie na wybrzeży, na murawach oraz terenach piaszczystych, na obszarach nizinnych. Kwitnie od lipca do sierpnia. 
Ochrona.
"Chorizanthe valida" posiada status gatunku krytycznie zagrożonego.

</doc>
<doc id="3844964" url="https://pl.wikipedia.org/wiki?curid=3844964" title="Chorizanthe ventricosa">
Chorizanthe ventricosa

Chorizanthe ventricosa Goodman – gatunek rośliny z rodziny rdestowatych ("Polygonaceae" Juss.). Występuje endemicznie w południowo-zachodnich Stanach Zjednoczonych – w Kalifornii, w hrabstwach Fresno, Monterey, San Benito oraz San Luis Obispo. 
Biologia i ekologia.
Rośnie w lasach sosnowych, zaroślach oraz na terenach skalistych. Występuje na wysokości od 500 do 1000 m n.p.m. Kwitnie od maja do września.

</doc>
<doc id="3844965" url="https://pl.wikipedia.org/wiki?curid=3844965" title="Jeff Wright (skoczek narciarski)">
Jeff Wright (skoczek narciarski)

Jeff Wright (ur. 16 lutego 1952, zm. 5 stycznia 1975 w Hanover, New Hampshire) – amerykański skoczek narciarski. Uczestnik mistrzostw świata w lotach narciarskich (1973), były rekordzista Stanów Zjednoczonych w długości skoku narciarskiego.
Przebieg kariery.
W marcu 1973 w Oberstdorfie wziął udział w Mistrzostwach Świata w Lotach Narciarskich 1973. Po skokach na odległość 145 i 97 metrów został sklasyfikowany na 33. pozycji. Jego wynik z pierwszej serii był jednocześnie ówczesnym rekordem Stanów Zjednoczonych w długości skoku narciarskiego.
Dwukrotnie brał udział w Turnieju Czterech Skoczni – w 21. edycji z dorobkiem 599,3 pkt. zajął 75. miejsce (w pojedynczym konkursie najwyżej był 48. w Innsbrucku), a 22. edycji, zdobywając w sumie 586,7 pkt., był 77. (z poszczególnych zawodów najwyższą, bo 71. pozycję, zajął w Garmisch-Partenkirchen).
Na arenie międzynarodowej startował również m.in. w konkursach w Le Brassus, Ironwood, Falun, Lahti i Québecu. 7 kwietnia 1973 w Québecu w konkursie międzynarodowym i 3 lutego 1973 w Ironwood w zawodach lotów narciarskich plasował się na 4. miejscach.
5 stycznia 1975 podczas skoku treningowego na przebudowanej skoczni Harris Hill w Brattleboro w stanie Vermont stracił równowagę w locie i upadł, uderzając w zeskok głową. Po wypadku nieprzytomnego i krwawiącego Wrighta przewieziono do miejscowego szpitala. Tam lekarze zdecydowali o przetransportowaniu go do lepiej wyposażonego szpitala Mary Hitchcock Memorial Hospital na uczelni Dartmouth College w Hannoverze w stanie New Hampshire. Najprawdopodobniej w trakcie transportu Wright zmarł, a powodem jego śmierci był uraz szyi.

</doc>
<doc id="3844966" url="https://pl.wikipedia.org/wiki?curid=3844966" title="Chorizanthe watsonii">
Chorizanthe watsonii

Chorizanthe watsonii A.Gray – gatunek rośliny z rodziny rdestowatych ("Polygonaceae" Juss.). Występuje naturalnie w zachodnich Stanach Zjednoczonych – w Kalifornii, Nevadzie, Arizonie, Utah, Idaho, Oregonie oraz stanie Waszyngton. 
Biologia i ekologia.
Rośnie w zaroślach, na stokach oraz łąkach. Występuje na wysokości do 2400 m n.p.m. Kwitnie od kwietnia do sierpnia.

</doc>
<doc id="3844967" url="https://pl.wikipedia.org/wiki?curid=3844967" title="Chorizanthe wheeleri">
Chorizanthe wheeleri

Chorizanthe wheeleri S.Watson – gatunek rośliny z rodziny rdestowatych ("Polygonaceae" Juss.). Występuje endemicznie w południowo-zachodnich Stanach Zjednoczonych, w Kalifornii, w archipelagu Channel Islands, na wyspach Santa Cruz i Santa Rosa. 
Biologia i ekologia.
Rośnie w zaroślach oraz na terenach skalistych. Występuje na wysokości do 600 m n.p.m. Kwitnie od kwietnia do czerwca. 
Ochrona.
"Chorizanthe wheeleri" posiada status gatunku narażonego.

</doc>
<doc id="3844968" url="https://pl.wikipedia.org/wiki?curid=3844968" title="Chorizanthe xanti">
Chorizanthe xanti

Chorizanthe xanti S.Watson – gatunek rośliny z rodziny rdestowatych ("Polygonaceae" Juss.). Występuje naturalnie w południowo-zachodnich Stanach Zjednoczonych – w Kalifornii. 
Biologia i ekologia.
Rośnie w lasach sosnowych, zaroślach oraz na łąkach. Występuje na wysokości do 1300 m n.p.m. Kwitnie od kwietnia do czerwca.

</doc>
<doc id="3844969" url="https://pl.wikipedia.org/wiki?curid=3844969" title="Coccoloba diversifolia">
Coccoloba diversifolia

Coccoloba diversifolia Jacq. – gatunek rośliny z rodziny rdestowatych ("Polygonaceae" Juss.). Występuje naturalnie w Stanach Zjednoczonych (na Florydzie), Meksyku, Gwatemali oraz na Karaibach (między innymi w Dominikanie). 
Biologia i ekologia.
Rośnie na wybrzeżu, na terenach piaszczystych, na obszarach nizinnych.

</doc>
<doc id="3844975" url="https://pl.wikipedia.org/wiki?curid=3844975" title="Takeo (miasto)">
Takeo (miasto)

 – miasto w Japonii, na wyspie Kiusiu, w prefekturze Saga.
Populacja.
Zmiany w populacji Takeo w latach 1970–2015:

</doc>
<doc id="3844977" url="https://pl.wikipedia.org/wiki?curid=3844977" title="Oiceoptoma">
Oiceoptoma

Oiceoptoma – rodzaj chrząszczy z rodziny omarlicowatych.
Chrząszcze o owalnym, grzbietobrzusznie spłaszczonym ciele długości od 12,1 do 16,2 mm, ubarwionym czarno i/lub pomarańczowo. Charakteryzują się krótkim rządkiem długich, sterczących szczecinek za oczami oraz ząbkiem na barkach pokryw. Przedplecze mają najszersze u nasady.
Rodzaj głównie holarktyczny, znany też z północy krainy orientalnej. W Nearktyce występują 3 gatunki. Ścierwiec rozsiedlony jest transpalearktycznie i jako jedyny występuje w Europie, w tym w Polsce. Pozostałe gatunki są wyłącznie azjatyckie.
W sumie należy tu 9 opisanych gatunków:

</doc>
<doc id="3844979" url="https://pl.wikipedia.org/wiki?curid=3844979" title="Trybuchiwci (rejon buczacki)">
Trybuchiwci (rejon buczacki)



</doc>
<doc id="3844981" url="https://pl.wikipedia.org/wiki?curid=3844981" title="Oeceoptoma">
Oeceoptoma



</doc>
<doc id="3844982" url="https://pl.wikipedia.org/wiki?curid=3844982" title="Isosilpha">
Isosilpha



</doc>
<doc id="3844985" url="https://pl.wikipedia.org/wiki?curid=3844985" title="Wojna radziecko-fińska 1941-1944">
Wojna radziecko-fińska 1941-1944



</doc>
<doc id="3844987" url="https://pl.wikipedia.org/wiki?curid=3844987" title="Dąb Bursztyn">
Dąb Bursztyn

Dąb Bursztyn – pomnik przyrody, zabytkowy dąb szypułkowy zlokalizowany we wsi Zamęty w powiecie kaliskim (gmina Mycielin).
Drzewo jest wpisane na listę pomników przyrody i rośnie w zachodniej części wsi, po południowej stronie drogi gruntowej z Zamętów do Lubin. Oznaczone jest stosowną tablicą. Liczy około 450 cm obwodu i ma około trzystu lat.

</doc>
<doc id="3844990" url="https://pl.wikipedia.org/wiki?curid=3844990" title="Koszykarska Liga ZSRR Kobiet">
Koszykarska Liga ZSRR Kobiet

Koszykarska Liga ZSRR Kobiet (oficjalna nazwa:Чемпионат СССР по баскетболу среди женщин) – żeńska koszykarska liga Związku Socjalistycznych Republik Radzieckich, funkcjonująca w latach 1936–1991, wcześniej w latach 1922–1936 pod nazwą Regionalnej Ligi Związku Radzieckiego, po rozpadzie ZSRR jako Narodowa Liga Wspólnoty Niepodległych Państw (1991–1992).
Czterokrotnie w historii (1956, 1959, 1963, 1967) żeńskich rozgrywek w ZSRR mistrza kraju wyłaniono podczas Spartakiady narodów Związku Socjalistycznych Republik Radzieckich, gdzie do rywalizacji stawały reprezentacje poszczególnych republik oraz miast.

</doc>
<doc id="3844992" url="https://pl.wikipedia.org/wiki?curid=3844992" title="Soviet Women's Basketball Championship">
Soviet Women's Basketball Championship



</doc>
<doc id="3844993" url="https://pl.wikipedia.org/wiki?curid=3844993" title="Heterosilpha">
Heterosilpha

Heterosilpha – rodzaj chrząszczy z rodziny omarlicowatych.
Rodzaj ten wprowadzony został w 1926 roku przez Gastona Portevina. Należą tu dwa nearktyczne gatunki:
Imagines tych chrząszczy wyróżniają się spośród północnoamerykańskich omarlicowatych obecnością trzech rozgałęziających się żeberek na pokrywach. Larwy mają wiele drobnych płytek w części zmysłowej drugiego członu czułków, a długość ich urogomf jest podobna jak długość dziesiątego segmentu odwłoka.

</doc>
<doc id="3845011" url="https://pl.wikipedia.org/wiki?curid=3845011" title="Oden">
Oden



</doc>
<doc id="3845017" url="https://pl.wikipedia.org/wiki?curid=3845017" title="Lenore Kight">
Lenore Kight

 Lenore M. Kight-Wingard (ur. 26 września 1911, zm. 9 lutego 2000) – amerykańska pływaczka. Dwukrotna medalistka olimpijska.
Brała udział w dwóch igrzyskach olimpijskich (IO 32, IO 36), na obu zdobywała medale na dystansie 400 metrów stylem dowolnym. W 1932 zajęła drugie miejsce, przegrywając jedynie ze swoją rodaczką Helene Madison. W 1936 była trzecia. Pobiła 7 rekordów świata i 23 krajowe. W 1981 została przyjęta w poczet członków International Swimming Hall of Fame.

</doc>
<doc id="3845019" url="https://pl.wikipedia.org/wiki?curid=3845019" title="Lenore Kight-Wingard">
Lenore Kight-Wingard



</doc>
<doc id="3845025" url="https://pl.wikipedia.org/wiki?curid=3845025" title="Grandchain">
Grandchain



</doc>
<doc id="3845030" url="https://pl.wikipedia.org/wiki?curid=3845030" title="Mesnil-en-Ouche">
Mesnil-en-Ouche

Mesnil-en-Ouche – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 4722 mieszkańców. 
Gmina została utworzona 1 stycznia 2016 roku z połączenia 16 wcześniejszych gmin: Ajou, La Barre-en-Ouche, Beaumesnil, Bosc-Renoult-en-Ouche, Épinay, Gisay-la-Coudre, Gouttières, Granchain, Jonquerets-de-Livet, Landepéreuse, La Roussière, Saint-Aubin-des-Hayes, Saint-Aubin-le-Guichard, Sainte-Marguerite-en-Ouche, Saint-Pierre-du-Mesnil oraz Thevray. Siedzibą gminy została miejscowość Beaumesnil.

</doc>
<doc id="3845039" url="https://pl.wikipedia.org/wiki?curid=3845039" title="Mark Zbikowski">
Mark Zbikowski

Mark Joseph Zbikowski, Zibo (ur. 21 marca 1956 w Detroit) – były architekt Microsoftu i jeden z pierwszych hakerów.
Zaczął pracować w tej firmie kilka lat po jej utworzeniu. Zajmował się systemami MS-DOS, OS/2, Cairo i Windows NT. Jego inicjały (MZ) znajdują się w dwóch pierwszych bajtach każdego pliku wykonywalnego .exe systemów MS-DOS i Windows, gdyż jest on twórcą tego formatu.
W 2006 otrzymał wyróżnienie za 25-letnią pracę w Microsofcie – był trzecią taką osobą, obok Billa Gatesa i Steve'a Balmera. W czerwcu tego samego roku odszedł z firmy, po czym rozpoczął pracę jako wykładowca na Uniwersytecie Waszyngtonu.

</doc>
<doc id="3845065" url="https://pl.wikipedia.org/wiki?curid=3845065" title="Daini no Sanmi">
Daini no Sanmi

Córka Murasaki Shikibu i Nobutaki Fujiwary. Służyła jako dama dworu cesarzowej Shōshi. Opiekowała się późniejszym cesarzem Go-Reizei. W 1037 roku wyszła za mąż, a od funkcji jej męża ("daini") i zajmowanej rangi na dworze ("sanmi") pochodzi jej przydomek. 
Trzydzieści siedem utworów jej autorstwa zostało opublikowanych w cesarskich antologiach poezji. Jeden z jej wierszy wybrany został również do "Ogura Hyakunin-isshu".

</doc>
<doc id="3845068" url="https://pl.wikipedia.org/wiki?curid=3845068" title="Grand Prix Singapuru 2016">
Grand Prix Singapuru 2016

Grand Prix Singapuru 2016 – piętnasta eliminacja sezonu 2016 Mistrzostw Świata Formuły 1.
Wyścig po starcie z pole position wygrał Nico Rosberg (Mercedes)
Lista startowa.
"Źródło: Wyprzedź Mnie!"
Wyniki.
Treningi.
"Źródło: Wyprzedź Mnie!"
Kwalifikacje.
"Źródło: Wyprzedź Mnie!"
Wyścig.
"Źródło: Wyprzedź Mnie!"
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3845071" url="https://pl.wikipedia.org/wiki?curid=3845071" title="Tadeusz Szczurek">
Tadeusz Szczurek

Tadeusz Szczurek (ur. 28 października 1960 w Częstochowie) – polski specjalista w zakresie nauk filozoficznych oraz nauk o bezpieczeństwie, prof. dr hab. n.społ, mgr inż., generał brygady w stanie spoczynku, profesor zwyczajny i rektor-komendant Wojskowej Akademii Technicznej im. Jarosława Dąbrowskiego w Warszawie (WAT) w latach 2016–2020.
Życiorys.
Jest absolwentem Wyższej Szkoły Oficerskiej Wojsk Pancernych w Poznaniu oraz studiów magisterskich na Wojskowej Akademii Technicznej im. Jarosława Dąbrowskiego w Warszawie. Ukończył również studia podyplomowe w zakresie pedagogiki oraz studia podyplomowe w zakresie zarządzania kryzysowego na Akademii Obrony Narodowej. W 2001 uzyskał stopień doktora nauk humanistycznych w zakresie filozofii na Wydziale Filozofii i Socjologii UMC za pracę pt. „Bioetyczne aspekty wojny” wykonaną pod kierunkiem dr. hab. Józefa Jaronia. W 2013 r. Wydział Bezpieczeństwa Narodowego Akademii Obrony Narodowej nadał mu stopień doktora habilitowanego nauk społecznych w zakresie nauk o bezpieczeństwie za pracę pt. „Od deskrypcji do antycypacji wykorzystania potencjału militarnego w kształtowaniu bezpieczeństwa nowoczesnych wspólnot państwowych wobec rozwoju zagrożeń niemilitarnych”. W latach 2005–2008 był Szefem Logistyki Urzędu MON, w latach 2008–2012 zastępcą rektora WAT, zaś a od 2012 prorektorem ds. wojskowych WAT.
31 maja 2016 po przejściu w stan spoczynku gen. dyw. Zygmunta Mierczyka, został p.o. rektorem-komendantem, a we wrześniu tego roku rektorem-komendantem WAT w kadencji 2016–2020.
W 2017 został odznaczony Krzyżem Kawalerskim Orderu Odrodzenia Polski.
26 listopada 2018 roku został mianowany na stopień generała brygady.
28 listopada 2019 roku Prezydent Rzeczypospolitej Polskiej nadał mu tytuł naukowy profesora [M.P. z 2019 r. poz. 1178]
24 sierpnia 2020 odznaczony Medalem Błogosławionego ks. Jerzego Popiełuszki

</doc>
<doc id="3845075" url="https://pl.wikipedia.org/wiki?curid=3845075" title="Liga Europy UEFA (2016/2017)/Faza pucharowa">
Liga Europy UEFA (2016/2017)/Faza pucharowa

Faza pucharowa rozgrywek Ligi Europy UEFA 2016/2017 rozpoczęła się 16 lutego 2017 i została zakończona meczem finałowym, który odbył się na Friends Arena w Solnie 24 maja 2017. Zwycięzcą został Manchester United po wygranej 2:0 nad Ajaxem Amsterdam.
Terminarz.
Wszystkie losowania miały miejsce w siedzibie UEFA w Nyonie, w Szwajcarii.
Mecze mogły być rozegrane również we wtorki i środy, zamiast czwartków, gdyby były problemy z terminarzem.
Zakwalifikowane drużyny.
Do startu w fazie pucharowej uprawnione były 32 drużyny:
Do dalszych etapów turnieju przechodzili zwycięzcy poszczególnych dwumeczów.
Losowanie par 1/16 finału odbyło się 12 grudnia 2016 roku. Zwycięzcy fazy grupowej Ligi Europy oraz 4 najlepsze z zespołów, które zajęły 3. miejsca w fazie grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej Ligi Europy oraz pozostałym drużynom, które zajęły 3. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/16 finału). Z powodu napiętej sytuacji politycznej pomiędzy Rosją i Ukrainą w jednej parze nie mogły zostać zestawione także drużyny z tych krajów.
 Drużyny rozstawione
 Drużyny nierozstawione
Drużyny, które awansowały z fazy grupowej Ligi Europy:
Zespoły, które odpadły z fazy grupowej Ligi Mistrzów:
1/16 finału.
Losowanie par tej rundy odbyło się 12 grudnia 2016 roku. Pierwsze mecze zostały rozegrane 16 lutego, a rewanże 23 lutego 2017.
1/8 finału.
Od tej rundy drużyny rywalizujące ze sobą w parach losowane są niezależnie od kraju z którego pochodzą, a także grupy w której występowały. Losowanie par tej rundy odbyło się 24 lutego 2017 roku. Pierwsze mecze zostały rozegrane 9 marca, a rewanże 16 marca 2017.
Ćwierćfinały.
Losowanie par tej rundy odbyło się 17 marca 2017 roku. Pierwsze mecze zostały rozegrane 13 kwietnia, a rewanże 20 kwietnia 2017.
Półfinały.
Losowanie par tej rundy odbyło się 21 kwietnia 2017 roku. Pierwsze mecze zostały rozegrane 3 i 4 maja, a rewanże 11 maja 2017.

</doc>
<doc id="3845080" url="https://pl.wikipedia.org/wiki?curid=3845080" title="Heterosilpha aenescens">
Heterosilpha aenescens

Heterosilpha aenescens – gatunek chrząszcza z rodziny omarlicowatych.
Chrząszcz o ciele długości od 14 do 18 mm. Ma głowę o małych oczach, w widoku grzbietowym rozdzielonych o 4 swoje szerokości. Poprzeczne, najszersze w pobliżu nasady, czarno ubarwione przedplecze gęsto pokrywają jednorodne punkty. Na każdej pokrywie występują trzy żeberka z odgałęzieniami na boki. Barwa pokryw jest czarna, niejednokrotnie z metalicznym połyskiem. Wierzchołki pokryw u obu płci są niewydłużone. Samce mają dwie początkowe pary odnóży z nierozszerzonymi tarsomerami, co odróżnia je od "H. ramosa".
Owad nearktyczny. Rozprzestrzeniony od południowego Oregonu przez wybrzeże Kalifornii po północną Kalifornię Dolną.

</doc>
<doc id="3845081" url="https://pl.wikipedia.org/wiki?curid=3845081" title="Grand Bourgtheroulde">
Grand Bourgtheroulde

Grand Bourgtheroulde – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 3588 mieszkańców. 
Gmina została utworzona 1 stycznia 2016 roku z połączenia trzech wcześniejszych gmin: Bosc-Bénard-Commin, Bourgtheroulde-Infreville oraz Thuit-Hébert. Siedzibą gminy została miejscowość Bourgtheroulde-Infreville.

</doc>
<doc id="3845091" url="https://pl.wikipedia.org/wiki?curid=3845091" title="Takashina no Kishi">
Takashina no Kishi

, znana także jako – japońska poetka, tworząca w okresie Heian. Zaliczana do Trzydziestu Sześciu Mistrzyń Poezji.
Córka Takashiny no Naritady. Żona Fujiwary no Michitaki, matka Teishi, żony cesarza Ichijō. 
Pięć utworów jej autorstwa zostało opublikowanych w cesarskich antologiach poezji. Jeden z jej wierszy wybrany został również do "Ogura Hyakunin-isshu".

</doc>
<doc id="3845095" url="https://pl.wikipedia.org/wiki?curid=3845095" title="爆丸バトルブローラーズ">
爆丸バトルブローラーズ



</doc>
<doc id="3845102" url="https://pl.wikipedia.org/wiki?curid=3845102" title="Flancourt-Crescy-en-Roumois">
Flancourt-Crescy-en-Roumois

Flancourt-Crescy-en-Roumois – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 1293 mieszkańców. 
Gmina została utworzona 1 stycznia 2016 roku z połączenia trzech wcześniejszych gmin: Bosc-Bénard-Crescy, Épreville-en-Roumois oraz Flancourt-Catelon. Siedzibą gminy została miejscowość Bosc-Bénard-Crescy.

</doc>
<doc id="3845103" url="https://pl.wikipedia.org/wiki?curid=3845103" title="Klisze">
Klisze



</doc>
<doc id="3845108" url="https://pl.wikipedia.org/wiki?curid=3845108" title="Glipodes sericans">
Glipodes sericans

Glipodes sericans – gatunek chrząszcza z rodziny schylikowatych.
Gatunek ten opisany został w 1846 roku przez F.E. Melsheimera jako "Mordella sericans".
Chrząszcz o ciele klinowatym, długości 9–10 mm (mierząc do szczytu kolca analnego). Wierzch ciała ma rudobrązowy do ciemnorudego, żółtawobrązowo owłosiony, spód bardziej rdzawy. Barwa głaszczków i przednich ud jest żółtoceglasta, a pozostałych części odnóży ciemna. Czułki są rudobrązowe. Gęsta i grubo punktowana głowa zaopatrzona jest w bardzo duże oczy. Przedplecze jest nieco szersze od nasady pokryw i równomiernie zaokrąglone boki. Czterokrotnie dłuższe od tułowia pokrywy mają zaokrąglone wierzchołki. Kolec analny jest dwukrotnie dłuższy od ostatniego segmentu odwłoka i tępo zakończony. Golenie tylnych odnóży żeberkowane na krawędzi zewnętrzno-grzbietowej i opatrzone skośną listewką na powierzchni zewnętrznej.
Owad nearktyczny. Znany z Indiany, Kansas, Ohio, Pensylwanii i Wirginii.

</doc>
<doc id="3845110" url="https://pl.wikipedia.org/wiki?curid=3845110" title="Kliszki">
Kliszki



</doc>
<doc id="3845113" url="https://pl.wikipedia.org/wiki?curid=3845113" title="Klitenka">
Klitenka



</doc>
<doc id="3845116" url="https://pl.wikipedia.org/wiki?curid=3845116" title="Doktor wszech nauk lekarskich">
Doktor wszech nauk lekarskich

Doktor wszech nauk lekarskich, rzadziej: "doktor wszech nauk medycznych" () – tytuł powstały w drugiej połowie XIX w., w Cesarstwie Austrii, w miejsce wcześniejszych tytułów doktora medycyny, chirurgii, magistra położnictwa i magistra okulistyki. Nadawany był absolwentom studiów medycznych. Był odpowiednikiem dzisiejszego tytułu zawodowego lekarza (oraz – w innych dziedzinach – tytułu magistra) i nie wiązał się z napisaniem pracy doktorskiej ani ze stopniem naukowym doktora.
Tytuł doktora wszech nauk lekarskich na ziemiach polskich.
W (szeroko rozumianych) granicach Cesarstwa Austrii znajdowały się w tamtych czasach dwa polskie uniwersytety: Uniwersytet Jagielloński i Uniwersytet Jana Kazimierza we Lwowie. Obydwa podlegały wprowadzonej przez Austriaków reformie i nadawały (aż do lat 30. XX w.) absolwentom studiów lekarskich tytuł doktora wszech nauk lekarskich.

</doc>
<doc id="3845118" url="https://pl.wikipedia.org/wiki?curid=3845118" title="Conalia helva">
Conalia helva

Conalia helva – gatunek chrząszcza z rodziny schylikowatych.
Gatunek ten opisany został w 1862 roku przez J.L LeConte jako "Glipodes helva".
Chrząszcz o ciele klinowatym, długości 4,5–6 mm (mierząc do szczytu kolca analnego). Całe ciało ma ciemne, pokryte jedwabistym, żółtawobrązowym owłosieniem. Wyjątkowo jest jasnorudobrązowy z czarnymi listewkami i oczami. Duża, drobno punktowana głowa zaopatrzona jest w umiarkowanej wielkości oczy. Przedplecze jest nieco szersze od nasady pokryw i ma równomiernie zaokrąglone boki. Siateczkowane i silniej punktowane pokrywy mają zaokrąglone wierzchołki. Kolec analny jest ponad dwukrotnie dłuższy od ostatniego segmentu odwłoka i spiczasto zakończony. Golenie tylnych odnóży z żeberkowaną listewką na krawędzi zewnętrzno-grzbietowej i opatrzone skośną, żeberkowaną listewką na powierzchni zewnętrznej.
Owad nearktyczny. Znany z Florydy, Georgii, Indiany, Kansas, Luizjany i Massachusetts.

</doc>
<doc id="3845119" url="https://pl.wikipedia.org/wiki?curid=3845119" title="Le Thuit de l’Oison">
Le Thuit de l’Oison

Le Thuit de l’Oison – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 3375 mieszkańców.
Gmina została utworzona 1 stycznia 2016 roku z połączenia trzech wcześniejszych gmin: Le Thuit-Anger, Le Thuit-Signol oraz Le Thuit-Simer. Siedzibą gminy została miejscowość Le Thuit-Signol.

</doc>
<doc id="3845121" url="https://pl.wikipedia.org/wiki?curid=3845121" title="Katastrofa w kopalni Ludmiła w Sosnowcu">
Katastrofa w kopalni Ludmiła w Sosnowcu

Katastrofa w kopalni Ludmiła w Sosnowcu – katastrofa górnicza, do której doszło w 1881 w Sosnowcu.
W trakcie rabowania drewna podpierającego skały w części starej kopalni doszło do pęknięcia skały i rozlania kurzawki w otworach kopalnianych. W katastrofie zginęło około 20 osób, w tym chłopcy i małoletni pracownicy. Przyczyną śmierci ofiar było utonięcie.

</doc>
<doc id="3845127" url="https://pl.wikipedia.org/wiki?curid=3845127" title="Strofy na turniej wspaniałego Juliana Medyceusza">
Strofy na turniej wspaniałego Juliana Medyceusza

Strofy na turniej wspaniałego Juliana Medyceusza (wł. "Stanze cominciate per la giostra del Magnifico Giuliano de’ Medici") – nieukończony epos włoskiego renesansowego poety Angela Ambroginiego, zwanego Poliziano z 1475. Utwór jest napisany oktawą (wł. ottava rima), czyli strofą ośmiowersową rymowaną abababcc, układaną jedenastozgłoskowcem (wł. endecasillabo). Opowiada w zawoalowany sposób o miłości Giuliana de’ Medici (nazwanego Juliem) do Simonetty Cattaneo (nazywanej tylko imieniem). Utwór liczy niespełna dwie księgi.
Epos Poliziana jest jednym z pierwszych włoskich dzieł epickich oktawą zaplanowanych na wielka skalę obok poematów Morgante Luigiego Pulciego i Roland zakochany Mattea Marii Boiarda.
Fragmenty poematu Angela Poliziana przełożył na język polski Edward Porębowicz. Ukazały się one pod skróconym tytułem "Turniej" w antologii "Panteon wielkich twórców poezji i prozy", wydanej na początku lat trzydziestych XX wieku

</doc>
<doc id="3845134" url="https://pl.wikipedia.org/wiki?curid=3845134" title="Clef Vallée d’Eure">
Clef Vallée d’Eure

Clef Vallée d’Eure – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 2413 mieszkańców.
Gmina została utworzona 1 stycznia 2016 roku z połączenia trzech wcześniejszych gmin: La Croix-Saint-Leufroy, Écardenville-sur-Eure oraz Fontaine-Heudebourg. Siedzibą gminy została miejscowość La Croix-Saint-Leufroy.

</doc>
<doc id="3845146" url="https://pl.wikipedia.org/wiki?curid=3845146" title="Vexin-sur-Epte">
Vexin-sur-Epte

Vexin-sur-Epte – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 6097 mieszkańców. 
Gmina została utworzona 1 stycznia 2016 roku z połączenia 14 wcześniejszych gmin: Berthenonville, Bus-Saint-Rémy, Cahaignes, Cantiers, Civières, Dampsmesnil, Écos, Fontenay-en-Vexin, Forêt-la-Folie, Fourges, Fours-en-Vexin, Guitry, Panilleuse oraz Tourny. Siedzibą gminy została miejscowość Écos.

</doc>
<doc id="3845148" url="https://pl.wikipedia.org/wiki?curid=3845148" title="Fontenay (Eure)">
Fontenay (Eure)



</doc>
<doc id="3845151" url="https://pl.wikipedia.org/wiki?curid=3845151" title="Ammerzwiller">
Ammerzwiller



</doc>
<doc id="3845153" url="https://pl.wikipedia.org/wiki?curid=3845153" title="Mecze testowe (krykiet)">
Mecze testowe (krykiet)



</doc>
<doc id="3845155" url="https://pl.wikipedia.org/wiki?curid=3845155" title="Roquestéron-Grasse">
Roquestéron-Grasse



</doc>
<doc id="3845156" url="https://pl.wikipedia.org/wiki?curid=3845156" title="Katarzyna Zakrzewska">
Katarzyna Zakrzewska

Katarzyna Zakrzewska, po mężu Bontruk (ur. 10 maja 1973 w Warszawie) – polska lekkoatletka, (sprinterka), wielokrotna mistrzyni Polski.
Życiorys.
Absolwentka Zespołu Szkół Sportowych nr 70 im.płk Henryka Leliwy-Roycewicza. Zawodniczka klubu Orzeł Warszawa.
Na mistrzostwach Polski seniorów na otwartym stadionie zdobyła dziewięć medali, w tym dwa złote, pięć srebrnych i dwa brązowe: w sztafecie 4 x 100 m - złoto w 1992 i 1993 oraz srebro w 1991 i 1994; w biegu na 200 m - srebro w 1997 oraz brąz w 1993 i 1996; w biegu na 400 m - dwa srebrne medale (1996, 1997). W 1993 została także halową mistrzynią Polski seniorek w biegu na 200 m.
Reprezentowała Polskę na zawodach superligi Pucharu Europy w 1993, gdzie zajęła 9. (ostatnie) miejsce w biegu na 200 m, z czasem 24,18 oraz 7. miejsce w sztafecie 4 x 100 m, a także w pierwszej lidze Pucharu Europy w 1996, gdzie zajęła 3. miejsce w sztafecie 4 x 400 m.
Startowała także na mistrzostwach świata juniorów w 1990 (odpadła w eliminacjach biegu na 100 m i półfinale biegu na 200 m) i 1992 (odpadła w ćwierćfinale biegu na 100 m i półfinale biegu na 200 m) oraz mistrzostwach Europy juniorów w 1991, zajmując 5. miejsce w sztafecie 4 x 100 m.
W 1997 jej mężem został lekkoatleta Dariusz Bontruk.
Rekordy życiowe:

</doc>
<doc id="3845161" url="https://pl.wikipedia.org/wiki?curid=3845161" title="Mecze testowe">
Mecze testowe



</doc>
<doc id="3845163" url="https://pl.wikipedia.org/wiki?curid=3845163" title="Wirus zapalenia wątroby typu G">
Wirus zapalenia wątroby typu G



</doc>
<doc id="3845164" url="https://pl.wikipedia.org/wiki?curid=3845164" title="Templeuve">
Templeuve



</doc>
<doc id="3845167" url="https://pl.wikipedia.org/wiki?curid=3845167" title="Uniwersytet Otto Friedricha w Bambergu">
Uniwersytet Otto Friedricha w Bambergu



</doc>
<doc id="3845168" url="https://pl.wikipedia.org/wiki?curid=3845168" title="Wieże Fabryk">
Wieże Fabryk

Wieże Fabryk – polski zespół cold wave powstały w czerwcu 2000 roku w Łodzi, założony przez Adama Studzińskiego, Krzysztofa Trzewikowskiego, Tomasza Kaczkowskiego oraz Cezarego Wielesika.

</doc>
<doc id="3845175" url="https://pl.wikipedia.org/wiki?curid=3845175" title="Konkordia Galicyjska">
Konkordia Galicyjska

Konkordia Galicyjska – ugoda wewnątrz Kościoła katolickiego pomiędzy Kościołem łacińskim a Cerkwią unicką w Galicji regulująca relacje międzyobrządkowe, zatwierdzona 6 października 1863 przez papieża Piusa IX.
Główne zasady zawarte w Konkordii:
W rzeczywistości ugoda pozostawała tylko na papierze.

</doc>
<doc id="3845180" url="https://pl.wikipedia.org/wiki?curid=3845180" title="Joseph P. Kennedy II">
Joseph P. Kennedy II

Joseph Patrick "Joe" Kennedy II (ur. 24 września 1952 w Bostonie) – amerykański polityk, członek Izby Reprezentantów.
Dzieciństwo i edukacja.
Jest potomkiem rodziny Kennedych, synem Ethel Skakel i Roberta F. Kennedy.
W 1976 ukończył studia na Uniwersytecie Massachusetts w Bostonie.
Działalność polityczna.
Od 3 stycznia 1987 do 3 stycznia 1999 zasiadał w Izbie Reprezentantów, do której był wybierany z 8 okręgu w stanie Massachusetts. W 1999 zrezygnował z działalności politycznej.
Życie prywatne.
Jest katolikiem. Dwukrotnie żonaty, z pierwszego małżeństwa (1979-1991), które zakończyło się rozwodem, ma syna Josepha Patricka.

</doc>
<doc id="3845181" url="https://pl.wikipedia.org/wiki?curid=3845181" title="Joseph P. Kennedy III">
Joseph P. Kennedy III

Joseph Patrick „Joe” Kennedy III (ur. 4 października 1980 w Bostonie) – amerykański prawnik, polityk Partii Demokratycznej, od 2013 do 2021 członek Izby Reprezentantów z 4. okręgu wyborczego w stanie Massachusetts. Były wolontariusz Korpusu Pokoju oraz były asystent prokuratora okręgowego hrabstwa Middlesex oraz Cape Cod and Islands.
Urodził się i dorastał wraz ze swoim bratem bliźniakiem w Bostonie. Po ukończeniu Uniwersytetu Stanforda spędził dwa lata na Dominikanie, gdzie służył jako wolontariusz Korpusu Pokoju. Uzyskał tytuł Juris Doctor na Harvard Law School w 2009 roku. W 2012 roku wystartował w wyborach do Izby Reprezentantów w celu objęcia miejsca w Izbie po składającym mandat Barney'u Franku. Złożył przysięgę w 2013 roku i wtedy też został członkiem Izby, dołączając do Komitetu ds. Energii i Handlu Stanów Zjednoczonych. 21 września 2019 roku ogłosił swój start w wyborach do Senatu Stanów Zjednoczonych.
Jest wnukiem byłego Prokuratora Generalnego Stanów Zjednoczonych, Roberta F. Kennedy'ego, bratem jego dziadka "po mieczu" byli: były senator Stanów Zjednoczonych Ted Kennedy oraz były Prezydent USA, John F. Kennedy. Jego pradziadkiem był Joseph P. Kennedy Sr. Jego prababka Rose Kennedy była córką Johna Francisa Fitzgeralda, byłego członka Izby Reprezentantów.
Życiorys.
Dzieciństwo i edukacja.
Urodził się 4 października 1980 w Bostonie, jako syn polityka Josepha Patricka Kennedy'ego II oraz Sheili Brewster Rauch. Osiem minut przed nim urodził się jego brat bliźniak, Matthew. Dorastał w bostońskiej dzielnicy Brighton oraz w nadmorskiej miejscowości Marshfield, a wakacje spędzał w Cape Cod. Od dzieciństwa interesował się polityką. Jego rodzice w 1980 roku pracowali nad kampanią Teda Kennedy'ego. W 1986 roku jego ojciec został wybrany do Izby Reprezentantów Stanów Zjednoczonych. Rodzice Kennedy'ego rozwiedli się w 1991 roku. 
Po ukończeniu Buckingham Browne &amp; Nichols School w Cambridge, Kennedy wraz ze swoim bratem zapisał się na Uniwersytet Stanforda, gdzie studiował nauki o zarządzaniu oraz inżynierię. Podczas studiów miał opinię abstynenta alkoholowego, w związku z czym jego koledzy z drużyny lacrosse żartobliwie zamawiali mu szklanki mleka w barach, co wiązało się z otrzymaniem przez niego przydomku „Milkman" (ang. mleczarz). Będąc na Uniwersytecie Stanforda, Kennedy poznał Jasona Collinsa, przyszłego gracza NBA. Był członkiem Bractwa Kappa Alpha. Studia ukończył w 2003 roku.
Służba w Korpusie Pokoju oraz kariera zawodowa.
W 2004 roku Kennedy dołączył do Korpusu Pokoju. Biegle władając językiem hiszpańskim, służył w dominikańskiej prowincji Puerto Plata w latach 2004–2006, pomagając przewodnikom wycieczek w rezerwacie 27 Charcos w parku Río Damajagua. Reorganizował grupę przewodników, wskazując konieczność uatrakcyjnienia parku dla turystów. Jego praca spowodowała zwiększenie zarobków pracowników przy jednoczesnym zwiększeniu dochodów organizacji turystycznych. Jako członek Korpusu Pokoju był Doradcą ds. Walki z Ubóstwem przy Prezydencie Timoru Wschodniego oraz analitykiem Programu Narodów Zjednoczonych ds. Rozwoju. 
W kwietniu 2006 roku uczestniczył w kampanii senackiej Teda Kennedy'ego. W tym samym roku zapisał się na Harvard Law School. Na uczelni pracował w uniwersyteckiej poradni prawnej Harvard Legal Aid Bureau udzielając pomocy prawnej lokatorom o niskich dochodach. Był również redaktorem "Harvard Human Rights Journal", współpracując z przyszłą żoną, Lauren Anne Birchfield. W 2007 roku był współzałożycielem "Picture This: Justice and Power", programu zajęć pozalekcyjnych dla młodzieży z bostońskiej dzielnicy Jamaica Plain. W 2008 roku rozpoczął staż w biurze prokuratora okręgowego w Cape Cod and Islands.
W 2009 roku, po otrzymaniu tytułu Juris Doctor został asystentem prokuratora okręgowego Cape Cod and Islands. W 2010 roku rozważał wystartowanie w wyborach do Izby Reprezentantów Stanów Zjednoczonych z 10. okręgu wyborczego, obejmującego m.in. Cape Cod, jednak ostatecznie postanowił pozostać na dotychczasowym stanowisku. W sierpniu 2011 został asystentem prokuratora okręgowego hrabstwa Middlesex. Zrezygnował z pełnionych funkcji w styczniu 2012 roku.
Kariera polityczna.
W styczniu 2012 roku Kennedy poinformował, że ma zamiar wystartować w wyborach do Izby Reprezentantów Stanów Zjednoczonych z 4. okręgu wyborczego w stanie Massachusetts, celem objęcia mandatu po Barney'u Franku, który przeszedł na emeryturę. Ogłaszając tę decyzję, Kennedy poinformował, iż „ma zamiar dotrzeć do mieszkańców czwartego okręgu wyborczego, aby bezpośrednio od nich usłyszeć o wyzwaniach, przed którymi stoją oraz o ich pomysłach na temat tego, jak przywrócić sprawiedliwość systemowi”.
Oficjalnie zarejestrował swoją kandydaturę w lutym. W prawyborach Partii Demokratycznej uzyskał ponad 90% głosów, co pozwoliło mu kandydować do Izby Reprezentantów z poparciem tej partii.
W wyborach powszechnych zmierzył się z Seanem Bielatem, członkiem Rezerwy Korpusu Morskiego USA. W trakcie kampanii wyborczej Bielat zakwestionował kompetencje Kennedy'ego do zasiadania w Izbie Reprezentantów, wskazując, że Kennedy raczej będzie głosował zgodnie z linią partii. Został członkiem Izby Reprezentantów Stanów Zjednoczonych, zdobywając 221 303 głosy, przy 129 936 głosach Seana Bielata.
Kennedy został zaprzysiężony 3 stycznia 2013. Dołączył wówczas do Komisji Nauki, Przestrzeni Kosmicznej i Technologii oraz Komisji Spraw Zagranicznych. Jako członek Izby Reprezentantów Stanów Zjednoczonych wspierał federalne finansowanie National Science Foundation oraz Small Business Innovation Research. Starał się dołączyć do Komisji Edukacji i Pracy, jednak w związku z tym, że była to jego pierwsza kadencja było to niemożliwe.
Jako członek Komisji Spraw Zagranicznych udał się w maju 2013 roku do Afganistanu, gdzie spotkał się m.in. z prezydentem Hamidem Karzajem. W tym samym roku został mianowany przez gubernotora Devala Patricka przewodniczącym Rady Doradczej STEM.
24 lipca 2013 jako jeden z kilkudziesięciu członków Partii Demokratycznej zagłosował przeciwko poprawce zmieniającej art. 215 USA Patriot Act, ograniczającej ilość programów nadzorowanych przez National Security Agency. Postawa Kennedy'ego została skrytykowana i uznana przez część komentatorów za brak zaangażowania w obronę praw i wolności obywatelskich.
W wyborach w 2014 roku Kennedy startował bez kontrkandydatów i zdobył 184 158 głosów (97,91% głosów ważnych), utrzymując tym samym mandat członka Izby Reprezentantów.
W 2016 roku ponownie Kennedy został wybrany na dwuletnią kadencję, zdobywając 265 823 głosy (70,1%). Jego republikański kontrkandydat David Rosa otrzymał 113 055 głosów (29,8%).
26 stycznia 2018 Nancy Pelosi i Charles Schumer ogłosili, że Kennedy udzieli odpowiedzi ze strony Partii Demokratycznej na orędzie Donalda Trumpa o stanie państwa. Kennedy zwrócił się do obywateli z Diman Regional Vocational Technical High School. W przemówieniu podkreślił postulaty demokratów dotyczące m.in. wyższej płacy minimalnej, płatnych urlopów i rozszerzonej opieki zdrowotnej. Oznajmił również, że „zarobki prezesów największych spółek będące 300-krotnoścą pensji przeciętnego pracownika są niewłaściwe”. Jest drugim przedstawicielem rodziny Kennedych, który przedstawił odpowiedź ze strony Partii Demokratycznej na orędzie o stanie państwa (pierwszym był Ted Kennedy).
Przywódca mniejszości Senatu Stanów Zjednoczonych, Charles Schumer uznał, że „w odpowiedzi na przemówienie Prezydenta kongresmen Kennedy (…) wykonał świetną robotę, wyjaśniając, że Partia Demokratyczna koncentruje się na wdrażaniu polityki na rzecz Amerykanów z klasy średniej, a nie (…) najbogatszych”.
W 2018 roku po raz czwarty został wybrany na dwuletnią kadencję, zdobywając 245 289 głosów (97,7% głosów ważnych). Podobnie jak w 2014 roku Kennedy startował bez kontrkandydatów.
26 sierpnia 2019 poinformował, iż rozważa start w wyborach do Senatu Stanów Zjednoczonych w 2020. 21 września tego samego roku formalnie potwierdził swój start w tych wyborach. 1 września 2020 przegrał w prawyborach Partii Demokratycznej. Jego porażka była według powszechnej opinii spowodowana tym, że Ed Markey uzyskał szerokie poparcie wśród młodych i progresywnych wyborców. Porażka w tych prawyborach była pierwszą porażką członka rodziny Kennedych w wyborach w stanie Massachusetts.
Życie prywatne.
Jest katolikiem. 1 grudnia 2012 wziął ślub z Lauren Anne Brichfield (ur. 21 września 1984). Poznał ją podczas nauki na Harvard Law School (ich wykładowcą była m.in. Elizabeth Warren). 29 grudnia 2015 urodziła się im córka Eleanor "Ellie" Kennedy. 20 grudnia 2017 Kennedy ogłosił narodziny ich drugiego dziecka, Jamesa Matthew Kennedy'ego. Rodzina mieszka w Newton.
Jest wnukiem byłego Prokuratora Generalnego Stanów Zjednoczonych, Roberta F. Kennedy'ego, bratem jego dziadka "po mieczu" jest były senator Stanów Zjednoczonych Ted Kennedy oraz były Prezydent USA, John F. Kennedy. Jego pradziadkiem był Joseph P. Kennedy Sr. Jego prababcia, Rose Kennedy była córką Johna Francisa Fitzgeralda, byłego członka Izby Reprezentantów.

</doc>
<doc id="3845186" url="https://pl.wikipedia.org/wiki?curid=3845186" title="Werticilioza ziemniaka">
Werticilioza ziemniaka

Werticilioza ziemniaka – choroba ziemniaka wywołana przez grzyby z rodzaju "Verticillium". Należy do grupy werticilioz.
Występowanie i szkodliwość.
Chorobę wywołują dwa gatunki grzybów: "Verticillium dahliae" i "Verticillium albo-atrum". Grzyby te porażają również wiele innych gatunków roślin, zarówno drzewiastych, jak i zielnych.
Werticilioza ziemniaka występuje we wszystkich regionach świata, w których uprawia się ziemniaka, ale jej natężenie jest różne w różnych rejonach i w różnych latach. Największe szkody wyrządza, gdy pojawia się na młodych roślinach, gdyż wówczas zazwyczaj powoduje ich obumarcie. Mniejsze szkody wyrządza, gdy pojawia się dopiero pod koniec wegetacji roślin.
Objawy.
Typowym objawem werticiliozy jest gwałtowne więdnięcie liści. W początkowym okresie choroby, gdy patogen jeszcze jest słabo rozwinięty, więdnięcie występuje tylko przy suchej i upalnej pogodzie, przy deszczowej ustępuje. Potem jednak rośliny znów więdną, ponadto ich liście ulegają odbarwieniu; najpierw stają się bladozielone, potem żółte i roślina obumiera. Najczęściej następuje to podczas słonecznej i upalnej pogody. Nie zawsze więdnięcie obejmuje całą roślinę, często tylko część liści. Drugim typowym objawem jest brunatnienie wiązek przewodzących. Na ich przekroju poprzecznym można zauważyć brunatne pierścienie, a na podłużnym brunatne wstęgi. Takie samo przebarwienie występuje także na stolonach w pobliżu bulw. Pod mikroskopem można zauważyć, że wiązki przewodzące wypełniają konidiofory i konidia, co uniemożliwia przewodzenie wody z solami mineralnymi i powoduje więdnięcie i obumarcie roślin.
Epidemiologia.
Źródłem choroby mogą być zakażone sadzeniaki, lub zakażona gleba. Patogeny mogą w niej przez wiele lat przetrwać w postaci grubościennej, ciemnej grzybni przetrwalnikowej, lub w postaci mikrosklerocjów będące przetrwalnikami. "V. dahliae" wytwarza zarówno grzybnię przetrwalnikową, jak i mikrosklerocja, "V. albo-atrum" tylko grzybnię przetrwalnikową. Infekują rośliny przez włośniki i rany. Infekcja następuje głównie w podziemnej oraz przyziemnej części rośliny. Po obumarciu drzewa choroba nadal się rozwija, jej grzybnia przerasta przez tkanki drzewa na zewnątrz, do gleby. Choroba z jednej rośliny może przenosić się na drugą przez stykające się korzenie.
Ochrona.
Werticilioza to groźna choroba, której zasadniczo nie da się leczyć, można tylko jej zapobiegać. Ogólne zasady zapobiegania werticiliozie to:

</doc>
<doc id="3845189" url="https://pl.wikipedia.org/wiki?curid=3845189" title="Gabinet Donalda Trumpa">
Gabinet Donalda Trumpa

Gabinet Donalda Trumpa – gabinet tworzony przez wybranego 8 listopada 2016 na urząd 45. prezydenta Stanów Zjednoczonych Donalda Trumpa. Administracja nowego prezydenta zastąpiła Gabinet Baracka Obamy. Inauguracja prezydenta Trumpa odbyła się 20 stycznia 2017. 
Już po inauguracji, Senat USA zatwierdził emerytowanego generała Jamesa Mattisa na nowego szefa Pentagonu oraz emerytowanego generała Johna Kelly’ego na nowego sekretarza bezpieczeństwa narodowego USA. Obaj zostali zaprzysiężeni przez wiceprezydenta USA Mike Pence. 
Członkowie gabinetu.
Pozostali członkowie gabinetu.
Byli członkowie gabinetu

</doc>
<doc id="3845193" url="https://pl.wikipedia.org/wiki?curid=3845193" title="John Procter">
John Procter

John Michael Procter (ur. 7 listopada 1966 w Leeds) – brytyjski polityk, menedżer i samorządowiec, poseł do Parlamentu Europejskiego VIII kadencji.
Życiorys.
Z zawodu menedżer, m.in. zarządzał prywatnym przedsiębiorstwem. Wstąpił do Partii Konserwatywnej, od 1992 jako radny związany z samorządem Wetherby i Leeds.
W wyborach europejskich w 2014 bez powodzenia kandydował z ramienia torysów do Europarlamentu. Mandat poselski objął jednak w listopadzie 2016 w miejsce Timothy'ego Kirkhope'a. W PE VIII kadencji przystąpił do frakcji konserwatywnej.

</doc>
<doc id="3845194" url="https://pl.wikipedia.org/wiki?curid=3845194" title="SLG">
SLG

SLG, właśc. Łukasz Seliga – polski DJ oraz producent muzyczny pochodzący z Łodzi, tworzący muzykę z gatunku minimal techno. W 2005 roku zadebiutował minialbumem "Quarter Past Eleven" wydanym przez wytwórnię muzyczną Level.

</doc>
<doc id="3845198" url="https://pl.wikipedia.org/wiki?curid=3845198" title="Matheus Biteco">
Matheus Biteco

Matheus Biteco, właśc. Matheus Bitencourt da Silva (ur. 28 czerwca 1995 w Porto Alegre, zm. 28 listopada 2016 w La Unión) – brazylijski piłkarz występujący na pozycji pomocnika. Brat innego piłkarza, Guilherme Biteco.
Kariera klubowa.
Biteco treningi rozpoczął w 2001 roku w zespole Grêmio. W 2013 roku został włączony do jego pierwszej drużyny. W Campeonato Brasileiro Série A zadebiutował 14 lipca 2013 w wygranym 2:1 meczu z Botafogo. W Grêmio grał do końca sezonu 2014. Łącznie rozegrał tam 29 ligowych spotkań. Na początku 2015 roku odszedł do drużyny Barra FC. Na sezon 2015 został jednak wypożyczony do Grêmio. Nie zagrał tam już jednak w żadnym meczu.
W styczniu 2016 Biteco wypożyczono do niemieckiego TSG 1899 Hoffenheim, ale w sezonie 2015/2016 nie rozegrał tam żadnego spotkania. Następnie przeszedł na wypożyczenie do Chapecoense. Ostatnie oficjalne spotkanie przed śmiercią rozegrał 27 listopada 2016 w ramach rozgrywek Campeonato Brasileiro Série A przeciwko SE Palmeiras (0:1).
Kariera reprezentacyjna.
W latach 2013–2014 Biteco rozegrał 5 spotkań w reprezentacji Brazylii U-20.
Śmierć.
28 listopada 2016 Biteco zginął w katastrofie samolotu LaMia Airlines 2933.

</doc>
<doc id="3845201" url="https://pl.wikipedia.org/wiki?curid=3845201" title="Matheus Bitencourt da Silva">
Matheus Bitencourt da Silva



</doc>
<doc id="3845203" url="https://pl.wikipedia.org/wiki?curid=3845203" title="L’Oceano">
L’Oceano

L’Oceano (wł. Ocean) – nieukończony epos włoskiego poety Alessandra Tassoniego. Dzieło, zaplanowane zapewne na miarę innych renesansowych eposów bohaterskich, składa się z jednej tylko pieśni. Z pieśni drugiej istnieje półtorej strofy. Utwór jest napisany oktawą (ottava rima), to znaczy strofą ośmiowersową rymowaną abababcc. Tematem eposu jest odkrycie Ameryki przez Krzysztofa Kolumba.

</doc>
<doc id="3845206" url="https://pl.wikipedia.org/wiki?curid=3845206" title="Le Lesme">
Le Lesme

Le Lesme – gmina we Francji, w regionie Normandia, w departamencie Eure. W 2013 roku populacja ludności na terenie obecnej gminy wynosiła 654 mieszkańców.
Gmina została utworzona 1 stycznia 2016 roku z połączenia dwóch wcześniejszych gmin: Guernanville oraz Sainte-Marguerite-de-l’Autel. Siedzibą gminy została miejscowość Sainte-Marguerite-de-l’Autel.

</doc>
<doc id="3845213" url="https://pl.wikipedia.org/wiki?curid=3845213" title="Verticillium albo-atrum">
Verticillium albo-atrum

Verticillium albo-atrum Reinke &amp; Berthold – gatunek grzybów należący do klasy "Sordariomycetes". W Polsce jest organizmem kwarantannowym.
Systematyka i nazewnictwo.
Pozycja w klasyfikacji według Index Fungorum: "Plectosphaerellaceae, Glomerellales, Hypocreomycetidae, Sordariomycetes, Pezizomycotina, Ascomycota, Fungi".
Synonimy:
Morfologia.
Hodowany w temperaturze 23° C na agarze z dekstrozą ziemniaczaną i na agarze słodowym rośnie szybko i tworzy kłączkowatą grzybnię, początkowo o białej, potem śmietankowej barwie. Po 2-3 tygodniach zmienia barwę na brązowo-czarną w wyniku wytwarzania w starszych koloniach grubościennej grzybni przetrwalnikowej. Konidiofory liczne, mniej lub bardziej wyprostowane, bezbarwne, spiralnie rozgałęzione. Na każdej gałązce końcowej znajdują się 2-4 fialidy, które wtórnie rozgałęziają się. Charakterystyczne jest zaciemnienie podstawy fialid, gdy patogen rozwija się na tkankach roślinnych. Fialidy są zróżnicowanej wielkości, najczęściej mają długość 20–30 (50) μm i grubość 1,5–3 μm. Konidia powstają pojedynczo na wierzchołkach fialid. Mają kształt od elipsoidalnego do półcylindrycznego, są bezbarwne, nieseptowane lub z jedną przegrodą. Rozmiar 3,5–10,5 (12,5) × 4–2 μm.
Grzybnia przetrwalnikowa ciemnobrązowa, czarniawa, ale czasami bezbarwna w niektórych miejscach. Jest regularnie septowana, o szerokości 3–7 μm, a odcinki między przegrodami są w środkowej części nabrzmiałe, tak, że mają beczułkowaty kształt. Brak chlamydospor i mikrosklerocjów. Przy dłuższej hodowli na pożywkach agarowych grzybnia przestaje się rozrastać.
Strzępki są septowane, komórki jednojądrowe, haploidalne. Teleomorfa nie jest znana.
Występowanie i siedlisko.
Jest szeroko rozprzestrzeniony na kuli ziemskiej, głównie na obszarach o klimacie umiarkowanym i subtropikalnym. W tropikach spotykany jest bardzo rzadko. 
Pasożyt i saprotrof roślin. Jest polifagiem i występuje na bardzo licznych gatunkach roślin, zarówno drzewiastych, jak i zielnych. Wywołuje u nich chorobę ogólnie nazywaną werticiliozą. Niektórym z wericilioz nadano odrębne własne nazwy, np. werticilioza drzew i krzewów owocowych, werticilioza drzew liściastych, werticilioza truskawki, werticilioza ziemniaka. Werticiliozy te wywoływane są przez kilka gatunków z rodzaju "Verticillium", głównie "V. dahliae". "V. albo-atrum" i "Verticillium tricorpus".
Gatunki podobne.
Często "Verticillium albo-atrum" mylony był z "Verticillium dahliae". Odróżnia się od niego brakiem mikrosklerocjów, ciemno zabarwioną grzybnią przetrwalnikową oraz mniejszą wytrzymałością na wysokie temperatury (przestaje rosnąć przy temperaturze 30° C, przy której "V. dahliae" jeszcze rośnie). "Verticillium tricorpus" odróżnia się pomarańczową grzybnią oraz wytwarzaniem wszystkich form przetrwalnikowych: grzybni przetrwalnikowej, chlamydospor i mikrosklerocjów.

</doc>
<doc id="3845215" url="https://pl.wikipedia.org/wiki?curid=3845215" title="Zbikowski">
Zbikowski

Osoby o tym nazwisku:

</doc>
<doc id="3845216" url="https://pl.wikipedia.org/wiki?curid=3845216" title="Elaine Chao">
Elaine Chao

Elaine Lan Chao (; ur. 26 marca 1953 w Tajpej) – amerykańska polityk tajwańskiego pochodzenia.
Życiorys.
Uczęszczała do Syosset High School na Long Island, a potem w 1975 roku uzyskała licencjat z dziedziny ekonomii Mount Holyoke College. W latach 2001-2009 była Sekretarzem Pracy, a od 1991 do 1992 roku pełniła funkcję dyrektora Korpusu Pokoju. 29 listopada 2016 została mianowana na stanowisko Sekretarza Transportu w gabinecie Donalda Trumpa. Stanowisko objęła 31 stycznia 2017. W związku z wydarzeniami z 6 stycznia 2021 złożyła swoją rezygnację ze stanowiska Sekretarza transportu.
Życie prywatne.
Od 1993 roku jest żoną Mitcha McConnella.

</doc>
<doc id="3845217" url="https://pl.wikipedia.org/wiki?curid=3845217" title="Za niebieskimi drzwiami">
Za niebieskimi drzwiami



</doc>
<doc id="3845219" url="https://pl.wikipedia.org/wiki?curid=3845219" title="Ćirković">
Ćirković

Osoby o tym nazwisku:

</doc>
<doc id="3845221" url="https://pl.wikipedia.org/wiki?curid=3845221" title="Wyleżyński">
Wyleżyński

Osoby o tym nazwisku:

</doc>
<doc id="3845222" url="https://pl.wikipedia.org/wiki?curid=3845222" title="Za niebieskimi drzwiami (film)">
Za niebieskimi drzwiami (film)

Za niebieskimi drzwiami – polski film w reżyserii Mariusza Paleja. Premiera filmu miała miejsce 4 listopada 2016. Film jest ekranizacją powieści Marcina Szczygielskiego pod tym samym tytułem.
Produkcja i premiera.
Zdjęcia do filmu realizowano w okresie od września do listopada 2014 roku. Film kręcono w Górach Stołowych, Jakuszycach (część Szklarskiej Poręby), w Jeleniej Górze, Bystrzyce Kłodzkiej i w okolicy Nowej Rudy.
Premiera filmu (krajowa i światowa) odbyła się 4 listopada 2016.
Fabuła.
Jedenastoletni Łukasz wyjeżdża razem z samotnie wychowującą go matką na wakacje. W wyniku wypadku samochodowego trafiają do szpitala. Łukasz ma poważnie uszkodzoną nogę, a jego matka znajduje się w śpiączce. Trwa w niej pogrążona, gdy chłopiec opuszcza szpital. Opieki nad Łukaszem podejmuje się pani Cybulska, ich sąsiadka. Pewnego dnia przyjeżdża nieznana wcześniej Łukaszowi ciotka Agata, która zabiera go ze sobą nad morze do prowadzonego przez siebie pensjonatu Wysoki Klif. Któregoś dnia Łukasz odkrywa, że poprzez drzwi jego pokoju można przedostać się do niezwykłej krainy. Spotyka w niej przerażającego Krwawca. Z pomocą poznanych przyjaciół udaje mu się go pokonać.
Różnice między filmem a książką.
W filmie pobyt w szpitalu Łukasza i jego rehabilitacja trwa tylko miesiąc, podczas gdy w powieści prawie rok. Filmowy Krwawiec, w przeciwieństwie do postaci z powieści jest przerażającą, demoniczną istotą, pozbawioną ludzkich cech. Jego wygląd jest całkiem odmienny od książkowego pierwowzoru. W fabule filmu zamiast wątku wyjaśniającego pochodzenie Krwawca pojawia się historia zatonięcia kutra rybackiego, wyjaśniająca losy zaginionego ojca Łukasza. Film różni się od powieści zakończeniem. W książce zarówno ciotka Agata, jak i pensjonat Wysoki Klif istnieją rzeczywiście. Łukasz po wybudzeniu się ze śpiączki przyjeżdża do niego wraz z mamą, by przekonać się na własne oczy, w jakim stopniu rzeczywistość jest zgodna z jego snem. Puka nawet w błękitne drzwi wierząc, że może przenieść się do fantastycznego świata.

</doc>
<doc id="3845223" url="https://pl.wikipedia.org/wiki?curid=3845223" title="Manitius">
Manitius

Osoby o tym nazwisku:

</doc>
<doc id="3845225" url="https://pl.wikipedia.org/wiki?curid=3845225" title="Camões">
Camões

Osoby o tym nazwisku:

</doc>
<doc id="3845228" url="https://pl.wikipedia.org/wiki?curid=3845228" title="Pleskot">
Pleskot

Osoby o tym nazwisku:

</doc>
<doc id="3845231" url="https://pl.wikipedia.org/wiki?curid=3845231" title="Rod Strachan">
Rod Strachan

Rodney "Rod" Strachan (ur. 16 października 1955) – amerykański pływak. Złoty medalista olimpijski z Montrealu.
Największe sukcesy odnosił w stylu zmiennym. Zawody w 1976 były jego jedynymi igrzyskami olimpijskimi. Po złoto sięgnął na dystansie 400 metrów stylem zmiennym. W finale wynikiem 4:23,68 pobił rekord świata. W 1973 był w tej konkurencji drugi na mistrzostwach świata.

</doc>
<doc id="3845232" url="https://pl.wikipedia.org/wiki?curid=3845232" title="Zabytki fryzyjskie">
Zabytki fryzyjskie



</doc>
<doc id="3845233" url="https://pl.wikipedia.org/wiki?curid=3845233" title="Głownia (ujednoznacznienie)">
Głownia (ujednoznacznienie)



</doc>
<doc id="3845234" url="https://pl.wikipedia.org/wiki?curid=3845234" title="Głownia (grzyb)">
Głownia (grzyb)



</doc>
<doc id="3845235" url="https://pl.wikipedia.org/wiki?curid=3845235" title="Wojsław Brydak">
Wojsław Brydak

Wojsław Brydak (ur. 18 stycznia 1942 w Krakowie) – polski tłumacz prozy anglojęzycznej, autor powieści, sztuk teatralnych, reżyser teatralny, publicysta, fotografik, muzyk.
Życiorys.
Dzieciństwo spędził w Zakopanem. Zaczął fotografować . Ukończył Państwową Wyższą Szkołę Muzyczną w Sopocie i Państwową Wyższą Szkołę Teatralną w Warszawie na wydziale reżyserii dramatu. Po studiach był redaktorem muzycznym rozgłośni Polskiego Radia w Gdańsku. Pracował w „Głosie Wybrzeża”. Reżyserował przedstawienia, między innymi: "Pod akacjami" Jarosława Iwaszkiewicza, "Słowika" Ernesta Brylla i "Rozmowy z katem" Kazimierza Moczarskiego. Wieloletni redaktor „Rocznika Sopockiego”, gdańskiego „Autografu”, od 2010 do 2014 roku był redaktorem naczelnym Wydawnictwa Akademii Muzycznej w Gdańsku. Prowadził zajęcia na Uniwersytecie Gdańskim i w Akademii Sztuk Pięknych w Gdańsku. Około 2001 roku przeprowadził się z Trójmiasta i zamieszkał w Kartuzach.

</doc>
<doc id="3845238" url="https://pl.wikipedia.org/wiki?curid=3845238" title="Dick Roth">
Dick Roth

Richard William „Dick” Roth (ur. 26 września 1947) – amerykański pływak. Złoty medalista olimpijski z Tokio.
Największe sukcesy odnosił w stylu zmiennym. Zawody w 1964 były jego jedynymi igrzyskami olimpijskimi. Po złoto sięgnął na dystansie 400 metrów stylem zmiennym. Dzień przed finałem zdiagnozowano u niego zapalenie wyrostka robaczkowego, ale ponieważ chciał walczyć o tytuł mistrza olimpijskiego, zrezygnował z operacji.
Zdobył trzy tytuły mistrza NCAA. Pobił dwa rekordy świata i dwanaście rekordów Stanów Zjednoczonych. W 1987 został przyjęty w poczet członków International Swimming Hall of Fame.

</doc>
<doc id="3845239" url="https://pl.wikipedia.org/wiki?curid=3845239" title="Portret Gaspara Melchora de Jovellanosa (1798)">
Portret Gaspara Melchora de Jovellanosa (1798)

Portret Gaspara Melchora de Jovellanosa (hiszp. "Gaspar Melchor de Jovellanos") – obraz olejny hiszpańskiego malarza Francisca Goi (1746–1828). Portret przedstawia Gaspara Melchora de Jovellanosa (1744–1811), hiszpańskiego męża stanu, poetę i człowieka oświecenia. Przedstawiony w zamyśleniu i melancholijnej pozie Jovellanos to paradygmat ideału "vita contemplativa".
Okoliczności powstania.
Na początku lat 80. XVIII w., u progu wielkiej kariery w Madrycie, Goya zawarł znajomość z Jovellanosem, oświeceniowym politykiem i literatem o ugruntowanej pozycji na królewskim dworze. Namalował wtedy "Portret Gaspara Melchora de Jovellanosa" na tle wybrzeża Gijón, nawiązujący do licznych sukcesów w karierze polityka. W przeciągu kolejnych lat Jovellanos stał się mecenasem, protektorem i kolekcjonerem dzieł Goi. Mimo znacznych różnic klasowych łączyła ich przyjaźń, a także uwielbienie dla dzieł Velázqueza. Dobra passa Jovellanosa została przerwana w okresie rewolucji francuskiej, kiedy został zesłany do rodzinnego Gijón za propagowanie idei oświeceniowych, takich jak reforma rolnictwa i wolna gospodarka. Po upadku Manuela Godoya zrehabilitowany wrócił do Madrytu w 1797, aby objąć urząd ministra sprawiedliwości.
Dla Goi dekada lat 90. była trudnym okresem w życiu osobistym i zawodowym. Wciąż dochodził do zdrowia po przebytej ciężkiej chorobie, która na zawsze pozostawiła go głuchym. Starał się przekonać madryckie kręgi artystyczne, że choroba nie osłabiła jego zdolności malarskich, gdyż plotki o jego ułomności mogły poważnie zaszkodzić dalszej karierze. Jovellanos przyszedł mu z pomocą – dzięki jego decyzji w 1798 Goya otrzymał zlecenie na freski w kościele San Antonio de la Florida w Madrycie. W tym samym roku Goya namalował portret Jovellanosa w dowód wdzięczności i aby upamiętnić otrzymane przez niego stanowisko ministra. Korespondencja malarza z Martínem Zapaterem świadczy o tym, że w marcu 1798 Goya przebywał w pałacu w Aranjuez, letniej rezydencji królewskiej, gdzie Jovellanos przyjął go na kolacji. Możliwe, że ustalili wtedy koncept obrazu i Goya rozpoczął pracę nad nim. Wiedząc o trudnej sytuacji malarza Jovellanos nie przyjął obrazu jako prezentu, ale zapłacił Goi wysoką cenę 6000 reali "de vellón". Zamówił także portret Francisca de Saavedry, swojego przyjaciela.
W drugiej połowie 1798 forsowane przez Jovellanosa jansenistyczne reformy polityki religijnej doprowadziły do jego upadku i późniejszego uwięzienia na Majorce.
Opis obrazu.
Jovellanos został przedstawiony w czasie pracy, pochylony w zamyśleniu nad biurkiem pełnym dokumentów i książek. Jego poza jest swobodna i elegancka. Twarz doskonale oddaje jego inteligencję, spokojny i pogodny charakter. Strój jest prosty, pozbawiony orderów i ozdób. Ma na sobie szary kaftan, ciemne spodnie, białą kamizelkę, koszulę i pończochy oraz czarne buty ze srebrnymi klamerkami. Brak modnej w tym czasie peruki, której noszenia Jovellanos odmawiał. Lekkimi pociągnięciami pędzla Goya podkreślił jego kręcone włosy. W ręce trzyma kartkę z inskrypcją "Jovellanos / por / Goya" (Jovellanos [namalowany] przez Goyę).
Pokój, w którym się znajduje, to prawdopodobnie jedna z komnat Pałacu Królewskiego w Aranjuez o okazałym wystroju. Krzesło wykonane we francuskim stylu jest pozłacane i tapicerowane żółtym jedwabiem. Neoklasyczny stół jest ozdobiony złoconą płaskorzeźbą z motywem baranich czaszek zwieńczonych girlandami. Czaszki te, podobnie jak bukraniony, są symbolem melancholii i "vanitas", marności ludzkiego życia. W tle po lewej stronie widać zieloną zasłonę ze złotymi frędzlami. Po prawej stoi brązowy posąg Minerwy, bogini mądrości, sztuki i nauki. Ma ona dostarczyć Jovellanosowi inspiracji do wykonywania ministerialnych obowiązków. Bogini zdaje się wyciągać do bohatera prawą rękę w opiekuńczym geście, podczas gdy jej lewa ręka spoczywa na tarczy z herbem "Real Instituto Asturiano de Náutica y Mineralogía", który powstał z inicjatywy Jovellanosa.
Interpretacja.
Jovellanos spogląda wprost na widza, tak jakby ten właśnie przerwał mu pracę w chwili głębokiej refleksji. Melancholijny stan ducha był tradycyjnie przypisywany artystom i myślicielom, symbolizował natchnienie i kreatywne myślenie. Jovellanos jako arkadyjski poeta otrzymał przydomek „melancholika” w wierszu Juana Meléndeza Valdésa napisanym ku jego czci. Goya nadaje Jovellanosowi melancholijny charakter, aby podkreślić jego inteligencję i wiedzę.
Poza modela może nawiązywać do kilku starszych rycin, m.in. do miedziorytu "Melancholia I" Albrechta Dürera z 1514 lub ryciny "Śniący Quevedo" (frontyspis dzieła "Sny" Quevedy) z 1699, na której poeta śpi, siedząc przy stole, z głową opartą na ramieniu. Także frontyspis "Filozofii" J.J. Rousseau wydanej w 1793 zawierał podobną rycinę J. B. D. Duprée na podstawie rysunku Charles’a Monneta.
Ideologia Jovellanosa miała istotny wpływ na Goyę, co przejawia się w dużym stopniu w jego satyrycznych rycinach. Goya wykorzystał podobną pozę na współczesnej portretowi rycinie nr 43 "Gdy rozum śpi, budzą się demony" z serii "Kaprysy", która pierwotnie też miała służyć jako okładka serii. Rycina ta jest uważana za autoportret malarza. Zarówno Jovellanos na olejnym portrecie, jak i Goya na rycinie opierają się o stół, na którym widać papiery i pióra – przedmioty związane z pracą ludzi oświecenia. Dzieła łączy także motyw Minerwy – na obrazie wykonuje opiekuńczy gest w kierunku polityka, a na rycinie sowa, symbol bogini, podaje malarzowi pióro. Zrezygnowana poza obu bohaterów jest symbolem głębokiej melancholii artystów – malarza Goi i poety Jovellanosa.
Porównując portrety oświeceniowych polityków Jovellanosa i Saavedry, które Goya namalował w tym samym roku, można zauważyć podobieństwa w kompozycji, a także istotne różnice w przedstawieniu postaci. Obaj siedzą przy biurku z dokumentami, zwróceni w prawą stronę. Jovellanos jest zamyślony, siedzi przy zdobionym stole i refleksyjnie spogląda na widza. Saavedra przy przenośnym, składanym biurku zdaje się zwracać do kogoś znajdującego się poza kadrem, sprawia wrażenie, że właśnie podjął decyzję i wstanie gotowy do działania. Portret Jovellanosa to paradygmat "vita contemplativa", podczas gdy Saavedra reprezentuje "vita activa". Saavedra miał przezwisko "Gitano" – Cygan, prawdopodobnie ze względu na ciemną karnację. Jovellanos był nazywany "Dómine" – w znaczeniu Mistrz lub Pan, być może ze względu na jasną karnację i szlachetne rysy twarzy.
Technika.
Goya zastosował inspirowane Velázquezem szybkie pociągnięcia pędzlem widoczne zwłaszcza na meblach. Jednocześnie potrafił doskonale oddać teksturę tkanin – aksamitny kaftan i jedwabne pończochy. Powaga i uroczystość w ogólnym wykończeniu obrazu ujawniają wpływ Mengsa. Xavier Salas uznaje portret za szczytowe dzieło Goi ze względu na harmonię i bogactwo barw. Paleta kolorów użyta przez Goyę przypomina obrazy Velázqueza, ze względu na połączenie zieleni, szarości i złota.
Malarz kilka lat wcześniej użył podobnej kompozycji w znacznie mniej udanym "Portrecie hrabiego de Altamira". Tym razem układ jest spójny, postać Jovellanosa harmonijnie wpisuje się pomiędzy głównymi elementami kompozycji: tworzącym poziomą oś stołem, oparciem krzesła i pionową figurą Minerwy.
Proweniencja.
Obraz należał do Jovellanosa, został przez niego opłacony 19 lipca 1798. W 1802 polityk zapisał go w testamencie swojemu przyjacielowi Juanowi José Arias de Saavedra. Portret pozostał w rodzinie Saavedry przez kilka pokoleń, ostatnim właścicielem był Antonio Botija, który w 1877 złożył Muzeum Prado ofertę sprzedaży. Muzeum nie zakupiło obrazu ze względu na brak aprobaty ze strony Królewskiej Akademii Sztuk Pięknych św. Ferdynanda. Akademia wydała opinię, w której argumentowała, że Prado posiada już wiele obrazów Goi wysokiej jakości, a portret Jovellanosa nie należy do najbardziej udanych. W tym samym roku obraz nabył madrycki antykwariusz Mariano Santamaría. W 1916 obraz znalazł się w kolekcji książąt de las Torres, a w 1921 w kolekcji wicehrabiny de Irueste, która wystawiła go na Salonie Paryskim w latach 1961–1962. W 1974 został nabyty od spadkobierców wicehrabiny przez hiszpańskie Ministerstwo Edukacji z przeznaczeniem do Prado, za cenę 40,5 miliona peset.

</doc>
<doc id="3845246" url="https://pl.wikipedia.org/wiki?curid=3845246" title="20 Korpus Zmechanizowany (ZSRR)">
20 Korpus Zmechanizowany (ZSRR)

20 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w marcu 1941 roku w Zachodnim Specjalnym Okręgu Wojskowym. Sztab Korpusu rozlokowany był w Borysowie na Białorusi.
Wyposażenie.
22 czerwca 1941 17 Korpus Zmechanizowany liczył 20 389 żołnierzy (57% stanu etatowego) oraz miał na stanie:
Działania.
W chwili ataku Niemiec na ZSRR korpus znajdował się w składzie wojsk najpierw w składzie 4 Armii Frontu Zachodniego. W pierwszej połowie lipca 1941 roku był w składzie 13 Armii tego samego Frontu Zachodniego. Uczestniczył w walkach na Białorusi (Bitwa białostocko-mińska) z wojskami Grupy Armii „Środek” w trakcie których praktycznie uległ zagładzie.

</doc>
<doc id="3845248" url="https://pl.wikipedia.org/wiki?curid=3845248" title="William Yorzyk">
William Yorzyk

William Albert „Bill” Yorzyk Jr. (ur. 29 maja 1933, zm. 2 września 2020) – amerykański pływak. Złoty medalista olimpijski z Melbourne.
Największe sukcesy odnosił w stylu motylkowym. Zawody w 1956 były jego jedynymi igrzyskami olimpijskimi. Po złoto sięgnął na dystansie 200 metrów stylem motylkowym (dystans ten był na igrzyskach rozgrywany po raz pierwszy). Na tym dystansie był srebrnym medalistą igrzysk panamerykańskich w 1955, zdobył złoto w sztafecie 4×200 metrów stylem dowolnym. W 1971 został przyjęty w poczet członków International Swimming Hall of Fame.

</doc>
<doc id="3845249" url="https://pl.wikipedia.org/wiki?curid=3845249" title="Tom Price">
Tom Price

Thomas Edmunds „Tom” Price (ur. 8 października 1954) – amerykański lekarz i polityk związany z Partią Republikańską. Od 2005 roku reprezentuje w Kongresie 6.okręg wyborczy stanu Georgia, który obejmuje konserwatywne przedmieścia Atlanty. Obecnie jest przewodniczącym Komisji ds. Budżetu Izby Reprezentantów. W czasie swojego pobytu w Kongresie Price dał się poznać jako zagorzały przeciwnik reformy zdrowotnej Baracka Obamy zwanej "Obamacare".
29 listopada 2016 Price został mianowany przez przyszłego Prezydenta Stanów Zjednoczonych Donalda Trumpa na stanowisko Sekretarza Zdrowia i Opieki Społecznej Stanów Zjednoczonych. 10 lutego 2017 objął ten urząd.
Podał się do dymisji pod koniec września 2017 r., gdy media ujawniły, że wydał ponad milion dolarów na podróże służbowe prywatnymi i wojskowymi samolotami.

</doc>
<doc id="3845251" url="https://pl.wikipedia.org/wiki?curid=3845251" title="Bleury-Saint-Symphorien">
Bleury-Saint-Symphorien

Bleury-Saint-Symphorien – dawna gmina we Francji, w Regionie Centralnym-Dolina Loary, w departamencie Eure-et-Loir. W 2013 roku populacja gminy wynosiła 1301 mieszkańców. 
Gmina została utworzona 1 stycznia 2012 roku z połączenia dwóch wcześniejszych gmin: Bleury oraz Saint-Symphorien-le-Château. Siedzibą gminy została miejscowość Saint-Symphorien-le-Château. 
Gmina istniała zaledwie 4 lata, ponieważ w dniu 1 stycznia 2016 roku z połączenia dwóch ówczesnych gmin – Auneau oraz Bleury-Saint-Symphorien – utworzono nową gminę Auneau-Bleury-Saint-Symphorien. Siedzibą gminy została miejscowość Auneau.

</doc>
<doc id="3845252" url="https://pl.wikipedia.org/wiki?curid=3845252" title="Lamia Vox">
Lamia Vox

Lamia Vox (właśc. Alina Antonova) – jednoosobowy dark ambientowy projekt rosyjskiej kompozytorki i multiinstrumentalistki założony w 2009 roku w Petersburgu, od kilku lat działający w Pradze, Czechy.
Życiorys.
Kariera muzyczna Lamii Vox rozpoczęła się w roku 2009 w Petersburgu. Wtedy to młoda multiinstrumentalistka nagrała utwory na swój debiutancki album "...Introductio". Album ukazał się 15 lutego 2010 roku nakładem rosyjskiej wytwórni Der Angriff we współpracy z dystrybutorem Indiestate Distribution. Sukces płyty, bardzo dobrze przyjętej przez publiczność zaprocentował zaproszeniami na festiwale, w tym tak znaczące jak Wave Gotik Treffen w czerwcu 2011 roku czy w 2010 i 2012 roku w Moskwie.
31 marca 2013 roku kanadyjska firma Cyclic Law wydaje drugi pełnometrażowy album artystki "Sigillum Diaboli""," zgodnie uznawany przez recenzentów za rozwinięcie w dobrą stronę, płyta jest bardziej eklektyczna, uciekająca od minimalizmu debiutu. Materiał z tej m.in. płyty prezentowany był na kolejnych festiwalowych występach, m.in. w grudniu 2013 roku podczas Darklands Fire festival w Rakvere w Estonii, czy w lipcu 2014 roku podczas festiwalu Hradby Samoty w Czechach.
W roku 2014 we współpracy z austriacką artystką i fotografką Krist Mort wydaje kolejny album "Inlumaeh", który jest łączonym wydawnictwem, zawierającym koncepcyjną płytę muzyczną i prace fotografa. Od tego czasu artystka sporadycznie występuje na festiwalach, jak sama mówi, "stara się występować maksymalnie dwa razy w roku". Pojawia się m.in. w grudniu 2014 roku na II Morituri Te Salutant Festival w niemieckim Ruesselsheim czy podczas Prague Death Mass III we wrześniu 2016 roku. Utwory z jej płyt trafiły też na kompilacje takich wydawnictw jak Kalpamantra czy Cryo Chamber.
Styl muzyczny.
Styl muzyczny Lamii Vox to bardzo mroczna, rytualna i okultystyczna odmiana dark ambientu. Określany bywa jako synergia ritual dark ambientu, martial industrialu oraz elementów neo-klasyki. Muzyka jest gęsta od ciemności i dość demoniczna, pełna niepokojących chórów, szeptów i złowieszczych inkantacji. Początkowa twórczość, dość minimalistyczna, z czasem bardzo się wzbogaciła o dodatkowe instrumenty i brzmienia. Dla samej artystki bardzo ważna jest okultystyczna filozofia zawarta w utworach a prezentowana w trakcie koncertów w postaci bogatych wizualizacji.

</doc>
<doc id="3845255" url="https://pl.wikipedia.org/wiki?curid=3845255" title="Auneau-Bleury-Saint-Symphorien">
Auneau-Bleury-Saint-Symphorien

Auneau-Bleury-Saint-Symphorien – gmina we Francji, w Regionie Centralnym-Dolina Loary, w departamencie Eure-et-Loir. W 2013 roku populacja ludności na terenie obecnej gminy wynosiła 5524 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Auneau oraz Bleury-Saint-Symphorien. Siedzibą gminy została miejscowość Auneau.

</doc>
<doc id="3845261" url="https://pl.wikipedia.org/wiki?curid=3845261" title="Kyūketsuki no Shōzō">
Kyūketsuki no Shōzō



</doc>
<doc id="3845268" url="https://pl.wikipedia.org/wiki?curid=3845268" title="Ununoctium">
Ununoctium



</doc>
<doc id="3845270" url="https://pl.wikipedia.org/wiki?curid=3845270" title="Ununseptium">
Ununseptium



</doc>
<doc id="3845272" url="https://pl.wikipedia.org/wiki?curid=3845272" title="Maria Borawska">
Maria Borawska

Maria Halina Borawska (ur. 8 lutego 1949 w Nidzicy) – polska naukowiec, bromatolog i farmakolog, profesor nauk farmaceutycznych.
Życiorys.
W 1973 ukończyła farmację na Akademii Medycznej w Gdańsku. Po studiach rozpoczęła pracę na Akademii Medycznej w Białymstoku. W 1978 na Akademii Medycznej im. prof. Feliksa Skubiszewskiego w Lublinie uzyskała stopień naukowy doktora nauk farmaceutycznych. W 1990 na podstawie osiągnięć naukowych i złożonej rozprawy "Wpływ angiotensyny II i jej fragmentów na upośledzone procesy uczenia się i pamięci u szczurów w wieku długotrwałego podawania etanolu" otrzymała stopień naukowy doktora habilitowanego nauk farmaceutycznych. W 1990 została kierownikiem Samodzielnej Pracowni Bromatologii AMB. W 2001 uzyskała tytuł naukowy profesora.
W latach 1998–2004 prezes białostockiego oddziału Polskiego Towarzystwa Farmaceutycznego. Przewodnicząca Komisji Rewizyjnej oddziału białostockiego Polskiego Towarzystwa Farmakologicznego. Członek zarządu głównego i przewodnicząca oddziału białostockiego Polskiego Towarzystwa Nauk Żywieniowych. Zastępca przewodniczącego Komitetu Nauki o Żywieniu Człowieka Polskiej Akademii Nauk. Członek Zespołu Analityki Żywności Komitetu Chemii Analitycznej Polskiej Akademii Nauk. Ekspert Zespołu ds. Suplementów Diety przy Głównym Inspektorze Sanitarnym. Do 2019 kierownik Zakładu Bromatologii UMB.
Odznaczona Złotym Krzyżem Zasługi (2000).

</doc>
<doc id="3845274" url="https://pl.wikipedia.org/wiki?curid=3845274" title="Ununtrium">
Ununtrium



</doc>
<doc id="3845279" url="https://pl.wikipedia.org/wiki?curid=3845279" title="Betsy DeVos">
Betsy DeVos

Betsy DeVos, właśc. Elisabeth DeVos (ur. 8 stycznia 1958) – amerykańska miliarderka znana z zaangażowania w sprawy edukacji. W latach 1996–2000 i ponownie w latach 2003–2005 pełniła funkcję przewodniczącej Partii Republikańskiej w stanie Michigan, a jej mąż był w 2006 kandydatem tejże partii na urząd gubernatora Michigan.
23 listopada 2016 ogłoszono, że znana z popierania innych niż szkoły publiczne form edukacji DeVos będzie kandydatką nowo wybranego Prezydenta Stanów Zjednoczonych Donalda Trumpa na urząd Sekretarza Edukacji Stanów Zjednoczonych. 7 lutego 2017 Senat USA stosunkiem głosów 51:50 zatwierdził Betsy DeVos na stanowisku sekretarz edukacji, decydujący głos po raz pierwszy w historii oddał wiceprezydent Mike Pence. Niecałe cztery lata po objęciu stanowiska, w następstwie ataku na Kapitol z 6 stycznia 2021, złożyła swoją rezygnację.

</doc>
<doc id="3845286" url="https://pl.wikipedia.org/wiki?curid=3845286" title="21 Korpus Zmechanizowany (ZSRR)">
21 Korpus Zmechanizowany (ZSRR)

21 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Historia.
Formowanie Korpusu rozpoczęto w marcu 1941 roku w Moskiewskim Okręgu Wojskowym. Sztab Korpusu rozlokowano w Idrycy w obwodzie kalinińskim. Dowództwo formowanej jednostki powierzono Dmitrijowi Leluszence. W fazie początkowej 21 Korpus Zmechanizowany dysponował tylko 98 czołgami, typu BT-7 i T-26.
W chwili ataku Niemiec na ZSRR Korpus oprócz wspomnianego wyżej sprzętu posiadał jeszcze 30 czołgów z miotaczami płomieni (chemiczne) i znajdował się w rezerwie Stawki. 24 czerwca został wzmocniony dwoma batalionami czołgów liczącymi 105 czołgów BT-7 i 2 czołgi T-34. W początku lipca 1941 roku Korpus wchodził w skład wojsk 27 Armii Frontu Północno-Zachodniego. 
W trakcie walk o Dyneburg i nad Dźwiną Korpus atakowany był przez: 8 Dywizję Pancerną, 3 Dywizję Zmotoryzowaną, 3 Dywizję Pancerną SS Totenkopf oraz 121 i 290 Dywizję Piechoty. Poniósł znaczne straty w sprzęcie bojowym. Stracił też prawie połowę stanu osobowego. Kwatera Główna postanowiła rozwiązać korpusy zmechanizowane. Oficjalnie dowództwo Korpusu zostało rozformowane 5 września 1941 roku, a dywizje wchodzące w jego skład podporządkowano bezpośrednio dowództwom armii. Dotychczasowy dowódca Korpusu Dmitrij Leluszenko został wezwany do Moskwy gdzie mianowany został zastępcą szefa Głównego Zarządu Wojsk Pancernych Armii Czerwonej z zadaniem formowania brygad pancernych.

</doc>
<doc id="3845291" url="https://pl.wikipedia.org/wiki?curid=3845291" title="Dar śmiechu">
Dar śmiechu

Dar śmiechu – w chrześcijaństwie charyzmatycznym specjalny dar towarzyszący m.in. przeżyciu chrztu w Duchu Świętym lub wzruszeniu modlitewnemu.

</doc>
<doc id="3845294" url="https://pl.wikipedia.org/wiki?curid=3845294" title="L' Oceano (epos)">
L' Oceano (epos)



</doc>
<doc id="3845296" url="https://pl.wikipedia.org/wiki?curid=3845296" title="L'Oceano">
L'Oceano



</doc>
<doc id="3845298" url="https://pl.wikipedia.org/wiki?curid=3845298" title="Cmentarz partyzancki w Osuchach">
Cmentarz partyzancki w Osuchach

Cmentarz partyzancki w Osuchach – cmentarz wojenny z II wojny światowej w Osuchach.
Cmentarz powstał w lipcu 1944 r po największej bitwie partyzanckiej na terytorium dzisiejszej Polski. Nekropolia położona jest na skraju lasu, po wschodniej stronie drogi z Józefowa do Łukowej. Został założony na planie prostokąta, w formie zbiorowych mogił z metalowymi krzyżami opatrzonymi mosiężnymi tabliczkami, zlokalizowanych symetrycznie względem środkowej alejki. Na zakończeniu alejki stanął, zbudowany w 1957 r., pomnik w postaci słupa złożonego z kamiennych bloków z dostawionymi schodkowymi ściankami z napisami i wizerunkami orłów w koronie.
Na cmentarzu pochowano ok. 300, spośród poległych w bitwie 400-800, partyzantów. W mogiłach znajdują się żołnierze Armii Krajowej oraz Batalionów Chłopskich.

</doc>
<doc id="3845300" url="https://pl.wikipedia.org/wiki?curid=3845300" title="Cerkiew Objawienia Pańskiego w Jarosławiu">
Cerkiew Objawienia Pańskiego w Jarosławiu

Cerkiew Objawienia Pańskiego – XVII-wieczna cerkiew prawosławna w Jarosławiu. Obecnie, podobnie jak cerkwie św. Eliasza, Narodzenia Pańskiego, św. Mikołaja Nadieina i św. Jana Chrzciciela jest udostępniana do zwiedzania w ramach Jarosławskiego Muzeum-Rezerwatu Architektury, Historii i Sztuki, będąc równocześnie czynną cerkwią w dekanacie jarosławskim centralnym eparchii jarosławskiej Rosyjskiego Kościoła Prawosławnego.
Historia.
Cerkiew została wzniesiona w latach 1684–1693 z fundacji kupca Aleksieja Zubczaninowa. Obiekt zbudowano na miejscu starszej, drewnianej cerkwi, która być może pochodziła jeszcze z okresu średniowiecza, a być może została zbudowana później, w XVI w. Freski w obiekcie wykonała artel mistrzów Dmitrija Plechanowa i Fiodora Ignatjewa.
Budowla została zamknięta po rewolucji październikowej, w latach 50. XX wieku odremontowana i w 1959 przekazana nowo utworzonemu Jarosławskiego Muzeum-Rezerwatu Architektury, Historii i Sztuki, w ramach którego jest udostępniana do zwiedzania. Stałą ekspozycję otwarto w niej w 1973. Już po upadku ZSRR, w 2002, w świątyni ponownie rozpoczęto sprawowanie nabożeństw.
Architektura.
Cerkiew łączy cechy moskiewskiego i jarosławskiego budownictwa sakralnego. Na wzór świątyń w Moskwie główną nawę budynku zbudowano bez podkletu, wznosząc wysokie ściany z obszernymi oknami i przykrywając je wysokim sklepieniem. Z kolei elementem pochodzącym wprost z tradycji jarosławskiej są galerie otaczające z trzech stron czworoboczną nawę, jednak są one znacznie niższe, niż w starszych cerkwiach w mieście. W galeriach usytuowano dwa ołtarze boczne Sądu Ostatecznego i świętych Bazylego i Konstantyna. Dzwonnica cerkiewna znajduje się w północno-zachodnim narożniku galerii. Całość wieńczą dwa rzędy kokoszników oraz cebulaste kopuły posadowione na wysokich bębnach. Unikalnym elementem dekoracji świątyni są polichromowane płytki, którymi zdobiony jest fryz otaczający budowlę.
We wnętrzu cerkwi znajdują się freski z końca XVII w., rozmieszczone w ośmiu rzędach. Znajdują się wśród nich sceny Zaśnięcia Matki Bożej, Zmartwychwstania i Wniebowstąpienia Pańskiego, na zachodniej części sklepienia wyobrażenie Trójcy Świętej adorowanej przez Maryję i Jana Chrzciciela oraz na scenie zachodniej wyobrażenie Męki Pańskiej, a także inne sceny biblijne. Między kompozycjami znajdują się ornamenty roślinne. Ikonostas w świątyni wykonano w stylu barokowym, z wyraźnymi wpływami sztuki ukraińskiej, być może powstał on w kręgu mistrza Siemiona Chołmogorca.
Przed rewolucją październikową w cerkwi przechowywane były trzy otaczane szczególnym kultem przedmioty: rzeźbiona w drewnie głowa Jana Chrzciciela na misie, krzyż ołtarzowy z cząstką skały z Grobu Pańskiego oraz drewniany rzeźbiony krzyż stojący za ołtarzem. Dwa pierwsze obiekty zaginęły po 1917.

</doc>
<doc id="3845301" url="https://pl.wikipedia.org/wiki?curid=3845301" title="Rozśpiewani rówieśnicy">
Rozśpiewani rówieśnicy

Piosenki Rówieśników – album muzyczny Filipinek wydany w 1965 roku w Polsce przez Pronit .
Materiał muzyczny.
Na pierwszej płycie długogrającej zespołu znalazły się piosenki utrzymane głównie w stylistce popu. Poza utworem "Ave Maria no morro" (Herivelto Martins / Tadeusz Czarkowski), którego interpretacja przyniosła Filipinkom podczas występu na Wielkim Festiwalu Muzyki, Pieśni i Tańca we Wrocławiu w 1961 r. pierwsze istotne wyróżnienie w ich karierze, był to premierowy repertuar w przeważającej mierze skomponowany przez opiekuna zespołu Jana Janikowskiego do tekstów Włodzimierza Patuszyńskiego. Największym powodzeniem wśród słuchaczy cieszyły się przede wszystkim "Charleston nastolatków" (Jan Janikowski / Włodzimierz Patuszyński) (teledysk do piosenki kręcony był w Stoczni Szczecińskiej im. Adolfa Warskiego), "Rówieśnicy" (Jan Janikowski / Włodzimierz Patuszyński) (w teledysku wykorzystano reporterskie ujęcia zarejestrowane na ulicach Warszawy podczas XX Zlotu Młodzieży latem 1964 r.) oraz "Babunia z portretu" (Jan Janikowski / Zenon Wawrzyniak i Zbigniew Zapert).
Informacje dodatkowe.
Sprzedaż albumu "Rozśpiewani rówieśnicy" w Polsce według Składnicy Księgarskiej wyniosła 182.350 egzemplarzy, ale longplay pod tytułem "Песни Весёлых Девчат" został także dodatkowo wytłoczony przez Pronit na rynek radziecki w nieznanym nakładzie. Płyta ukazała się w dwóch wersjach – stereo i monofonicznej. Drobną część dochodu ze sprzedaży płyty przekazywano na Społeczny Fundusz Odbudowy Stolicy, któremu poświęcona była piosenka "Wspomnieniami wrócimy do szkoły" (Jan Janikowski / Włodzimierz Patuszyński). Okładkowa sesja zdjęciowa Filipinek odbyła się jesienią 1964 r. na stopniach schodów przed głównym wejściem do Pałacu Kultury i Nauki w Warszawie, kostiumy w których wystąpiły wokalistki wykonały dla zespołu szczecińskie Zakłady Przemysłu Odzieżowego „Dana”, a zaprojektowała je Zofia Zdun-Matraszek, ówczesna szefowa działu projektów firmy.
Wykonawcy.
Filipinki w składzie:
Zespół instrumentalny Jana Janikowskiego.
Opieka artystyczna i aranż – Jan Janikowski.

</doc>
<doc id="3845302" url="https://pl.wikipedia.org/wiki?curid=3845302" title="Mary Elizabeth McGrath Blake">
Mary Elizabeth McGrath Blake

'Mary Elizabeth McGrath Blake (ur. 1840, zm. 1907) – poetka amerykańska. Pochodziła z Irlandii. Była córką Patricka McGratha i Mary Murphy McGrath. Kiedy miała dziewięć lat, razem z rodzicami przybyła do Stanów Zjednoczonych. Była z zawodu nauczycielką. W 1865 wyszła za mąż za lekarza Johna G. Blake'a. Mieli jedenaścioro dzieci, ale tylko sześcioro z nich dożyło wieku dorosłego. Wydała między innymi toniki "Poems" (1882) i "Youth in Twelve Centuries" (1886). Pisała też książki podróżnicze.

</doc>
<doc id="3845307" url="https://pl.wikipedia.org/wiki?curid=3845307" title="Bazylika św. Piotra i św. Pawła w Nadur">
Bazylika św. Piotra i św. Pawła w Nadur

Bazylika św. Piotra i św. Pawła () - rzymskokatolicka bazylika mniejsza w Nadur na wyspie Gozo, Malta. Kościół również służy jako kościół parafialny wioski Nadur.
Historia.
Parafia w Nadur została erygowana przez biskupa Malty Davide Cocco Palmieri 28 kwietnia 1688 roku. Ponieważ główny kościół nie był jeszcze wybudowany, jako kościół parafialny służył kościół pw. Niepokalanego Poczęcia NMP w Qali, który znajdował się wtedy w granicach parafii. Budowa kościoła rozpoczęła się 28 września 1760 roku, a jego projekt przypisywany jest maltańskiemu architektowi Giuseppe Bonniciemu. Zakończenie budowy nastąpiło z dniem jego konsekracji 12 maja 1867 roku. Kościół został ustanowiony kolegiatą (trzecią na Gozo) 19 września 1894 roku, zaś bazyliką mniejszą 26 czerwca 1967 roku.
Wygląd.
Kościół jest jedną z najładniejszych świątyń na wyspie. W roku 1907 kościół został przebudowany. Dobudowano wtedy nawy boczne, kopułę i fasadę w stylu włoskiego renesansu, opierając się na projekcie renomowanego maltańskiego architekta prof. Francesco Scaverio Sciortiniego. Sufit, zawierający sceny z życia świętych Piotra i Pawła, został pomalowany przez Lazzaro Pisaniego (pochodzącego z Żebbuġ), zaś dekoracje architektoniczne są pracą Włocha Pio Celliniego. Głównym propagatorem tych zmian był archiprezbiter Martin Camilleri.

</doc>
<doc id="3845333" url="https://pl.wikipedia.org/wiki?curid=3845333" title="Karolina Styczyńska">
Karolina Styczyńska

Karolina Styczyńska (ur. 17 czerwca 1991 w Warszawie) – polska zawodniczka w shōgi (szachy japońskie). W grudniu 2014 roku przyznano jej amatorski 3 kyū, a od 1 kwietnia 2017 roku profesjonalny 1 kyū.
Jest autorką artykułów na stronie popularyzującej shogi – www.shogi.pl. Przetłumaczyła instrukcję uproszczonej wersji shogi dla dzieci – "dōbutsu shōgi" na język polski.
Kariera sportowa.
O shogi dowiedziała się z internetu, gdzie zdobywała stopniowo doświadczenie i umiejętności. Na scenie turniejowej zadebiutowała w 2009 roku, wygrywając III Internetowe Mistrzostwa Polski. W tym samym roku rozpoczęła grę w oficjalnych, amatorskich turniejach, uzyskując stopień 4 kyu. W 2012 roku, podczas I Otwartych Mistrzostw Polski, uzyskała tytuł mistrza Polski w shogi.
W 2009 roku nawiązała kontakt z profesjonalną zawodniczką shogi, Madoką Kitao, co zaowocowało uczestnictwem w turnieju dla kobiet Joryū Ōzasen (Women's Oza Tournament; Ricoh Cup Female Throne Battle). W pierwszej rundzie zmierzyła się z profesjonalną zawodniczką Sachiko Takamurą. Partia zakończyła się niespodziewanym zwycięstwem debiutantki. Był to pierwszy przypadek w historii, gdy gracz spoza Japonii w oficjalnym pojedynku pokonał profesjonalnego, japońskiego gracza.
W październiku 2015 roku otrzymała stopień tymczasowy, profesjonalny 3 kyu, stając się pierwszym graczem spoza Japonii, który go uzyskał. Warunkiem jego utrzymania przez gracza było osiągnięcie do 2017 roku 2 kyu.
30 marca 2016 została ambasadorem miasta Kōfu.
W lutym 2017 roku otrzymała stopień stały, profesjonalny 2 kyu (jako pierwsza zawodniczka, która nie jest Japonką). Stało się tak dzięki pokonaniu w 44. turnieju kobiecym „Meijin” Minami Sadamasu.
W kwietniu 2017 roku, w wyniku posiadania zadowalającego bilansu gier, otrzymała 1 kyu.
14 czerwca 2018 roku udostępniony został film anime pt. „Susume Karolina” (jap. すすめ、カコリーナ (Susume, Karoriina)), opowiadający historię Karoliny Styczyńskiej.

</doc>
<doc id="3845351" url="https://pl.wikipedia.org/wiki?curid=3845351" title="Katarzyna Mazurek">
Katarzyna Mazurek

Katarzyna Mazurek (ur. 1981) – polski kapitan marynarki wojennej, dowódca okrętu ORP „Lublin”.
Życiorys.
Pochodzi z Warszawy. Ukończyła studia na Akademię Marynarki Wojennej w Gdyni. W trakcie swojej służby była między innymi dowódcą działu na okręcie, zastępcą dowódcy okrętu, a także oficerem flagowym. W listopadzie 2016 została pierwszą kobietą w historii polskiej wojskowości, która objęła dowodzenie okrętem Marynarki Wojennej. 30 listopada 2016 w porcie 8. Flotylli Obrony Wybrzeża w Świnoujściu odbyła się uroczystość objęcia dowództwa nad okrętem ORP „Lublin” przez kapitan Katarzynę Mazurek.

</doc>
<doc id="3845353" url="https://pl.wikipedia.org/wiki?curid=3845353" title="Botswana na Letnich Igrzyskach Olimpijskich 2016">
Botswana na Letnich Igrzyskach Olimpijskich 2016

Botswanę na Letnich Igrzyskach Olimpijskich 2016 reprezentowało dwanaścioro zawodników : dziewięciu mężczyzn i trzy kobiety. Był to dziesiąty start reprezentacji Botswany na letnich igrzyskach olimpijskich.
Judo.
Mężczyźni
Lekkoatletyka.
Mężczyźni
Konkurencje biegowe
Kobiety
Konkurencje biegowe
Pływanie.
Mężczyźni
Kobiety

</doc>
<doc id="3845357" url="https://pl.wikipedia.org/wiki?curid=3845357" title="Ununpentium">
Ununpentium



</doc>
<doc id="3845359" url="https://pl.wikipedia.org/wiki?curid=3845359" title="Grzegorz Gielerak">
Grzegorz Gielerak

Grzegorz Gerard Gielerak (ur. 3 października 1967 w Sandomierzu) – generał broni Wojska Polskiego, profesor doktor habilitowany nauk medycznych. Od 2007 dyrektor Wojskowego Instytutu Medycznego w Warszawie.
Życiorys.
Jest absolwentem Wydziału Lekarskiego Wojskowej Akademii Medycznej w Łodzi z 1992. Kolejne 12 miesięcy spędził na stażu w 13 Pułku Zmechanizowanym w Kożuchowie. W 1993 rozpoczął pracę w Wojskowym Instytucie Medycznym w Warszawie. W 1998 uzyskał stopień doktora nauk medycznych w zakresie medycyny, specjalności: choroby wewnętrzne-kardiologia. W 2005 uzyskał stopień doktora habilitowanego nauk medycznych w zakresie medycyny, specjalność: kardiologia, zaś w 2015 tytuł profesora nauk medycznych. Od 2007 jest dyrektorem WIM.
12 lutego 2021 został powołany przez Prezydenta RP Andrzeja Dudę na członka Rady do spraw Ochrony Zdrowia.

</doc>
<doc id="3845361" url="https://pl.wikipedia.org/wiki?curid=3845361" title="Mallorca cristiana">
Mallorca cristiana

Mallorca cristiana – epos hiszpańskiego (katalońskiego) poety Damasa Calveta i de Budallèsa opowiadający o zdobyciu Majorki przez żyjącego w XIII wieku króla aragońskiego Jakuba I Zdobywcę. Poemat ten zalicza się do najważniejszych dzieł epickich w języku katalońskim. Został opublikowany w 1886. Poemat jest napisany przy użyciu różnych rodzajów wiersza i strof, między innymi oktawy, czyli strofy ośmiowersowej pochodzenia włoskiego rymowanej abababcc.

</doc>
<doc id="3845364" url="https://pl.wikipedia.org/wiki?curid=3845364" title="Pantenol">
Pantenol

Pantenol, dekspantenol – organiczny związek chemiczny z grupy alkoholi polihydroksylowych, analog kwasu pantotenowego, jedna z substancji stanowiących witaminę B5. Dekspantenol (izomer ) ulega w organizmie przemianie do kwasu pantotenowego.

</doc>
<doc id="3845367" url="https://pl.wikipedia.org/wiki?curid=3845367" title="Piotr Krawczyk (generał)">
Piotr Krawczyk (generał)

Piotr Jan Krawczyk (ur. 1 grudnia 1969 w Stoczku Łukowskim) – pilot wojskowy, generał brygady Wojska Polskiego, doktor nauk wojskowych.
Życiorys.
Jest absolwentem Wyższej Oficerskiej Szkoły Lotniczej oraz Akademii Obrony Narodowej (AON), gdzie ukończył między innymi studia magisterskie oraz studia podyplomowe w zakresie pedagogiki. W 2004 roku uzyskał na Wydziale Lotnictwa i Obrony Powietrznej AON stopień doktora nauk wojskowych, specjalność: nauki wojskowe. W trakcie służby wojskowej pełnił między innymi funkcję dowódcy klucza oraz zastępcy dowódcy eskadry w 11 Pułku Lotnictwa Myśliwskiego. Był pracownikiem naukowym AON. W latach 2008–2011 pełnił służbę na stanowisku starszego specjalisty w Dowództwie Sił Powietrznych, a następnie zastępcy dowódcy grupy – dowódcy eskadry w 36 Specjalnym Pułku Lotnictwa Transportowego i starszego specjalisty w Dowództwie Sił Powietrznych.
W 2015 roku został powołany na stanowisko szefa oddziału w Dowództwie Generalnym Rodzajów Sił Zbrojnych i w tym samym roku awansowany na stopień pułkownika. 29 listopada 2016 roku otrzymał nominację na stopień generała brygady WP. Od lipca 2016 do grudnia 2020 roku był Rektorem-Komendantem Lotniczej Akademii Wojskowej.
10 grudnia 2020 roku objął stanowisko zastępcy dowódcy Centrum Operacji Powietrznych - Dowództwa Komponentu Powietrznego.
Został odznaczony Brązowym Krzyżem Zasługi (2003) i Lotniczym Krzyżem Zasługi (2022).

</doc>
<doc id="3845370" url="https://pl.wikipedia.org/wiki?curid=3845370" title="Robert Jędrychowski">
Robert Jędrychowski

Robert Jerzy Jędrychowski (ur. 30 marca 1972 w Krakowie) – generał brygady Wojska Polskiego, doktor nauk społecznych, od 2011 zastępca komendanta głównego Żandarmerii Wojskowej.
Życiorys.
Jest absolwentem studiów magisterskich z zakresu prawa na Uniwersytecie Jagiellońskim oraz Szkoły Podchorążych Rezerwy w Poznaniu i Akademii Ekonomicznej w Krakowie (obecnie Uniwersytet Ekonomiczny w Krakowie).
W 2004 został specjalistą w Oddziale Dochodzeniowo-Śledczym Komendy Głównej Żandarmerii Wojskowej w Warszawie. W 2005 został wyznaczony na stanowisko komendanta Wydziału Żandarmerii Wojskowej w Bemowie Piskim. W następnym roku został zastępcą komendanta Oddziału Żandarmerii Wojskowej w Krakowie. W 2007 objął obowiązki na stanowisku komendanta Oddziału Żandarmerii Wojskowej we Wrocławiu. W tym samym roku został przeniesiony na stanowisko komendanta Oddziału Żandarmerii Wojskowej w Krakowie. 12 kwietnia 2011 z rąk ministra obrony narodowej Bogdana Klicha odebrał Znak Honorowy Sił Zbrojnych Rzeczypospolitej Polskiej.
20 kwietnia 2011 objął obowiązki na stanowisku zastępcy komendanta głównego Żandarmerii Wojskowej. 25 czerwca 2013 roku na Wydziale Zarządzania i Dowodzenia Akademii Obrony Narodowej w Warszawie obronił pracę doktorską „Żandarmeria Wojskowa w reagowaniu kryzysowym”. Promotorem pracy był gen. dyw. dr hab. Bogusław Pacek.
29 listopada 2016 Prezydent RP Andrzej Duda wręczył mu akt nominacji na stopień generała brygady.

</doc>
<doc id="3845374" url="https://pl.wikipedia.org/wiki?curid=3845374" title="Tomasz Połuch">
Tomasz Połuch

Tomasz Połuch (ur. 29 lutego 1972 w Ostródzie) – generał dywizji Sił Zbrojnych Rzeczypospolitej Polskiej, Komendant Główny Żandarmerii Wojskowej.
Życiorys.
Jest absolwentem Wyższej Szkoły Oficerskiej im. Tadeusza Kościuszki oraz Akademii Obrony Narodowej. W trakcie służby wojskowej pełnił między innymi funkcję dowódcy plutonu zmechanizowanego, dowódcy plutonu rozpoznawczego oraz dowódcy kompanii rozpoznawczej w 14 Brygadzie Zmechanizowanej, od 2001 oficera rozpoznania w 16 Brygadzie Zmechanizowanej, a następnie oficera szkoleniowego w 9 Brygadzie Kawalerii Pancernej.
Od 30 czerwca 2004 roku pełni służbę w Żandarmerii Wojskowej. Był między innymi Komendantem Oddziału Specjalnego Żandarmerii Wojskowej w Mińsku Mazowieckim. W 2012 roku został awansowany na pułkownika. W 2014 roku został Komendantem Oddziału Specjalnego Żandarmerii Wojskowej w Warszawie. 24 grudnia 2015 roku Minister Obrony Narodowej Antoni Macierewicz powierzył mu pełnienie obowiązków Komendanta Głównego Żandarmerii Wojskowej, a 1 marca 2016 roku mianował go Komendantem Głównym Żandarmerii Wojskowej.
21 listopada 2016 roku Prezydent RP Andrzej Duda mianował go z dniem 29 listopada 2016 roku na stopień generała brygady. Nominację odebrał 29 listopada. 15 sierpnia 2021 roku Prezydent RP Andrzej Duda mianował go na stopień generała dywizji. Nominację odebrał 15 sierpnia 2021 roku z rąk Prezydenta RP Andrzeja Dudy na dziedzińcu Belwederu.
Odznaczony Wojskowym Krzyżem Zasługi (2015), medalem „W służbie Bogu i Ojczyźnie” (2019) i Krzyżem Kawalerskim Orderu Odrodzenia Polski (2022).

</doc>
<doc id="3845376" url="https://pl.wikipedia.org/wiki?curid=3845376" title="Zadział">
Zadział



</doc>
<doc id="3845377" url="https://pl.wikipedia.org/wiki?curid=3845377" title="Abel Vinha dos Santos">
Abel Vinha dos Santos

Abel Vinha dos Santos (ur. 1912, zm. 1939) – poeta portugalski. Posługiwał się między innymi formą sonetu ("Uma noite sem fim anoiteceu...").

</doc>
<doc id="3845380" url="https://pl.wikipedia.org/wiki?curid=3845380" title="Robert Grey">
Robert Grey

Robert Ethan Grey (ur. 1973 w Rawie Mazowieckiej) – podsekretarz stanu w Ministerstwie Spraw Zagranicznych, kanclerz Uniwersytetu Warszawskiego.
Życiorys.
Urodził się w Rawie Mazowieckiej jako Robert Piotr Grygielko. Jego ojciec Zdzisław był krawcem (zmarł 16 stycznia 2017), zaś matka Czesława pracowała jako brygadzistka w Zakładach Odzieżowych im. Próchnika w Rawie Mazowieckiej. Przed wyjazdem z Polski rodzina mieszkała w Łodzi. W 1987 wyjechał wraz z matką do USA i dołączył do ojca, który znalazł się tam już w 1984. Rodzice prowadzili zakład krawiecki w South Dartmouth w stanie Massachusetts. Na początku lat 90. XX wieku uzyskał obywatelstwo amerykańskie.
Ukończył studia z zakresu filozofii i socjologii na oraz studia z zakresu stosunków międzynarodowych na New School University w Nowym Jorku. Do 2010 mieszkał i pracował w USA będąc między innymi regionalnym doradcą legislacyjnym w Senacie stanu Massachusetts, pracownikiem w firmie Putnam Investments w Bostonie. W latach 2008–2010 był dyrektorem zarządzającym ds. Partnerstw World BPO Forum przy współpracy ONZ. Do Polski powrócił w 2010 i do 2013 pełnił funkcję dyrektora ds. stosunków międzynarodowych i partnerstw Instytutu Studiów Wschodnich i Forum Ekonomicznego w Krynicy, jednocześnie będąc w latach 2012–2013 doradcą Zarządu Polskiego Holdingu Obronnego/Grupy Bumar. W kolejnych latach związany był z Uniwersytetem Warszawskim (przez kilka miesięcy pracował jako kierownik Biura ds. Komunikacji i Współpracy Zewnętrznej) oraz funduszem Xplorer Fund w Warszawie.
Od maja do września 2016 był doradcą w Gabinecie Politycznym ministra spraw zagranicznych Witolda Waszczykowskiego, zaś od 30 września do 29 listopada podsekretarzem stanu odpowiedzialnym za dyplomację ekonomiczną oraz politykę amerykańską i azjatycką w Ministerstwie Spraw Zagranicznych.
W październiku 2020 został powołany przez rektora Uniwersytetu Warszawskiego na stanowisko dyrektora ds. komunikacji i relacji zewnętrznych oraz pełnomocnika rektora ds. rozwoju i współpracy. Od lutego 2022 kanclerz Uniwersytetu Warszawskiego. 
Jego żoną jest Angelika Prokop-Grey, specjalistka ds. procedur antykorupcyjnych, od stycznia 2015 zatrudniona w Polskiej Grupie Zbrojeniowej.

</doc>
<doc id="3845381" url="https://pl.wikipedia.org/wiki?curid=3845381" title="Kamieniec (Leńcze)">
Kamieniec (Leńcze)

Kamieniec – część wsi Leńcze w Polsce, położona w województwie małopolskim, w powiecie wadowickim, w gminie Kalwaria Zebrzydowska.
W latach 1975–1998 Kamieniec położony był w województwie bielskim.

</doc>
<doc id="3845383" url="https://pl.wikipedia.org/wiki?curid=3845383" title="Dariusz Skorupka">
Dariusz Skorupka

Dariusz Skorupka (ur. 27 maja 1965 w Toruniu) – polski wojskowy, generał brygady Wojska Polskiego w stanie spoczynku, profesor nauk inżynieryjno-technicznych, były rektor-komendant Akademii Wojsk Lądowych.
Życiorys.
Wykształcenie.
Jest absolwentem Wyższej Szkoły Oficerskiej Wojsk Inżynieryjnych, Wojskowej Akademii Technicznej im. Jarosława Dąbrowskiego w Warszawie (WAT) oraz Politechniki Gdańskiej. W 2000 r. uzyskał stopień doktora nauk technicznych w zakresie budownictwa, specjalność: organizacja i mechanizacja budownictwa, zaś w 2008 stopień doktora habilitowanego nauk technicznych w zakresie budownictwa, specjalność: technologia i zarządzanie w budownictwie, podyplomowe studia polityki obronnej w Akademii Sztuki Wojennej, które ukończył w formie niestacjonarnej.
Kariera wojskowa.
Służbę wojskową rozpoczął w 1989 r. jako dowódca plutonu w Wyższej Szkole Oficerskiej Wojsk Inżynieryjnych. W roku 1994 został wyznaczony na stanowisko dowódcy plutonu w 6 pułku pontonowym. W latach 1994 do 2011 r. związany był z Wyższą Szkołą Oficerską im. Tadeusza Kościuszki przeformowaną w Wyższą Szkołą Oficerską Wojsk Lądowych, w której zajmował kolejno stanowiska: dowódcy plutonu, wykładowcy, adiunkta, szefa wydziału oraz profesora nadzwyczajnego. W 2011 r. został wyznaczony na stanowisko dziekana w Wyższej Szkole Oficerskiej Wojsk Lądowych. 25 stycznia 2016 r. był desygnowany na stanowisko rektora-komendanta WSOWL (obecnie Akademia Wojsk Lądowych imienia generała Tadeusza Kościuszki). 29 listopada 2016 r. otrzymał nominację na stopień generała brygady WP. Akt mianowania odebrał z rąk Prezydenta Rzeczypospolitej Polskiej Andrzeja Dudy. W 2019 r. pełnił funkcję profesora wizytującego w US Military Academy West Point, gdzie równocześnie odbył staż naukowy. Jest autorem i współautorem ponad 120 publikacji naukowych. Brał udział w wielu projektach związanych z bezpieczeństwem i obronnością Państwa. 30 września 2021 zakończył zawodową służbę wojskową. 

</doc>
<doc id="3845388" url="https://pl.wikipedia.org/wiki?curid=3845388" title="Ryszard Parafianowicz">
Ryszard Parafianowicz

Ryszard Parafianowicz (ur. 31 marca 1967 w Suwałkach) – żołnierz, polski dowódca wojskowy, generał brygady Wojska Polskiego, doktor nauk społecznych, rektor-komendant Akademii Sztuki Wojennej.
Życiorys.
Wykształcenie.
Jest absolwentem Wyższej Szkoły Oficerskiej Wojk Inżynieryjnych (1991), Akademii Obrony Narodowej (1999), podyplomowe studia zarządzania bezpieczeństwem informacyjnym (2012), studia doktoranckie w dziedzinie nauk społecznych w zakresie nauk o bezpieczeństwie (2014), podyplomowe studia polityki obronnej w Akademii Sztuki Wojennej (2016). 
Służba wojskowa.
W 1991 r. rozpoczął służbę na stanowisku dowódcy plutonu, następnie oficera oświatowo-wychowawczego, potem dowódcy kompanii i starszego oficera w 1 Warszawskiej Brygadzie Saperów w Brzegu.
W latach 2000–2006 pełnił służbę Śląskim Okręgu Wojskowym na stanowisku starszego oficera, młodszego specjalisty, następnie specjalisty. W 2006 r. został wyznaczony na stanowisko dowódcy 3 batalionu ratowniczo-inżynieryjnego. W roku 2008 objął funkcję szefa wojsk inżynieryjnych w dowództwie Śląskiego Okręgu Wojskowego. Od 2011 r. do 2016 r. pełnił służbę na stanowisku starszego specjalisty w Centrum Zarządzania Kryzysowego Ministra Obrony Narodowej oraz w Ośrodku Monitorowania i Analiz Ministra Obrony Narodowej.
W 2014 na podstawie rozprawy pt. "Organizacja i działalność podziemia niepodległościowego na Suwalszczyźnie w latach 1944–1952" napisanej pod kierunkiem prof. Janusza Zuziaka, uzyskał stopień doktora nauk społecznych w zakresie nauk o bezpieczeństwie. .
Od 24 marca, będąc w tym dniu mianowany na stopień pułkownika przez ministra obrony narodowej Antoniego Macierewicza, do 30 września 2016 r. zajmował stanowisko rektora-komendanta Akademii Obrony Narodowej, zaś po jej przeformowaniu w Akademię Sztuki Wojennej od 1 października 2016 był desygnowany na rektora-komendanta ASzWoj. Ukończył Podyplomowe Studia Polityki Obronnej w systemie niestacjonarnym. 
14 sierpnia 2016 r. został wyróżniony nadaniem tytułu honorowego: „Zasłużony Żołnierz RP”. Postanowieniem prezydenta RP z 21 listopada 2016 został mianowany na stopień generała brygady. Akt mianowania odebrał z rąk Prezydenta Rzeczypospolitej Polskiej Andrzeja Dudy. 23 lipca 2017 r. został odznaczony medalem Urzędu ds. Kombatantów i Osób Represjonowanych „Pro Patria” za szczególne zasługi w kultywowaniu pamięci o walce o niepodległość Rzeczypospolitej Polskiej. 10 grudnia 2018 r. został odznaczony medalem „W służbie Bogu i Ojczyźnie”.
. 26 lipca 2020 r. uhonorowany medalem "Pro Bono Poloniae" przez szefa Urzędu ds. Kombatantów i Osób Represjonowanych
Dokonania.
Wdrożył w ASzWoj nowy model przygotowania oficerów i pracowników cywilnych na potrzeby resortu obrony narodowej. Inicjator utworzenia w uczelni Wydziału Wojskowego, kształcącego wyższe kadry dowódcze na potrzeby Sił Zbrojnych RP. W ramach studiów i kursów wprowadził cykl ćwiczeń dowódczo-sztabowych wspomaganych komputerowo poziomów: taktycznego (m.in. Twierdza, Brama) i operacyjnego (Jont Resolve) przygotowujących oficerów do dowodzenia na współczesnym polu walki w ramach operacji sojuszniczych. Podczas jego kadencji reaktywowany został tytuł oficera dyplomowanego nadawany absolwentom Podyplomowych Studiów Operacyjno-Taktycznych. Wprowadził także cykl międzynarodowych warsztatów dla oficerów z obszaru tzw. „myślenia projektowego” (ang. design thinking) przydatnego w rozwiązywaniu złożonych problemów w planowaniu operacyjnym. 
Powołał Szkołę Administracji Obronnej i wdrożył zmiany w szkoleniu wyższych kadr administracji publicznej na potrzeby systemu obronnego państwa w ramach Wyższych Kursów Obronnych. Jest pomysłodawcą i twórcą jedynych w Polsce podyplomowych studiów Master of Business Administration (MBA) realizowanych w wymiarze międzynarodowym we współpracy z Uniwersytetem w Miskolcu (Węgry) oraz Uniwersytetem Helmuta Schmidta - Uniwersytetem Bundeswehry w Hamburgu (Niemcy), w specjalnościach: Defence &amp; Security oraz Security &amp; Critical Infrastructure, kształcących kadry managerskie dla sektora obronnego. 
Wyznaczył rady programowe cywilnych studiów z udziałem interesariuszy zewnętrznych w celu dostosowania kształcenia w ASzWoj do wymagań obecnego rynku pracy i współczesnych potrzeb związanych z bezpieczeństwem. W ofercie kształcenia, poza kierunkami związanymi z naukami o bezpieczeństwie czy naukami o zarządzaniu i jakości, pojawiły się także jednolite studia magisterskie „prawo” oraz studia licencjackie „historia”. 
W czasie swojej kadencji wspiera rozwój współpracy ASzWoj ze stowarzyszeniami wojskowymi skupiającymi ekspertów z całego świata, takimi jak m.in. ISMS, CEFME, SPS, ESDC i mobilizuje kadrę do uczestnictwa prestiżowych, międzynarodowych projektach badawczych m.in. w ramach programu Horyzont 2020. Inicjator projektu utworzenia międzynarodowej zintegrowanej komórki do spraw działań w cyberprzestrzeni. 
W roku 2019 zapoczątkował wydawanie nowego anglojęzycznego czasopisma naukowego: Cybersecurity and Law. Inicjator oficjalnych obchodów 100-lecia utworzenia Wyższej Szkoły Wojennej (WSWoj), której tradycje dziedziczy obecna Akademia. W ramach jubileuszu prowadził działania zmierzające do nadania ASzWoj sztandaru, wręczonego 24 czerwca 2019 r. Pomysłodawca licznych uroczystości mających na celu upamiętnienie wybitnych postaci WSWoj – komendantów i absolwentów szkoły – oraz upowszechnienie dokonań szkoły z lat 1919-1946. Z jego inicjatywy dawną świetność odzyskał obecny budynek Biblioteki – historycznie Centrum Wyszkolenia Piechoty okresu II RP, gdzie przy głównym wejściu zawisły tablice przedstawiające wizerunki: króla Jana III Sobieskiego, marszałka Józefa Piłsudskiego oraz hetmana polnego koronnego Stefana Czarnieckiego, nawiązując do historycznego wyglądu z czasów funkcjonowania Wyższej Szkoły Wojennej.
Z początkiem 2020 r. uruchomił bibliotekę cyfrową w ramach portalu bezpieczeństwa i obronności Akademii Sztuki Wojennej, wprowadzając najpierw digitalizację i powszechne udostępnienie ponad 47,5 tys. dokumentów stanowiących zasoby nauki z zakresu obronności i bezpieczeństwa.

</doc>
<doc id="3845390" url="https://pl.wikipedia.org/wiki?curid=3845390" title="Grzybnia przetrwalnikowa">
Grzybnia przetrwalnikowa

Grzybnia przetrwalnikowa – występujący u niektórych gatunków grzybów rodzaj grzybni pełniący funkcję przetrwalnikową. Składa się z szerszych strzępek o pogrubionych ścianach. Tego typu grzybnię tworzy np. "Verticillium albo-atrum", u roślin wywołujący chorobę zwaną werticiliozą. Grzybnia ta powstaje w starszych koloniach tego patogenu. W glebie może przetrwać nawet wiele lat.
Występowanie grzybni przetrwalnikowej jest jedną z cech umożliwiających mikroskopową identyfikację gatunków. Umożliwia np. odróżnienie gatunku "Verticillium albo-atrum" od "Verticillium dahliae", który nie wytwarza grzybni przetrwalnikowej.

</doc>
<doc id="3845395" url="https://pl.wikipedia.org/wiki?curid=3845395" title="Werticilioza truskawki">
Werticilioza truskawki

Werticilioza truskawki – choroba truskawki zaliczana do grupy werticilioz. Wywołana jest przez grzyba "Verticillium dahliae". 
Występowanie i szkodliwość.
Choroba ta ma mniejsze znaczenie na plantacjach truskawek przemysłowych, przeznaczonych do przetwórstwa, groźniejsza jest natomiast na plantacjach truskawek deserowych, przeznaczonych do bezpośredniego spożycia. Wynika to z faktu, że kultywary truskawek deserowych są bardziej podatne na tę chorobę. Szczególnie wrażliwe są kultywary: 'Elsanta', 'Honoye', 'Kent', 'Syriusz', nieco mniej 'Marmolada', 'Elkat' i 'Vicoda'. Mimo większej podatności na werticiliozę, kultywary te uprawiane są ze względu na swoje lepsze własności smakowe. Ponieważ wzrasta zainteresowanie kupujących właśnie truskawkami deserowymi, większym problemem dla plantatorów stała się ochrona truskawki przed werticiliozą.
Objawy.
Patogen poraża system korzeniowy roślin. Rozwijające się w ich wiązkach przewodzących konidiofory i konidia patogenu powodują zatkanie wiązek, co skutkuje ograniczeniem przepływu wody z solami mineralnymi do pędu nadziemnego. Objawia się to więdnięciem i zamieraniem liści. Najpierw dotyczy to starszych liści, młodsze dłużej pozostają żywe, ale przestają rosnąć. W końcu porażone rośliny całkowicie obumierają. Drugim typowym objawem jest brunatnienie wiązek przewodzących. Na ich przekroju poprzecznym można zauważyć brunatne pierścienie, a na podłużnym brunatne wstęgi. Czasami (szczególnie na sadzonkach) patogen rozwija się także na nadziemnych częściach rośliny, co objawia się nekrotycznymi plamami.
Epidemiologia.
Patogen atakuje truskawki głównie w ich częściach podziemnych przez włośniki i rany. Jest to gatunek naturalnie występujący w przyrodzie i atakujący wiele dziko rosnących roślin i uprawnych. Do gleby na plantacji truskawek może się więc dostać z dziko rosnących roślin (np. chwastów), z roślin uprawnych, wraz z porażonymi sadzonkami, glebą zawleczoną z innych miejsc na narzędziach rolniczych czy wodą używaną do nawadniania. Gdy raz już znajdzie się w glebie, może w niej przetrwać wiele lat, tworzy bowiem przetrwalnikowe mikrosklerocja. Najbardziej optymalnymi dla niego warunkami rozwoju to 
długotrwałe opady deszczu i ciepła pogoda (optymalna dla patogenu temperatura wynosi 21–25 °C).
Ochrona.
Werticilioza to groźna choroba, której zasadniczo nie da się leczyć, można tylko jej zapobiegać. Ogólne zasady zapobiegania werticiliozie to:

</doc>
<doc id="3845399" url="https://pl.wikipedia.org/wiki?curid=3845399" title="Jaworówka (Ropa)">
Jaworówka (Ropa)

Jaworówka – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845400" url="https://pl.wikipedia.org/wiki?curid=3845400" title="Silpha aenescens">
Silpha aenescens



</doc>
<doc id="3845403" url="https://pl.wikipedia.org/wiki?curid=3845403" title="Kłobucin">
Kłobucin



</doc>
<doc id="3845407" url="https://pl.wikipedia.org/wiki?curid=3845407" title="Cmentarz wojenny nr 77 – Ropica Ruska">
Cmentarz wojenny nr 77 – Ropica Ruska

Cmentarz wojenny nr 77 – Ropica Górna – zabytkowy cmentarz z I wojny światowej, zaprojektowany przez Hansa Mayra, położony na terenie wsi Ropica Górna (dawniej Ropica Ruska) w gminie Sękowa w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do Okręgu III Gorlice.
Opis.
Cmentarz znajduje się we wsi Ropica Górna na zboczu po północno-wschodniej stronie doliny potoku Sękówka, na działce ewidencyjnej nr 227. Ma kształt nieregularnego wieloboku o powierzchni ogrodzonej około 261 m². Cmentarz otoczony jest ogrodzeniem z pełnego muru z ciosów kamiennych dostosowanym do nachylenia terenu z wejściem od strony zachodniej żelazną furtką z podestem i schodami. W linii ogrodzenia północnego podwyższony odcinek muru z wnęką na tablicę inskrypcyjną zwieńczony małym betonowym krzyżem. W linii ogrodzenia południowego w pięciobocznym wyłamaniu muru kiedyś stał wysoki drewniany krzyż centralny z półkolistym blaszanym nakryciem. Układ grobów rzędowy niesymetryczny z nagrobkami w formie krzyży żeliwnych na betonowych cokołach jedno- i dwuramiennych małych i dużych oraz betonowych stel z żeliwnymi tablicami.
Na cmentarzu pochowano 408 żołnierzy w 10 pojedynczych grobach i 39 mogiłach zbiorowych:
poległych w marcu i maju 1915.

</doc>
<doc id="3845412" url="https://pl.wikipedia.org/wiki?curid=3845412" title="Nadrzewka czterokropkowa">
Nadrzewka czterokropkowa



</doc>
<doc id="3845413" url="https://pl.wikipedia.org/wiki?curid=3845413" title="Xylodrepa quadripunctata">
Xylodrepa quadripunctata



</doc>
<doc id="3845415" url="https://pl.wikipedia.org/wiki?curid=3845415" title="Kąty (Ropa)">
Kąty (Ropa)

Kąty – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845418" url="https://pl.wikipedia.org/wiki?curid=3845418" title="Kowalówka (Ropa)">
Kowalówka (Ropa)

Kowalówka – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845420" url="https://pl.wikipedia.org/wiki?curid=3845420" title="Lipie (Ropa)">
Lipie (Ropa)

Lipie – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845424" url="https://pl.wikipedia.org/wiki?curid=3845424" title="Odznaka Honorowa za „Zasługi dla Rozwoju Gospodarki Rzeczypospolitej Polskiej”">
Odznaka Honorowa za „Zasługi dla Rozwoju Gospodarki Rzeczypospolitej Polskiej”



</doc>
<doc id="3845431" url="https://pl.wikipedia.org/wiki?curid=3845431" title="Chillstep">
Chillstep



</doc>
<doc id="3845432" url="https://pl.wikipedia.org/wiki?curid=3845432" title="Bohdan Rudiuk">
Bohdan Rudiuk

Bohdan Andrijowycz Rudiuk, ukr. Богдан Андрійович Рудюк (ur. 19 kwietnia 1994 we wsi Pokotyliwka w obwodzie charkowskim) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubów Helios Charków i Wostok Charków, barwy którego bronił w juniorskich mistrzostwach Ukrainy (DJuFL). W 2011 rozpoczął karierę piłkarską w amatorskim klubie FK Stachanow. Wiosną 2012 grał w innym zespole amatorskim z obwodu ługańskiego – FK Szczastia. Latem 2012 został piłkarzem Tawrii Symferopol, ale występował tylko w drużynie młodzieżowej, dlatego podczas przerwy zimowej sezonu 2012/13 przeniósł się do Zorii Ługańsk, ale również nie wychodził na boisko w podstawowym składzie. Latem 2014 wyjechał do Słowacji, gdzie bronił barw klubów Bodva Moldava nad Bodvou, MŠK Rimavská Sobota i FK Poprad. W lipcu 2016 podpisał kontrakt z beniaminkiem białoruskiej Wyszejszej lihi klubem FK Słuck. 28 listopada 2016 opuścił słucki klub. 6 marca 2017 został piłkarzem Dniapra Mohylew. Ltem 2017 przeniósł się do Krumkaczy, w którym grał do 4 grudnia 2017. 23 stycznia 2018 przeszedł do Stali Kamieńskie.

</doc>
<doc id="3845444" url="https://pl.wikipedia.org/wiki?curid=3845444" title="Verticillium tricorpus">
Verticillium tricorpus

Verticillium tricorpus I. Isaac – gatunek grzybów należący do klasy "Sordariomycetes". 
Systematyka i nazewnictwo.
Pozycja w klasyfikacji według Index Fungorum: "Verticillium, Plectosphaerellaceae, Glomerellales, Hypocreomycetidae, Sordariomycetes, Pezizomycotina, Ascomycota, Fungi".
Morfologia.
Hodowany w temperaturze 23° C na agarze z dekstrozą ziemniaczaną i na agarze słodowym rozwija się szybko. Tworzy grzybnię, początkowo o głęboko złotożółtej barwie, potem pomarańczowo-żółtej. Po 2-3 tygodniach zmienia ona barwę na czarniawą w wyniku wytwarzania w starszych koloniach dużej ilości czarnych mikrosklerocjów. Grzybnia jest wełnista, niezbyt zbita, złożona z pomarańczowo-żółtych strzępek o grubości 2–3 μm z gutulami. Po około 7 dniach hodowli pojawiają się białe konidiofory, w ciągu następnych 2-3 tygodni nadające grzybni białawą barwę. Konidiofory występują obficie, są mniej lub bardziej wyprostowane i tworzą spiralne rozgałęzienia. Przy każdym rozgałęzieniu tworzą się 3-4 fialidy. Na ich szczytach powstają pojedynczo bezbarwne konidia o kształcie od elipsoidalnego do nieregularnie półcylindrycznego i rozmiarach 3,5–10 × 1,5–3,5 μm. Starzejąca się kolonia tworzy ciemnobrązową lub czarniawą grzybnię przetrwalnikową. Jest ona regularnie septowana, a jej poszczególne komórki są w środku nabrzmiałe, tak, że przyjmują beczułkowaty kształt. Mają szerokość 3,5–7 μm. Na grubych, bezbarwnych lub brązowych strzępkach powstają także chlamydospory. Mają średnicę 7,5–11 μm, początkowo są jasnobrązowe, potem ciemnobrązowe. Mikrosklerocja zbudowane są z nabrzmiałych, niemal kulistych komórek, o bardzo zmiennym kształcie – od wydłużonego do niemal kulistego. Przeważnie mają średnicę 60–85 μm.
Gatunki podobne.
Charakterystyczną cechą odróżniająca "Verticillium tricorpus" od podobnych i często razem występujących gatunków "Verticillium albo-atrum" i "Verticillium dahliae" jest pomarańczowa barwa grzybni. Ponadto "V. tricorpus" wytwarza grzybnię przetrwalnikową, chlamydospory i mikrosklerocja, podczas gdy "V. albo-atrum" tylko grzybnię przetrwalnikową, a "V. dahliae" tylko mikrosklerocja.
Występowanie i siedlisko.
Jest szeroko rozprzestrzeniony na kuli ziemskiej. Podano jego występowanie w Ameryce Północnej, Europie, Azji i Nowej Zelandii. 
Pasożyt i saprotrof roślin. Stwierdzono jego występowanie na wyżlinie ("Antirrhinum") i pomidorze uprawnym ("Lycoperdon esculenta"). Na tym ostatnim wywołuje chorobę o nazwie werticilioza pomidora.

</doc>
<doc id="3845448" url="https://pl.wikipedia.org/wiki?curid=3845448" title="Potoki (Ropa)">
Potoki (Ropa)

Potoki – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845450" url="https://pl.wikipedia.org/wiki?curid=3845450" title="Wierzchy (Ropa)">
Wierzchy (Ropa)

Wierzchy – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845473" url="https://pl.wikipedia.org/wiki?curid=3845473" title="Wola (Ropa)">
Wola (Ropa)

Wola – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845592" url="https://pl.wikipedia.org/wiki?curid=3845592" title="Cyclops macruroides">
Cyclops macruroides



</doc>
<doc id="3845599" url="https://pl.wikipedia.org/wiki?curid=3845599" title="Iwan Kolew (1930-2005)">
Iwan Kolew (1930-2005)



</doc>
<doc id="3845600" url="https://pl.wikipedia.org/wiki?curid=3845600" title="Iwan Kolew (piłkarz)">
Iwan Kolew (piłkarz)



</doc>
<doc id="3845601" url="https://pl.wikipedia.org/wiki?curid=3845601" title="Everton Kempes dos Santos Gonçalves">
Everton Kempes dos Santos Gonçalves

Everton Kempes dos Santos Gonçalves nazywany Kempes (ur. 3 sierpnia 1982 w Carpinie, zm. 28 listopada 2016 w La Unión) – brazylijski piłkarz występujący na pozycji napastnika.
Kariera.
Kempes karierę rozpoczynał w 2001 roku w zespole Canto do Rio. Następnie grał w Nacionalu de Muriaé, a w 2004 roku przeszedł do drużyny Paraná Clube. Spędził tam sezon 2004 w trakcie, którego rozegrał 1 spotkanie w Campeonato Brasileiro Série A. W kolejnych latach występował w niższych ligach w takich zespołach jak Vitória FC, Sertãozinho FC, 15 de Novembro, Ceará SC oraz SER Caxias do Sul.
W 2008 roku Kempes wrócił do Série A, zostając zawodnikiem Ipatingi. Po sezonie 2008 odszedł do trzecioligowej Criciúmy. W trakcie sezonu 2009 przeniósł się jednak do drugoligowej Portuguesy. Z tego klubu był wypożyczany do EC Novo Hamburgo z ligi stanowej Gaucho, Ceary (Série A), Amériki FC (MG) (Série A) oraz do japońskiego Cerezo Osaka. W J1 League zadebiutował 10 marca 2012 w zremisowanym 0:0 meczu z Saganem Tosu. W Cerezo Kempes spędził sezon 2012.
Następnie wrócił do Portuguesy, a w 2013 roku przeszedł do japońskiego JEF United Chiba z J2 League. W 2015 roku wrócił do Brazylii, gdzie grał w pierwszoligowych drużynach Joinville EC oraz Chapecoense. Swoje ostatnie oficjalne spotkanie przed śmiercią rozegrał 27 listopada 2016 w ramach rozgrywek Campeonato Brasileiro Série A przeciwko SE Palmeiras (0:1).
Śmierć.
28 listopada 2016 Kempes zginął w katastrofie samolotu LaMia Airlines 2933.

</doc>
<doc id="3845602" url="https://pl.wikipedia.org/wiki?curid=3845602" title="Jonathan Joseph">
Jonathan Joseph



</doc>
<doc id="3845603" url="https://pl.wikipedia.org/wiki?curid=3845603" title="Oiceoptoma thoracicum">
Oiceoptoma thoracicum



</doc>
<doc id="3845604" url="https://pl.wikipedia.org/wiki?curid=3845604" title="Oeceoptoma thoracicum">
Oeceoptoma thoracicum



</doc>
<doc id="3845605" url="https://pl.wikipedia.org/wiki?curid=3845605" title="Zadział (Ropa)">
Zadział (Ropa)

Zadział – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845606" url="https://pl.wikipedia.org/wiki?curid=3845606" title="Zagórze (Ropa)">
Zagórze (Ropa)

Zagórze – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845609" url="https://pl.wikipedia.org/wiki?curid=3845609" title="Zagrody (Ropa)">
Zagrody (Ropa)

Zagrody – część wsi Ropa w Polsce położona w województwie małopolskim, w powiecie gorlickim, w gminie Ropa.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3845610" url="https://pl.wikipedia.org/wiki?curid=3845610" title="Zalesie (Ropa)">
Zalesie (Ropa)

Zalesie – przysiółek wsi Ropa w Polsce położony w województwie małopolskim, w powiecie gorlickim, w gminie Ropa.
W latach 1975–1998 przysiółek administracyjnie należał do województwa nowosądeckiego.

</doc>
<doc id="3845613" url="https://pl.wikipedia.org/wiki?curid=3845613" title="Klub Wytwórnia">
Klub Wytwórnia

Klub Wytwórnia – łódzki klub muzyczny działający od 2007 roku, którego właścicielem jest Grupa Toya. Poza koncertami, w klubie organizowane są również spektakle filmowe oraz teatralne, wystawy sztuki, spotkania z artystami, imprezy zamknięte, bankiety czy różnego rodzaju festiwale. 
Wytwórnia angażuje się również w promocję muzyki jazzowej, co przejawiało się w tzw. „jazzowych czwartkach”, czyli cotygodniowych koncertach oraz "jam sessions". Co roku w okresie letnim, organizowany jest na terenie Wytwórni festiwal Letnia Akademia Jazzu, który został powołany do życia w 2011 roku przez Fundację Wytwórnia.
Budynek, w którym mieści się klub, stanowił kiedyś część Wytwórni Filmów Fabularnych w Łodzi. Znajduje się przy ul. Łąkowej 29, zaraz obok Hotelu DoubleTree by Hilton oraz siedziby firmy Toya.
Fundacja Wytwórnia.
W połowie 2011 roku utworzono działającą przy Klubie Wytwórnia organizację non-profit pod nazwą Fundacja Wytwórnia. Celem działalności fundacji jest „oprócz działań prokulturalnych, takich jak organizacja imprez kulturalnych czy promocja kultury i regionu łódzkiego, Fundacja Wytwórnia ma także działania edukacyjne, których celem jest przygotowanie młodej widowni do świadomego i aktywnego uczestnictwa w życiu kulturalnym Łodzi, a także zwiększenie zaangażowania mieszkańców w działania kulturalne”.

</doc>
<doc id="3845614" url="https://pl.wikipedia.org/wiki?curid=3845614" title="Kościół Wszystkich Świętych w Dzierzbinie">
Kościół Wszystkich Świętych w Dzierzbinie

Kościół Wszystkich Świętych – parafialny kościół katolicki zlokalizowany we wsi Dzierzbin, w gminie Mycielin (powiat kaliski). Funkcjonuje przy nim parafia Wszystkich Świętych.
Historia.
Kościół wzniesiono z kostki granitowej najprawdopodobniej w końcu XII wieku. Z tego obiektu pozostał do dziś korpus nawowy. W następnych wiekach przeszedł kilka przebudów z wykorzystaniem cegły. Dobudowano m.in. gotyckie prezbiterium. Brama na teren kościelny pochodzi z 1919. Przy kościele stoi metalowa dzwonnica z dwoma dzwonami.
W 2011 nastąpiło odnowienie wnętrz kościoła – wykonano nową posadzkę w prezbiterium oraz w korpusie nawowym, jak również w zakrystii. W prezbiterium posadowiono nowy ołtarz oraz ambonę. Zmodernizowano też instalację elektryczną i pomalowano wnętrze. 
Wnętrze.
Na wyposażeniu świątyni są trzy rokokowe ołtarze z końca XVIII wieku. Polichromia autorstwa Stefana Derbicha pochodzi z 1979. 
Otoczenie.
Plebania kryta dachem naczółkowym zbudowana została na przełomie XIX i XX wieku. Przy kościele rośnie lipa o obwodzie 400 cm.
Turystyka.
Kościół znajduje się na przebiegającym przez powiat koniński Szlaku Piastów, stanowiącym uzupełnienie Szlaku Piastowskiego.

</doc>
<doc id="3845617" url="https://pl.wikipedia.org/wiki?curid=3845617" title="Jan Pirożyński">
Jan Pirożyński

Jan Pirożyński (ur. 7 marca 1936 w Tarnowie, zm. 8 października 2004 w Krakowie) – polski bibliolog, historyk książki, literatury i kultury; bibliotekarz, profesor Uniwersytetu Jagiellońskiego, dyrektor Biblioteki Jagiellońskiej w Krakowie (1981–1993).
Życiorys.
W latach 1953–1957 studiował historię na Uniwersytecie Jagiellońskim w Krakowie. W roku 1968 obronił pracę doktorską opublikowaną w cztery lata później, pt. "Sejm warszawski 1570 roku". Przez wiele dziesięcioleci badał polonika dostępne w zbiorach niemieckich i austriackich, a w szczególności materiały związane z księgozbiorem Zofii Jagiellonki, jej pasierba Juliusza Brunszwik-Wolfenbüttel, rodu Fuggerów oraz Hugona Blotiusa. W roku 1987 uzyskał stopień doktora habilitowanego w zakresie historii nowożytnej na podstawie rozprawy "Księżna brunszwicka Zofia Jagiellonka (1522-1575) i jej biblioteka. Studium z dziejów kultury", wydanej w 2004 także po niemiecku w wersji znacznie rozszerzonej.
Od 1959 roku pracował w Bibliotece Jagiellońskiej, pełniąc funkcję zastępcy dyrektora do spraw zbiorów specjalnych i wydawnictw, a w latach 1981–1993 dyrektora Biblioteki Jagiellońskiej. Po rezygnacji ze stanowiska dyrektora kontynuował działalność naukową w Katedrze Bibliotekoznawstwa i Informacji Naukowej UJ, a od 1996 kierował Pracownią Dawnej Książki w Instytucie Historii UJ, w tym samym roku otrzymał tytuł naukowy profesora.
Wyjeżdżał na staże naukowe i konferencje do wielu krajów (Moguncja, Herzog August Bibliothek w Wolfenbüttel, Lipsk, Austriacka Biblioteka Narodowa w Wiedniu i in.) nawiązując kontakty naukowe i zawodowe. Był członkiem międzynarodowych i krajowych towarzystw naukowych (Arbeitskreis Druckgeschichte w Moguncji, Schiller Gesellschaft w Marbach, Leibnitz-Sozietät w Berlinie, Polskie Towarzystwo Bibliologiczne), członkiem komitetów, rad naukowych, komisji egzaminacyjnych. Za działalność zawodową i naukową otrzymał wiele nagród i wyróżnień, między innymi Srebrny Medal Mozarta Międzynarodowej Fundacji Mozarteum w Salzburgu, Medal Kopernikański i Laur Jagielloński Rektora UJ.
Dorobek Jana Pirożyńskiego obejmuje ponad 250 prac w języku polskim i niemieckim, w tym 7 monografii, ponad 100 artykułów i rozpraw, biogramów, haseł encyklopedycznych, przekładów i publikacji popularnonaukowych. Był jednym z najwybitniejszych znawców zbiorów specjalnych, zwłaszcza rękopisów i starych druków. Jego prace oparte o badania źródłowe obejmują historię kultury epoki wczesnonowożytnej, historie książki i księgozbiorów, przenikanie się kultury polskiej i niemieckiej na przestrzeni dziejów, roli typografii w rozwoju cywilizacji ("Z dziejów obiegu informacji w Europie XVI wieku". Kraków 1995; "Johannes Gutenberg i początki ery druku". Warszawa 2002).
Pochowany na cmentarzu Bronowickim w Krakowie.

</doc>
<doc id="3845618" url="https://pl.wikipedia.org/wiki?curid=3845618" title="CtF">
CtF



</doc>
<doc id="3845619" url="https://pl.wikipedia.org/wiki?curid=3845619" title="CtP">
CtP



</doc>
<doc id="3845620" url="https://pl.wikipedia.org/wiki?curid=3845620" title="Mieczysław Rulikowski">
Mieczysław Rulikowski

Mieczysław Jakub Ludwik Rulikowski (ur. 26 lipca 1881 w Warszawie, zm. 14 stycznia 1951 w Grodzisku Mazowieckim) – polski teatrolog, bibliolog i bibliofil. Współpracownik m.in. „Bluszczu”, autor monografii teatru na Litwie, po II wojnie światowej organizator Instytutu Teatrologicznego i wykładowca w PWST w Warszawie.
Edukacja.
Studia uniwersyteckie rozpoczął na Uniwersytecie Jagiellońskim w latach 1901-1903 jako słuchacz nadzwyczajny na wydziale filologicznym. W latach 1903–1907 studiował historię i literaturę na krakowskiej uczelni a w latach 1907–1909 na paryskiej Sorbonie.
Kariera zawodowa.
Pracował jako księgarz, wydawca, publikował prace bibliograficzne oraz prowadził zajęcia akademickie z zakresu księgoznawstwa.
W 1907 roku wydał pierwszą pracę dotyczącą dziejów teatru na Litwie. Przed I wojną światową publikował szkice i recenzje teatralne w "Bluszczu" oraz innych periodykach. 
W 1915 roku opublikował prace dotyczącą otwarcia teatru w Warszawie w 1765 roku. W 1917 napisał pracę dotycząca działalności archiwów i bibliotek teatrów m. st. Warszawy. 
W 1916 po powołaniu Wydziału Humanistycznego w ramach Wyższych Kursów Naukowych w Warszawie w inauguracyjnym wykładzie pt. "Zakres i zadania księgoznawstwa", analizował pojęcia: bibliografia, bibliognozja i bibliologia. 
W latach 1947-1949 brał udział w zorganizowaniu po wojnie Instytutu Teatrologicznego w Warszawie. W latach 1949-1950 był wykładowcą Państwowej Wyższej Szkoły Teatralnej w Warszawie. 
Zmarł 14 stycznia 1951 roku. Pochowany na cmentarzu Powązkowskim (kwatera 140-1-22).
Życie prywatne.
Był synem Edwarda, ziemianina oraz Stefanii Szlubowskiej. Żonaty z Janiną Grot-Bęczkowską.

</doc>
<doc id="3845630" url="https://pl.wikipedia.org/wiki?curid=3845630" title="Polana pod Dębiną">
Polana pod Dębiną

Polana pod Dębiną zwana też Polaną Bielańską – polana w Lesie Wolskim w Krakowie. Położona jest na wysokości 284 m n.p.m. na Bielańskiej Przełęczy między Ostrą Górą (347 m) a Srebrną Górą (ok. 317 m), na której znajduje się kościół i klasztor kamedułów na Bielanach. Polana znajduje się tuż po północnej stronie tego klasztoru. Powstała wskutek wycięcia drzew wykorzystanych przy budowie tego kościoła. Na miejscu wyciętych drzew posadzono dęby. Dawniej na polanie tej młodzież krakowska odbywała spotkania zwane majówkami i lekcje przyrody w terenie. Obecnie polana jest popularnym miejscem spaceru i odpoczynku mieszkańców Krakowa. Najliczniej odwiedzana jest w Zielone Świątki, wówczas bowiem na Bielanach odbywa się odpust.
Polana znajduje się na przedłużeniu Alei Wędrowników prowadzącej do kościoła i klasztora kamedułów. Znajduje się na niej wiata turystyczna, ławki oraz tablice informacyjne i turystyczne, w tym tablica z mapą Lasu Wolskiego. Polana jest dużym węzłem szlaków turystycznych i ścieżek spacerowych.
W Lesie Wolskim jest jeszcze kilka innych polan: Polana im. Wincentego Wobra, Polana im. Jacka Malczewskiego, Polana na Sowińcu, Polana Harcerska.

</doc>
<doc id="3845632" url="https://pl.wikipedia.org/wiki?curid=3845632" title="Porozmawiajmy o kobietach">
Porozmawiajmy o kobietach



</doc>
<doc id="3845636" url="https://pl.wikipedia.org/wiki?curid=3845636" title="Polana Bielańska">
Polana Bielańska



</doc>
<doc id="3845638" url="https://pl.wikipedia.org/wiki?curid=3845638" title="Jean Chabbert">
Jean Chabbert

Jean-Berchmans-Marcel-Yves-Marie-Bernard Chabbert OFM (ur. 31 grudnia 1920 w Castres, zm. 20 września 2016) – francuski duchowny katolicki posługujący we Francji i Maroku, arcybiskup Rabatu 1967-1982 i Perpignan-Elne 1982-1996.
Życiorys.
Święcenia kapłańskie otrzymał 29 czerwca 1947.
13 kwietnia 1967 papież Paweł VI mianował go arcybiskupem koadiutorem Rabatu ze stolicą tytularną "Quaestoriana". 7 lipca tego samego roku z rąk arcybiskupa Louisa Guyota przyjął sakrę biskupią. 15 stycznia 1968 objął obowiązki arcybiskupa. 17 lipca 1982 przeniesiony do diecezji Perpignan-Elne we Francji, gdzie objął obowiązki biskupa diecezjalnego z zachowaniem osobistego tytułu arcybiskupa. 16 stycznia 1996 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 20 września 2016.

</doc>
<doc id="3845640" url="https://pl.wikipedia.org/wiki?curid=3845640" title="Marko Kropywnycki">
Marko Kropywnycki

Marko Łukycz Kropywnycki herbu Sas ukr. Марко Лукич Кропивницький (ur. 7 maja 1840 w Beżbajrakach k. Bobryńca, zm. 21 kwietnia 1910) – ukraiński dramatopisarz, reżyser, aktor i kompozytor.
Biografia.
W okresie szkolnym pobierał lekcje muzyki u swojej matki, był również członkiem amatorskiego teatru. Po zakończeniu edukacji pracował jako urzędnik w sądzie okręgowym. W 1862 rozpoczął studia prawnicze na Uniwersytecie Kijowskim. Będąc pod wrażeniem przedstawienia teatralnego w miejscowym teatrze napisał swoją pierwszą sztukę "Mykyta Starostenko", którą sam potem skrytykował jako dzieło niedoświadczonego autora. Po przerwaniu studiów przeprowadził się do Jelizawetgradu, gdzie w miejscowej bibliotece zapoznał się z literaturą zachodnioeuropejską. W 1871 dołączył do grupy profesjonalnych aktorów, z którą występował przez następne dziesięć lat. Podczas tournée w Galicji występował już jako profesjonalny aktor i reżyser. W 1882 zorganizował własną grupę teatralną, która po roku połączyła się z grupą Mychajła Staryckiego. Kropywnycki objął funkcję głównego reżysera. W późniejszych latach, pomimo pogarszającego się stanu zdrowia nadal aktywnie uczestniczył w przedstawieniach teatralnych. Zmarł w drodze z Odessy, pochowany jest w Charkowie.
Upamiętnienie.
W 2016 miasto Kirowohrad (dawniej Jelizawetgrad) przemianowano na Kropywnycki.

</doc>
<doc id="3845645" url="https://pl.wikipedia.org/wiki?curid=3845645" title="Pływanie na Letnich Igrzyskach Olimpijskich 1952 – 100 m stylem dowolnym kobiet">
Pływanie na Letnich Igrzyskach Olimpijskich 1952 – 100 m stylem dowolnym kobiet

100 m stylem dowolnym kobiet – jedna z konkurencji pływackich rozgrywanych podczas XV Igrzysk Olimpijskich w Helsinkach. Eliminacje odbyły się 26 lipca, półfinały 27 lipca, a finał 28 lipca 1952 roku.
Finał tej konkurencji był jednym z najbardziej zaciętych wyścigów igrzysk w Helsinkach. Jeszcze 10 metrów przed metą prowadziła reprezentantka Związku Południowej Afryki 16-letnia Joan Harrison, ale ostatecznie nie znalazła się na podium. Mistrzynią olimpijską, z czasem 1:06,8, została Węgierka Katalin Szőke. Srebrny medal zdobyła Hannie Termeulen z Holandii (1:07,0). Brąz wywalczyła Judit Temes reprezentująca Węgry, w finale uzyskując czas 1:07,1. Dwa dni wcześniej, Temes pobiła rekord olimpijski czasem 1:05,5.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do półfinałów zakwalifikowało się 16 pływaczek z najlepszymi czasami.

</doc>
<doc id="3845654" url="https://pl.wikipedia.org/wiki?curid=3845654" title="Cerkiew św. Michała Archanioła w Jarosławiu">
Cerkiew św. Michała Archanioła w Jarosławiu

Cerkiew św. Michała Archanioła – XVII-wieczna prawosławna cerkiew w Jarosławiu, w jurysdykcji dekanatu jarosławskiego centralnego eparchii jarosławskiej.
Historia.
Pierwsza cerkiew na miejscu obecnie istniejącej świątyni, według półlegendarnego przekazu została wzniesiona w 1215 z fundacji księcia Konstantego Wsiewołodowicza i funkcjonowała przez 79 lat. Według XVIII-wiecznej kroniki w 1295 na miejscu zniszczonej już starszej cerkwi została ufundowana nowa. Fundusze na ten cel przekazała Anna, druga małżonka wielkiego księcia Fiodora Rościsławowicza. Cerkiew miała służyć jako prywatne miejsce modlitwy rodziny książęcej i upamiętniać Michała, zmarłego syna księcia Fiodora z pierwszego małżeństwa. Drewniana świątynia prawosławna w tym miejscu jest wzmiankowana w 1646.
Cerkiew św. Michała Archanioła i Bezcielesnych Sił Niebiańskich została wzniesiona w latach 1657–1680 z ofiar wiernych. Jako że w sąsiedztwie świątyni rozwinęła się słoboda strzelecka, cerkiew od momentu poświęcenia związana była z wojskiem. W 1738 podczas pożaru cerkwi uległy zniszczeniu jej kopuły, w 1745 wzniesiono na ich miejscu nowe.
W 1924 cerkiew została zamknięta, a rok później przetopiono znajdujące się w niej dzwony. Początkowo w nieczynnej świątyni urządzono magazyn, następnie cerkiew przekazano utworzonemu w 1959 Jarosławskiemu Muzeum-Rezerwatowi Historii, Architektury i Sztuki. W 1992 Rosyjski Kościół Prawosławny odzyskał budynek, zaś dwa lata później w obiekcie odprawiono pierwszą od 70 lat Świętą Liturgię. Od 1995 jest siedzibą parafii garnizonowej. Nabożeństwa odbywają się jednak jedynie w bocznym ołtarzu Zwiastowania.
Architektura.
Pod względem rozplanowania przestrzennego cerkiew św. Michała Archanioła przypomina starsze świątynie św. Mikołaja Nadieina oraz św. Eliasza. Z czterech stron główną czworoboczną nawę otaczają galerie. Dzwonnica cerkiewna położona jest w północno-zachodnim narożniku budynku i zwieńczona jest wysokim dachem namiotowym. Pomieszczenie ołtarzowe budynku zamknięte jest trzema absydami. Całą cerkiew posadowiono na wysokim podklecie, w którym znajdował się kupiecki magazyn. Elewacje cerkwi zdobione są typowymi dla architektury jarosławskiej ornamentami.
Cerkiew od początku posiadała drugi ołtarz – świętych Zozyma i Sawwacjusza Sołowieckich. Po 1781 w południowej galerii urządzono kolejny ołtarz Zwiastowania.
W 1731 artel miejscowych malarzy wykonał w świątyni freski.
W cerkwi znajdowały się ikony otaczane szczególnym kultem, według tradycji przekazane jeszcze dla starszej cerkwi przez księżnę Annę: kopia Włodzimierskiej Ikony Matki Bożej i ikona patronalna. W świątyni znajdował się również srebrny krzyż z cząsteczką Krzyża Pańskiego i 32 cząsteczkami relikwii różnych świętych oraz trzy krzyże z relikwiami świętych.

</doc>
<doc id="3845660" url="https://pl.wikipedia.org/wiki?curid=3845660" title="Bruno Rangel">
Bruno Rangel

Bruno Rangel Domingues (ur. 12 grudnia 1981 w Campos dos Goytacazes, zm. 28 listopada 2016 w La Unión) – brazylijski piłkarz występujący na pozycji napastnika.
Kariera.
Rangel karierę rozpoczynał w 2002 roku w zespole Goytacaz. Następnie grał w zespołach z niższych lig, takich jak Americano, Ananindeua, Angra, Macaé, Bonsucesso, Baraúnas, Águia, Paysandu SC, Guarani FC oraz Joinville. W sezonie 2011 wraz z Joinville wywalczył awans z Campeonato Brasileiro Série C do Campeonato Brasileiro Série B. W 2012 roku przeszedł do Metropolitano (Campeonato Brasileiro Série D), a w 2013 roku został zawodnikiem Chapecoense z Série B. Wywalczył z nim awans do Campeonato Brasileiro Série A. Wówczas odszedł do katarskiego Al-Arabi SC, gdzie grał w sezonie 2013/2014.
W 2014 roku wrócił do Chapecoense. W Série A zadebiutował 7 sierpnia 2014 w zremisowanym 1:1 meczu z Atlético Mineiro. Ostatnie oficjalne spotkanie przed śmiercią rozegrał 27 listopada 2016 w ramach rozgrywek Campeonato Brasileiro Série A przeciwko SE Palmeiras (0:1).
Śmierć.
28 listopada 2016 Rangel zginął w katastrofie samolotu LaMia Airlines 2933.

</doc>
<doc id="3845661" url="https://pl.wikipedia.org/wiki?curid=3845661" title="Hektor Wilczewski">
Hektor Wilczewski

Hektor Wilczewski herbu Trzy Radła – sędzia ziemski malborski w latach 1633-1652.
Deputat na Trybunał Główny Koronny z województwa malborskiego w latach 1634/1635, 1638/1639, 1642/1643.
Poseł na sejm koronacyjny 1633 roku. W 1648 roku był elektorem Jana II Kazimierza Wazy z województwa malborskiego.

</doc>
<doc id="3845663" url="https://pl.wikipedia.org/wiki?curid=3845663" title="SC Wiener Neustadt w europejskich pucharach">
SC Wiener Neustadt w europejskich pucharach



</doc>
<doc id="3845667" url="https://pl.wikipedia.org/wiki?curid=3845667" title="Herman Joseph Sahadat Pandoyoputro">
Herman Joseph Sahadat Pandoyoputro

Herman Joseph Sahadat Pandoyoputro OCarm (ur. 23 kwietnia 1939 w Kopeng, zm. 23 września 2016) – indonezyjski duchowny katolicki, biskup Malang 1989-2016.
Życiorys.
Święcenia kapłańskie otrzymał 2 sierpnia 1970.
15 maja 1989 papież Jan Paweł II mianował go biskupem diecezjalnym Malang. 3 września tego samego roku z rąk biskupa Francisa Hadisumarta przyjął sakrę biskupią. 28 czerwca 2016 ze względu na wiek na ręce papieża Franciszka złożył rezygnację z zajmowanej funkcji.
Zmarł 23 września 2016.

</doc>
<doc id="3845668" url="https://pl.wikipedia.org/wiki?curid=3845668" title="Letnia Akademia Jazzu">
Letnia Akademia Jazzu

Letnia Akademia Jazzu – doroczny festiwal jazzowy odbywający się w okresie letnim w Łodzi, na który składają się różne wydarzenia kulturalne. Poza samymi koncertami organizowane są również wykłady, warsztaty, spotkania czy projekcje poświęcone muzyce jazzowej. W ramach festiwalu wystąpiło wiele zagranicznych oraz polskich muzyków jazzowych, wśród których znaleźli się między innymi: Al Di Meola, Bernard  Maseli, SBB, Dominik Wania, Bobo Stenson, Tomasz Stańko, Aga Zaryan, Charles Lloyd, Jazzanova, Pharoah Sanders, Atom String Quartet, Beady Belle czy Piotr Wojtasik. 
Od 2012 roku organizatorem festiwalu jest Fundacja Wytwórnia, która działa przy Klubie Wytwórnia, w którym to odbywają się wydarzenia związane z festiwalem. 

</doc>
<doc id="3845672" url="https://pl.wikipedia.org/wiki?curid=3845672" title="David O'Bruadair">
David O'Bruadair



</doc>
<doc id="3845675" url="https://pl.wikipedia.org/wiki?curid=3845675" title="Luther Burrell">
Luther Burrell

Luther Burrell (wym. , ur. 6 grudnia 1987 w Huddersfield) – angielski rugbysta jamajskiego pochodzenia występujący na pozycji , reprezentant kraju i mistrz Anglii.
Młodość.
Burrell urodził się i wychował w Huddersfield, mieście na północy Anglii. Uczęszczał kolejno do St. Patrick’s Catholic Primary School, All Saints Catholic College i Huddersfield New College. Choć począwszy od 1996 roku trenował rugby union w miejscowym zespole Huddersfield R.U.F.C., to jednak w szkole grał w znacznie popularniejszą na owym terenie odmianę trzynastoosobową, rugby league. Jako nastolatek przez pewien czas uprawiał równolegle obie dyscypliny, w soboty grając w "league" a w niedziele w "union". Na treningi „trzynastek” chodził do klubów Crigglestone All Blacks oraz Huddersfield Giants. W tym okresie występował w jednej drużynie z późniejszymi reprezentantami Anglii, Jermaine’em McGillvarym czy Leroyem Cudjoem.
Trenerzy grup młodzieżowych, którzy opiekowali się wówczas początkującym zawodnikiem, wspominali, że od najmłodszych lat Burrell był większy i silniejszy od rówieśników i szybko zaczął grywać z chłopcami o rok od niego starszymi; chwalili także jego szybkość i dynamikę. Z drugiej strony podkreślali jednak braki Luthera w defensywie wynikające nie tyle z braku umiejętności, co raczej braku zaangażowania w grę obronną.
Kiedy w wieku 15 lat nie został – w przeciwieństwie do kolegi z zespołu – przyjęty do akademii Leeds Tykes, matka Burrella napisała żarliwy list elektroniczny do Stuarta Lancastera odpowiadającego wówczas w klubie za szkolenie młodzieży. Niekonwencjonalne podejście okazało się skuteczne i młody Luther otrzymał zaproszenie na testy, dzięki którym został wkrótce zawodnikiem klubu z Yorkshire.
Będąc członkiem składu akademii, nadal sporadycznie występował w spotkaniach rugby league – w wieku 17 lat zdobył z miejscową drużyną West Yorkshire trofeum Floodlit Cup.
Kariera klubowa.
Jako mający wówczas 19 lat zawodnik akademii, Luther zadebiutował w składzie pierwszej drużyny we wrześniu 2006 roku w meczu z Birmingham Bees. Dla Burrella był to jedyny pojedynek na poziomie National League One w owym sezonie, którego przeważającą część Anglik spędził w drugiej drużynie i zespole młodzieżowym. W kolejnym sezonie, 2007/2008, Leeds Carnegie było beniaminkiem English Premiership, a młody środkowy został wypożyczony celem nabrania doświadczenia do występującego poziom niżej Otley R.U.F.C.. W styczniu 2008 roku ponownie został wypożyczony do klubu z niższej ligi, Sedgley Park, choć jego pobyt w tej drużynie został zakończony po zaledwie jednym meczu w League One z uwagi na plagę kontuzji w pierwszej drużynie Leeds. Bezpośrednio po powrocie do swojego macierzystego klubu pod koniec marca 2008 roku zadebiutował w angielskiej ekstraklasie w meczu przeciwko Saracens. Choć do końca sezonu udało mu się wystąpić jeszcze w trzech meczach, nie zdołał przekonać do siebie nowych trenerów, którzy po spadku do drugiej ligi zastąpili Lancastera na stanowisku pierwszego trenera.
Dla poprawy sprawności latem 2008 roku Burrell trenował z bliźniaczym klubem rugby league, Leeds Rhinos (początkowo zawodnik związany był z oboma klubami podwójnym kontraktem). Sezon 2008/2009 ponownie spędził w Otley, zaś w sezonie 2009/2010 łączył występy w Leeds (Premiership, Anglo-Welsh Cup i European Challenge Cup) z meczami w barwach drugoligowego Rotherham (Championship i British and Irish Cup). W maju 2010 roku Burrell podpisał z Leeds pierwszy zawodowy kontrakt. Przełożyło się to także na większą liczbę szans w pierwszym zespole, jakie zaczął otrzymywać gracz z Huddersfield. W sezonie 2010/2011 wystąpił łącznie w 23 meczach Leeds, w tym 16 spotkaniach ligowych – przeszło dwukrotnie więcej niż w poprzednich czterech sezonach w drużynie z Yorkshire.
Pod koniec sezonu środkowy ataku odrzucił możliwość przedłużenia wygasającego kontraktu i przeniósł się ze zdegradowanego Leeds do Sale Sharks. Tuż przed końcem letniego okresu przygotowawczego Burrell odniósł kontuzję pachwiny, przez co opuścił kilka pierwszych ligowych kolejek. Po powrocie do pełnej sprawności miał duże trudności z przebiciem się do pierwszego składu – trener Steve Diamond wyżej cenił umiejtności Johnny’ego Leoty i klubowego kapitana Sama Tuitupo. W całym sezonie we wszystkich rozgrywkach wystąpił zaledwie 12 razy, a na boiskach Premiership zaliczył jedynie 150 minut w trzech spotkaniach.
Burrell szybko postanowił zmienić niekorzystne otoczenie i już w marcu 2012 roku związał się kontraktem z drużyną Northampton Saints. Niemal od razu wywalczył sobie miejsce w składzie „Świętych” na . Już w swoim debiutanckim sezonie wraz z zespołem Northampton dotarł do finału Premiership, w którym jednak lepsza okazała się ekipa Leicester Tigers. W decydującym pojedynku Burrell zaliczył dwie asysty przy przyłożeniach kolegów. Co nie udało się wówczas, powiodło się rok później, kiedy Saints po dogrywce pokonali Saracens. Burrell asystował wówczas przy przyłożeniu Kena Pisiego, choć telewizyjne powtórki wykazały, że Anglik popełnił błąd podania do przodu i punkty nie powinny były zostać zaliczone. W tym samym roku Northampton dotarło do finału Anglo-Welsh Cup (porażka z Exeter Chiefs) i Pucharu Challenge (zwycięstwo nad Bath Rugby). W międzyczasie, w grudniu 2013 roku Burrell – jako jeden z pięciu zawodników Saints – podpisał nowy kontrakt z klubem.
„Świętym” nie udało się obronić tytułu w kolejnym sezonie, kiedy co prawda sezon zasadniczy zakończyli zajmując pierwszą lokat, jednak w półfinale ulegli Saracens. Po zamieszaniu związanym z udziałem Pucharem Świata, Burrell opuścił początkową fazę sezonu 2015/2016. Po powrocie do gry nie potrafił wrócić do optymalnej sprawności i dyspozycji, przez co na pewien czas stracił miejsce w składzie na rzecz Harry’ego Maillindera. Ostatecznie Northampton zakończyło sezon na rozczarowującym piątym miejscu, po raz pierwszy od 2009 roku nie awansując do finałowej fazy pucharowej.
W listopadzie 2016 roku zawodnik zdementował doniesienia medialne łączące go z francuskim gigantem RC Toulonnais.
Kariera reprezentacyjna.
Z uwagi na jamajskie korzenie Luther uprawniony był do gry w kilku drużynach narodowych. W 2009 roku otrzymał powołanie do reprezentacji Indii Zachodnich (kombinowanego zespołu składającego się z zawodników z 12 karaibskich krajów) na turniej Hong Kong Sevens. Choć turniej należał do oficjalnego cyklu IRB Sevens World Series, zespół Indii Zachodnich nie był notowany przez światową federację, przez co impreza nie miała wpływu na możliwość przyszłej gry młodego środkowego dla Anglii.
Burrell dość długo musiał czekać na pierwszą szansę gry w angielskiej kadrze. W połowie 2013 roku, po serii dobrych występów w klubie i wskutek kontuzji Joela Tomkinsa został awaryjnie powołany przez znanego mu z Leeds Stuarta Lancastera do drużyny wyruszającej na serię spotkań do Ameryki Południowej. Zawodnik Northampton nie wystąpił w żadnym test meczu z Argentyną, a jedynie w sparingu z mieszaną południowoamerykańską ekipą CONSUR XV. W sierpniu nazwisko Burrella znalazło się na liście z szerokim składem England Saxons, drugiej reprezentacji Anglii. Niemniej kontuzje środkowych, Brada Barritta i Manu Tuilagiego sprawiły, że wywodzący się z Huddersfield zawodnik otrzymał powołanie do pierwszej drużyny na jesienne spotkania z Australią, Argentyną i Nową Zelandią. Mimo sugestii części mediów ponownie nie otrzymał jednak szansy debiutu, zostając nawet zwolniony ze zgrupowania do klubu na mecz ligowy.
W styczniu 2014 roku otrzymał powołanie na zbliżający się Puchar Sześciu Narodów. Zadebiutował 1 lutego w spotkaniu z Francją – został wówczas pierwszym urodzonym w Huddersfield reprezentantem Anglii w rugby union od czasów debiutu Nima Halla w 1947 roku. Swój premierowy występ Burrell uczcił zdobytym przyłożeniem, a ta sama sztuka udała mu się jeszcze dwukrotnie podczas trzech kolejnych meczów, ze Szkocją i Walią. Anglicy zajęli ostatecznie drugie miejsce mimo równej ze zwycięską Irlandią liczby punktów. W czerwcu zawodnik Northampton znalazł się w składzie angielskiej drużyny wyjeżdżającej na tournée do Nowej Zelandii.
Podczas Pucharu Sześciu Narodów 2015 Burrell współtworzył z Jonathanem Josephem podstawową parę środkowych. Anglicy zakończyli turniej z czterema zwycięstwami i tylko jedną porażką, co jednak wystarczyło zaledwie do zajęcia drugiej lokaty.
Mimo miejsca w pierwszym składzie podczas dwóch minionych edycji Pucharu Sześciu Narodów, zawodnik Northampton nie mógł być pewien powołania na rozgrywany w kraju Puchar Świata 2015. O cztery miejsca w drużynie walczyło pięciu środkowych ataku – oprócz Burrella byli to Brad Barritt, Sam Burgess, Jonathan Joseph i Henry Slade. Ostatecznie absolwent akademii Leeds nie znalazł się 31-osobowym składzie ogłoszonym przez selekcjonera Lancastera. Wybór w jego miejsce Sama Burgessa, byłej gwiazdy rugby league o niespełna rocznym doświadczeniu w „piętnastkach”, który debiutował w reprezentacji mniej niż dwa tygodnie wcześniej, był szeroko komentowany i mimo mieszanych opinii, uznany został za spore zaskoczenie. W samym turnieju reprezentacja Anglii nie przebrnęła fazy grupowej, za co Lancaster stracił posadę w sztabie reprezentacji. Krytyka nasiliła się dodatkowo po powrocie słabo spisującego się w "union" Burgessa do South Sydney Rabbitohs i odmiany 13-osobowej w kilka tygodni po mistrzostwach. W późniejszych wywiadach były już trener kadry przyznawał, że w czasie selekcji popełnił błąd, z kolei Burrell ujawnił, że brak powołania spowodował u niego silne załamanie emocjonalne.
Po turnieju stanowisko selekcjonera reprezentacji Anglii objął Eddie Jones, który jednak nie widział w kadrze miejsca dla środkowego Northampton. Burrell powrócił do szerokiego składu drużyny narodowej podczas Pucharu Sześciu Narodów 2016, kiedy zastąpił niezdolnego do gry Olliego Devoto. Nie wystąpił jednak w nadchodzącym meczu z Irlandią, a po tygodniu został zmieniony przez wracającego do zdrowia Manu Tuilagiego. W maju 2016 roku pochodzący z Huddersfield środkowy znalazł się w składzie England Saxons mających rozegrać mecze ze swoim południowoafrykańskim odpowiednikiem, Emerging Springboks. Wziął też udział w rozegranym w niepełnym składzie sparingu Anglia – Walia, w którym zdobył jedno z przyłożeń. Kiedy kolejny uraz wykluczył Tuilagiego z mającego rozpocząć się kilka dni później tournée po Australii, jego miejsce zajął właśnie Burrell. Środkowy rozpoczął w podstawowym ustawieniu pierwszy mecz z „Wallabies”, jednak jeszcze przed przerwą został zdjęty z boiska – Eddie Jones postanowił wrócić do sprawdzonego podczas Pucharu Sześciu Narodów ustawienia z George’em Fordem i Owenem Farrellem na pozycjach numer i . Decyzja ta zdaniem komentatorów odmieniła losy meczu i całej serii, a zawodnik Northampton nie pojawił się już ponownie na boisku podczas australijskiej serii spotkań.
Życie osobiste.
Ojciec Luthera, Geoff urodził się na Jamajce. Pracował w przemyśle chemicznym, a następnie jako ochroniarz. Matka – Joyce – była pielęgniarką.

</doc>
<doc id="3845679" url="https://pl.wikipedia.org/wiki?curid=3845679" title="Piotr Sułkowski">
Piotr Sułkowski

Piotr Sułkowski – polski fizyk teoretyczny i matematyczny, profesor; doktor habilitowany nauk fizycznych, pracownik Instytutu Fizyki Teoretycznej Wydziału Fizyki Uniwersytetu Warszawskiego (IFT FUW) i kierownik tamtejszej Katedry Kwantowej Fizyki Matematycznej. Zatrudniony również w California Institute of Technology (Caltech); popularyzator nauki.
Specjalności Sułkowskiego w fizyce teoretycznej i matematycznej to aspekty kwantowej teorii pola i teorii strun. Zajmował się też biofizyką molekularną, zwłaszcza topologicznymi własnościami białek i RNA. Popularyzował fizykę m.in. prowadząc inicjatywę „Zapytaj fizyka” – obejmującą portal internetowy i organizowane na Wydziale Fizyki UW wykłady popularne różnych naukowców, także zagranicznych i bardzo uznanych. Laureat nagród za upowszechnianie wiedzy – tytułu „Popularyzator Nauki” od PAP i MNiSW (2016) oraz Medalu Ernsta od Polskiego Towarzystwa Fizycznego (2017).
Życiorys.
Badania.
Studia na Uniwersytecie Warszawskim ukończył w 2002. Stopień doktorski uzyskał na Wydziale Fizyki UW w 2007 na podstawie rozprawy pt. "Calabi-Yau Crystals in Topological String Theory", przygotowanej pod kierunkiem profesorów: Robberta Dijkgraafa z Holandii i Jacka Pawełczyka, co czyni go akademickim potomkiem („wnukiem”) noblisty Gerarda ’t Hoofta. Zagraniczne staże naukowe odbył w: Uniwersytecie Harvarda, Uniwersytecie w Bonn oraz na Uniwersytecie Amsterdamskim. Habilitował się w 2014 na podstawie oceny dorobku naukowego i rozprawy "Kwantyzacja i deformacje powierzchni Riemanna w kwantowych teoriach pola i teorii strun". Swoje prace publikował w wielu renomowanych czasopismach.
Wielokrotnie nagradzany i wyróżniany (m.in. nagrodami: Prezesa Rady Ministrów, MNiSW, m.st. Warszawy, Kryształowej Brukselki). Realizował polskie i międzynarodowe projekty naukowe, m.in.: Fundacji na rzecz Nauki Polskiej, MNiSW, Humboldt Research Fellowship, Marie Skłodowska-Curie Fellowship. W 2013 otrzymał prestiżowy grant naukowy (ERC Starting Grant), przyznawany przez Europejską Radę ds. Badań Naukowych ("ang. European Research Council, ERC") na realizację projektu „Quantum fields and knot homologies”. 
Popularyzacja.
Sułkowski to koordynator inicjatywy „Zapytaj fizyka”, w ramach której badacze odpowiadają na pytania internautów, a naukowcy – nierzadko wybitni – wygłaszają wykłady popularne. 
Wygłasza własne wystąpienia dla szerszej publiczności, np. w ramach Kawiarni Naukowej Festiwalu Nauki, udziela się w mediach i przestrzeni publicznej.

</doc>
<doc id="3845685" url="https://pl.wikipedia.org/wiki?curid=3845685" title="European Cup Liliana Ronchetti">
European Cup Liliana Ronchetti



</doc>
<doc id="3845686" url="https://pl.wikipedia.org/wiki?curid=3845686" title="Ronchetti Cup">
Ronchetti Cup



</doc>
<doc id="3845687" url="https://pl.wikipedia.org/wiki?curid=3845687" title="Krzysztof Ludwin">
Krzysztof Ludwin

Krzysztof Ludwin (Kristof Ludwin) (ur. 1962 w Krakowie) – polski malarz, akwarelista, architekt oraz wykładowca akademicki.
Życiorys.
W latach 1981–1987 studiował architekturę na Wydziale Architektury Politechniki Krakowskiej, a następnie, w latach 1987–1988 na Akademii Sztuk Pięknych na Wydziale Form Przemysłowych.
W latach 1995–2006 był asystentem naukowo-dydaktycznym na Politechnice Krakowskiej na Katedrze Rysunku, Malarstwa i Rzeźby. Przez rok (2004–2005) nauczał także rysunku odręcznego na Wydziale Form Przemysłowych krakowskiej Akademii Sztuk Pięknych. W 2006 roku Krzysztof Ludwin uzyskał tytuł doktora, broniąc swojej pracy zatytułowanej "Szkice architektoniczne w technikach akwarelowych. Historia i współczesność". W latach 2006–2017 prowadził zajęcia z projektowania architektonicznego w Instytucie Projektowania Architektonicznego na Wydziale Architektury PK. Od roku 2018 prowadzi zajęcia dydaktyczne w Zakładzie Rysunku Malarstwa i Rzeźby.
W 2002 roku artysta wydał album „Kraków w akwarelach” z serii „Świat w akwareli”. Nakładem PWN wydano jego podręcznik „Nauka malowania akwarelą” z cyklu „Park edukacja” (Wydawnictwo Szkolne PWN, Warszawa – Bielsko Biała 2011). W roku 2012 Krzysztof Ludwin za tę publikację otrzymał Nagrodę Rektora (Indywidualna II stopnia za osiągnięcia dydaktyczne).
Zajmuje się malarstwem sztalugowym, głównie akwarelą. Malując na płótnie, akrylem i farbami olejnymi, uzyskuje efekty zbliżone do malarstwa akwarelowego. Wypracował sobie własny styl, który nazywa „nerwowym ekspresjonizmem”. Na jego obrazach prawie nigdy nie brakuje elementów architektury.
Krzysztof Ludwin jest wiceprezesem Stowarzyszenia Akwarelistów Polskich. Należy do Związku Polskich Artystów Plastyków oraz do Stowarzyszenia Architektów Polskich.

</doc>
<doc id="3845696" url="https://pl.wikipedia.org/wiki?curid=3845696" title="Taku">
Taku

 – miasto w Japonii, na wyspie Kiusiu, w prefekturze Saga.
Miasto powstało 1 maja 1954 roku przez połączenie miasteczka Kitataku oraz wiosek Minamitaku, Higashitaku, Nishitaku i Taku.
Populacja.
Zmiany w populacji Taku w latach 1970–2015:

</doc>
<doc id="3845697" url="https://pl.wikipedia.org/wiki?curid=3845697" title="Cmentarz wojenny nr 73 – Szymbark">
Cmentarz wojenny nr 73 – Szymbark

 
Cmentarz wojenny nr 73 – Szymbark – cmentarz z I wojny światowej, zaprojektowany przez Hansa Mayra, położony na terenie wsi Szymbark w gminie Gorlice w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz znajduje Szymbarku-Łęgach w odległości około 200 m na północ od drogi krajowej nr 28 Gorlice – Grybów, na działce ewidencyjnej nr 229. 
Cmentarz ma kształt zbliżony do kwadratu, o powierzchni ogrodzonej około 420 m². Cmentarz ogrodzony pełnym murem betonowym z trzech stron a z czwartej metalowe przęsła rozpięte na kamiennych słupkach. Przy zachodnim murze wysoki drewniany krzyż centralny z półkolistym blaszanym nakryciem. Groby ziemne w układzie rzędowym. Nagrobki: na betonowych cokolikach żeliwne krzyże z okrągłymi tabliczkami na skrzyżowaniu ramion oraz krzyże z datą 1915.
Na cmentarzu pochowano 37 żołnierzy w 33 pojedynczych grobach i 2 mogiłach zbiorowych:
poległych w 1915.

</doc>
<doc id="3845698" url="https://pl.wikipedia.org/wiki?curid=3845698" title="Cirilo Almario">
Cirilo Almario

Cirilo Reyes Almario (ur. 11 stycznia 1931 w Caridad, zm. 14 października 2016) – filipiński duchowny katolicki, biskup koadiutor Malolos 1973-1977 i biskup diecezjalny w tej samej diecezji w latach 1977-1996.
Życiorys.
Święcenia kapłańskie otrzymał 30 listopada 1956.
22 sierpnia 1973 papież Paweł VI mianował go biskupem koadiutorem Malolos, ze stolicą tytularną "Zaba". 18 października tego samego roku z rąk arcybiskupa Bruna Torpiglianiego przyjął sakrę biskupią. 15 grudnia 1977 objął funkcję biskupa diecezjalnego w tej samej diecezji. 20 stycznia 1996 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 14 października 2016.

</doc>
<doc id="3845700" url="https://pl.wikipedia.org/wiki?curid=3845700" title="Ed Drake">
Ed Drake



</doc>
<doc id="3845703" url="https://pl.wikipedia.org/wiki?curid=3845703" title="Cmentarz wojenny nr 74 – Szymbark">
Cmentarz wojenny nr 74 – Szymbark

 
Cmentarz wojenny nr 74 – Szymbark – zabytkowy cmentarz z I wojny światowej, zaprojektowany przez Hansa Mayra, położony na terenie wsi Szymbark w gminie Gorlice w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz znajduje się w centrum Szymbarku i zajmuje kwaterę na cmentarzu parafialnym. 
Obiekt ma kształt niesymetrycznego wieloboku, o powierzchni ogrodzonej około 484 m². Cmentarz ogrodzono pełnym murem betonowym od strony północnej i zachodniej, a z pozostałych stron słupami betonowymi połączonymi podmurówką i żelaznymi poręczami. Na osi metalowej furtki od południa, alejka prowadząca do krzyża centralnego z żelaznych rur z półkolistym blaszanym nakryciem. Groby ziemne w układzie rzędowym nieregularnym z nagrobkami w formie żeliwnych krzyży dużych i mniejszych łacińskich z datą 1915 na betonowych cokolikach oraz betonowe stele z żeliwną tablicą inskrypcyjną. 
Na cmentarzu pochowano 78 żołnierzy w 36 pojedynczych grobach i 12 mogiłach zbiorowych:
poległych w 1914 i 1915 na pozycji szymbarskiej broniącej podejść do Gorlic oraz w mogile zbiorowej z żelaznym krzyżem 6 żołnierzy polskich z oddziału majora Bolesława Miłka poległych 7 września 1939 w walce z Niemcami w Szymbarku .

</doc>
<doc id="3845707" url="https://pl.wikipedia.org/wiki?curid=3845707" title="Cmentarz wojenny nr 75 – Szymbark">
Cmentarz wojenny nr 75 – Szymbark

Cmentarz wojenny nr 75 – Szymbark – cmentarz z I wojny światowej, zaprojektowany przez Hansa Mayra, położony na terenie wsi Szymbark w gminie Gorlice w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz znajduje Szymbarku tuż przy drodze krajowej nr 28 Gorlice - Grybów, w pobliżu skrzyżowania do Bielanki, na działce ewidencyjnej nr 1363.
Cmentarz ma kształt zbliżony do planu kaplicy z prezbiterium zamkniętym półkoliście, o powierzchni ogrodzonej około 142 m². Ogrodzony pełnym murem z ciosów kamiennych z wejściem od strony północnej ujętym w masywne słupy kamienne. Na końcu brukowanej alejki przebiegającej przez środek cmentarza wysoki drewniany krzyż centralny. Groby ziemne w układzie rzędowym z żeliwnymi jednolitymi krzyżami na niskich betonowych cokolikach.
Na cmentarzu pochowano 32 żołnierzy w 11 pojedynczych grobach i 9 mogiłach zbiorowych:
poległych w 1914 i 1915.

</doc>
<doc id="3845715" url="https://pl.wikipedia.org/wiki?curid=3845715" title="Bitwa pod Damaszkiem (2012-2014)">
Bitwa pod Damaszkiem (2012-2014)



</doc>
<doc id="3845719" url="https://pl.wikipedia.org/wiki?curid=3845719" title="Wojna domowa w Mali (2012-2014)">
Wojna domowa w Mali (2012-2014)



</doc>
<doc id="3845723" url="https://pl.wikipedia.org/wiki?curid=3845723" title="Kryzys polityczny w Egipcie (2012-2014)">
Kryzys polityczny w Egipcie (2012-2014)



</doc>
<doc id="3845725" url="https://pl.wikipedia.org/wiki?curid=3845725" title="Lista gatunków roślin objętych ścisłą ochroną w Polsce (2012-2014)">
Lista gatunków roślin objętych ścisłą ochroną w Polsce (2012-2014)



</doc>
<doc id="3845727" url="https://pl.wikipedia.org/wiki?curid=3845727" title="Lista gatunków roślin objętych częściową ochroną w Polsce (2012-2014)">
Lista gatunków roślin objętych częściową ochroną w Polsce (2012-2014)



</doc>
<doc id="3845729" url="https://pl.wikipedia.org/wiki?curid=3845729" title="Meller Gołyźniak Duda">
Meller Gołyźniak Duda

Meller Gołyźniak Duda – polskie trio rockowe. Formacja powstała w 2015 roku z inicjatywy perkusisty Macieja Gołyźniaka, grającego wcześniej między innymi z zespołem Emigranci czy Moniką Brodką oraz gitarzysty Macieja Mellera, znanego z występów w grupie Quidam. Następnie do składu dołączył basista i wokalista Mariusz Duda, członek zespołu Riverside. Debiutancki album formacji zatytułowany "Breaking Habits" ukazał się 18 listopada 2016 roku nakładem wytwórni muzycznej Rock-Serwis. Płyta uplasowała się na 26. miejscu polskiej listy przebojów (OLiS).

</doc>
<doc id="3845730" url="https://pl.wikipedia.org/wiki?curid=3845730" title="Breaking Habits">
Breaking Habits

Breaking Habits – debiutancki album studyjny polskiego zespołu muzycznego Meller Gołyźniak Duda. Wydawnictwo ukazało się 18 listopada 2016 roku nakładem wytwórni muzycznej Rock-Serwis. Nagrania zostały zarejestrowane w lutym 2015 roku w RecPublica Studios w Łubrzy oraz Serakos Studio w Warszawie. Oprawę graficzną płyty wykonał Jarosław Kubicki, który współpracował poprzednio m.in. z zespołami Artrosis, Aion i Vesania.
Album zadebiutował na 25. miejscu polskiej listy przebojów – OLiS.
Lista utworów.
Opracowano na podstawie materiału źródłowego. 

</doc>
<doc id="3845731" url="https://pl.wikipedia.org/wiki?curid=3845731" title="Dżubb as-Safa">
Dżubb as-Safa



</doc>
<doc id="3845732" url="https://pl.wikipedia.org/wiki?curid=3845732" title="Katastrofa kolejowa pod Haft Khan">
Katastrofa kolejowa pod Haft Khan



</doc>
<doc id="3845733" url="https://pl.wikipedia.org/wiki?curid=3845733" title="Dżubb as-Safa (Hama)">
Dżubb as-Safa (Hama)

Dżubb as-Safa (arab. جب الصفا) – miejscowość w Syrii, w muhafazie Hama. W 2004 roku liczyła 1305 mieszkańców.

</doc>
<doc id="3845736" url="https://pl.wikipedia.org/wiki?curid=3845736" title="Dżub as-Safa (Hama)">
Dżub as-Safa (Hama)



</doc>
<doc id="3846212" url="https://pl.wikipedia.org/wiki?curid=3846212" title="YouNick, dawniej Nickel Technology Park Poznań">
YouNick, dawniej Nickel Technology Park Poznań



</doc>
<doc id="3846300" url="https://pl.wikipedia.org/wiki?curid=3846300" title="OZG Rudna">
OZG Rudna



</doc>
<doc id="3846346" url="https://pl.wikipedia.org/wiki?curid=3846346" title="Kita-Nagoya">
Kita-Nagoya



</doc>
<doc id="3846351" url="https://pl.wikipedia.org/wiki?curid=3846351" title="Hausz Badżd">
Hausz Badżd

Hausz Badżd (arab. حوش بجد) – wieś w Syrii, w muhafazie Damaszek. W 2004 roku liczyła 604 mieszkańców.

</doc>
<doc id="3846353" url="https://pl.wikipedia.org/wiki?curid=3846353" title="Tarap tarap (EP)">
Tarap tarap (EP)

Tarap tarap – minialbum muzyczny Filipinek wydany w 1965 roku w Polsce przez Pronit .
Materiał muzyczny.
Trzecia polska epka Filipinek zawierająca premierowe, bardziej „dorosłe” piosenki zespołu. Płyta powstała z inicjatywy Bogusława Klimczuka, który na przełomie 1964 i 1965 r. zaproponował Janowi Janikowskiemu, ówczesnemu opiekunowi artystycznemu Filipinek, kilka piosenek swojej kompozycji z gwarancją, że zostaną one wydane przez Polskie Nagrania „Muza”. Jan Janikowski przystał na propozycję pod warunkiem, że wśród publikowanych piosenek połowa będzie skomponowana przez niego. Kompozytorzy doszli do porozumienia i na epkę (ostatecznie wydaną przez Pronit) weszły dwa utwory Bogusława Klimczuka – "Tarap tarap" (Bogusław Klimczuk / Tadeusz Urgacz) oraz "I to ma być miłość" (Bogusław Klimczuk / Kazimierz Winkler), które w ówczesnym repertuarze zespołu Filipinki stanowiły przykłady najbardziej dojrzałego i najpełniej zaaranżowanego materiału muzycznego. Podczas nagrań zespołowi akompaniowała orkiestra pod kierunkiem Bogusława Klimczuka, linia melodyczna obu utworów była bogata, aranżacja pełna rozmachu, wyraźnie nawiązująca do hollywoodzkiej muzyki filmowej (bohaterem piosenki "Tarap tarap" był amerykański aktor Gregory Peck). Dwa pozostałe utwory zamieszczone na płycie, bezpośrednio inspirowane muzyką amerykańską, także odbiegały od dotychczasowego repertuaru Filipinek. Pierwszy z nich, dynamiczne, najczęściej lansowane w radio "Siedmiu chłopców" (Jan Janikowski / Andrzej Tylczyński), był przykładem rock 'n' rolla w czystej postaci. Natomiast melodyjna popowa antyrasistowska "Ballada o kimś dalekim" (Jan Janikowski / Włodzimierz Patuszyński) to pierwszy i jedyny w historii Filiipinek utwór zaangażowany politycznie.
Informacje dodatkowe.
Sprzedaż minialbumu Filipinek "Tarap tarap" w Polsce według Składnicy Księgarskiej wyniosła 40.100 egzemplarzy. Według pierwszych planów planów epka miała mieć oryginalną „okładkową” kopertę, jednak w związku z wydaniem kilka tygodni wcześniej albumu zespołu "Rozśpiewani rówieśnicy" Pronit – z obawy, że longplay i dwa minialbumy Filipinek z poprzedniego roku ("Wala–Twist" i "Filipinki – to my") mogły już nasycić rynek – odstąpił od tego pomysłu dla obniżenia kosztu produkcji płyty. Niewykorzystany projekt okładki epki został po niewielkiej modyfikacji zamieszczony na kopercie amerykańskiego minialbumu zespołu wydanego jesienią 1965 r. ("Filipinki", Radio Request Records ). Wydanie "Tarap tarap" z antyrasistowską "Balladą o kimś dalekim" i tytułowym utworem, którego bohaterem był Gregory Peck, przypadkowo zbiegło się niemal co do dnia z polską premierą polskiego wydania antyrasistowskiej książki Harper Lee "Zabić drozda" oraz polską premierą jej ekranizacji, wyreżyserowaną przez Roberta Mulligana (14 kwietnia 1965), w której główną rolę zagrał... Gregory Peck. Z piosenkami "I to ma być miłość" oraz "Siedmiu chłopców" Filipinki wystąpiły na koncertach III Krajowego Festiwalu Polskiej Piosenki w Opolu, a ich występ został uhonorowany przez Jury nagrodą rzeczową festiwalu.
Wykonawcy.
Filipinki w składzie:
Orkiestra pod kierunkiem Bogusława Klimczuka (utwory 1/A, 1/B).
Zespół instrumentalny Jana Janikowskiego (utwory nr 2/A, 2/B).
Opieka artystyczna – Jan Janikowski.
Aranż – Bogusław Klimczuk (utwory 1/A, 1/B), Jan Janikowski (utwory nr 2/A, 2/B).

</doc>
<doc id="3846354" url="https://pl.wikipedia.org/wiki?curid=3846354" title="Marek Jabłonowski">
Marek Jabłonowski

Marek Jabłonowski (ur. 1954) – polski historyk dziejów najnowszych, profesor nauk humanistycznych, specjalista w dziedzinie politycznej, gospodarczej i ekonomicznej historii Polski w okresie 1918–1939, a także po II wojnie światowej. 

</doc>
<doc id="3846356" url="https://pl.wikipedia.org/wiki?curid=3846356" title="Kościół św. Doroty w Grochowach">
Kościół św. Doroty w Grochowach

Kościół św. Doroty – parafialny kościół katolicki zlokalizowany we wsi Grochowy, w gminie Rychwał (powiat koniński). 
Historia.
Parafia we wsi powstała na przełomie XIV i XV wieku. Pierwszą świątynię wzniesiono w pierwszej połowie XV wieku lub wcześniej. Następny kościół (był on pod wezwaniem św. Doroty i św. Tadeusza) wzniesiono w 1525 z drzewa modrzewiowego. Miał podcienia i był pokryty gontami. Konsekrował go w 1727 sufragan gnieźnieński Franciszek Józef Kraszewski. W 1790 papież Pius VI nadał parafii odpust zupełny dla niektórych świąt. W XVIII wieku parafię zamieszkiwało 1330 katolików. 
Obecny kościół wzniesiono z cegły w latach 1909-1912. Reprezentuje styl neoklasycystyczny. Inicjatorami budowy byli księża: Wincenty Zgadzajewski, Cyryl Gutowski i Edmund Gizowski. Elewacje remontowano w latach 2005-2008, a w 2013 ogrodzenie.
25 sierpnia 1855 w świątyni ślub brali malarz Juliusz Kossak i Zofia Gałczyńska - córka dziedzica pobliskich Siąszyc. 
Architektura.
Obiekt na rzucie prostokąta z transeptem. Ołtarze barokowe. W głównym z nich obraz Matki Boskiej z XVII wieku (malowany na płótnie i naciągnięty na deskę). Być może obraz maryjny znajdował się już w kościele z 1525.
Otoczenie.
Metalowa dzwonnica zawiera trzy dzwony, m.in. ufundowany przez parafian i ks. J. Błaszczyka w 1947 oraz noszący nazwę "Maksymilian Kolbe" z 1976. Przed wejściem do świątyni grób ks. Wincentego Zgadzajewskiego - lokalnego proboszcza (ur. 15 kwietnia 1870, zm. 24 stycznia 1909), a także dziedzica Siąszyc - Piotra Gałczyńskiego i jego syna Wojciecha, sybiraka i powstańca listopadowego. Kaplica przedpogrzebowa zbudowana w latach 1998-2000, jako wotum roku jubileuszowego. Drewniany krzyż ufundowany przez rodziców i dzieci pierwszokomunijne w 2006.

</doc>
<doc id="3846360" url="https://pl.wikipedia.org/wiki?curid=3846360" title="Iwan Sirko (ujednoznacznienie)">
Iwan Sirko (ujednoznacznienie)



</doc>
<doc id="3846364" url="https://pl.wikipedia.org/wiki?curid=3846364" title="Wielkopolski Inspektorat Okręgowy Straży Granicznej">
Wielkopolski Inspektorat Okręgowy Straży Granicznej

Wielkopolski Inspektorat Okręgowy Straży Granicznej – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Wielkopolski Inspektorat Okręgowy w Poznaniu był jednym z pięciu, a od 1934 sześciu inspektoratów Straży Granicznej. Biura inspektoratu początkowej mieściły się przy Alejach Marcinkowskiego 31, a w listopadzie 1928 roku zostały przeniesione na ulicę Słowackiego 15.
Formowanie i zmiany organizacyjne.
20 czerwca 1927 roku prezes Rady Ministrów Józef Piłsudski delegował na stanowisko naczelnego inspektora Straży Celnej płk. Stefana Pasławskiego z zadaniem gruntownej rekonstrukcji tego organu. Jesienią 1927 dokonano nowego podziału terytorialnego, a minister spraw wojskowych skierował do dyspozycji komendanta SC oficerów przewidzianych do obsadzenia nowo utworzonych stanowisk inspektorów okręgowych. Utworzono pięć nowych inspektoratów okręgowych, w tym między innymi Wielkopolski Inspektorat Okręgowy Straży Celnej, z którego w prostej linii wywodzi się Wielkopolski Inspektorat Okręgowy Straży Granicznej. Kierownikiem inspektoratu mianowano mjr. Wacława Spilczyńskiego. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. Rozkazem nr 3 z 25 kwietnia 1928 roku "w sprawach organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu okręgowego.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Wielkopolskiego Inspektoratu Okręgowego Straży Granicznej na Wielkopolski Okręg Straży Granicznej, dotychczasowy inspektorat okręgowy przemianował na komendę okręgu i wprowadził tytuł komendanta okręgu w miejsce dotychczasowego kierownika . Rozkazem nr 6 z 14 maja 1929 roku "w sprawach zmian organizacyjnych oraz działania Egzekutywy Komendy Głównej Straży Granicznej" gen. bryg. Walerian Czuma przydzielił do komisariatu wewnętrznego „Łódź” placówkę II linii „Konin” i „Kalisz”, którą to wydzielił z Wielkopolskiego Okręgu SG.
Służba graniczna.
Granica wielkopolskiego inspektoratu, została określona przez dowódcę Straży Granicznej rozkazem 3/1/28/A, a następnie potwierdzona rozkazem organizacyjnym nr 1 Wielkopolskiego Inspektoratu Straży Granicznej z 1 maja 1928 roku. Od północy inspektorat graniczył z Pomorskim Inspektoratem Okręgowym poprzez Noteć oraz Łobżonkę od Wymysłowa, a na południu granicę ze Śląskim Inspektoratem Okręgowym stanowiła Liswarta. Linia graniczna liczyła około 620 kilometrów i składała się z sześciu sekcji (E, F, F, H, J, K).
Rozkazem nr 11 z 9 stycznia 1930 roku "w sprawie organizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski] zmienił granice inspektoratu okręgowego: od północy północno-zachodnia granica Pomorskiego Inspektoratu Okręgowego, od południa – placówka Kluczno włącznie. Śląski Inspektorat Okręgowy SG oddał Wlkp. Insp. SG z dniem30 stycznia pododcinek granicy podlegający komisariatowi „Panki”.
Granica na terenie inspektoratu przechodziła przez tereny równinne, w wielu miejscach zalesione i dochodzące do samej linii granicznej. Granice naturalną stanowiła jedynie Noteć i Obra. Najbardziej zagrożony odcinek ochraniał Inspektorat Graniczny „Wieluń”. Była to dawna granica rosyjsko-niemiecka. Otwarty teren i przyzwyczajenie ludności sprzyjały przemytowi. Odcinki pozostałych Inspektoratów uważano za spokojniejsze. Przemycane towary to przede wszystkim sacharyna i tytoń. Stosunek ludności pogranicza do Straży Granicznej był raczej życzliwy. Poszczególne jednostki organizacyjne były animatorami życia kulturalnego w terenie, organizacje Związku Strzeleckiego, Przysposobienia Wojskowego i Wychowania Fizycznego na pograniczu kierowane są przeważnie przez oficerów i szeregowych Straży Granicznej. Żony strażników brały czynny udział w życiu społecznym, należały do Komitetów Pomocy Bezrobotnym, Związków Pracy Obywatelskiej Kobiet i innych zrzeszeń o charakterze kulturalno – oświatowym. Na terenie inspektoratu znajdowały się 32 drogi celne, 8 gospodarczych oraz 208 przejść przepustowych.
Struktura organizacyjna.
Organizacja inspektoratu w 1928 i 1930:

</doc>
<doc id="3846365" url="https://pl.wikipedia.org/wiki?curid=3846365" title="Bitwa o Aleppo">
Bitwa o Aleppo



</doc>
<doc id="3846368" url="https://pl.wikipedia.org/wiki?curid=3846368" title="Łukasz Witowski">
Łukasz Witowski

Łukasz Witowski herbu Jastrzębiec – podsędek kijowski w latach 1630-1647, podczaszy kijowski w latach 1619-1630, sędzia grodzki kijowski w 1614 roku.
Poseł na sejm zwyczajny 1629 roku z województwa kijowskiego. Deputat na Trybunał Główny Koronny z województwa kijowskiego w latach 1632/1633, 1644/1645.

</doc>
<doc id="3846372" url="https://pl.wikipedia.org/wiki?curid=3846372" title="Mazowiecki Inspektorat Okręgowy Straży Granicznej">
Mazowiecki Inspektorat Okręgowy Straży Granicznej

Mazowiecki Inspektorat Okręgowy Straży Granicznej – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
20 czerwca 1927 roku prezes Rady Ministrów Józef Piłsudski delegował na stanowisko naczelnego inspektora Straży Celnej płk. Stefana Pasławskiego z zadaniem gruntownej rekonstrukcji tego organu. Jesienią 1927 dokonano nowego podziału terytorialnego, a minister spraw wojskowych skierował do dyspozycji komendanta SC oficerów przewidzianych do obsadzenia nowo utworzonych stanowisk inspektorów okręgowych. Utworzono pięć nowych inspektoratów okręgowych, w tym między innymi Mazowiecki Inspektorat Okręgowy Straży Celnej, z którego w prostej linii wywodzi się Mazowiecki Inspektorat Okręgowy Straży Granicznej. Kierownikiem inspektoratu mianowano mjr. Karola Kurka, a siedzibą inspektoratu był Ciechanów.
Rozporządzenie Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski zatwierdził dyslokację, granice i strukturę inspektoratu okręgowego.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Mazowieckiego Inspektoratu Okręgowego Straży Granicznej na Mazowiecki Okręg Straży Granicznej, dotychczasowy inspektorat okręgowy przemianował na komendę okręgu i wprowadził tytuł komendanta okręgu w miejsce dotychczasowego kierownika.
Służba graniczna.
Ochraniał granicę państwową na odcinku: na zachodzie – kamień graniczny IV 089 w m. Mały Wełcz, włącznie ze wschodnim brzegiem Wisły, a na wschodzie kończył się na słupie granicznym 202 w okolicach Suchej Wsi. W 1928 roku obejmował zachodnią część powiatu augustowskiego, powiat Sokółka, powiaty: Białystok, Wysokie Mazowieckie, Łomża, Ostrołęka, Maków, Ciechanów, Sierpc, Rypin, Wąbrzeźno, Grudziądz, Lubawa, Brodnica, Działdowo, Mława, Przasnysz, Kolno i Szczuczyn. Zwiększenie długości zabezpieczanego odcinka nastąpiło w styczniu 1939 roku. Długość odcinka ochranianej granicy w styczniu 1938 roku wynosiła 429,5 km, czyli około 20% długości granic strzeżonych przez Straż Graniczną.
Struktura organizacyjna.
Organizacja inspektoratu w 1928:
Organizacja inspektoratu w 1939:

</doc>
<doc id="3846374" url="https://pl.wikipedia.org/wiki?curid=3846374" title="Alfred Jaroszewicz">
Alfred Jaroszewicz

Alfred Karol Jaroszewicz ps. „Turczyński”, „Zygmunt”, „Gruby” (ur. 3 listopada 1902 w Warszawie, zm. 16 października 1981 w Tomaszowie Mazowieckim) – polski oficer, polityk.
Życiorys.
Alfred Jaroszewicz urodził się 3 listopada 1902. Był synem Władysława i Amelii z domu Kolberg. Był przyrodnim bratem Piotra Jaroszewicza.
Brał udział w wojnie polsko-bolszewickiej. Po zdaniu egzaminu dojrzałości w 1922, na propozycję kierownika referatu narodowościowego Samodzielnego Referatu Informacyjnego Oddziału II Sztabu Głównego kpt. Grafa, podjął służbę w tej komórce, początkowo pracując jako referent, następnie zostając kierownikiem referatu narodowościowego w samodzielnym referacie informacyjnym Dowództwa Okręgu Korpusu nr I w Warszawie. Był członkiem Związku Peowiaków. Już po podjęciu pracy w wywiadzie wstąpił do Związku Niezależnej Młodzieży Socjalistycznej. Według Józefa Światły zarówno Jaroszewicz, jak i Włodzimierz Lechowicz wstąpili do pracy w Oddziale II będąc agentami wywiadu sowieckiego NKWD, obaj zwerbowani przez rezydenta wywiadu sowieckiego Samuela Fogelsona. Został awansowany na stopień podporucznika rezerwy piechoty Wojska Polskiego ze starszeństwem z dniem 1 lipca 1925. W 1934 oficerem rezerwy 30 pułku piechoty i pozostawał wówczas w ewidencji Powiatowej Komendy Uzupełnień Warszawa Miasto III. Od 1927 do 1939 działał w kierownictwie Stowarzyszenia Urzędników Państwowych (jako wiceprezes) oraz w Stowarzyszeniu Urzędników Umysłowych Przemysłu Polskiego. Od 1932 pełnił stanowisko kierownika wydziału ochrony w SRI. Od 1934 był dyrektorem administracyjno-handlowym Państwowych Zakładów Inżynierii „Ursus”.
Po wybuchu II wojny światowej brał udział w kampanii wrześniowej w szeregach macierzystego 30 pułku piechoty. Podczas okupacji niemieckiej od początku 1940 działał w Komendzie Głównej Związku Walki Zbrojnej. Później był oficerem Armii Krajowej od 1940 do 1944. Służył w Kierownictwie Produkcji Uzbrojenia w strukturze Komendy Głównej Armii Krajowej. Pełnił stanowisko sekretarza generalnego przemysłu wojennego w KG AK. Działając w podwójnej roli przeniknął do struktur Komendy Głównej Gwardii Ludowej oraz do wywiadu GL. Według Józefa Światły, Jaroszewicz, jak i Lechowicz zostali skierowani przez Mariana Spychalskiego do Państwowego Korpusu Bezpieczeństwa, zaś byli fałszywie oskarżani o działanie na rzecz podziemia antykomunistycznego. Był także działaczem podziemnych struktur Stronnictwa Demokratycznego. Uczestniczył w powstaniu warszawskim. Był przetrzymywany w Stalagu 318/344 Lamsdorf.
Po wojnie został politykiem SD. W 1946 został wiceministrem aprowizacji i handlu. Przeciw niemu, jego współpracownikom, a także Lechowiczowi została podjęta działalność operacyjna Ministerstwa Bezpieczeństwa Publicznego. Został aresztowany 13 października 1948 (była to tzw. "sprawa Jaroszewicza-Lechowicza"). Została wówczas aresztowana także jego żona Emilia. Od 1948 do 1956 był więziony, osadzony w oddziale XII („A”) więzienia mokotowskiego oraz w tajnym więzieniu Departamentu X MBP, utworzonym w wilii w Miedzeszynie. 28 czerwca 1955 przed Sądem Wojewódzkim dla miasta stołecznego Warszawy rozpoczął się jego proces, w którym został oskarżony o rzekome "realizowanie polityki przedwojennych reakcyjnych rządów, w tym dławienie ruchu rewolucyjnego, mając działając na szkodę narodu polskiego i przyczyniając się si faszyzacji kraju, o szkodliwą dla narodu polskiego działalność w czasie od 1940 do lipca 1944, gdy miał przekazywać gestapo informacje o zwolennikach ruchu antyfaszystowskiego oraz o działanie po 1944, gdy działając w porozumieniu z innymi osobami miał zamierzać przemocą zmienić ustrój Polski Ludowej". Zarzucono mu, że w swojej pracy kierownika referatu SRI w DOK I miał zwalczać działalność komunistyczną w II RP, dysponując siecią agentów, stosując prowokacje, a pełniąc od 1932 stanowisko kierownika wydziału ochrony w SRI miał rozpracowywać i zwalczać ruch komunistyczny na terenie zakładów zbrojeniowych DOK I. Na niekorzyść ruchu komunistycznego miał podejmować działania także w czasie pracy w zakładach „Ursusa”. Do służby na rzecz tzw. „dwójki” miał wprowadzić także swojego brata, Władysława (lekarza, dzięki bliskim kontaktom z zastępcą szefa O. II SG ppłk Stefanem Mayerem skierowanego do pracy na rzecz Samodzielnego Referatu Technicznego). W 1938 wraz z Włodzimierzem Lechowiczem, Bogusławem Buczyńskim i Stanisławem Nienałtowskim miał stworzyć zakonspirowaną komórkę „dwójki”, której członkowie, m.in. przestudiowawszy ideologię marksizmu, przenikali do struktur KPP celem dokonywania prowokacji. Już podczas okupacji niemieckiej w tym samym gronie o rozszerzonym składzie działali w tzw. Kole Inteligencji Społecznej (KIS). Według aktu oskarżenia w czasie wojny Jaroszewicz miał współpracować z szefem Oddziału II KG ZWZ ppłk. Tadeuszem Pełczyńskim ps. „Grzegorz” celem rozpracowywania, infiltracji i zwalczania ruchów lewicowo-rewolucyjnych, organizując grupę dywersyjną wspólnie z W. Lechowiczem, B. Buczyńskim i S. Nienałtowskim oraz przenikając do struktur Sztabu Głównego Gwardii Ludowej, zajmując w niej kierownicze stanowiska i wykorzystując je do zwalczania tej organizacji. Ponadto miał przekazywać informacje o członkach PPR, GL, AL na rzecz funkcjonariusza Gestapo Wernera. W myśl aktu oskarżenia w 1943 wraz z Lechowiczem miał stworzyć grupę spośród członków i współpracowników „dwójki” (w jej składzie miał znaleźć się m.in. Kazimierz Moczarski), która po wkroczeniu Armii Czerwonej i nastaniu władzy komunistycznej w Polsce miała na celu niszczenie Polski Ludowej poprzez obejmowanie stanowisk w jej aparacie. Z poparcia M. Spychalskiego zarówno Jaroszewicz, jak i Lechowicz otrzymali stanowiska ministerialne, a sami także mieli obsadzać na odpowiedzialne posady działaczy „dwójki”. Przed sądem Jaroszewicz, który sam siebie określił jako „pryncypialny socjalista”, przyznał się – aczkolwiek z podniesionymi z zastrzeżeniami – do zarzucanej mu działalności przed 1939 rokiem (czym miał przyczynić się do "faszyzacji Polski i klęski kampanii wrześniowej") oraz do działalności dywersyjnej po 1944, natomiast nie przyznał się do współpracy z Gestapo podczas wojny, informując, że nie znał gestapowca Wernera a jedynie oficera komendy dywersyjnej AK Grzegorza Wernera. W procesie zeznawali Stanisław Mieszkowski, Ignacy Brzeski, Adam Dobrowolski, Kochanowicz, żona oskarżonego Emilia Jaroszewicz, Stanisław Nienałtowski. Obrońcą Jaroszewicza był Marian Rozenblit, a oskarżycielem publicznym w procesie prokurator Maciej Majster, który wnosił o karę 15 lat pozbawienia wolności. Wyrokiem Sądu Wojewódzkiego w Warszawie z 30 czerwca 1955 Alfred Jaroszewicz został skazany na karę 12 lat pozbawienia wolności. Kilka dni później, w dniach 4–6 lipca 1955 zeznawał jako świadek w procesie W. Lechowicza przed tym samym sądem i skazanego na 15 lat więzienia, zaprzeczając wówczas jego wyjaśnieniom, iż sam należał do KPP. Został zwolniony z odbywania kary i w 1957 zrehabilitowany przez Sąd Najwyższy.
Zmarł 16 października 1981.

</doc>
<doc id="3846376" url="https://pl.wikipedia.org/wiki?curid=3846376" title="Śląski Inspektorat Okręgowy Straży Granicznej">
Śląski Inspektorat Okręgowy Straży Granicznej

Śląski Inspektorat Okręgowy Straży Granicznej – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
20 czerwca 1927 roku prezes Rady Ministrów Józef Piłsudski delegował na stanowisko naczelnego inspektora Straży Celnej płk. Stefana Pasławskiego z zadaniem gruntownej rekonstrukcji tego organu. Jesienią 1927 dokonano nowego podziału terytorialnego, a minister spraw wojskowych skierował do dyspozycji komendanta SC oficerów przewidzianych do obsadzenia nowo utworzonych stanowisk inspektorów okręgowych. Utworzono pięć nowych inspektoratów okręgowych, w tym między innymi Śląski Inspektorat Okręgowy Straży Celnej, z którego w prostej linii wywodzi się Śląski Inspektorat Okręgowy Straży Granicznej. Kierownikiem inspektoratu mianowano mjr. Wacława Budrewicza, a siedzibą inspektoratu były Katowice. 
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu okręgowego. 
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Śląskiego Inspektoratu Okręgowego Straży Granicznej na Śląski Okręg Straży Granicznej, dotychczasowy inspektorat okręgowy przemianował na komendę okręgu i wprowadził tytuł komendanta okręgu w miejsce dotychczasowego kierownika .
Rozkazem nr 3 z 8 września 1938 roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski, działając na podstawie upoważnienia Ministra Skarbu z 14 października 1938 roku zarządził utworzenie placówki II linii „Bielsko” o etacie 13 szeregowych.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma przemianował posterunek SG „Będzin” i „Zawiercie” na placówki II linii.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił Obwód Straży Granicznej „Cieszyn” ze Ślaskiego Okręgu Straży Granicznej i przydzielił go do Zachodniomałopolskiego Okręgu Straży Granicznej.
Służba graniczna.
Śląski Inspektorat Okręgowy SG do dnia 30 stycznia 1930 roku oddał Wlkp. Insp. SG pododcinek granicy podlegający komisariatowi „Panki”.
Rozkazem nr 3 z 31 grudnia 1938 roku "w sprawach reorganizacji jednostek [...]", komendant Straży Granicznej płk Jan Jur-Gorzechowski ustalił rozgraniczenie odcinków: Śląskiego i Zachodniomałopolskiego Okręgu Straży Granicznej (Komisariat Jabłonków I Komisariat Istebna) - od kamienia kol. nr 5/6 przy torze kolejowym Jabłonków Mosty, następnie mostem kolejowym na potoku Czarne, dalej potokiem tym na północ do wzgórza c. 572,3 i c. 464 przez wzgórze Kiczory-Stożej, Soszów, Wielką Czantorię.
Obszar inspektoratu dzielono ze względu na specyfikę służby na Śląsk „zielony” i Śląsk „czarny”. Zielony Śląsk w okolicach Pszczyny, Rybnika i Lublińca charakteryzował się dużą liczna pagórków, lasów i parków. Czarny Śląsk to tereny gęsto zamieszkałe, skupiska miejskie, fabryki, huty i kopalnie. Inspektorat ochraniał też granicę z Czechosłowacją na Śląsku Cieszyńskim z licznymi wzniesieniami i infrastrukturą turystyczną. Osobnym problemem było miasto Cieszyn przecięte linią graniczną na dwie części: polską i czeską. Odcinek granicy ochraniany przez Inspektorat Ślaski uznawano za najtrudniejszy. Obsługiwano 39 dróg celnych, 35 punktów przepustkowych i 133 drogi gospodarcze. W ciągu dnia przekraczało granicę około 54 000 osób. W ciągu 1931 roku wydano 369 298 kart cyrkulacyjnych, 21 000 przepustek jednorazowych, 26 000 przepustek stałych i 306 przepustek gospodarczych. Na terenie województwa śląskiego indywidualne grunty rolne przecięte były granicą w 353 przypadkach. Największy przemyt odnotowywano na starej granicy rosyjsko–niemieckiej w powiecie częstochowskim i będzińskim. W południowej części województwa śląskiego najbardziej zagrożony przemytem odcinek to dawna granica niemiecko–austriacka w południowo–zachodniej części powiatu rybnickiego.
Struktura organizacyjna.
Organizacja inspektoratu w 1928:

</doc>
<doc id="3846390" url="https://pl.wikipedia.org/wiki?curid=3846390" title="Nyżniw">
Nyżniw



</doc>
<doc id="3846392" url="https://pl.wikipedia.org/wiki?curid=3846392" title="Bitwa o Aleppo (listopad–grudzień 2016)">
Bitwa o Aleppo (listopad–grudzień 2016)

Bitwa o Aleppo w listopadzie i grudniu 2016, Operacja „Jutrzenka Zwycięstwa” – decydujący etap walk o Aleppo w Syrii, toczonych pomiędzy armią syryjską i jej sojusznikami a antyrządową opozycją syryjską o różnym profilu ideologicznym (od prozachodniej Wolnej Armii Syrii po islamskich fundamentalistów z Dżabhat Fath asz-Szam).
Walki toczyły się głównie o wschodnie i południowe dzielnice miasta. Zadaniem sił rządowych wiernych prezydentowi Baszszarowi al-Asadowi było ostateczne przejęcie kontroli nad miastem, o które walki trwały od 2012 roku. Bitwa dobiegła końca 13 grudnia 2016 i zakończyła się całkowitym sukcesem wojsk syryjskich oraz ich sojuszników. Członkowie oddziałów opozycji, w tym bojownicy Frontu Podboju Lewantu, zostali ewakuowani z Aleppo na zajmowane przez siebie terytoria Syrii. Ze wschodniego Aleppo ewakuowano także część ludności cywilnej, która nie zdecydowała się na przejście do Aleppo zachodniego kontrolowanego przez wojska rządowe. 22 grudnia armia syryjska ogłosiła przejęcie pełnej kontroli nad całym miastem.
Przebieg walk.
Listopad.
Ofensywa wojsk lądowych wspierana przez lotnictwo syryjskie oraz rosyjskie rozpoczęła się 15 listopada. W walkach po stronie rządowej oprócz regularnej armii syryjskiej uczestniczą także lokalne milicje, siły Hezbollahu, a także siły irańskie i szkolone przez nie milicje szyickie z Iraku. Terytoriów kontrolowanych przez opozycję broni kilkanaście formacji. Przed bitwą o Aleppo i w jej trakcie miały miejsce bratobójcze konflikty między niektórymi z nich, w szczególności między grupami otwarcie głoszącymi fundamentalizm islamski a oddziałami wywodzącymi się z Wolnej Armii Syrii. Mimo to 1 grudnia 2016 rebelianci ogłosili skoordynowanie sił i utworzenie wspólnego dowództwa pod nazwą Armii Aleppo. Weszło do niego dziewięć grup wywodzących się z Wolnej Armii Syrii (m.in. Harakat Nur ad-Din az-Zinki) oraz dwie formacje islamskich fundamentalistów: Armia Islamu oraz Ahrar asz-Szam (Wolni Ludzie Lewantu). Komendantem Armii Aleppo został Abu Abd ar-Rahman Nur; został on poważnie ranny lub zginął już trzy dni później. W Aleppo obecni byli również bojownicy terrorystycznego Frontu Podboju Lewantu (Dżabhat Fatah asz-Szam, dawniej Dżabhat an-Nusra). Według brytyjskiego The Independent w mieście mogło się znajdować ok. 10 tys. rebeliantów z różnych organizacji, z czego członkowie Frontu Podboju Lewantu stanowili 20%, jednak to oni, wspólnie z Ahrar asz-Szam, faktycznie przewodzili walce z armią syryjską.
W zajmowanych przez rebeliantów dzielnicach mieszkało przed ofensywą około 200-250 tysięcy mieszkańców, do końca listopada kilkadziesiąt tysięcy z nich uciekło na tereny kontrolowane przez Kurdów syryjskich lub do zachodniej części miasta, znajdującej się pod kontrolą rządu w Damaszku. Wielu mieszkańców cywilnych zginęło w wyniku bombardowań oraz zmarło z głodu i braku dostępu do pomocy medycznej.
Pod koniec listopada siły rządowe opanowały ponad 30% terytorium kontrolowanego wcześniej przez rebeliantów. 24 listopada zdobyły kluczowe budynki w utrzymywanej przez opozycję od 2012 dzielnicy Hananu, natomiast dwa dni później opanowały tę dzielnicę całkowicie. 27 listopada oddziały armii syryjskiej oraz sprzymierzona z nimi milicja palestyńska zajęły położoną dalej na południe dzielnicę Dżabal Badru, dzielnicę Ard al-Hamra i most as-Sachur, a także dzielnice Ba'ibdin; z dzielnicy Hajdarijja rebelianci wycofali się sami, by uniknąć rozdzielenia swoich sił. Niezależnie od nich oddziały Kurdów, formalnie nie stojące po stronie al-Asada, wyparły rebeliantów z dzielnicy Bustan al-Basza. Z zajmowanych kwartałów uciekali mieszkańcy cywilni. Część udała się do dzielnicy Asz-Szajch Maksud, już wcześniej pozostającej pod kontrolą Kurdów, część do zachodniej części Aleppo, kontrolowanej przez rząd syryjskiej, część natomiast na tereny, gdzie broniła się jeszcze opozycja. Według ONZ liczba uciekających sięgnęła 30 tysięcy, z czego 8500 schroniło się na terenach zajmowanych przez Kurdów, a 12 tysięcy – w zachodnim Aleppo. Na 100 tys. szacowano natomiast liczbę osób pozostających w części miasta nadal kontrolowanej przez opozycję.
Grudzień.
3 grudnia Rosja oznajmiła, że jest gotowa rozmawiać ze Stanami Zjednoczonymi o warunkach wycofania się z Aleppo całej opozycji antyasadowskiej. Przedstawiciele rebeliantów stwierdzili jednak, że nie wycofają się z miasta, mogą jedynie zgodzić się na otwarcie korytarzy humanitarnych dla ludności cywilnej. Do tego czasu armia syryjska opanowała kolejną dzielnicę miasta – Tarik al-Bab. Agencja Reutera podała, że do przejętych przez wojsko syryjskie dzielnic dotarła rosyjska pomoc humanitarna. Do 4 grudnia rebelianci stracili połowę obszarów, które kontrolowali we wschodnim Aleppo przed rozpoczęciem ofensywy. 19 tysięcy uciekających cywilów udało się do dzielnic kontrolowanych przez rząd, 10 tysięcy – na tereny kurdyjskie, 5000 cofnęło się do innych części miasta pozostających w rękach opozycji.
5 grudnia opozycja poinformowała o utracie kolejnych dzielnic: asz-Szar i Karm al-Dżabal. Dwa dni później bojownicy antyasadowscy opuścili Stare Miasto. Następnie armia syryjska zdobyła dzielnice as-Salihin, Al-Madi i Bab an-Najrab. 7 grudnia w rękach wojsk syryjskich było 85% obszaru, o który toczyła się bitwa. 12 grudnia wojsko syryjskie opanowało niemal całe miasto i upadek ostatnich dzielnic utrzymywanych przez opozycję był już faktycznie przesądzony. Jej oddziały opuściły wszystkie dzielnice po wschodniej stronie rzeki Aleppo oraz południową dzielnicą Szajch Sa'id. Dzień później przedstawiciele armii syryjskiej twierdzili, że całe miasto było już pod jej kontrolą. Według innego źródła ostatnie punkty oporu opozycji trwały jeszcze w dzielnicach Sukkari i Ard as-Sabbah. Równocześnie opozycja zgodziła się na kapitulację na warunkach przedstawionych przez armię syryjską. Zakładają one opuszczenie miasta przez bojowników antyasadowskich bez broni i ich odtransportowanie na równinę Anadan na północny zachód od Aleppo.
13 grudnia ONZ poinformował, że jest w posiadaniu raportów o zabijaniu przez sprzymierzoną z armią syryjską milicję Harakat an-Nudżaba lub przez samo wojsko syryjskie mieszkańców przejętych przez wojsko dzielnic miasta. Według raportów zginąć w takich okolicznościach, w swoich domach lub podczas prób ucieczki, miały 83 osoby, w tym kobiety i dzieci. Pojawiły się również doniesienia o doraźnych egzekucjach pojmanych bojowników antyasadowskich. Rzecznik prasowy Wysokiego Komisarza ONZ ds. Praw Człowieka zastrzegł jednak, że przekazywane z miasta informacje są „trudne do zweryfikowania”. Według portalu NaTemat.pl informacje o zabójstwach ludności cywilnej były niewiarygodne, a ogromna większość zdjęć publikowanych w internecie jako materiały z Aleppo pochodziła z zupełnie innych miejsc i wydarzeń.
Natomiast rosyjskie Ministerstwo Obrony podało, że od początku bitwy z terenów odbijanych z rąk opozycji uciekło 100 000 osób, zaś 2200 bojowników różnych oddziałów opozycyjnych poddało się. W dzielnicach kontrolowanych przez armię mieszkańcy świętowali na ulicach zwycięstwo.
Wieczorem 13 grudnia ambasador Rosji przy ONZ Witalij Czurkin poinformował, że armia syryjska kontroluje całe miasto. Bojownicy opozycji będą mogli opuścić Aleppo, natomiast ludność cywilna, która pozostanie w mieście, otrzyma pomoc humanitarną.
Ewakuacja bojowników i ludności cywilnej.
Wbrew zapowiedziom z poprzedniego dnia, 14 grudnia część wschodniego Aleppo ponownie została ostrzelana, a bojownicy i ludność cywilna nie opuścili miasta. Każda ze stron zarzucała drugiej złamanie rozejmu – według Rosjan to rebelianci ostrzelali punkt ewakuacyjny, zaś Turcja twierdziła, że armia syryjska wznowiła ostrzał bez żadnego powodu. Równocześnie w mediach pojawiły się doniesienia, że szyickie milicje walczące po stronie Baszszara al-Asada uniemożliwiły wyjście bojowników opozycji z miasta, żądając, by najpierw ewakuowano mieszkańców oblężonych przez rebeliantów szyickich wsi Kafraja i miasta Al-Fu’a w prowincji Idlib. W odpowiedzi oblegające je zbrojne grupy ostrzelały obie wsie. Później w ciągu dnia przedstawiciel fundamentalistycznej organizacji Ahrar asz-Szam poinformował, że wypracowano nowe porozumienie, gwarantujące rebeliantom i cywilom możliwość opuszczenia Aleppo w czwartek 15 grudnia. Na żądanie Iranu uwzględniono w nim ewakuację rannych z wymienionych wyżej miejscowości szyickich, na co mieli zgodzić się oblegający je opozycjoniści. Szacowano, że na terenach, których rebelianci bronili najdłużej, pozostało w tym momencie 50 tys. ludzi. Rosyjskie ministerstwo obrony poinformowało, że rebelianci razem z rodzinami zostaną bezpiecznie odwiezieni w kierunku Idlibu, zaś przedstawiciele rządu syryjskiego – że ewakuacja rozpoczęła się. 10 tys. osób miało zostać odwiezionych do Idlibu, zaś pozostałe 40 tys. – do Aleppo zachodniego. Tego samego dnia Czerwony Krzyż i syryjski Czerwony Półksiężyc ewakuowały z miasta 8 tys. ludzi. Następnego dnia ewakuacja została jednak wstrzymana, gdyż rebelianci wbrew ustaleniom drugiego porozumienia zablokowali ewakuację rannych z Kifraji i al-Fu'a.
W kolejnych dniach ewakuacja ludności cywilnej i bojowników została wznowiona. Jej zakończenie ogłoszono 22 grudnia, podając, że łącznie ewakuowanych zostało 34 tys. osób. Wschodnie Aleppo opuścili także członkowie Frontu Podboju Aleppo. Zgodnie z porozumieniem ewakuowano także mieszkańców Kafraji i al-Fu'a. Tego samego dnia armia syryjska ogłosiła ostateczne zwycięstwo w bitwie o miasto.

</doc>
<doc id="3846396" url="https://pl.wikipedia.org/wiki?curid=3846396" title="Bolesław Wysocki">
Bolesław Wysocki

Bolesław Antoni Wysocki (ur. 10 czerwca 1912 w Chrzanowie, zm. 14 lipca 2003) – polski psycholog, profesor w Newton College of the Sacred Heart w Newton, Massachusetts.
Życiorys.
Ukończył gimnazjum w Tarnowskich Górach, a następnie wyjechał do Krakowa, gdzie studiował prawo i filozofię na Uniwersytecie Jagiellońskim. 19 sierpnia 1939 został zmobilizowany i w stopniu podporucznika walczył podczas kampanii wrześniowej, był dowódcą plutonu stacjonującego na placówce "Bóbrka", należącego do dowodzonej przez gen. Kazimierza Orlik-Łukoskiego Grupy Operacyjnej „Jasło”. Po upadku kampanii przedostał się na Węgry, a następnie przez Jugosławię i Włochy do Francji, gdzie dotarł wiosną 1940. Powierzono mu wówczas dowództwo plutonu, ale nie wyznaczono celów, w związku z czym do upadku Francji nie uczestniczył w działaniach zbrojnych. Po wkroczeniu wojsk hitlerowskich 21 czerwca 1940 przekroczył granicę francusko-hiszpańską, gdzie wkrótce został aresztowany i uwięziony we frankistowskim obozie koncentracyjnym w Miranda de Ebro, gdzie przebywał do 20 marca 1943. Po wyjściu na wolność i przedostaniu się do Wielkiej Brytanii pełnił służbę w kompanii dozorowania przeciwlotniczego w Auchtermochty, w Szkocji, która była podporządkowana komendantowi Centrum Wyszkolenia Łączności. 31 grudnia 1944, po ukończeniu kursu psychometrii wojskowej na Uniwersytecie Edynburskim, został przeniesiony do Wojskowego Instytutu Psychodemograficznego w Londynie na stanowisko kierownika referatu personelu oficerskiego oraz awansowany na porucznika. 2 stycznia 1948 został przydzielony jako oficer oświatowy do Kwatery Głównej Polskiego Korpusu Przysposobienia i Rozmieszczenia. 7 kwietnia tego roku powierzono mu stanowisko kierownika oświaty dla Polaków przebywających w obozach (ang. "Hostels").
Po uzyskaniu magisterium kontynuował naukę na Uniwersytecie Londyńskim, gdzie obronił doktorat. Z powodu braku możliwości podjęcia pracy zawodowej w 1952 wyjechał do Stanów Zjednoczonych, początkowo pracował fizycznie w fabryce telewizorów, ale już w drugiej połowie roku został wykładowcą psychologii na Uniwersytecie w Wisconsin. W 1955 został przyjęty na stanowisko profesora zwyczajnego w dziedzinie psychologii na Uniwersytecie Harvarda w Cambridge (Massachusetts), owocem jego pracy naukowej są liczne publikacje na łamach wydawnictw fachowych, współpracował z Komisją Historyczno-Filozoficzną Polskiego Towarzystwa Naukowego na Obczyźnie. Jest autorem wielu felietonów dotyczących II wojny światowej, a szczególnie wspomnień z pobytu w hiszpańskim obozie Miranda de Ebro. 
8 kwietnia 1977 został odznaczony przez Radę Państwa PRL Złotą Odznaką Orderu Zasługi za działalność społeczną i kulturalno-oświatową wśród polskich żołnierzy w obozie koncentracyjnym Miranda de Ebro.

</doc>
<doc id="3846423" url="https://pl.wikipedia.org/wiki?curid=3846423" title="Kniażycze">
Kniażycze



</doc>
<doc id="3846462" url="https://pl.wikipedia.org/wiki?curid=3846462" title="Charles Monnet">
Charles Monnet

Charles Monnet (ur. 10 stycznia 1732 w Paryżu, zm. po 1808) – francuski malarz, rysownik i ilustrator.
Malował obrazy o tematyce historycznej, rodzajowej, a także krajobrazy i dzieła dekoracyjne. Tworzył rysunki i ilustracje książkowe, m.in. do "Bajek" La Fontaine’a. Stworzył serię rysunków przedstawiających sceny z rewolucji francuskiej, na podstawie których Isidore-Stanislas-Henri Helman wykonał ryciny. Stworzył także zestaw 69 rysunków ilustrujących historię Francji w czasach imperium Napoleona.

</doc>
<doc id="3846472" url="https://pl.wikipedia.org/wiki?curid=3846472" title="Skałki Piekarskie">
Skałki Piekarskie

Skałki Piekarskie – skały wznoszące się nad lewym brzegiem Wisły w miejscowości Piekary pod Krakowem. Pod względem geograficznym znajdują się na Obniżeniu Cholerzyńskim w mezoregionie zwanym Bramą Krakowską. Są częścią tzw. Bramy Tynieckiej. W miejscu tym Wisła dokonała przełomu przez zbudowane z wapieni skały i jest to najwęższy jej odcinek.

</doc>
<doc id="3846473" url="https://pl.wikipedia.org/wiki?curid=3846473" title="Knizłówka">
Knizłówka



</doc>
<doc id="3846499" url="https://pl.wikipedia.org/wiki?curid=3846499" title="Inspektorat Graniczny nr 1">
Inspektorat Graniczny nr 1

Inspektorat Graniczny nr 1 „Stawiski”/„Łomża” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Mazowieckiego Inspektoratu Okręgowego" naczelny inspektor Straży Celnej gen. bryg. Stefan Pasławski zatwierdził dyslokację, granice i strukturę inspektoratu granicznego nr 1 „Stawiska”.
Do 1929 roku w strukturze komisariatu Straży Granicznej „Rajgród” funkcjonował podkomisariat Straży Granicznej „Janówka”.
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski powołał komisariat Straży Granicznej „Janówka”, przydzielił go do Inspektoratu Granicznego nr 1 „Stawiska”, określił numer i strukturę.
Tym samym rozkazem komendant Straży Granicznej powołał komisariat Straży Granicznej „Leman”, przydzielił go do Inspektoratu Granicznego nr 1 „Stawiski”, określił numer i strukturę.
Rozkazem nr 5 z 2 września 1930 roku "w sprawie nazw inspektoratów granicznych i komisariatów " komendant Straży Granicznej płk Jan Jur-Gorzechowski przeniósł z dniem 1 października 1930 siedzibę inspektoratu ze Stawisk do Łomży.
Rozkazem nr 7 z 23 października 1931 roku "w sprawach organizacyjnych i etatowych ", zlikwidowano Inspektorat Okręgowy nr VI. Należący wcześniej do Inspektoratu nr VI komisariat wewnętrzny SG „Białystok” przydzielono pod względem służbowym bezpośrednio do Komendy Straży Granicznej, a etatowo, ewidencyjnie i gospodarczo do Inspektoratu Granicznego „Łomża”.
Rozkazem nr 3 z 23 czerwca 1934 roku "w sprawach [...] tworzenia i zniesienia posterunków informacyjnych"', komendant Straży Granicznej płk Jan Jur-Gorzechowski utworzył placówkę II linii „Białystok”.
Rozkazem nr 1 z 31 marca 1937 roku "w sprawach [...] likwidacji i tworzenia placówek," komendant Straży Granicznej płk Jan Gorzechowski zniósł posterunek wywiadowczy „Jedwabne”.
Z dniem 1 kwietnia 1938 posterunek SG „Ostrów Mazowiecka” został wyłączony z Obwodu „Łomża” i przekazany pod każdym względem do komisariatu wewnętrznego „Białystok”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji," komendant Straży Granicznej płk Jan Gorzechowski nakazał zmienić nazwę Inspektoratu Granicznego „Łomża” na Obwód Straży Granicznej „Łomża”.
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej," komendant Straży Granicznej płk Jan Gorzechowski wydzielił komisariat „Myszyniec” z Odwodu SG „Przasnysz” i przydzielił go do Odwodu SG „Łomża”.
Tym samym rozkazem płk Jan Gorzechowski przeniósł komisariat SG „Janówka” do Raczek i przydzielił go do Obwodu SG „Suwałki”. Wydzielił placówkę I linii „Młynek” z komisariatu „Raczki” i przydzielił go do komisariatu „Rajgród”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł placówkę II linii „Ostrołęka”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił komisariat „Zaręby” z Odwodu SG „Przasnysz” i przydzielił go do Odwodu SG „Łomża”.
Służba graniczna.
Naczelny Inspektor Straży Celnej gen. bryg. Stefan Pasławski swoim rozkazem nr 1 z 12 marca 1928 roku w sprawach organizacji Mazowieckiego Inspektoratu Okręgowego określił granice inspektoratu granicznego: od wschodu: granica Mazowieckiego Inspektoratu Okręgowego, od zachodu: do placówki Straży Granicznej „Zimna” włącznie. 
Inspektorat ochraniał odcinek granicy państwowej o długości 126 kilometrów.
Rozkazem nr 3 z 27 lipca 1936 roku "w sprawach reorganizacji placówek i zmiany przydziałów", komendant Straży Granicznej płk Jan Gorzechowski ustalił nowe rozgraniczenie pomiędzy inspektoratem „Łomża” a komisariatem wewnętrznym „Białystok”. Dla Inspektoratu Granicznego „Łomża” wyłącznie: wzdłuż drogi Małkinia- Kankowo-Niemiry-Zaręby, dalej drogą Zaręby-Nieszałty-Andrzejów-Grzymki- Polonia, dalej szosą Poloma-Osowiec-Zambrów-Menżęnin-Braniszewo-Tykocin- Krypno-Knyszyn-Jasionówka-Korycyn-Suchowok-Dombrowo-Lipsk. 
Sąsiednie inspektoraty:
Struktura organizacyjna.
Organizacja inspektoratu w 1928:
Organizacja inspektoratu we wrześniu 1929 i w lutym 1930:
Organizacja Obwodu SG Łomża w 1939:

</doc>
<doc id="3846505" url="https://pl.wikipedia.org/wiki?curid=3846505" title="Patrick O'Brian">
Patrick O'Brian



</doc>
<doc id="3846513" url="https://pl.wikipedia.org/wiki?curid=3846513" title="Cecil Scott Forester">
Cecil Scott Forester



</doc>
<doc id="3846516" url="https://pl.wikipedia.org/wiki?curid=3846516" title="Inspektorat Graniczny nr 2">
Inspektorat Graniczny nr 2

Inspektorat Graniczny nr 2 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Mazowieckiego Inspektoratu Okręgowego" naczelny inspektor Straży Celnej gen. bryg. Stefan Pasławski zatwierdził dyslokację, granice i strukturę inspektoratu granicznego nr 2 „Przasnysz”.
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski, na bazie podkomisariatu SG „Krukowo” z komisariatu „Myszyniec”, powołał komisariat Straży Granicznej „Krukowo”, przydzielił go do Inspektoratu Granicznego nr 2 „Przasnysz”, określił numer i strukturę. 
Rozkazem nr 1 z 25 lutego 1932 roku "w sprawach organizacyjnych" komendant Straży Granicznej płk Jan Jur-Gorzechowski przeniósł komisariat i placówkę II linii do Zaręb.
Rozkazem nr 1 z 31 marca 1937 roku "w sprawach [...] likwidacji i tworzenia placówek", komendant Straży Granicznej płk Jan Gorzechowski zniósł posterunek wywiadowczy „Łyse”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Przasnysz” na Obwód Straży Granicznej „Przasnysz”.
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski wydzielił komisariat „Myszyniec” z Odwodu SG „Przasnysz” i przydzielił go do Obwodu SG „Łomża”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił komisariat „Rybno” z Obwodu SG „Brodnica” i przydzielił go do Obwodu SG „Przasnysz”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił komisariat „Zaręby” z Odwodu SG „Przasnysz” i przydzielił go do Odwodu SG „Łomża”.
Służba graniczna.
Naczelny Inspektor Straży Celnej gen. bryg. Stefan Pasławski swoim rozkazem nr 1 z 12 marca 1928 roku w sprawach organizacji Mazowieckiego Inspektoratu Okręgowego określił granice inspektoratu granicznego: od wschodu: od placówki Straży Granicznej „Zimna” wyłącznie, od zachodu: do placówki Straży Granicznej „Uzdowo” włącznie.
Sąsiednie inspektoraty:
Struktura organizacyjna.
Organizacja inspektoratu w 1928:
Organizacja inspektoratu we wrześniu 1929 i w lutym 1930:
Organizacja Obwodu SG Przasnysz w 1939:

</doc>
<doc id="3846518" url="https://pl.wikipedia.org/wiki?curid=3846518" title="Inspektorat Graniczny nr 3">
Inspektorat Graniczny nr 3

Inspektorat Graniczny nr 3 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Mazowieckiego Inspektoratu Okręgowego" naczelny inspektor Straży Celnej gen. bryg. Stefan Pasławski zatwierdził dyslokację, granice i strukturę inspektoratu granicznego nr 3 „Brodnica”.
Rozkazem Mazowieckiego Inspektora Okręgowego nr 9 z 25 lipca 1928 zorganizowano posterunek informacyjny „Jabłonowo” i „Lidzbark”. Placówki te przydzielono etatowo drużyny kierownika IG nr 3.
Rozkaz nr 9 z 18 października 1929 roku "w sprawie reorganizacji Mazowieckiego Inspektoratu Okręgowego", komendant Straży Granicznej płk Jan Jur-Gorzechowskiw miejsce komisariatu „Hartowiec” powołał komisariat Straży Granicznej „Rybno”.
Rozkazem nr 1 z 31 marca 1937 roku "w sprawach [...] likwidacji i tworzenia placówek", komendant Straży Granicznej płk Jan Gorzechowski zniósł posterunek wywiadowczy „Płosnica”, „Jabłonowo” i „Plesewo”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Brodnica” na Obwód Straży Granicznej „Brodnica”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł placówkę II linii „Świerkocin”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił komisariat „Rybno” z Obwodu SG „Brodnica” i przydzielił go do Obwodu SG „Przasnysz”.
Służba graniczna.
Naczelny Inspektor Straży Celnej gen. bryg. Stefan Pasławski swoim rozkazem nr 1 z 12 marca 1928 roku w sprawach organizacji Mazowieckiego Inspektoratu Okręgowego określił granice inspektoratu granicznego: od wschodu: od placówki Straży Granicznej „Uzdowo” wyłącznie, od zachodu do placówki Straży Granicznej „Mały Wełcz” włącznie. Siedziba inspektoratu mieściła się przy ul. Wiejskiej 2 w budynku skarbowym. Do dyspozycji inspektorat posiadał samochód osobowy Austin i motocykl Harley Dawidson.
W 1936 roku inspektorat ochraniał granicę państwową na długości 157 kilometrów od kamienia granicznego I/89 do IV/089. Obejmował powiaty: działdowski, lubawski, grudziądzki, mławski, brodnicki, wąbrzeski, sierpecki i rypiński.
Sąsiednie inspektoraty:
Funkcjonariusze inspektoratu.
Oficerowie inspektoratu w 1936:
Struktura organizacyjna.
Organizacja inspektoratu w 1928:
Organizacja inspektoratu we wrześniu 1929 i w lutym 1930:
Organizacja Obwodu SG „Brodnica” w 1939:

</doc>
<doc id="3846521" url="https://pl.wikipedia.org/wiki?curid=3846521" title="Inspektorat Graniczny nr 14">
Inspektorat Graniczny nr 14

Inspektorat Graniczny nr 14 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Biuro Inspektoratu Straży Granicznej „Lubliniec” zostało zorganizowane jeszcze w grudniu 1927 roku. Kierownikiem inspektoratu został st. kom. SC Stanisław Matera. Nowo organizowany inspektorat miał przejąć komisariaty Straży Celnej „Podłęże Szlacheckie” i „Kamieńsko” z Inspektoratu SC „Praszka” oraz komisariaty SC „Lubliniec płn.”, „Lubliniec płd.”, „Kalety” i „Tarnowskie Góry“ z Inspektoratu SC „Tarnowskie Góry”. Na ich bazie miały powstać podległe inspektoratowi SG „Lubliniec” komisariaty SG: „Herby” z podkomisariatem „Panki”, „Lubecko”, „Lubliniec” i „Tarnowskie Góry”.
Obejmowanie odcinka granicznego następowało etapami. W pierwszej dekadzie stycznia 1928 przejęto od Inspektoratu SG „Piaśniki” (wcześniej Tarnowskie Góry) komisariat SC „Lubliniec płn”, „Lubliniec płd”., „Kalety” i „Tarnowskie Góry”. Pod koniec stycznia przyjęto pozostałe komisariaty i placówkę „Buchacz” przeznaczoną do komisariatu Tarnowskie Góry. Z przyjętego komisariatu „Podłęże” wyłączono placówkę „Starokrzepice” i przeznaczono ją do komisariatu SC „Jelonki”. 
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 14 „Lubliniec”.
Rozkazem nr 5 z 12 grudnia 1931 roku w sprawie "etatu budżetowego Straży Granicznej na rok 1932/1933" komendant Straży Granicznej płk Jan Jur-Gorzechowski przeniósł siedzibę inspektoratu z Lublińca do Częstochowy ul. Chłopickiego 35/37.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Panki” z Inspektoratu Granicznego „Wieluń” i przydzielił do Inspektoratu Granicznego „Częstochowa”.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Tarnowski Góry” z Inspektoratu Granicznego „Częstochowa” i przydzielił do Inspektoratu Granicznego „Wielkie Hajduki”.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", dowódca Straży Granicznej płk Jan Gorzechowski zniósł posterunek SG „Lisów”.
Rozkazem nr 1 z 1 lipca 1938 roku "w sprawach [...] organizacyjnych", dowódca Straży Granicznej płk Jan Gorzechowski zniósł posterunek wywiadowczy „Zwierzyniec”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Częstochowa” na Obwód Straży Granicznej „Częstochowa”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł posterunek SG „Blachownia”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma utworzył placówkę II linii „Koziegłowy”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma zniósł placówkę I linii „Krywałd” i posterunek SG „Konopiska”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 4 z 30 kwietnia 1928 roku w sprawach organizacji Śląskiego Inspektoratu Okręgowego określił granice inspektoratu granicznego: od północy: placówka Straży Granicznej „Starokrzepice” wyłącznie, od południa: placówka Straży Granicznej „Sucha Góra” włącznie.
Sąsiednie inspektoraty:
Struktura organizacyjna.
Organizacja inspektoratu w kwietniu 1928:
Organizacja inspektoratu w listopadzie 1929:

</doc>
<doc id="3846529" url="https://pl.wikipedia.org/wiki?curid=3846529" title="Inspektorat Graniczny nr 15">
Inspektorat Graniczny nr 15

Inspektorat Graniczny nr 15 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku (Dz.U. z 1928 nr 37, poz. 349), do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 15 „Królewska Huta”.
Rozkazem nr 3 z 20 listopada 1933 roku "w sprawach organizacyjnych"', komendant Straży Granicznej płk Jan Jur-Gorzechowski przeniósł siedzibę inspektoratu do Wielkich Hajduk, ul. Dyrekcyjna 2. Tym samym rozkazem utworzył placówkę I linii Brzozowice.
Rozkazem nr 3 z 23 czerwca 1934 roku "w sprawach [...] tworzenia i zniesienia posterunków informacyjnych", komendant Straży Granicznej płk Jan Jur-Gorzechowski zmienił nazwę placówki „Bielszowice” na „Nowa Wieś”.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", komendant Straży Granicznej płk Jan Jur-Gorzechowski wyłączył komisariat „Knurów” z Inspektoratu Granicznego „Wielkie Hajduki” i przydzielił do Inspektoratu Granicznego „Rybnik”.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", komendant Straży Granicznej płk Jan Jur-Gorzechowski wyłączył komisariat „Tarnowski Góry” z Inspektoratu Granicznego „Częstochowa” i przydzielił do Inspektoratu Granicznego „Wielkie Hajduki”.
Rozkazem nr 1 z 27 marca 1936 roku "w sprawach [...] zmian w niektórych inspektoratach okręgowych", komendant Straży Granicznej płk Jan Jur-Gorzechowski zmienił nazwę inspektoratu na „Chorzów” .
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej płk Jan Gorzechowski zniósł placówkę II linii „Miasteczko”.
Rozkazem nr 1 z 1 lipca 1938 roku "w sprawach [...] organizacyjnych", komendant Straży Granicznej płk Jan Gorzechowski zniósł posterunek wywiadowczy „Bobrowniki”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Chorzów” na Obwód Straży Granicznej „Chorzów”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma przemianował posterunek SG „Siemianowice” na placówki II linii.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 4 z 30 kwietnia 1928 roku w sprawach organizacji Śląskiego Inspektoratu Okręgowego określił granice inspektoratu granicznego: od północy: placówka Straży Granicznej „Sucha Góra” wyłącznie, od południa: placówka Straży Granicznej „Przyszowice” włącznie.
Sąsiednie inspektoraty:
Struktura organizacyjna.
Organizacja inspektoratu w 1928:
Organizacja inspektoratu w listopadzie 1929:

</doc>
<doc id="3846538" url="https://pl.wikipedia.org/wiki?curid=3846538" title="Inspektorat Graniczny nr 16">
Inspektorat Graniczny nr 16

Inspektorat Graniczny nr 16 – jednostka organizacyjna Straży Granicznej pełniąca służbę ochronną na granicy polsko-niemieckiej i na granicy polsko-czechosłowackiej w latach 1928–1939.
Geneza,.
Początek działalności Straży Celnej na Śląsku datuje się na dzień 15 czerwca 1922 roku. W tym dniu polscy strażnicy celni w zielonych mundurach i rogatywkach wkroczyli na ziemie przyznane Polsce. W nocy z 16 na 19 czerwca 1922 objęli straż na powierzonych im odcinkach. Inspektorat Straży Celnej „Rybnik” rozpoczął urzędowanie w Rybniku w drugiej połowie lipca 1922 roku. Podporządkowany był bezpośrednio Dyrekcji Ceł Mysłowice. Pierwsza siedziba Inspektoratu mieściła się w budynku szkoły ewangelickiej. Inspektorat ochraniał wtedy odcinek graniczny od placówki SC „Ruptawa” na granicy polsko-czeskiej, do placówki SC „Karol Emanuel” na granicy polsko-niemieckiej. 1 listopada 1924 roku biura inspektoratu przeniesione zostały do „Sierocińca”, a z dniem 20 kwietnia 1926 przeniesiono je do budynku prywatnego przy ulicy Koziegłowy 7.
W 1927 roku weszła w życie nowa organizacja Straży Celnej. Inspektorat SC „Rybnik” wszedł w podporządkowanie Śląskiego Inspektoratu Okręgowego w Katowicach z siedzibą w Mysłowicach.
W styczniu 1928 roku nastąpiła reorganizacja inspektoratu. Pododcinek komisariatu „Bielszowice” i placówka „Przyszowice“ z komisariatu „Knurów” została przekazana do IG „Piaśniki”. W zamian za to inspektorat „Rybnik” przyjął pododcinek komisariatu „Zebrzydowice” od kamienia nr XXX/1 do kamienia nr 12. Zlikwidowany został komisariat „Moszczenica” i „Lyski“. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 16 „Rybnik”.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Knurów” z Inspektoratu Granicznego „Wielkie Hajduki” i przydzielił do Inspektoratu Granicznego „Rybnik”.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Zebrzydowice” z Inspektoratu Granicznego „Rybnik” i przydzielił do Inspektoratu Granicznego „Bielsko”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Rybnik” na Obwód Straży Granicznej „Rybnik”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma przemianował posterunek SG „Rydułtowy” na placówkę II linii.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł posterunek SG „Żory” i „Wodzisław”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma wyłączył placówkę II linii „Gorzyce” z komisariatu „Lubomia” i przydzielił ją do Komendy Obwodu „Rybnik”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 4 z 30 kwietnia 1928 roku w sprawach organizacji Śląskiego Inspektoratu Okręgowego określił granice inspektoratu granicznego: od północy: placówka Straży Granicznej „Przyszowice” wyłącznie, od południa: placówka Straży Granicznej „Pogwizdów” włącznie. Z dniem 1 marca 1928 roku nastąpiła zmiana lokalu inspektoratu z ulicy Koziegłowy na ulicę Wiejską 2 do budynku dzierżawionego od Mikołaja Niklasa. W 1935 roku inspektorat obejmował odcinek graniczny liczący 129 kilometrów 145 metrów od kamienia granicznego nr 214 na granicy polsko-niemieckiej do kamienia nr 7 na granicy polsko-czeskiej. Biura inspektoratu mieściły się w budynku dzierżawionym od Antoniego Stokłosy przy ulicy Pocztowej 1. Na wyposażeniu był jeden samochód, cztery motocykle, dwa konie i pięć rowerów. Z dniem 1 sierpnia 1931 roku inspektorat po raz piąty zmienił swoją siedzibę z budynku przy ulicy Wiejskiej do budynku Antoniego Stokłosy przy ulicy Pocztowej 1 (Grażyńskiego 1).
Struktura organizacyjna.
Organizacja inspektoratu w 1928:
Organizacja inspektoratu w listopadzie 1929:
Organizacja inspektoratu w 1935

</doc>
<doc id="3846549" url="https://pl.wikipedia.org/wiki?curid=3846549" title="Brian O'Brian">
Brian O'Brian



</doc>
<doc id="3846560" url="https://pl.wikipedia.org/wiki?curid=3846560" title="Inspektorat Graniczny nr 17">
Inspektorat Graniczny nr 17

Inspektorat Graniczny nr 17 – jednostka organizacyjna Straży Granicznej pełniąca służbę ochronną na granicy polsko-czechosłowackiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 4 z 30 kwietnia 1928 roku "w sprawach organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 17 „Cieszyn (Biała)?”.
Rozkazem nr 7 z 23 października 1931 roku "w sprawach organizacyjnych i etatowych ", zlikwidowano Inspektoratu Okręgowego nr VI. Należący wcześniej do Inspektoratu nr VI komisariat wewnętrzny SG „Kraków” przydzielono pod względem służbowym bezpośrednio do Ślaskiego Okręgu Straży Granicznej, a etatowo, ewidencyjnie i gospodarczo do Inspektoratu Granicznego „Biała”.
Rozkazem nr 1 dowódcy Straży Granicznej z 12 stycznia 1931 roku poinformowano, że siedziba inspektoratu z dniem 1 października 1930 roku została przeniesiona z Cieszyna do Białej na ulicę Hałcnowskiej nr 17. 
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 roku przeniesiono siedzibę inspektoratu do Bielska ul. Młyńska 8.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Zebrzydowice” z Inspektoratu Granicznego „Rybnik” i przydzielił do Inspektoratu Granicznego „Bielsko”.
Rozkazem nr 1 z 31 marca 1937 roku "w sprawach [...] likwidacji i tworzenia placówek", dowódca Straży Granicznej płk Jan Gorzechowski zniósł posterunek SG „Skoczów” i utworzył posterunek SG „Żywiec”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Bielsko” na Obwód Straży Granicznej „Bielsko”.
Formowanie Obwodu SG „Cieszyn”.
Po aneksji tzw. Zaolzia, rozkazem nr 3 z 31 grudnia 1938 roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski, działając na podstawie upoważnienia Ministra Skarbu z 14 października 1938 roku zarządził przeniesienie siedziby komendy obwodu i placówki II linii „Bielsko” do Cieszyna, komisariatów „Ustroń” do Jabłonkowa, „Cieszyn” do Cierlicka Górnego, „Zebrzydowice” do Orłowej, „Gorzyce” do Bogumina.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 4 z 30 kwietnia 1928 roku w sprawach organizacji Śląskiego Inspektoratu Okręgowego określił granice inspektoratu granicznego: od północy: placówka Straży Granicznej „Pogwizdów” wyłącznie, od południa: placówka Straży Granicznej „Głuchaczki” włącznie. 
Sąsiednie inspektoraty:
Struktura organizacyjna.
Organizacja inspektoratu w 1928:
Organizacja inspektoratu w listopadzie 1929:
Organizacja inspektoratu w 1935:

</doc>
<doc id="3846561" url="https://pl.wikipedia.org/wiki?curid=3846561" title="National Women’s League 2016">
National Women’s League 2016

National Women’s League 2016 – dziewiąta edycja najwyższej klasy rozgrywkowej w żeńskim rugby union w Kanadzie. Zawody odbywały się w dniach 16–21 sierpnia 2016 roku.
Transmitowane w Internecie zawody odbyły się systemem kołowym, a o mistrzostwo kraju walczyło pięć zespołów. Turniej rozegrano w pięciu rundach w ciągu sześciu dni, a podczas każdej z nich jedna z drużyn pauzowała. Jednocześnie rozegrano także męskie i żeńskie mistrzostwa w kategoriach U-16 i U-18, a jednodniowe bilety wstępu kosztowały 6, zaś na cały turniej 30 CAD. W zawodach triumfowała ekipa z Quebecu przy tej samej liczbie punktów jak zespół z Ontario plasując się wyżej dzięki zwycięstwu w bezpośrednim meczu.

</doc>
<doc id="3846574" url="https://pl.wikipedia.org/wiki?curid=3846574" title="Inspektorat Graniczny nr 9">
Inspektorat Graniczny nr 9

Inspektorat Graniczny nr 9 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Inspektorat Graniczny we Wronkach obejmował południową część powiatu chodzieskiego od Noteci, powiat czarnkowski, północną część powiatu międzychodzkiego od Warty, północną część powiatu szamotulskiego z Wronkami od Warty, powiat obornicki, Wągrowiec, Żnin, Szubin i południową część powiatu bydgoskiego do Noteci.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawach organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 9 „Wronki”.
Już 15 września 1928 dowódca Straży Granicznej rozkazem nr 7 "w sprawie organizacji Wielkopolskiego Inspektoratu Okręgowego" podpisanym w zastępstwie przez mjr. Wacława Szpilczyńskiego zmieniał dyslokację (do m. Kruszewo) i organizację komisariatu „Jabłonowo”.
Tym samym rozkazem zmieniał dyslokację, organizację komisariatu „Potrzebowice”. Na jego bazie powstał komisariat „Wieleń”. 
Rozkazem nr 11 z 9 stycznia 1930 roku "o reorganizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski ustalił nową dyslokację (Ujście) numer i organizację komisariatu „Kruszewo”.
Tym samym rozkazem komisariat „Lubasz” przeformowany został na komisariat Straży Granicznej „Czarnków.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej płk Jan Gorzechowski zniósł placówki II linii „Wieleń”, „Ujście” i posterunek SG „Szamotuły”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Wronki” na Obwód Straży Granicznej „Wronki”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma zniósł posterunek SG „Oborniki”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 3 z 25 kwietnia 1928 roku w sprawach organizacji Wielkopolskiego Inspektoratu Okręgowego określił granice inspektoratu granicznego: od północy: placówka Straży Granicznej „Kalinka Blok 48” wyłącznie (placówka Ujście włącznie), od południa: rzeka Warta, placówka Straży Granicznej „Mierzyn” włącznie. Rozkaz dowódcy Straży Granicznej nr 7 z 15 września 1928 podpisany przez mjr. Wacława Spilczyńskiego zmienił granicę inspektoratu: od północy bez zmian, od południa − placówka Straży Granicznej „Sowia Góra” włącznie.
Rozkazem nr 11 z 9 stycznia 1930 roku "w sprawie organizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski] zatwierdził granice inspektoratu granicznego: od północy: północna granica Pomorskiego Inspektoratu Okręgowego, od południa: placówka Radusz włącznie. Biura inspektoratu mieściły się przy ulicy Poznańskiej 32.
Struktura organizacyjna.
Organizacja inspektoratu w 1928:
Organizacja inspektoratu w styczniu 1930:

</doc>
<doc id="3846578" url="https://pl.wikipedia.org/wiki?curid=3846578" title="Inspektorat Graniczny nr 10">
Inspektorat Graniczny nr 10

Inspektorat Graniczny nr 10 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Inspektorat Graniczny w Opalenicy obejmował południową część powiatu międzychodzkiego od Warty, powiat nowotomyski, Wolsztyn, północną część powiatu śmigielskiego i Kościan do Obry, powiat grodziski, południową część powiatu szamotulskiego do Warty i część powiatu leszczyńskiego do Małej Obry.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawach organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 10 „Opalenica”. 
Już 15 września 1928 dowódca Straży Granicznej rozkazem nr 7 "w sprawie organizacji Wielkopolskiego Inspektoratu Okręgowego" podpisanym w zastępstwie przez mjr. Wacława Szpilczyńskiego zmieniał miejsce postoju komisariatu „Świechocin” na „Międzychód”.
Rozkazem nr 4 z 27 maja 1929 roku w sprawie "etatu budżetowego Straży Granicznej" komendant Straży Granicznej płk Jan Jur-Gorzechowski zmienił nazwę komisariatu „Wijewo” na „Kaszczor”.
W sierpniu 1929 roku przeniesiono siedzibę inspektoratu w Opalenicy do Wolsztyna.
Rozkazem nr 11 z 9 stycznia 1930 roku "o reorganizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski powołał komisariat SG „Silna”.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej zniósł posterunek SG „Sieraków”, a rozkazem nr 1 z 1 lipca 1938 roku "w sprawach [...] organizacyjnych", przeniósł siedzibę komisariatu i placówki II linii „Silna” do m. Lewice.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Wolsztyn” na Obwód Straży Granicznej „Wolsztyn”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 3 z 25 kwietnia 1928 roku w sprawach organizacji Wielkopolskiego Inspektoratu Okręgowego określił granice inspektoratu granicznego: od północy: rzeka Warta, placówka Straży Granicznej „Mierzyn” wyłącznie, od południa: placówka Straży Granicznej „Wybudowanie” włącznie . Rozkaz dowódcy Straży Granicznej nr 7 z 15 września 1928 podpisany przez mjr. Wacława Spilczyńskiego zmienił granicę inspektoratu: od północy − placówka Straży Granicznej „Sowia Góra” wyłącznie, od południa − placówka Straży Granicznej I linii „Radomyśl” włącznie.
Rozkazem nr 11 z 9 stycznia 1930 roku "w sprawie organizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski zatwierdził granice inspektoratu granicznego: granica Inspektoratu Granicznego Wronki, od południa: placówka Radomyśl włącznie.
Inspektorat w 1936 roku mieścił się w Wolsztynie przy ulicy 5 Stycznia 3. Ochraniała odcinek długości 185 km. Posiadał telefon (nr 95).
Sąsiednie inspektoraty:
Funkcjonariusze inspektoratu.
Struktura i obsada personalna sztabu IG w 1936
Struktura organizacyjna.
Organizacja inspektoratu w 1928:
Organizacja inspektoratu w styczniu 1930:

</doc>
<doc id="3846589" url="https://pl.wikipedia.org/wiki?curid=3846589" title="Inspektorat Graniczny nr 11">
Inspektorat Graniczny nr 11

Inspektorat Graniczny nr 11 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Inspektorat Graniczny w Lesznie obejmował powiaty leszczyński, rawicki, gostyński, śremski oraz południową część powiatu kościańskiego i śmigielskiego od Obry.
Formowanie i zmiany organizacyjne.
Rozporządzenie Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawach organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 11 „Leszno”.
Już 15 września 1928 dowódca Straży Granicznej rozkazem nr 7 "w sprawie zmian dyslokacji Wielkopolskiego Inspektoratu Okręgowego" podpisanym w zastępstwie przez mjr. Wacława Szpilczyńskiego zmieniał miejsce postoju komisariatu „Leszno” na Zaborowo. Tym samym rozkazem przeniósł dyslokację komisariatu „Dubin” do Jutrosina.
Rozkazem nr 11 z 9 stycznia 1930 roku "o reorganizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski powołał komisariat „Włoszakowice”.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", dowódca Straży Granicznej płk Jan Gorzechowski zniósł placówkę II linii „Kościan”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Leszno” na Obwód Straży Granicznej „Leszno”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 3 z 25 kwietnia 1928 roku w sprawach organizacji Wielkopolskiego Inspektoratu Okręgowego określił granice inspektoratu granicznego: od północy: placówka Straży Granicznej „Wybudowanie” wyłącznie, od południa: placówka Straży Granicznej „Zmysłowo” włącznie . Rozkaz dowódcy Straży Granicznej nr 7 z 15 września 1928 podpisany przez mjr. Wacława Spilczyńskiego zmienił granicę inspektoratu: od północy − placówka Straży Granicznej „Radomyśl” wyłącznie, od południa bez zmian.
Rozkazem nr 11 z 9 stycznia 1930 roku "w sprawie organizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski zatwierdził granice inspektoratu granicznego: od północy: granica Inspektoratu Granicznego Wolsztyn, od północnego wschodu: placówka Zmysłowo włącznie.
Sąsiednie inspektoraty:
Struktura organizacyjna.
Organizacja inspektoratu w 1928:
Organizacja inspektoratu w styczniu 1930:

</doc>
<doc id="3846597" url="https://pl.wikipedia.org/wiki?curid=3846597" title="Inspektorat Graniczny nr 12">
Inspektorat Graniczny nr 12

Inspektorat Graniczny nr 12 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. Rozkazem nr 3 z 25 kwietnia 1928 roku "w sprawach organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 12 „Ostrów”. Rozkazem nr 4 z 17 grudnia 1934 roku "w sprawach [...] zarządzeń organizacyjnych i zmian budżetowych", komendant Straży Granicznej płk Jan Jur-Gorzechowski wyłączył komisariat „Laski” z Inspektoratu Granicznego „Ostrów” i przydzielił do Inspektoratu Granicznego „Wieluń”. Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej płk Jan Gorzechowski zniósł posterunek SG „Odolanów”. Tym samym rozkazem utworzył placówki II linii „Konin” podległą Inspektoratowi Okręgowemu. Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Ostrów” na Obwód Straży Granicznej „Ostrów”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 3 z 25 kwietnia 1928 roku w sprawach organizacji Wielkopolskiego Inspektoratu Okręgowego określił granice inspektoratu granicznego: od północy: placówka Straży Granicznej „Zmysłowo” wyłącznie, od południa: placówka Straży Granicznej „Proszów” włącznie. Rozkazem nr 11 z 9 stycznia 1930 roku "w sprawie organizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski zatwierdził granice inspektoratu granicznego: od północnego wschodu: granica Inspektoratu Granicznego Leszno, od północnego zachodu: placówka Siemienice włącznie.
Sąsiednie inspektoraty:
Struktura organizacyjna.
Organizacja inspektoratu w kwietniu 1928:
Organizacja inspektoratu w styczniu 1930:

</doc>
<doc id="3846608" url="https://pl.wikipedia.org/wiki?curid=3846608" title="Inspektorat Graniczny nr 13">
Inspektorat Graniczny nr 13

Inspektorat Graniczny nr 13 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Dowódca Straży Granicznej gen. bryg. Stefan Pasławski swoim rozkazem nr 3 z 25 kwietnia 1928 roku w sprawach organizacji Wielkopolskiego Inspektoratu Okręgowego określił granice inspektoratu granicznego: od północy: placówka Straży Granicznej „Proszów” wyłącznie, od południa: placówka Straży Granicznej „Starokrzepice” włącznie.
Rozkazem nr 7 z 23 października 1931 roku "w sprawach organizacyjnych i etatowych ", zlikwidowano Inspektoratu Okręgowego nr VI. Należący wcześniej do Inspektoratu nr VI komisariat wewnętrzny SG „Łódź” przydzielono pod względem służbowym bezpośrednio do Komendy Straży Granicznej, a etatowo, ewidencyjnie i gospodarczo do Inspektoratu Granicznego „Wieluń”.
Rozkazem nr 4 z 17 grudnia 1934 roku "w sprawach […] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Panki” z Inspektoratu Granicznego „Wieluń” i przydzielił do Inspektoratu Granicznego „Częstochowa”.
Rozkazem nr 4 z 17 grudnia 1934 roku "w sprawach […] zarządzeń organizacyjnych i zmian budżetowych", dowódca Straży Granicznej płk Jan Jur-Gorzechowski wyłączył komisariat „Laski” z Inspektoratu Granicznego „Ostrów” i przydzielił do Inspektoratu Granicznego „Wieluń”.
Rozkazem nr 2 z 30 listopada 1937 roku "w sprawach […] przeniesienia siedzib i likwidacji jednostek", dowódca Straży Granicznej płk Jan Gorzechowski przeniósł siedzibę placówki II linii „Laski” do m. Łęka i zniósł placówkę II linii „Szczerców”.
Rozkazem nr 2 z 30 listopada 1937 roku "w sprawach […] przeniesienia siedzib i likwidacji jednostek", dowódca Straży Granicznej płk Jan Gorzechowski zniósł posterunek SG „Sieradz”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Wieluń” na Obwód Straży Granicznej „Wieluń”.
Służba graniczna.
Rozkazem nr 11 z 9 stycznia 1930 roku "w sprawie organizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski zatwierdził granice inspektoratu granicznego: od zachodu – granica Inspektoratu Granicznego Ostrów, od południa – placówka SG „Kluczno” włącznie.
Kierownik Inspektoratu Granicznego „Wieluń” w dodatku do rozkazu organizacyjnego nr 3 z 19 lipca 1930 roku sprecyzował granice inspektoratu:
Struktura organizacyjna.
Organizacja inspektoratu w kwietniu 1928:
Organizacja inspektoratu w styczniu 1930:

</doc>
<doc id="3846617" url="https://pl.wikipedia.org/wiki?curid=3846617" title="Philipp Johann Ferdinand Schur">
Philipp Johann Ferdinand Schur

Philipp Johann Ferdinand Schur (ur. 18 lutego 1799 w Królewcu, zm. 27 maja 1878 w Bielsku) – niemiecki botanik, farmaceuta, chemik i fabrykant.
Biografia.
Schur urodził się w Królewcu jako syn mistrza guzikarskiego. W wieku 10 lat zaczął uczęszczać do gimnazjum katedralnego w Knipawie. Kiedy zostało ono przekształcone w wyższą szkołę mieszczańską, postanowił przygotowywać się do egzaminów na studia prywatnie. Możliwości finansowe rodziny nie były jednak ku temu wystarczające, wybrał więc zawód farmaceuty i rozpoczął praktykę w aptece Wegenerów w Gierdawach. W tym czasie stworzył zielnik zawierający około 600 gatunków roślin. W 1819 r. zdał egzamin na pomocnika aptecznego. W kolejnych latach pracował w aptekach w Królewcu, Rybakach, Elblągu i Gdańsku.
W 1825 r. powrócił na stałe do Królewca i rozpoczął czteroletnie studia w dziedzinie farmacji i chemii na tamtejszej Albertynie, po czym kontynuował studia, rozszerzone o fizykę, mineralogię, zoologię, botanikę i filozofię, na Uniwersytecie Humboldtów w Berlinie. Jego nauczycielami byli w Królewcu m.in. Ernst Meyer i Friedrich Burdach, a w Berlinie Alexander von Humboldt i Eilhard Mitscherlich. Studia zakończył w 1831 r. uzyskując dyplom aptekarza I klasy, a w 1835 r. obronił na uniwersytecie w Jenie pracę doktorską "Metamorphosis plantarum secundumsententiam hodie praevalentem expositaatque exemplis illustrata". Udzielał w tym czasie prywatnych lekcji z zakresu chemii, analizy chemicznej, farmacji i botaniki.
Jednocześnie w 1831 r. przeniósł się do Austrii i rozpoczął pracę jako chemik w fabryce w Liesing, obecnie dzielnicy Wiednia. W 1839 r. założył zamkniętą po trzech latach fabrykę chemiczną w sąsiednim Inzersdorf, później podejmował zakończone niepowodzeniem inicjatywy przemysłowe w Preszburgu (Bratysławie) i Svätym Jurze, aż w 1845 r. przejął na osiem lat kierownictwo fabryki kwasu siarkowego w siedmiogrodzkim Sybinie. W latach 1853–1854 pracował jako nauczyciel chemii oraz przyrody w gimnazjum i szkole realnej w Braszowie. Potem powrócił do Wiednia poświęcając się opracowaniu dorobku naukowego poprzednich lat.
Borykając się z kłopotami finansowymi w 1861 r. sprzedał swoją kolekcję roślin uniwersytetowi we Lwowie, a w 1869 r. przeprowadził się do swojego syna – urodzonego w 1839 r. Ferdinanda Augusta Eduarda Schura, który był pastorem ewangelickim i w tym czasie prowadził parafię w Brnie. W 1870 r. obaj przenieśli się do nowego miejsca pracy syna, śląskiego Bielska (Bielsko-Biała). Osiem lat później Schur zmarł wskutek powikłań po zapaleniu płuc. Pochowany został na bielskim Starym Cmentarzu Ewangelickim.
Działalność naukowa.
Podczas pobytu w Siedmiogrodzie Schur odbył szereg podróży naukowych, w trakcie których zebrał ponad 50 tysięcy okazów roślin (będących w posiadaniu uniwersytetu we Lwowie), stanowiących podstawę dalszych jego badań. Około 2300 z nich pozyskał podczas podróży w lipcu i sierpniu 1853 r. odbywającej się na polecenie ówczesnego gubernatora prowincji, Karla zu Schwarzenberga, w towarzystwie młodego przyrodnika Eduarda Alberta Bielza, której opis ukazał się drukiem w 1859 r.
W 1866 r. ukazało się najważniejsze jego dzieło: "Enumeratio plantarum Transilvaniae exhibens: stirpes phanerogamas sponte crescentes atque frequentius cultas, cryptogamas vasculares characeas stiam muscos hepaticasque" – gruntowny opis flory Siedmiogrodu. Wcześniejszą ważną jego publikacją na ten temat było wydane w 1853 r. "Sertum florae Transsilvaniae sive enumeratio systematica omnium plantarum, quae in Transsilvania sponte crescunt et in usu hominum copiosius coluntur".
Schur publikował także wiele artykułów w "Österreichische botanische Zeitschrift". Zainicjował on powstanie w 1849 r. Siedmiogrodzkiego Towarzystwa Nauk Przyrodniczych w Sybinie, część jego prac ukazała się w wydawanym przez nie "Verhandlungen und Mitteilungen des Siebenbürgischen Vereins für Naturwissenschaften".
Jako autor diagnoz taksonów oznaczany jest skrótem schur.

</doc>
<doc id="3846688" url="https://pl.wikipedia.org/wiki?curid=3846688" title="Ferdinand Schur">
Ferdinand Schur



</doc>
<doc id="3846693" url="https://pl.wikipedia.org/wiki?curid=3846693" title="Odznaka Honorowa „Zasłużony dla bankowości PRL”">
Odznaka Honorowa „Zasłużony dla bankowości PRL”



</doc>
<doc id="3846696" url="https://pl.wikipedia.org/wiki?curid=3846696" title="Thiego">
Thiego

Thiego, właśc. William Thiego de Jesus (ur. 22 lipca 1986 w Aracaju, zm. 28 listopada 2016 w La Unión) – brazylijski piłkarz występujący na pozycji obrońcy.
Kariera.
Thiego karierę rozpoczynał w 2006 roku w zespole Sergipe. W 2007 roku przeszedł do Grêmio, grającego w Série A. W tym samym roku wraz z zespołem dotarł do finału Copa Libertadores. Z kolei w 2008 roku wywalczył z Grêmio wicemistrzostwo Brazylii. W 2010 roku został wypożyczony do japońskiego Kyoto Sanga. W J1 League zadebiutował 7 marca 2010 w przegranym 0:2 meczu z Visselem Kobe. W Kyoto Thiego spędził sezon 2010. Dwa kolejne sezony również spędził na wypożyczeniu, najpierw w EC Bahia (Série A), a następnie w Cearze z Série B.
W 2013 roku został zawodnikiem klubu Figueirense, występującego w Série B. Po sezonie 2013 odszedł stamtąd do azerskiego Xəzəru Lenkoran. W 2015 roku wrócił do Brazylii, gdzie podpisał kontrakt z Chapecoense z Série A. Ostatnie oficjalne spotkanie przed śmiercią rozegrał 24 listopada 2016 w ramach rozgrywek Copa Sudamericana przeciwko San Lorenzo de Almagro (0:0).
Śmierć.
28 listopada 2016 zginął w katastrofie samolotu LaMia Airlines 2933.

</doc>
<doc id="3846724" url="https://pl.wikipedia.org/wiki?curid=3846724" title="L'Hospitalet">
L'Hospitalet



</doc>
<doc id="3846726" url="https://pl.wikipedia.org/wiki?curid=3846726" title="Władysław Tkaczew">
Władysław Tkaczew



</doc>
<doc id="3846727" url="https://pl.wikipedia.org/wiki?curid=3846727" title="Malý Grič">
Malý Grič

Malý Grič (876 m n.p.m.) – szczyt w północnej części gór Ptacznik na Słowacji.
Położenie.
Leży w północnej części grupy zwanej Wysokim Ptacznikiem, ok. 2,2 km na północ od szczytu Veľký Grič (971 m n.p.m.). Wysunięty nieco (ok. 1,2 km) na wschód od głównego grzbietu Ptacznika, jest jednocześnie ostatnim (licząc z południa na północ) szczytem tych gór o wysokości przekraczającej 800 m n.p.m. Jest dobrze widoczny z położonej ok. 3 km na wschód od niego Handlovej.
Charakterystyka.
Ma kształt dość regularnego kopca o stromych stokach i niewielkiej, płaskiej wierzchowinie, wyraźnie górującego od zachodu nad Kotliną Handlowską. Zbudowany jest z wulkanicznych andezytów, które na wschodnich stokach tuż pod wierzchołkiem wychodzą na powierzchnię w postaci skalnej ściany urozmaiconej szeregiem ambon i baszt skalnych. W całości zalesiony – porośnięty jest głównie buczynami.
Turystyka.
Malý Grič jest licznie odwiedzany przez turystów, głównie dla pięknego widoku ze szczytu w kierunku wschodnim, na Kotlinę Handlowską i leżące poza nią Góry Krzemnickie. Jest zwłaszcza ulubionym celem krótkich wycieczek dla mieszkańców pobliskiej Handlovej. Północnymi podnóżami góry biegnie zielono znakowany szlak turystyczny z Handlovej do Prievidzy. Na szczyt wiedzie odgałęziający się od niego na polanie Tri studničky, znakowany na żółto (dawniej na zielono), krótki szlak dojściowy (ok. 45 min., w zejściu 30 min.).

</doc>
<doc id="3846728" url="https://pl.wikipedia.org/wiki?curid=3846728" title="Romulus (Michigan)">
Romulus (Michigan)

Romulus – miasto w Stanach Zjednoczonych, w stanie Michigan, w hrabstwie Wayne.

</doc>
<doc id="3846731" url="https://pl.wikipedia.org/wiki?curid=3846731" title="Fira 2 - Pedrosa">
Fira 2 - Pedrosa



</doc>
<doc id="3846733" url="https://pl.wikipedia.org/wiki?curid=3846733" title="Rosół (ujednoznacznienie)">
Rosół (ujednoznacznienie)



</doc>
<doc id="3846736" url="https://pl.wikipedia.org/wiki?curid=3846736" title="L'Hospitalet de Llobregat (stacja kolejowa)">
L'Hospitalet de Llobregat (stacja kolejowa)



</doc>
<doc id="3846743" url="https://pl.wikipedia.org/wiki?curid=3846743" title="Urząd Wittenburg">
Urząd Wittenburg



</doc>
<doc id="3846745" url="https://pl.wikipedia.org/wiki?curid=3846745" title="Urząd Stralendorf">
Urząd Stralendorf



</doc>
<doc id="3846748" url="https://pl.wikipedia.org/wiki?curid=3846748" title="Urząd Sternberger Seenlandschaft">
Urząd Sternberger Seenlandschaft



</doc>
<doc id="3846750" url="https://pl.wikipedia.org/wiki?curid=3846750" title="Urząd Plau am See">
Urząd Plau am See



</doc>
<doc id="3846753" url="https://pl.wikipedia.org/wiki?curid=3846753" title="Urząd Parchimer Umland">
Urząd Parchimer Umland



</doc>
<doc id="3846757" url="https://pl.wikipedia.org/wiki?curid=3846757" title="Urząd Neustadt-Glewe">
Urząd Neustadt-Glewe



</doc>
<doc id="3846758" url="https://pl.wikipedia.org/wiki?curid=3846758" title="Urząd Ludwigslust-Land">
Urząd Ludwigslust-Land



</doc>
<doc id="3846759" url="https://pl.wikipedia.org/wiki?curid=3846759" title="Urząd Hagenow-Land">
Urząd Hagenow-Land



</doc>
<doc id="3846760" url="https://pl.wikipedia.org/wiki?curid=3846760" title="Urząd Grabow">
Urząd Grabow



</doc>
<doc id="3846761" url="https://pl.wikipedia.org/wiki?curid=3846761" title="Inspektorat Graniczny nr 18">
Inspektorat Graniczny nr 18

Inspektorat Graniczny nr 18 – jednostka organizacyjna Straży Granicznej pełniąca służbę ochronną na granicy polsko-czechosłowackiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 5 z 16 maja 1928 roku "w sprawach organizacji Małopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 18 „Nowy Targ”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Nowy Targ” na Obwód Straży Granicznej „Nowy Targ”.
Rozkazem nr 3 z 31 grudnia roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski zniósł posterunek wywiadowczy „Sucha”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 5 z 16 maja 1928 roku w sprawach organizacji Małopolskiego Inspektoratu Okręgowego określił granice inspektoratu granicznego: od zachodu: placówka Straży Granicznej „Głuchaczki” wyłącznie, od wschodu: placówka Straży Granicznej „Izby” włącznie. Rozkaz dowódcy Straży Granicznej nr 6 z 8 września 1928 podpisany przez mjr. Wacława Spilczyńskiego zmienił granicę inspektoratu: od zachodu bez zmian, od wschodu − placówka Straży Granicznej „Tylicz” do wzgórza 794 Dzielec.
Struktura organizacyjna.
Organizacja inspektoratu w maju 1928:
Organizacja inspektoratu w 1931 i w 1935:
Organizacja obwodu w 1938:

</doc>
<doc id="3846763" url="https://pl.wikipedia.org/wiki?curid=3846763" title="Urząd Boizenburg-Land">
Urząd Boizenburg-Land



</doc>
<doc id="3846764" url="https://pl.wikipedia.org/wiki?curid=3846764" title="Urząd Goldberg-Mildenitz">
Urząd Goldberg-Mildenitz



</doc>
<doc id="3846766" url="https://pl.wikipedia.org/wiki?curid=3846766" title="Urząd Dömitz-Malliß">
Urząd Dömitz-Malliß



</doc>
<doc id="3846767" url="https://pl.wikipedia.org/wiki?curid=3846767" title="Inspektorat Graniczny nr 19">
Inspektorat Graniczny nr 19

Inspektorat Graniczny nr 19 – jednostka organizacyjna Straży Granicznej pełniąca służbę ochronną na granicy polsko-czechosłowackiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 5 z 16 maja 1928 roku "w sprawach organizacji Małopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 19 „Nowy Zagórz”.
Jesienią 1929 roku po raz kolejny zreorganizowano inspektorat. Rozkaz dowódcy Straży Granicznej nr 7 z 25 września 1929 podpisany przez płk. Jana Jura-Gorzechowskiego nakazywał przenieść sztab inspektoratu do Krosna. Rozkazem nr 3/31 zastępcy komendanta Straży Granicznej płk. Emila Czaplińskiego z 5 sierpnia 1931 roku przeniesiono siedzibę inspektoratu z Krosna do Jasła. Inspektorat mieścił się w zniszczonym w 1944 roku budynku w Jaśle przy ul. Staszica 6. 29 maja 1937 został przeniesiony do nowego budynku przy ul. Wyspiańskiego 4.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej płk Jan Gorzechowski przemianował posterunek SG „Rzeszów” na placówkę II linii „Rzeszów”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej nakazał zmienić nazwę Inspektoratu Granicznego „Jasło” na Obwód Straży Granicznej „Jasło”.
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej wydzielił z komendy Obwodu „Jasło” komisariat Straży Granicznej „Jaśliska” przydzielił do Obwodu SG „Sambor”.
Rozkazem nr 6 z 22 kwietnia 1039 roku "w sprawach zmian organizacyjnych oraz działania Egzekutywy Komendy Głównej Straży Granicznej" gen. bryg. Walerian Czuma do komisariatu wewnętrznego „Sandomierz” przydzielił placówkę II linii „Rzeszów”, którą to wydzielił z Komendy Obwodu „Jasło” i przemianował ją na posterunek wywiadowczy.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej wydzielił Obwód Straży Granicznej „Jasło” z Zachodniomałopolskiego Okręgu Straży Granicznej i przydzielił go do Wschodniomałopolskiego Okręgu Straży Granicznej.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 5 z 16 maja 1928 roku w sprawach organizacji Małopolskiego Inspektoratu Okręgowego określił granice inspektoratu granicznego: od zachodu: placówka Straży Granicznej „Izby” wyłącznie, od wschodu: placówka Straży Granicznej „Ustrzyki Górne” włącznie. Rozkaz dowódcy Straży Granicznej nr 6 z 8 września 1928 podpisany przez mjr. Wacława Spilczyńskiego zmienił granicę inspektoratu: od zachodu − placówka Straży Granicznej „Tylicz” do wzgórza 794 wyłącznie, od wschodu − placówka Straży Granicznej „Wołosate” do wzgórza 1335 Halicz. Był to odcinek karpackiej granicy od wzgórza Obidza na zachodzie, po wzgórze Pasika nad Jasielem na wschodzie. 
Struktura organizacyjna.
Organizacja inspektoratu w maju 1928:
Organizacja inspektoratu w 1931:
Organizacja inspektoratu w 1935:
Organizacja obwodu w 1938:

</doc>
<doc id="3846768" url="https://pl.wikipedia.org/wiki?curid=3846768" title="Urząd Eldenburg Lübz">
Urząd Eldenburg Lübz



</doc>
<doc id="3846769" url="https://pl.wikipedia.org/wiki?curid=3846769" title="Urząd Crivitz">
Urząd Crivitz



</doc>
<doc id="3846771" url="https://pl.wikipedia.org/wiki?curid=3846771" title="Urząd Zarrentin">
Urząd Zarrentin



</doc>
<doc id="3846779" url="https://pl.wikipedia.org/wiki?curid=3846779" title="Inspektorat Graniczny „Stryj”">
Inspektorat Graniczny „Stryj”

Inspektorat Graniczny nr 20 (21) – jednostka organizacyjna Straży Granicznej pełniąca służbę ochronną na granicy polsko-rumuńskiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 5 z 16 maja 1928 roku "w sprawach organizacji Małopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 20 „Stryj”.
Rozkazem nr 7 z 23 października 1931 roku "w sprawach organizacyjnych i etatowych, " zlikwidowano Inspektorat Okręgowy nr VI. Należący wcześniej do Inspektoratu nr VI komisariat wewnętrzny SG „Lwów” przydzielono pod względem służbowym bezpośrednio do Małopolskiego Okręgu Straży Granicznej, a etatowo, ewidencyjnie i gospodarczo do Inspektoratu Granicznego „Stryj”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji," dowódca Straży Granicznej płk Jan Gorzechowski nakazał zmienić nazwę Inspektoratu Granicznego „Stryj” na Obwód Straży Granicznej „Stryj”.
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", w związku z przekazaniem Korpusowi Ochrony Pogranicza ochrony części granicy południowej Państwa na odcinku między przełęczą Użocką, a stykiem granicy polsko-rumuńsko-czechosłowackiej, komendant Straży Granicznej płk Jan Gorzechowski zarządził likwidację Komendy Obwodu Straży Granicznej „Stryj”. Nakazał, by wraz z placówką II linii „Stryj” z dniem 1 lutego 1939 utworzył Komendę Obwodu „Suwałki” i placówkę II linii „Suwałki”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 5 z 16 maja 1928 roku w sprawach organizacji Małopolskiego Inspektoratu Okręgowego określił granice inspektoratu granicznego: od zachodu: placówka Straży Granicznej „Ustrzyki Górne” wyłącznie, od wschodu: placówka Straży Granicznej „Zielona” włącznie. Rozkaz dowódcy Straży Granicznej nr 6 z 8 września 1928 podpisany przez mjr. Wacława Spilczyńskiego zmienił granicę inspektoratu: od zachodu − placówka Straży Granicznej „Wołosowate” do wzgórza 1335 Halicz wyłącznie, od wschodu − placówka Straży Granicznej „Rafajłowa” do wzgórza 1368 Dołha.
Sąsiednie inspektoraty:
Struktura organizacyjna.
Organizacja inspektoratu w maju 1928:
We wrześniu 1928 zorganizowany został:
Organizacja inspektoratu w 1931:
Organizacja inspektoratu w 1935:
Organizacja obwodu w 1938:

</doc>
<doc id="3846781" url="https://pl.wikipedia.org/wiki?curid=3846781" title="Urząd Oder-Welse">
Urząd Oder-Welse



</doc>
<doc id="3846784" url="https://pl.wikipedia.org/wiki?curid=3846784" title="Urząd Gramzow">
Urząd Gramzow



</doc>
<doc id="3846789" url="https://pl.wikipedia.org/wiki?curid=3846789" title="Inspektorat Graniczny „Kołomyja”">
Inspektorat Graniczny „Kołomyja”

Inspektorat Graniczny nr 21 (22) – jednostka organizacyjna Straży Granicznej pełniąca służbę ochronną na granicy polsko-rumuńskiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 5 z 16 maja 1928 roku "w sprawach organizacji Małopolskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 21 „Kołomyja”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Kołomyja” na Obwód Straży Granicznej „Kołomyja”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł placówkę II linii „Stanisławów”
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 5 z 16 maja 1928 roku w sprawach organizacji Małopolskiego Inspektoratu Okręgowego określił granice inspektoratu granicznego: od zachodu: placówka Straży Granicznej „Zielona” wyłącznie, od wschodu: do styku granicy polsko-rumuńskiej z Dniestrem w rejonie Żeżawej (koryto Dniestru dla KOP). Rozkaz dowódcy Straży Granicznej nr 6 z 8 września 1928 podpisany przez mjr. Wacława Spilczyńskiego zmienił granice inspektoratu: od zachodu − placówka Straży Granicznej „Rafajłowa” do wzgórza 1368 Dołha wyłącznie, od wschodu − granica pozostała bez zmian.
Sąsiednie inspektoraty:
Struktura organizacyjna.
Organizacja inspektoratu w maju 1928:
Organizacja inspektoratu w 1931:
Organizacja inspektoratu w 1935:
Organizacja obwodu w 1938:

</doc>
<doc id="3846791" url="https://pl.wikipedia.org/wiki?curid=3846791" title="Urząd Gerswalde">
Urząd Gerswalde



</doc>
<doc id="3846793" url="https://pl.wikipedia.org/wiki?curid=3846793" title="Urząd Gartz (Oder)">
Urząd Gartz (Oder)



</doc>
<doc id="3846798" url="https://pl.wikipedia.org/wiki?curid=3846798" title="Chrabużna">
Chrabużna

Chrabużna (ukr. Храбузна, "Chrabużna") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846802" url="https://pl.wikipedia.org/wiki?curid=3846802" title="Urząd Lebus">
Urząd Lebus



</doc>
<doc id="3846808" url="https://pl.wikipedia.org/wiki?curid=3846808" title="Urząd Barnim-Oderbruch">
Urząd Barnim-Oderbruch



</doc>
<doc id="3846809" url="https://pl.wikipedia.org/wiki?curid=3846809" title="Czarny Las (rejon zborowski)">
Czarny Las (rejon zborowski)

Czarny Las (ukr. Чорний Ліс, "Czornyj Lis") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846810" url="https://pl.wikipedia.org/wiki?curid=3846810" title="Urząd Falkenberg-Höhe">
Urząd Falkenberg-Höhe



</doc>
<doc id="3846814" url="https://pl.wikipedia.org/wiki?curid=3846814" title="Urząd Golzow">
Urząd Golzow



</doc>
<doc id="3846815" url="https://pl.wikipedia.org/wiki?curid=3846815" title="Urząd Seelow-Land">
Urząd Seelow-Land



</doc>
<doc id="3846818" url="https://pl.wikipedia.org/wiki?curid=3846818" title="Urząd Neuhardenberg">
Urząd Neuhardenberg



</doc>
<doc id="3846819" url="https://pl.wikipedia.org/wiki?curid=3846819" title="Futory (Ukraina)">
Futory (Ukraina)

Futory (ukr. Футори) – wieś na Ukrainie, w obwodzie tarnopolskim, w rejonie zborowskim.
W czasie okupacji niemieckiej mieszkająca we wsi rodzina Tyrczów udzieliła pomocy Zysio Bergerowi, Lenie Adler, Irvingowi, Irze, Racheli Gerber, Miriam (Maina) Kunofsky z d. Kronisch, Lucy Margules z d. Kronisch, Leonowi i Szyfrarze Kronisch. W 1991 roku Instytut Jad Waszem podjął decyzję o przyznaniu Annie, Apolonii, Michałowi, Sebastianowi i Stefanowi Tyrczom tytułu Sprawiedliwych wśród Narodów Świata.

</doc>
<doc id="3846820" url="https://pl.wikipedia.org/wiki?curid=3846820" title="Urząd Märkische Schweiz">
Urząd Märkische Schweiz



</doc>
<doc id="3846822" url="https://pl.wikipedia.org/wiki?curid=3846822" title="Inspektorat Graniczny nr 4">
Inspektorat Graniczny nr 4

Inspektorat Graniczny nr 4 – jednostka organizacyjna Straży Granicznej pełniąca służbę ochronną na granicy polsko-gdańskiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 2 z 19 kwietnia 1928 roku "w sprawach organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 4 „Tczew”. 
Komendant Straży Granicznej płk Jan Jur-Gorzechowski swoim rozkazem nr 1 z 29 kwietnia 1929 roku w sprawach zmian organizacji Pomorskiego Inspektoratu Okręgowego powołał dwa kolejne komisariaty: komisariat Straży Granicznej „Skarszewy” i komisariat Straży Granicznej „Kartuzy”:
Rozkazem nr 1 z 31 marca 1937 roku "w sprawach [...] likwidacji i tworzenia placówek", dowódca Straży Granicznej płk Jan Gorzechowski utworzył placówkę I linii „Tczew” podległą pod względem gospodarczym komisariatowi SG „Gniew”, a pod względem operacyjnym bezpośrednio Inspektoratowi.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Tczew” na Obwód Straży Granicznej „Tczew”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 2 z 19 kwietnia 1928 roku w sprawach organizacji Pomorskiego Inspektoratu Okręgowego określił granice inspektoratu granicznego: od południa: od placówki Straży Granicznej „Mały Wełcz” wyłącznie, od północy: placówka Straży Granicznej „Małe Walichnowy” wyłącznie.
W 1928 roku biura inspektoratu mieściły się przy ulicy Sambora 22.
Kierownik Pomorskiego Inspektoratu Okręgowego Straży Granicznej mjr Józef Zończyk w rozkazie organizacyjnym nr 2 z 8 czerwca 1928 roku udokładnił linie rozgraniczenia. Granica południowa: granica z Mazowieckim IO, od miejsca gdzie granica odchodzi od Wisły w kierunku wschodnim; granica północna: początek granicy gdańskiej w miejscu od widlenia się Nogatu.
Struktura organizacyjna.
Organizacja inspektoratu w kwietniu 1928:
Organizacja inspektoratu w lutym 1930:
Organizacja inspektoratu w 1936:

</doc>
<doc id="3846828" url="https://pl.wikipedia.org/wiki?curid=3846828" title="Ormiańskokatolicka parafia południowa z siedzibą w Gliwicach">
Ormiańskokatolicka parafia południowa z siedzibą w Gliwicach



</doc>
<doc id="3846831" url="https://pl.wikipedia.org/wiki?curid=3846831" title="Ormiańskokatolicka parafia centralna z siedzibą w Warszawie">
Ormiańskokatolicka parafia centralna z siedzibą w Warszawie



</doc>
<doc id="3846832" url="https://pl.wikipedia.org/wiki?curid=3846832" title="Urząd Brüssow (Uckermark)">
Urząd Brüssow (Uckermark)



</doc>
<doc id="3846833" url="https://pl.wikipedia.org/wiki?curid=3846833" title="Grabkowce">
Grabkowce

Grabkowce (ukr. Грабківці, "Hrabkiwci") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846834" url="https://pl.wikipedia.org/wiki?curid=3846834" title="Norton Zinder">
Norton Zinder

Norton Zinder (ur. 7 listopada 1928 w Nowym Jorku, zm. 3 lutego 2012 tamże) – amerykański biolog, znany z odkrycia transdukcji wraz z Joshuą Lederbergiem w 1951 roku. Ukończył Bronx High School of Science i Uniwersytet Columbia. Następnie obronił doktorat na University of Winsconsin. Od 1952 pracował na Uniwersytecie Rocefellera. Zmarł na zapalenie płuc.

</doc>
<doc id="3846835" url="https://pl.wikipedia.org/wiki?curid=3846835" title="Młynowce">
Młynowce



</doc>
<doc id="3846836" url="https://pl.wikipedia.org/wiki?curid=3846836" title="Młynowce (rejon zborowski)">
Młynowce (rejon zborowski)

Młynowce (ukr. Млинівці, "Młyniwci") – wieś na Ukrainie, w obwodzie tarnopolskim, w rejonie zborowskim.
Znajduje się tu stacja kolejowa Zborów, położona na linii Tarnopol – Lwów.

</doc>
<doc id="3846837" url="https://pl.wikipedia.org/wiki?curid=3846837" title="Inspektorat Graniczny nr 5">
Inspektorat Graniczny nr 5

Inspektorat Graniczny nr 5 – jednostka organizacyjna Straży Granicznej pełniąca służbę ochronną na polskiej granicy w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 2 z 19 kwietnia 1928 roku "w sprawach organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 5 „Gdynia”.
Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski zmienił organizację inspektoratu. W rozkazie nie występują komisariaty Straży Granicznej „Krokowo” i Miruszyno”. Powstały komisariaty „Hel” i „Goszczyno”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej nakazał zmienić nazwę Inspektoratu Granicznego „Gdynia” na Obwód Straży Granicznej „Gdynia”.
Rozkazem nr 3 z 31 grudnia 1938 roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", płk Jan Gorzechowski wydzielił z komisariatu „Gdynia” placówkę II linii „Gdynia” i przydzielił ją do Komendy Odwodu „Gdynia” jako placówkę „Gdynia Port”, przemianował placówkę I linii „Gdynia I” na placówkę II linii „Gdynia Miasto” i przydzielił ją do Komendy Odwodu „Gdynia”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 2 z 19 kwietnia 1928 roku w sprawach organizacji Pomorskiego Inspektoratu Okręgowego określił granice inspektoratu granicznego: od południa: placówka Straży Granicznej „Małe Walichnowy” wyłącznie, od zachodu: placówka Straży Granicznej „Lubocino” włącznie.
W 1928 roku biura inspektoratu mieściły się w budynku urzędowym przy Szosie Gdańskiej.
Kierownik Pomorskiego Inspektoratu Okręgowego Straży Granicznej mjr Józef Zończyk w rozkazie organizacyjnym nr 2 z 8 czerwca 1928 roku udokładnił linie rozgraniczenia inspektoratu. Granica południowa: granica WM Gdańska (podkomisariat Hel - od m. Chałupy Włącznie); granica północna: granica zachodnia kamień graniczny nr 91.
Struktura organizacyjna.
Organizacja inspektoratu w kwietniu 1928:
Organizacja inspektoratu w styczniu 1930 i 1936:

</doc>
<doc id="3846840" url="https://pl.wikipedia.org/wiki?curid=3846840" title="Inspektorat Graniczny nr 6">
Inspektorat Graniczny nr 6

Inspektorat Graniczny nr 6 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 2 z 19 kwietnia 1928 roku "w sprawach organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 6 „Kościerzyna”.
Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski zmienił częściowo organizację inspektoratu. Na bazie podkomisariatu z komisariatu Straży Granicznej „Sierakowice” sformowano komisariat Straży Granicznej „Sulęczyno”.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Kościerzyna” na Obwód Straży Granicznej „Kościerzyna”.
Rozkazem nr 13 z 31 lipca 1939 roku "w sprawach [...] przeniesienia siedzib i zmiany przydziałów jednostek organizacyjnych", komendant Straży Granicznej gen. bryg. Walerian Czuma wydzielił komisariat „Wejherowo” z Odwodu SG „Kościerzyna” i przydzielił go do Odwodu SG „Gdynia”.
Tym samym rozkazem przeniósł komisariat „Linja” i placówkę II linii do m. Strzepcz.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 2 z 19 kwietnia 1928 roku w sprawach organizacji Pomorskiego Inspektoratu Okręgowego określił granice inspektoratu granicznego: od północy: placówka Straży Granicznej „Warszkowo” włącznie, od południa: placówka Straży Granicznej „Dywan” włącznie.
Kierownik Pomorskiego Inspektoratu Okręgowego Straży Granicznej mjr Józef Zończyk w rozkazie organizacyjnym nr 2 z 8 czerwca 1928 roku udokładnił linie rozgraniczenia inspektoratu. Granica północna: kamień graniczny nr 92; granica południowa: kamień graniczny nr C 002.
Struktura organizacyjna.
Organizacja inspektoratu w kwietniu 1928:
Organizacja inspektoratu w styczniu 1930:
Organizacja inspektoratu w 1936:

</doc>
<doc id="3846843" url="https://pl.wikipedia.org/wiki?curid=3846843" title="Isypowce">
Isypowce

Isypowce (ukr. Висипівці, "Wysypiwci") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846845" url="https://pl.wikipedia.org/wiki?curid=3846845" title="Odznaka „Za zasługi dla Transportu PRL”">
Odznaka „Za zasługi dla Transportu PRL”



</doc>
<doc id="3846851" url="https://pl.wikipedia.org/wiki?curid=3846851" title="Mittainvilliers-Vérigny">
Mittainvilliers-Vérigny

Mittainvilliers-Vérigny – gmina we Francji, w Regionie Centralnym-Dolina Loary, w departamencie Eure-et-Loir. W 2013 roku populacja ludności na terenie obecnej gminy wynosiła 810 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Mittainvilliers oraz Vérigny. Siedzibą gminy została miejscowość Mittainvilliers.

</doc>
<doc id="3846852" url="https://pl.wikipedia.org/wiki?curid=3846852" title="Inspektorat Graniczny nr 8">
Inspektorat Graniczny nr 8

Inspektorat Graniczny nr 8 – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. Rozkazem nr 2 z 19 kwietnia 1928 roku "w sprawach organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski zatwierdził dyslokację, granice i strukturę inspektoratu granicznego nr 8 „Nakło”. Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski zmienił nazwę komisariatu „Rudna” na „Wysoka”. Rozkazem nr 3 z 29 listopada 1933 roku "w sprawach organizacyjnych"', komendant Straży Granicznej płk Jan Jur-Gorzechowski utworzył placówkę II linii „Nakło”. Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski nakazał zmienić nazwę Inspektoratu Granicznego „Nakło” na Obwód Straży Granicznej „Nakło”.
Służba graniczna.
Dowódca Straży Granicznej gen. bryg. Stefan Pasławski swoim rozkazem nr 2 z 19 kwietnia 1928 roku w sprawach organizacji Pomorskiego Inspektoratu Okręgowego określił granice inspektoratu granicznego: od północy: placówka Straży Granicznej „Witkowo” wyłącznie, od południa: placówka Straży Granicznej „Kalinka Blok 48” włącznie. W 1928 roku biura inspektoratu mieściły się przy ulicy Sienkiewicza 350. Kierownik Pomorskiego Inspektoratu Okręgowego Straży Granicznej mjr Józef Zończyk w rozkazie organizacyjnym nr 2 z 8 czerwca 1928 roku udokładnił linie rozgraniczenia inspektoratu. Granica północna: kamień graniczny nr D 239; granica południowa: kamień graniczny nr F 003.
Struktura organizacyjna.
Organizacja inspektoratu w kwietniu 1928:
Organizacja inspektoratu w styczniu 1930:
Organizacja inspektoratu w 1936:

</doc>
<doc id="3846853" url="https://pl.wikipedia.org/wiki?curid=3846853" title="Jezierzanka">
Jezierzanka

Jezierzanka (ukr. Озерянка, "Ozerianka") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846861" url="https://pl.wikipedia.org/wiki?curid=3846861" title="Odznaka „Zasłużony dla górnictwa PRL”">
Odznaka „Zasłużony dla górnictwa PRL”



</doc>
<doc id="3846862" url="https://pl.wikipedia.org/wiki?curid=3846862" title="Józefówka (rejon zborowski)">
Józefówka (rejon zborowski)

Józefówka (ukr. Йосипівка) – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846871" url="https://pl.wikipedia.org/wiki?curid=3846871" title="Kobuzy">
Kobuzy



</doc>
<doc id="3846878" url="https://pl.wikipedia.org/wiki?curid=3846878" title="Korczunek (obwód tarnopolski)">
Korczunek (obwód tarnopolski)

Korczunek (ukr. Корчунок, "Korczunok") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846879" url="https://pl.wikipedia.org/wiki?curid=3846879" title="Éole-en-Beauce">
Éole-en-Beauce

Éole-en-Beauce – gmina we Francji, w Regionie Centralnym-Dolina Loary, w departamencie Eure-et-Loir. W 2013 roku populacja ludności na terenie obecnej gminy wynosiła 1025 mieszkańców. 
Gmina została utworzona 1 stycznia 2016 roku z połączenia czterech wcześniejszych gmin: Baignolet, Fains-la-Folie, Germignonville oraz Viabon. Siedzibą gminy została miejscowość Viabon. Dnia 1 stycznia 2019 roku nastąpiły kolejne zmiany administracyjne. Do Éole-en-Beauce została włączona ówczesna gmina Villeau. Siedzibą gminy pozostała miejscowość Viabon. 

</doc>
<doc id="3846888" url="https://pl.wikipedia.org/wiki?curid=3846888" title="Ławrykowce">
Ławrykowce

Ławrykowce (ukr. Лавриківці, "Ławrykiwci") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846891" url="https://pl.wikipedia.org/wiki?curid=3846891" title="SN 2012hf">
SN 2012hf

SN 2012hf – supernowa typu Ic odkryta i obserwowana od 22 listopada 2012 roku. Znajduje się w galaktyce NGC 3469 w gwiazdozbiorze Pucharu.

</doc>
<doc id="3846901" url="https://pl.wikipedia.org/wiki?curid=3846901" title="Pohrebce">
Pohrebce

Pohrebce (ukr. Погрібці, "Pohribci") – wieś na Ukrainie, w obwodzie tarnopolskim, w rejonie zborowskim.
Dawna osada prawa wołoskiego.

</doc>
<doc id="3846902" url="https://pl.wikipedia.org/wiki?curid=3846902" title="Sumienie faryzejskie">
Sumienie faryzejskie

Sumienie faryzejskie – typ deformacji sumienia, polegający na odwróceniu hierarchii wartościowania. Osoba z taką deformacją jest szczególnie uwrażliwiona na sprawy drugorzędne, pomijając istotne kwestie moralne. Nazwa pochodzi od faryzeuszów – żydowskiego stronnictwa religijno-politycznego.

</doc>
<doc id="3846911" url="https://pl.wikipedia.org/wiki?curid=3846911" title="Seretec">
Seretec

Seretec (ukr. Серетець, "Sereteć") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846924" url="https://pl.wikipedia.org/wiki?curid=3846924" title="Żukowce (rejon tarnopolski)">
Żukowce (rejon tarnopolski)

Żukowce (ukr. Жуківці, "Żukiwci") – wieś na Ukrainie, w obwodzie tarnopolskim, w rejonie tarnopolskim.
Należały do gminy Mszana, później Bogdanówka.

</doc>
<doc id="3846932" url="https://pl.wikipedia.org/wiki?curid=3846932" title="Boom! Bang!">
Boom! Bang!

Boom! Bang! – pierwszy album Karramby. Wydany został nakładem wytwórni Star Maker w 1996 roku na CD i MC. Album sprzedał się w nakładzie czterdziestu tysięcy egzemplarzy.

</doc>
<doc id="3846933" url="https://pl.wikipedia.org/wiki?curid=3846933" title="Les Villages Vovéens">
Les Villages Vovéens

Les Villages Vovéens – gmina we Francji, w Regionie Centralnym-Dolina Loary, w departamencie Eure-et-Loir. W 2013 roku populacja ludności na terenie obecnej gminy wynosiła 3833 mieszkańców. 
Gmina została utworzona 1 stycznia 2016 roku z połączenia czterech wcześniejszych gmin: Montainville, Rouvray-Saint-Florentin, Villeneuve-Saint-Nicolas oraz Voves. Siedzibą gminy została miejscowość Voves.

</doc>
<doc id="3846934" url="https://pl.wikipedia.org/wiki?curid=3846934" title="Kałyniwka (obwód tarnopolski)">
Kałyniwka (obwód tarnopolski)

Kałyniwka (ukr. Калинівка; do 1964 roku Cecowa) – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846940" url="https://pl.wikipedia.org/wiki?curid=3846940" title="Piosenka nie zna granic">
Piosenka nie zna granic

Piosenka nie zna granic – album studyjny Filipinek i Aleksandra Nizowicza wydany w 1965 roku w USA oraz Kanadzie przez Melodia Records Co. .
Materiał muzyczny.
Na płycie zamieszczono piosenki z programu pierwszego amerykańskiego tournée Filipinek "Piosenka nie zna granic". Utwory dobrane były przede wszystkim pod kątem oczekiwań publiczności koncertów – amerykańskiej i kanadyjskiej Polonii, która z rodzinnym krajem pożegnała się w latach 40., a która według zamierzeń organizatora trasy Jana Wojewódki zapełniać miała widownie odwiedzanych przez zespół sal koncertowych i kupować płytę. Na longplayu znalazły się więc patriotyczne "Maki" (Stanisław Niewiadomski / Kornel Makuszyński), dwie piosenki skomponowane przez Jana Janikowskiego (ówczesnego opiekuna artystycznego zespołu Filipinki) do tekstów Włodzimierza Patuszyńskiego – "Dzień dobry Polonio" i "A może razem" – odnoszące się bezpośrednio do wizyty Filipinek w Ameryce i spotkań z Polonusami, a także rzewna "Ave Maria no morro" (Herivelto Martins / Tadeusz Czarkowski), popularny na całym świecie "Podmoskiewski zmierzch" (Wasilij Pawłowicz Sołowjow-Siedoj / Mirosław Łebkowski) oraz cover amerykańskiego przeboju Paula Anki "Pity pity" pod okazjonalnie zmienionym polskim tytułem "100 przyrzeczeń" (Joe Ergus). Płytę dopełniały piosenki towarzyszącego zespołowi podczas tournée solisty Aleksandra Nizowicza, wśród nich śpiewana z towarzyszeniem Filipinek "Everybody Loves Somebody" (Sam Coslow, Irving Taylor i Ken Lane / Włodzimierz Patuszyński).
Informacje dodatkowe.
Filipinki nagrały cały materiał na płytę "Piosenka nie zna granic" podczas jednej wieczornej sesji, w poniedziałek 18 października 1965 roku w Toronto. W nagraniach towarzyszyli im Aleksander Nizowicz, trio muzyków z zespołu Warsaw Stompers (Mieczysław Wadecki, Bogdan Sobiesiak i Władysław Brzezicki) oraz akompaniujący zespołowi na fortepianie Jan Janikowski. Jan Wojewódka, impresario, który zaprosił Filipinki do Kanady i USA oraz zorganizował całą trasę, pierwotnie zakładał, że publiczność koncertów będzie wyłącznie polonijna, ale okazało się, że przedstawienia cieszyły się także całkiem sporym powodzeniem publiczności amerykańskiej. Filipinki dwukrotnie prezentowały program w kampusach uniwersytetów w Detroit (25 października 1965 r., University of Detroit Mercy) i Buffalo (2 grudnia 1965 r., University at Buffalo), udało się też wprowadzić na playlisty amerykańskich rozgłośni radiowych ich piosenkę "Spacer po porcie" (Jan Janikowski) pod angielskim tytułem "We Are Walking On The Beach" – w efekcie od połowy trasy większość afiszy i ulotek reklamujących występy Filipinek drukowana była w językach angielskim i polskim.
Wykonawcy.
Filipinki w składzie:
Aleksander Nizowicz – solista
Trio Warsaw Stompers w składzie:
Jan Janikowski – fortepian
Opieka artystyczna i aranż – Jan Janikowski.
Kierownictwo nagrań – Adam Janisio

</doc>
<doc id="3846944" url="https://pl.wikipedia.org/wiki?curid=3846944" title="Ravansaari">
Ravansaari



</doc>
<doc id="3846949" url="https://pl.wikipedia.org/wiki?curid=3846949" title="Kobzariwka (obwód tarnopolski)">
Kobzariwka (obwód tarnopolski)

Kobzariwka (ukr. Кобзарівка) – wieś na Ukrainie, w rejonie tarnopolskim obwodu tarnopolskiego, w hromadzie Tarnopol.
Miejscowość powstała w 1964 roku z połączenia wsi Obarzańce i Zarudzie.
Do 2020 roku w rejonie zborowskim, od 2020 w rejonie tarnopolskim.

</doc>
<doc id="3846959" url="https://pl.wikipedia.org/wiki?curid=3846959" title="Piszczane (obwód tarnopolski)">
Piszczane (obwód tarnopolski)

Piszczane (ukr. Піщане; do 1964 roku Hnidawa) – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846966" url="https://pl.wikipedia.org/wiki?curid=3846966" title="Olszanka (obwód tarnopolski)">
Olszanka (obwód tarnopolski)

Olszanka (ukr. Вільшанка, "Wilszanka") – wieś na Ukrainie, w obwodzie tarnopolskim, w rejonie zborowskim.

</doc>
<doc id="3846967" url="https://pl.wikipedia.org/wiki?curid=3846967" title="Ferroviária Araraquara">
Ferroviária Araraquara



</doc>
<doc id="3846968" url="https://pl.wikipedia.org/wiki?curid=3846968" title="Ferroviário Fortaleza">
Ferroviário Fortaleza



</doc>
<doc id="3846969" url="https://pl.wikipedia.org/wiki?curid=3846969" title="Figueirense Florianópolis">
Figueirense Florianópolis



</doc>
<doc id="3846970" url="https://pl.wikipedia.org/wiki?curid=3846970" title="Flamengo Teresina">
Flamengo Teresina



</doc>
<doc id="3846972" url="https://pl.wikipedia.org/wiki?curid=3846972" title="Friburguense Nova Friburgo">
Friburguense Nova Friburgo



</doc>
<doc id="3846973" url="https://pl.wikipedia.org/wiki?curid=3846973" title="Francana Franca">
Francana Franca



</doc>
<doc id="3846975" url="https://pl.wikipedia.org/wiki?curid=3846975" title="Fluminense Feira de Santana">
Fluminense Feira de Santana



</doc>
<doc id="3846978" url="https://pl.wikipedia.org/wiki?curid=3846978" title="Trzydzieści Sześć Mistrzyń Poezji">
Trzydzieści Sześć Mistrzyń Poezji

 – grupa trzydziestu sześciu japońskich poetek tworzących w okresach Heian i Kamakura, wybrana przez nieznanego autora w II połowie XIII wieku. Autor ów prawdopodobnie inspirował się podobnym zestawieniem dokonanym wcześniej przez Kintō Fujiwarę, które przeszło do historii pod nazwą Trzydziestu Sześciu Mistrzów Poezji. Wiersze poetów z obu grup były następnie zestawiane w tzw. "jigai fudō uta-awase" (pol. „konkurs poetycki między epokami”), wyimaginowanych konkursach między poetami żyjącymi w różnych czasach. Trzydzieści Sześć Mistrzyń Poezji stało się na powrót popularne we wczesnej epoce Edo, na fali zainteresowania średniowieczną kulturą japońską.

</doc>
<doc id="3846980" url="https://pl.wikipedia.org/wiki?curid=3846980" title="Esportivo Passos">
Esportivo Passos



</doc>
<doc id="3846984" url="https://pl.wikipedia.org/wiki?curid=3846984" title="Noroeste Bauru">
Noroeste Bauru



</doc>
<doc id="3846986" url="https://pl.wikipedia.org/wiki?curid=3846986" title="Paulista Jundiaí">
Paulista Jundiaí



</doc>
<doc id="3846987" url="https://pl.wikipedia.org/wiki?curid=3846987" title="Paysandu Belém">
Paysandu Belém



</doc>
<doc id="3846989" url="https://pl.wikipedia.org/wiki?curid=3846989" title="Potiguar Mossoró">
Potiguar Mossoró



</doc>
<doc id="3846990" url="https://pl.wikipedia.org/wiki?curid=3846990" title="Portuguesa São Paulo">
Portuguesa São Paulo



</doc>
<doc id="3846991" url="https://pl.wikipedia.org/wiki?curid=3846991" title="Portuguesa Santista Santos">
Portuguesa Santista Santos



</doc>
<doc id="3846992" url="https://pl.wikipedia.org/wiki?curid=3846992" title="Porto Caruaru">
Porto Caruaru



</doc>
<doc id="3846994" url="https://pl.wikipedia.org/wiki?curid=3846994" title="Ponte Preta Campinas">
Ponte Preta Campinas



</doc>
<doc id="3846995" url="https://pl.wikipedia.org/wiki?curid=3846995" title="Piauí Teresina">
Piauí Teresina



</doc>
<doc id="3846998" url="https://pl.wikipedia.org/wiki?curid=3846998" title="Aleksander Mełeń-Korczyński">
Aleksander Mełeń-Korczyński

Aleksander Czesław Mełeń-Korczyński (ur. 9 czerwca 1909, zm. 27 lutego 1977 na Florydzie) – polski prawnik, emigracyjny działacz polityczny.
Życiorys.
Urodził się 9 czerwca 1909 w majątku Władysławówka w powiecie bogusławskim. Studiował prawo na Uniwersytecie Warszawskim, podczas studiów działał w Związku Polskiej Młodzieży Demokratycznej.
Ukończył studia na Wydziale Prawa Uniwersytetu Jana Kazimierza we Lwowie z tytułem magistra praw oraz Studium Dyplomatyczne Uniwersytetu Jana Kazimierza we Lwowie z tytułem magistra nauk dyplomatycznych. Następnie pracował jako asystent w Katedrze Prawa Międzynarodowego na Uniwersytecie Jana Kazimierza we Lwowie. Po wybuchu II wojny światowej był żołnierzem 2 Dywizji Strzelców Pieszych, internowany w Szwajcarii. Tam był kierownikiem naukowym Polskiego Obozu Uniwersyteckiego.
Obronił doktorat na Uniwersytecie we Fryburgu, a następnie był profesorem prawa międzynarodowego na Polskim Uniwersytecie Na Obczyźnie. Zaangażował się w działalność Polskiego Ruchu Wolnościowego „Niepodległość i Demokracja”. Od 1952 przebywał w Nowym Jorku jako komentator polityczny sekcji polskiej Radia Wolna Europa. Należał do Polskiego Towarzystwa Naukowego na Obczyźnie, Związku Federalistów Polskich, był członkiem, a od 1964 wiceprezesem Instytutu Piłsudskiego. Zbierał dzieła sztuki, posiadał bogatą kolekcję malarstwa polskiego, swoje zbiory zapisał w testamencie Instytutowi Józefa Piłsudskiego.
Dorobek naukowy stanowią liczne prace i rozprawy naukowe oraz publikacje, z których najważniejszą jest książka „Ordynacje w dawnej Polsce”. Był wieloletnim współpracownikiem emigracyjnego tygodnika „Wiadomości”. Został odznaczony Orderem Odrodzenia Polski.
Zmarł 27 lutego 1977 na Florydzie w Stanach Zjednoczonych.

</doc>
<doc id="3847001" url="https://pl.wikipedia.org/wiki?curid=3847001" title="Polska na mistrzostwach świata kobiet w biegach ulicznych">
Polska na mistrzostwach świata kobiet w biegach ulicznych

Polska na mistrzostwach świata kobiet w biegach ulicznych – wyniki reprezentacji Polski na mistrzostwach świata w biegach ulicznych organizowanych przez IAAF, w latach 1983-1991 (w latach 1983-1984 na dystansie 10 km, następnie na dystansie 15 km).

</doc>
<doc id="3847022" url="https://pl.wikipedia.org/wiki?curid=3847022" title="Marcos Danilo Padilha">
Marcos Danilo Padilha

Marcos Danilo Padilha (ur. 31 lipca 1985 w Cianorte; zm. 29 listopada 2016 w La Ceja) – brazylijski piłkarz grający na pozycji bramkarza.
Kariera piłkarska.
Karierę sportową rozpoczął w miejscowym klubie piłkarskim w Cianorte. Następnie grał w zespołach w rodzinnym stanie Paraná (zwłaszcza Operário Ferroviário i Arapongas). W maju 2011 roku przeszedł do Londrina.
We wrześniu 2013 roku został wypożyczony do końca roku do klubu Chapecoense. W drużynie zadebiutował 23 listopada, a jego zespół zajął drugie miejsce w Serie B i awansował do Serie A po raz pierwszy w historii klubu. W styczniu 2014 roku dołączył do Chapecoense na stałe.
Śmierć.
29 listopada 2016 roku zmarł w szpitalu w wyniku obrażeń odniesionych podczas katastrofy samolotu LaMia Airlines 2933 poprzedniego dnia.

</doc>
<doc id="3847036" url="https://pl.wikipedia.org/wiki?curid=3847036" title="Saint-Thégonnec-Loc-Eguiner">
Saint-Thégonnec-Loc-Eguiner

Saint-Thégonnec-Loc-Eguiner (bret. "Sant-Tegoneg-Logeginer") – gmina we Francji, w regionie Bretania, w departamencie Finistère. W 2013 roku populacja ludności na terenie obecnej gminy wynosiła 3002 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Loc-Eguiner-Saint-Thégonnec oraz Saint-Thégonnec. Siedzibą gminy została miejscowość Saint-Thégonnec.

</doc>
<doc id="3847058" url="https://pl.wikipedia.org/wiki?curid=3847058" title="Lou Barletta">
Lou Barletta

Lou Barletta (ur. 28 stycznia 1956) – amerykański polityk, członek Partii Republikańskiej. W latach 2011-2019 był przedstawicielem jedenastego okręgu wyborczego w stanie Pensylwania do Izby Reprezentantów Stanów Zjednoczonych.

</doc>
<doc id="3847061" url="https://pl.wikipedia.org/wiki?curid=3847061" title="Al-Gharijja al-Gharbijja">
Al-Gharijja al-Gharbijja



</doc>
<doc id="3847062" url="https://pl.wikipedia.org/wiki?curid=3847062" title="Castelnau d’Auzan Labarrère">
Castelnau d’Auzan Labarrère

Castelnau d’Auzan Labarrère – gmina we Francji, w regionie Oksytania, w departamencie Gers. W 2013 roku populacja ludności na terenie obecnej gminy wynosiła 1259 mieszkańców.
Gmina została utworzona 1 stycznia 2016 roku z połączenia dwóch wcześniejszych gmin: Castelnau-d’Auzan oraz Labarrère. Siedzibą gminy została miejscowość Castelnau-d’Auzan.

</doc>
<doc id="3847067" url="https://pl.wikipedia.org/wiki?curid=3847067" title="Louise Penny">
Louise Penny

Louise Penny (ur. 1 lipca 1958 w Toronto) – kanadyjska pisarka, autorka serii powieści kryminalnych "Chief Inspector Armand Gamache".
Ukończyła studia licencjackie na Ryerson Polytechnical Institute. Później pracowała jako dziennikarka w CBC/Radio-Canada. 
Otrzymała nagrody literackieː "CWA New Blood Dagger", "Barry Award" (obie za powieść "Martwy punkt"), "Nero Award" (za powieść "Bury Your Dead"), czterokrotnie "Agatha Award" (za powieści "Zabójczy spokój", "The Cruelest Month", "The Brutal Telling", "Bury Your Dead"), trzykrotnie "Anthony Award" (za powieści "Martwy punkt", "The Cruelest Month", "The Brutal Telling"), dwukrotnie "Macavity Award" (za książki "Bury Your Dead" i "The Beautiful Mystery"), dwukrotnie "Dilys Award" (za "Martwy punkt" i "Bury Your Dead") oraz także dwukrotnie "Arthur Ellis Award" (również za "Martwy punkt" i "Bury Your Dead"). Jej debiut powieściowy "Martwy punkt" doczekał się adaptacji filmowej. W 2013 została członkinią Orderu Kanady.
Była zamężna z lekarzem-hematologiem Michaelem Whiteheadem (zm. 2016). Mieszka we wsi Knowlton w Quebecu.
Dzieła.
Powieści.
seria "Chief Inspector Armand Gamache"

</doc>
<doc id="3847069" url="https://pl.wikipedia.org/wiki?curid=3847069" title="Val de Virvée">
Val de Virvée

Val de Virvée – gmina we Francji, w regionie Nowa Akwitania, w departamencie Żyronda. W 2013 roku populacja ludności na terenie obecnej gminy wynosiła 3295 mieszkańców. 
Gmina została utworzona 1 stycznia 2016 roku z połączenia trzech wcześniejszych gmin: Aubie-et-Espessas, Saint-Antoine oraz Salignac. Siedzibą gminy została miejscowość Aubie-et-Espessas.

</doc>
<doc id="3847071" url="https://pl.wikipedia.org/wiki?curid=3847071" title="22 Korpus Zmechanizowany (ZSRR)">
22 Korpus Zmechanizowany (ZSRR)

22 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w marcu 1941 roku w Kijowskim Specjalnym Okręgu Wojskowym. Sztab Korpusu rozlokowany był w Borysowie na Ukrainie.
Wyposażenie.
22 czerwca 1941 22 Korpus Zmechanizowany liczył 24 087 żołnierzy (67% stanu etatowego) oraz miał na stanie:
Działania.
W chwili ataku Niemiec na ZSRR korpus znajdował się w składzie wojsk 5 Armii Frontu Południowo-Zachodniego. W czerwcu 1941 roku 22 Korpus Zmechanizowany walczył w okolicach Dubna (Bitwa w rejonie Dubno – Łuck – Brody) z wojskami 1 Grupy Pancernej z Grupy Armii Południe. W trakcie walk w czerwcu – sierpniu 1941 roku korpus uległ całkowitej zagładzie. Straty:

</doc>
<doc id="3847080" url="https://pl.wikipedia.org/wiki?curid=3847080" title="Samsara Blues Experiment">
Samsara Blues Experiment

Samsara Blues Experiment – niemiecki zespół muzyczny założony latem 2007 roku w Berlinie przez gitarzystę i wokalistę Christiana Petersa. Od września 2008 roku występuje w składzie: Christian Peters, Hans Eiselt – gitara, Richard Behrens – gitara basowa i Thomas Vedder – perkusja. Zespół wykonuje muzykę będącą połączeniem takich gatunków jak: rock psychodeliczny, stoner rock, doom metal i space rock.
Historia.
Christian Peters, wokalista i gitarzysta (okazjonalnie grający też na sitarze i syntezatorach), pomysłodawca projektu Samsara Blues Experiment, rozpoczął karierę artystyczną współpracując z różnymi muzykami. Ostatnim zespołem, w którym grał, był Terraplane, rozwiązany w 2007 roku.
Latem tego samego roku założył w Berlinie Samsara Blues Experiment. Po kilku zmianach personalnych od września 2008 roku zespół występuje w stałym składzie: Christian Peters, Hans Eiselt (gitara), Richard Behrens (gitara basowa i Thomas Vedder (perkusja). Muzyka zespołu opiera się na 3 źródłach:
Christian Peters w wywiadzie dla magazynu muzycznego "It's Psychedelic Baby" wyjaśniał, iż wyraz „samsara” w nazwie zespołu oznacza przechodzenie przez różne stany, wędrowanie, przechodzenie przez wrota pomiędzy życiem a śmiercią i nowe życie w ramach reinkarnacji. W utworach zespołu dominuje brzmienie dwóch gitar, a ich styl stanowi połączenie elementów rocka psychodelicznego, stoner rocka, space rocka, a niekiedy nawet krautrocka. W celu zdobycia doświadczenia przed nagraniem pierwszego albumu zespół koncertował w Europie i w USA. 
Zespół zadebiutował na rynku płytowym w 2009 roku EP-ką, nagraną podczas tournée po zachodnim wybrzeżu USA. Słychać na niej było brzmienie gitary Hendrixa z albumu Electric Ladyland oraz sitaru Anandy Shankara. Pierwszy album zespołu, zatytułowany "Long Distance Trip," ukazał się w 2010 roku jako płyta CD i LP. Zespół nie zaproponował muzyki odkrywczej, ale raczej tradycyjny, ciężki, psychodeliczny rock stanowiący mistyczne połączenie nastrojów z lat 70.: kosmicznego brzmienia, wydłużonych, bluesowych partii gitarowych i orientalnego folkloru. Album zawiera, w zależności od wersji, 5 lub 6 utworów. W podobnym klimacie utrzymany był drugi album zespołu, "Revelation &amp; Mystery", jednak był on znacznie krótszy od swego poprzednika (47 minut wobec 66); krótsze też były same utwory. W 2013 roku ukazało się koncertowe wydawnictwo zespołu, zatytułowane "Live At Rockpalast", wydane w limitowanej serii 500 egzemplarzy. W tym samym roku ukazał się trzeci album studyjny grupy, zatytułowany "Waiting For The Flood". Stanowi on podsumowanie doświadczeń obu poprzednich albumów. Oprócz znanego brzmienia w stylu stoner rocka, rocka psychodelicznego czy progresywnego słychać na nim wpływy brzmieniowe zespołów brytyjskich, takich jak Khan i Camel oraz, okazjonalnie, amerykańskich jak Corrosion of Conformity czy Floodgate. Na okładce albumu znalazł się jeden z obrazów Zdzisława Beksińskiego.
Obok pracy studyjnej zespół kontynuuje działalność koncertową, uczestnicząc w wielu europejskich festiwalach, jak: Roadburn Festival, Yellowstock Festival i Burg Herzberg Festival. Kilkakrotnie wystąpił też w Polsce: w 2012 roku w Warszawie i Wrocławiu, w 2013 roku na warszawskim festiwalu Days Of The Ceremony oraz w lipcu 2015 roku na Red Smoke Festival w Pleszewie. 

</doc>
<doc id="3847082" url="https://pl.wikipedia.org/wiki?curid=3847082" title="Kaplica Wniebowzięcia Najświętszej Maryi Panny „Bir Miftuħ” w Gudji">
Kaplica Wniebowzięcia Najświętszej Maryi Panny „Bir Miftuħ” w Gudji

Kaplica Wniebowzięcia Najświętszej Maryi Panny "Bir Miftuħ" (, ) – średniowieczna kaplica w Bir Miftuħ, w granicach miejscowości Gudja na Malcie.
Historia.
Kaplica Wniebowzięcia zbudowana została prawdopodobnie w pierwszej połowie XV wieku. Kaplica przetrwała Wielkie Oblężenie Malty oraz obie wojny światowe.
W roku 1436 kaplica była wymieniona przez biskupa Senatore de Mello, jako jedna z 12 istniejących parafii; uważa się, że istniała długo przed tym. Nie znajdowała się ona w centrum wsi, lecz zasięgiem posługi obejmowała wsie Gudja, Kirkop, Safi, Mqabba, Tarxien, Luqa, Ħal Farruġ oraz Birżebbuġa.
Budynek.
Wolnostojący budynek kaplicy ma kształt prostokąta o wymiarach około 11 na 14 m. Pierwotnie był większy i został zbudowany na planie krzyża. W roku 1512 tył kaplicy został zburzony, a kamienie zostały użyte do budowy aktualnego kościoła. Kaplica służyła jako parafialna do roku 1676, kiedy aktualny kościół parafialny został ukończony. Dzwonnica została dobudowana w XVI wieku.
Po przybyciu Rycerzy Joannitów na Maltę powołano kapitana, którego zadaniem było zorganizowanie obrony terenu Bir Miftuħ. W roku 1565, podczas Wielkiego Oblężenia, kaplica została zbezczeszczona przez najeżdżających Maltę Turków osmańskich. Legenda mówi, że mieszkańcy zakopali precjoza kościelne oraz dzwony, aby uchronić je przed Turkami. Do dziś czekają na odkrycie.
W roku 1575 kaplicę wizytował delegat apostolski Monsignor Pietro Dusina i ocenił ją jako dobrze wyposażoną do sprawowania posługi kościelnej. W roku 1655 mieszkańcy wsi Gudja zdecydowali o wybudowaniu kościoła w centrum miejscowości. Kiedy w roku 1676 budowa została ukończona przeniesiono tam wyposażenie kaplicy.
Odnowienie.
W roku 1830 baronessa Bettina Muscat Cassia D’Aurel odnowiła kaplicę. 9 kwietnia 1942 roku, podczas II wojny światowej, dach budynku zawalił się w wyniku ataku lotniczego. Kaplica raz jeszcze została naprawiona i odnowiona sumptem proboszcza w Gudja. Niestety kaplica stała opuszczona do roku 1970, kiedy przekazana została pod zarząd firmy powierniczej Din l-Art Ħelwa. W roku 1973 firma, dzięki funduszom zapewnionym przez Malta International Airport, rozpoczęła gruntowne odnawianie kaplicy. W jej trakcie ponad drzwiami kaplicy odsłonięte zostały freski. Zainstalowany został nowy sufit. Prace sfinalizowano w roku 2004.
Freski.
W latach 1978–1980 ponad drzwiami wejściowymi odkryto freski pochodzące z XVI wieku. Pokrywają one wewnętrzną zachodnią ścianę i znajdowały się pod sześcioma warstwami wapna.Pomimo, że zachowała się jedynie część freskó,w widoczne jest, że ich tematem jest Sąd Ostateczny. Fresk podzielony jest na trzy poziomy. Górny przedstawia apostołów i Maryję z Chrystusem w centrum. Poniżej tego poziomu pokazani są różni święci i inne postaci. Drugi poziom pokazuje potępieńców, wrzucanych w ognie piekielne przez demony z rogami, ogonami i płetwiastymi stopami. Po lewej stronie można dostrzec skrzydła anioła i plecy jednego z wiernych, podnoszonego ku Bogu i Maryi Dziewicy. Na dolnym poziomie przedstawione jest wypędzenie Adama i Ewy z raju.
Na północnej ścianie kaplicy odkryto fresk kobiety w stroju typowym dla XVI wieku, trzymającej lilię w jednej ręce i wskazującej główny ołtarz z innymi obrazami.
Freski zostały odnowione przez George'a Farrugię, Diplomato Istituta del Restauro z Rzymu oraz Associate of the International Institute for Conservation.
Ołtarz.
Wystrój malarski na ołtarzu datowany jest na XVI wiek. Wykonany jest na desce i przedstawia Boga Ojca trzymającego krzyż otoczonego przez anioły. Poniżej krzyża są postaci Matki Bożej trzymającej Dzieciątko Jezus oraz św. Piotr i św. Paweł. Ołtarz w kaplicy został poświęcony 26 marca 1591 roku.
Dzień dzisiejszy.
Dziś kaplica jest w stanie bardzo dobrym. Din l-Art Ħelwa opiekuje się świątynią i otwiera ją w pierwszą niedzielę każdego miesiąca w godz. 9-12.
Ochrona dziedzictwa kulturowego.
Kaplica umieszczona jest na liście National Inventory of the Cultural Property of the Maltese Islands pod nr. 1806.
W dniu 14 października 2020 kaplica wpisana została na listę zabytków narodowych 1. stopnia.

</doc>
<doc id="3847085" url="https://pl.wikipedia.org/wiki?curid=3847085" title="Silvestre de Balboa">
Silvestre de Balboa

Silvestre de Balboa (Silvestre de Balboa y Troya Quesada, ur. 1563, zm. ok. 1649) – poeta hiszpański, uważany za pierwszego autora kubańskiego. Pochodził z Wysp Kanaryjskich. Mieszkał na Kubie. Napisał poemat oktawą "Espejo de paciencia" (1608), uznawany powszechnie za pierwsze dzieło literatury kubańskiej. Ten krótki epos opowiada o walce miejscowych ludzi z piratami.

</doc>
<doc id="3847095" url="https://pl.wikipedia.org/wiki?curid=3847095" title="December Heat">
December Heat

Grudniowy żar (est. "Detsembrikuumus") – estoński dramat historyczny z 2008 roku w reżyserii Asko Kase. Autorami scenariusza byli Mikhel Ulman i Lauri Vahtre. Film został zgłoszony do rywalizacji o Oscara w kategorii filmu nieanglojęzycznego jako oficjalny estoński kandydat, ale ostatecznie nie uzyskał nominacji.
Opis fabuły.
Akcja filmu rozgrywa się w listopadzie i grudniu 1924 r. w Tallinie podczas nieudanego zamachu stanu dokonanego przez Komunistyczną Partię Estonii i nasłanych z ZSRR komunistów, których zadaniem było opanowanie stolicy Estonii, a następnie wysłanie telegramu do ZSRR, po którym wojska sowieckie, skoncentrowane na granicy Estonii, miały wkroczyć do kraju i dokonać jego włączenia do ZSRR. Fabuła filmu oparta została na prawdziwych wydarzeniach, które rozegrały się 1 grudnia 1924 r.
Jesienią 1924 r. Anna (Liisi Koikson), żona młodego oficera estońskiego Tanela Rõuka (Sergo Vares), uczestnika walk o niepodległość Estonii z lat 1918-1920, marzącego o studiowaniu architektury, wymusza na mężu jego zgodę na wspólny wyjazd do Paryża, na co ten niechętnie przystaje pod jej presją. Tymczasem na granicy estońsko-sowieckiej komunistyczni bandyci mordują estońskiego pogranicznika i całą bandą przekradają się na terytorium kraju wraz z zapasem broni i uzbrojenia. Komuniści są trzonem grupy, która zostaje wysłana przez władze sowieckie do Estonii, by tam dokonać przewrotu i zawezwać „na pomoc” wojska sowieckie, które miałyby w ten sposób anektować młode państwo, w siódmym roku jego niepodległości. W samym ZSRR władze sowieckie organizują gwałtowne demonstracje antyestońskie przed poselstwem tego kraju, które jest oblegane przez agresywny tłum.
W stolicy Estonii, pomimo wcześniejszych oznak zagrożenia komunistycznego, władze bagatelizują groźbę komunistycznego przewrotu sterowanego przez Moskwę. Generalicja estońska wykazuje wyjątkowy bezwład i nieudolność wobec coraz bardziej agresywnej propagandy komunistycznej i rosnącego z każdym dniem zagrożenia. Jedynie generał Põdder (Tõnu Kark) wyraża swoje niezadowolenie z takiego stanu rzeczy. Tymczasem na dzień przed komunistycznym puczem Tanel zwalnia się z wojska, kupuje dwa bilety kolejowe do Paryża i następnego dnia pojawia się wraz z żoną na dworcu kolejowym w Tallinie. Przed wejściem do pociągu zauważa jednak w hali dworca swoich kolegów z wojska i wchodzi tam na pogawędkę. Wtedy dochodzi do ataku komunistycznej bandy na budynek dworca, a Tanel zostaje pojmany przez nich jako zakładnik. Jego żona Anna, zaniepokojona nieobecnością męża, w chwili odjazdu pociągu pociąga za hamulec bezpieczeństwa i wybiega na peron, a następnie dostaje się do budynku dworca, gdzie natychmiast zostaje pojmana przez komunistów.
Jednym z przywódców komunistycznej bandy jest Jaan (Mait Malmsten), którego Anna poznała przed laty będąc gimnazjalistką, i który zadurzył się w niej bez wzajemności. Teraz Jaan postanawia zdobyć Annę siłą. Wydaje swoim siepaczom rozkaz zamordowania męża Anny, ten jednak w ostatniej chwili ucieka. Jednak Anna zostaje przez zamachowców zabrana jako zakładniczka. Tymczasem w mieście komunistyczne bandy dokonują krwawej i bezsensownej rzezi niewinnych mieszkańców i zaskoczonych niespodziewanym atakiem żołnierzy pilnujących obiektów publicznych. Komuniści najpierw nocą wdzierają się do Szkoły Wojskowej i bestialsko mordują śpiących elewów, a następnie atakują budynek Parlamentu i Ministerstwa Obrony, gdzie w podobny sposób mordują nieliczne straże. Przerażeni estońscy pogranicznicy obserwują jak na granicy z ZSRR przeprowadzana jest koncentracja wojsk sowieckich gotowych wkroczyć do Estonii.
Siły estońskie są słabe i pozbawione prężnego przywództwa. Jedynie generał Põdder, na wieść o komunistycznym puczu, zbiera garstkę żołnierzy estońskich, po drodze napotykając Tanela, który dołącza do walczących w obronie niepodległości Estonii, i rusza do walki z komunistycznymi bandytami, którzy sieją w mieście krwawy terror. Podczas dramatycznych walk dochodzi do odbicia Anny z rąk bolszewików, a ranny Tanel dociera do stacji telegraficznej opanowanej przez puczystów i w chwili kiedy ci nadają do Rosji telegram wzywający wojska sowieckie do wkroczenia do Estonii, rzuca się na ich przywódcę, komunistę Jaana, przerywając łączność. Dochodzi do walki wręcz. Po chwili do budynku wpadają żołnierze estońscy pod wodzą generała Põddera, a Jaan umyka w ostatniej chwili. Walki w mieście dogasają, ostatni komuniści uchodzą w kierunku wschodniej granicy. Tymczasem Tanel kontynuuje nadawanie rozpoczętego przez bolszewików telegramu do Rosji, kończąc go słowami: "Prosimy nie mieszać się do spraw niepodległego kraju, a nieudacznych bolszewickich puczystów prosimy wytopić w rzece Moskwie, jak to u was jest w zwyczaju". Następnego dnia, pomimo odniesionej rany, Tanel i Anna odjeżdżają pociągiem do Paryża.

</doc>
<doc id="3847097" url="https://pl.wikipedia.org/wiki?curid=3847097" title="Espejo de paciencia">
Espejo de paciencia

Espejo de paciencia ("Lustro cierpliwości") – epos hiszpańskiego barokowego poety Silvestra de Balboa, uważany za pierwsze dzieło literatury kubańskiej.
Poemat "Espejo de paciencia" został wydany w 1608 roku. Jest ułożony zasadniczo oktawą (octava real), czyli strofą ośmiowersową rymowaną abababcc, pisaną jedenastozgłoskowcem. Składa się z 145 strof. Główny tekst poematu poprzedzony jest kilkoma sonetami i zakończony motetem. Utwór opowiada autentyczną historię, jaka wydarzyła się na Kubie na początku siedemnastego wieku. Teren ten był miejscem działania piratów. Jeden z nich, Francuz Gilberto Giron (Gilbert Giraud w brzmieniu francuskim) wziął do niewoli biskupa Juana de las Cabezas Altamirano i zażądał za niego wysokiego okupu i dostawy żywności dla piratów. Miejscowi ludzie, dowodzeni przez Gregoria Ramosa, w odpowiedzi chwycili za broń i przeciwstawili się morskiemu rabusiowi. Pirat został pokonany i zginął z ręki czarnoskórego niewolnika imieniem Salvador. Odcięta głowa rozbójnika została zatknięta na pikę i triumfalnie wniesiona do miasta Bayamo. Utwór kończy się wyliczeniem biorących udział w powstaniu mieszczan z podaniem ich zasług.

</doc>
<doc id="3847098" url="https://pl.wikipedia.org/wiki?curid=3847098" title="23 Korpus Zmechanizowany (ZSRR)">
23 Korpus Zmechanizowany (ZSRR)

23 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Formowanie.
Formowanie Korpusu rozpoczęto w lutym – marcu 1941 roku w Orłowskim Okręgu Wojskowym. W dniu 9.07.1941 roku korpus wszedł w skład 19 Armii. 20.07.1941 przeformowany w 23 Korpus Strzelecki. Na bazie wyposażenia przeznaczonego dla Korpusu w rejonie Rżewa sformowano we wrześniu 1941 roku 142 i 143 Brygadę Pancerną, w składzie po ok. 10 czołgów T-34 i po ok. 50 czołgów T-26.
Wyposażenie.
W dniu 22.06.1941 r. Korpus miał na stanie:

</doc>
<doc id="3847113" url="https://pl.wikipedia.org/wiki?curid=3847113" title="Togainu no Chi">
Togainu no Chi



</doc>
<doc id="3847116" url="https://pl.wikipedia.org/wiki?curid=3847116" title="HMY Victoria and Albert (1899)">
HMY Victoria and Albert (1899)

Her Majesty's Yacht Victoria and Albert – brytyjski jacht będący do dyspozycji rodziny królewskiej z okresu I wojny światowej i dwudziestolecia międzywojennego. Mimo że był to w rzeczywistości luksusowy statek pasażerski, zgodnie z tradycją przysługiwało mu określenie Royal Yacht i przynależność do Royal Navy jako okrętu. Była to trzecia w historii jednostka nosząca imię HMY „Victoria and Albert”, dla uczczenia królowej Wiktorii i jej męża. Jednostka służyła za panowania czterech brytyjskich monarchów. 
Historia.
Inicjatorką budowy nowego królewskiego jachtu była królowa Wiktoria, która wystosowała prośbę w tej sprawie do parlamentu. Jej zdaniem należało zastąpić czterdziestoletni jacht królewski nowym, porównywalnym do jednostek tego typu używanych w Rosji czy Niemczech. Budowa nowego jachtu królewskiego rozpoczęła się w grudniu 1897 roku w stoczni w Pembroke Dock. Okręt wodowano w 1899 roku, wszedł do służby 23 lipca 1901 roku, siedem miesięcy po śmierci królowej Wiktorii.
HMY „Victoria and Albert” została wycofana ze służby w 1939 roku. Wykorzystywano ją jako zaplecze magazynowo-socjalne w bazie morskiej HMS Excellent w Portsmouth. Okręt sprzedano na złom w 1954 roku.

</doc>
<doc id="3847126" url="https://pl.wikipedia.org/wiki?curid=3847126" title="Leptospira">
Leptospira

Leptospira (gr. "leptos" czyli cienki, łac. "spira" czyli spiralny) – rodzaj bakterii Gram-ujemnych, należący do typu krętków. Występują gatunki pasożytnicze, saprofityczne oraz takie, które posiadają cechy obu. 
Leptospira mają od 6 do 20 mikrometrów długości. Posiadają dwie rzęski na obu końcach, dzięki czemu możliwe jest ich poruszanie. Są bakteriami tlenowymi. Rosną na wzbogaconych podłożach. Najlepsza temperatura do ich wzrostu to 28–30 °C. 
Ich nosicielami są zwierzęta, najczęściej gryzonie lub inne ssaki. Gatunki pasożytnicze wywołują leptospirozy, w których dochodzi uszkodzenia śródbłonka naczyń włosowatych i w rezultacie do uszkodzenia płuc, serca, nerek i rzadziej innych narządów. Przebieg choroby z żółtaczką jest nazywany zespołem Weila, od nazwiska Adolfa Weila, który po raz pierwszy opisał to schorzenie. Bakterie te zostały po raz pierwszy opisane w 1907 roku.
Historia.
Adolf Weil w 1886 roku opisał chorobę przebiegającą z gorączką oraz uszkodzeniem wątroby, nerek i płuc, nazwaną później (1917) leptospirozą. Mikroorganizm wywołujący chorobę został po raz pierwszy opisany w 1907 roku w nerce pacjenta zmarłego na żółtą gorączkę. Kolejne opisy krętków pojawiały się około 1915 roku w Japonii oraz w Niemczech, podczas I i II wojny światowej, przy okazji leptospiroz pojawiających się u żołnierzy, którzy m.in. pili brudną wodę. Uważa się również, że "Leptospira" była powodem endemicznej choroby wśród Indian w Nowej Anglii, w latach 1616–1619.
Struktura.
Leptospiry to cienkie, spiralne krętki. Mają od 6 do 20 mikrometrów długości i 0,1 mikrometra szerokości. Zdarzają się również dłuższe osobniki. Posiadają haczyk na jednym lub obu końcach. Nadaje im to charakterystyczny kształt "znaku zapytania". Ruch jest możliwy dzięki dwóm periplazmatycznym rzęskom, które rozciągają się na całej długości bakterii i zakotwiczają się na jej końcach. Niektóre zmutowane leptospiry mogą nie posiadać rzęsek. Białka krętków wykazują zdolności adhezyjne do macierzy pozakomórkowej komórek gospodarza.
Komórki leptospir mają cechy zarówno bakterii Gram-dodatnich jak i Gram-ujemnych. Do tych pierwszych należy ścisłe połączenie błony komórkowej z mureiną, zawartą w ścianie komórkowej. Do tych drugich należy obecność lipopolisacharydu oraz błony zewnętrznej.
Genom.
Genom zawiera od 3,9 do 4,6 Mpz. Składa się z dwóch chromosomów, oznaczanych rzymskimi cyframi I oraz II. Zawiera dwa zestawy 16S i 23S rRNA i jeden gen 5S. U niektórych wykryto plazmid nazwany "p74", którego nie ma w leptospirach patogennych. Do określania sekwencji genomu służy m.in. VNTR i MLST.
Fizjologia.
Krętki te są obligatoryjnymi tlenowcami. Optymalna temperatura do ich wzrostu to 28–30 °C. Rosną na podłożach wzbogaconych witaminami np. B2 lub B12, kwasami tłuszczowymi oraz solami amonowymi. Kwasy tłuszczowe są jedynym źródłem węgla i są metabolizowane poprzez beta-oksydację. Można też wyhodować leptospiry z materiału pobranego od chorego.
Minimalna temperatura do wzrostu patogennych leptospir wynosi 13-15 °C. Saprofityczne krętki mogą wzrastać już przy temperaturze ok. 5 °C. Są wrażliwe na wysoką temperaturę, wysychanie oraz na środki dezynfekujące.
Mają zdolność do tworzenia biofilmu. Dzięki tej zdolności mogą łatwiej przystosować się do warunków panujących u gospodarza czy tych w wodzie. Leptospiry posiadają sfingomielinazy, hemolizyny oraz poryny.
Systematyka "Leptospira".
Rodzaj "Leptospira" razem z rodzajami "Turneria" oraz "Leptonema" zalicza się do rodziny "Leptospiraceae".
Obecnie stosuje się podział oparty na genotypie. Jest on stosowany od 1989. W przeszłości o klasyfikacji stanowił fenotyp. Istniał wówczas podział na dwie podgrupy: "Leptospira interrogans", która obejmowała wszystkie gatunki chorobotwórcze, oraz "Leptospira bifleksa", łącząca wszystkie te, które nie powodowały chorób.
Wszystkie odkryte gatunki "Leptospira" zostały podzielone na 25 serogrup oraz 300 serotypów. 
W 2002 Komisja Taksonomii Leptospir Międzynarodowej Unii Stowarzyszeń Mikrobiologów ("International Union of Microbiological Societies") ustaliła zapis dla poszczególnych gatunków tej rodziny krętków.
W oparciu o analizę filogenetyczną podzielono gatunki na trzy grupy: patogenną, saprofityczną (nie jest patogenna dla ludzi) oraz grupę o cechach pośrednich.
Na podstawie 16S rRNA opracowano następujący kladogram.
Epidemiologia.
Krętki te występują powszechnie na całym świecie. Zakażają dwa rodzaje gospodarzy: organizmy stanowiące rezerwuar bakterii (u których bakteria zazwyczaj nie powoduje żadnych zmian chorobowych) lub gospodarzy przypadkowych. Endemiczne zakażenia, które mają charakter przewlekły, dotyczą gatunków, które są naturalnymi rezerwuarami. Najczęściej są nimi gryzonie lub inne małe ssaki. Mogą to być również konie, świnie, bydło, psy, koty, ponadto dzikie zwierzęta. Obecność leptospir zazwyczaj nie wywołuje u nich żadnych objawów. Bakterie kolonizują kanaliki nerkowe i są wydalane z moczem w znacznych ilościach. Prowadzi to do skażenia wód, wilgotnej gleby oraz roślin. W środowisku zewnętrznym krętki te mogą przeżyć do 6 tygodni. Zanieczyszczona woda, rośliny lub gleba mogą stać się źródłem zakażenia dla przypadkowych gospodarzy, którymi mogą być psy, ludzie lub zwierzęta hodowlane. Szczególnie często gospodarzem dla "Leptospira" są przedstawiciele myszowatych. U ludzi infekcja jest zazwyczaj spowodowana aktywnością rekreacyjną lub kontaktem z zakażonymi zwierzętami.
Patogeneza.
Leptospiroza zwykle przebiega jako infekcja uogólniona, która u części chorych ma potencjalnie ciężki przebieg. Patogenne krętki mogą powodować subkliniczne zakażenie z występującą gorączką, przypominające grypę. Ciężka postać układowa nazywana zespołem Weila przebiega z uszkodzeniem nerek, wątroby, żółtaczką, niedokrwistością, gorączką i zaburzeniami świadomości. Występują również krwotoki. Często prowadzi ona do śmierci. Na przebieg choroby wpływ mają liczba i wirulencja leptospir oraz stan kliniczny i immunologiczny chorego.
Ruchliwe, cienkie leptospiry mogą przedostawać się do organizmu poprzez nieuszkodzone błony śluzowe lub przez uszkodzenia na skórze. Możliwą drogą infekcji jest również inhalacja. Następnie krętki z miejsca inokulacji rozprzestrzeniają się drogą krwionośną do tkanek organizmu. Mogą też przedostać się do centralnego układu nerwowego.
Patogeneza zakażenia nie jest wyjaśniona, potencjalnie w patogenezie mogą brać udział mechanizmy immunologiczne, działanie toksyn i białek powierzchniowych. Zazwyczaj bakterie te namnażają się w bardzo szybkim tempie, uszkadzając śródbłonek małych naczyń. Uszkodzenie naczyń może doprowadzić do krwotoków z płuc, uszkodzenia nerek i wątroby. W pierwszych kilku dniach od wniknięcia leptospir można je izolować z krwi oraz płynu mózgowo-rdzeniowego. W późniejszym okresie izolacja jest możliwa z moczu.
W odpowiedzi na zakażenie powstają swoiste przeciwciała, które doprowadzają do usunięcia leptospir. Część objawów pojawia się pomimo eliminacji leptospir, czego przykładem tego może być zapalenie opon mózgowych, utrzymujące się, mimo nieobecności w płynie mózgowo-rdzeniowym leptospir, które są jednak są wykrywane w moczu w postaci kompleksów z przeciwciałami.
Diagnostyka.
Badanie mikroskopowe.
Leptospir nie można zaobserwować w mikroskopie świetlnym. Metoda Grama czy srebrzenie również nie pozwala wykryć tych krętków. Badanie mikroskopem z ciemnym polem widzenia jest nieczułe oraz nieswoiste, co ogranicza jego zastosowanie w diagnostyce. Pomimo tego, że leptospiry w początkowej fazie infekcji obecne są we krwi, bardzo łatwo pomylić je z włóknami białek uszkodzonych erytrocytów. Do znalezienia bakterii można zastosować swoiste przeciwciała znakowane fluoresceiną.
Hodowla.
Krętki można hodować na specjalnych podłożach płynnych, stałych lub półpłynnych np. podłożu Flechtera lub podłożu EMJH. Hodowlane leptospiry rosną bardzo wolno. Czas podziału komórki wynosi od 6 do 16 godzin. Wymagają około 4 miesięcznej inkubacji w temperaturze 28-30 stopni. Jednak mimo to niektóre posiewy są dodatnie już po upływie dwóch tygodni. 
Leptospiry można izolować do hodowli, zgodnie z przebiegiem zakażenia, najpierw z krwi oraz płynu mózgowo-rdzeniowego, a później z moczu, gdzie są obecne nawet do 3 miesięcy. W związku z tym, że ilość leptospir w krwi oraz płynie mózgowo-rdzeniowym jest niewielka, zaleca się, by do oceny pobierać kilka próbek. Obecne we krwi oraz w moczu inhibitory wzrostu mogą znacząco opóźniać lub z całkowicie uniemożliwić izolację bakterii. Pobrany mocz musi przed badaniem zostać zneutralizowany, do uzyskania obojętnego pH, a następnie zagęszczony poprzez proces odwirowania. Na podłoże nanosi się kilka kropel osadu z obrobionego moczu. Wzrost kolonii jest kontrolowany przez mikroskop z ciemnym polem widzenia.
Diagnostyka molekularna.
Badania mające na celu wykrycie leptospir w materiale pobranym za pomocą sond molekularnych od chorych mają małą przydatność. 
Techniki amplifikacji kwasów nukleinowych, mimo że są skuteczniejsze, nie są obecnie dostępne do rutynowej diagnostyki. Do metod tych zalicza się m.in. PCR.
Testy serologiczne.
Z powodu stosowania specjalnych podłoży hodowlanych oraz długiego czasu wzrostu bakterii stosuje się w celu diagnostyki testy serologiczne, wykrywające przeciwciała. Standardową metodą jest test mikroskopowej aglutynacji z wykorzystaniem „żywych antygenów”. Bada on zdolność surowicy chorego do aglutynacji krętków. W metodzie wykrywa przeciwciała swoiste dla różnych serotypów "Leptospira", dlatego laboratorium przeprowadzające badanie powinno posiadać antygeny wszystkich serotypów tych krętków. Badaną surowicę miesza się z antygenami, czyli zawiesiną z żywych bakterii. Zachodzący proces aglutynacji obserwowany jest pod mikroskopem. Do rozpoznania leptospirozy konieczny jest czterokrotny wzrost miana przeciwciał. Aglutyniny we krwi osób zainfekowanych leptospirami pojawiają się zazwyczaj po około 7 dniach, czasem jednak mogą minąć nawet 3 miesiące. Podczas leczenia antybiotykami poziom swoistych przeciwciał może spaść do wartości niediagnostycznych lub nieoznaczalnych. Przeciwciała mogą utrzymywać się kilka lat od zakażenia, ich obecność wskazuje na zanikającą odpowiedź humoralną lub pozostałość po niezdiagnozowanym i nieleczonym zakażeniu.
Stosowane bywają również test makroskopowej aglutynacji szkiełkowej i test ELISA. Muszą one jednak zostać potwierdzone dodatnim wynikiem hodowli lub testu mikroskopowej aglutynacji.
Leczenie.
W leczeniu choroby o ciężkim przebiegu wykorzystuje się dożylnie benzylopenicylinę lub ampicylinę. W lżejszych przypadkach stosuje się też doksycyklinę lub ampicylinę. Skuteczność wykazują również cefalosporyny III generacji i azytromycyna. W leczeniu objawowym wyrównuje się zaburzenia wodno-elektrolitowe, wykonuje dializoterapię w ostrej niewydolności nerek, stosuje leczenie przeciwgorączkowego. Jeśli występuje nadwrażliwość na penicyliny, podaje się tetracykliny. Doksycyklina jest również stosowana w leczeniu profilaktycznym u osób narażonych na ekspozycję leptospir.
Stosowane są również szczepienia przeciw leptospirom. Początki prac nad nimi sięgają 1916. Stwierdzono wówczas, że podanie martwych krętków chroni przed infekcją. Obecnie ich stosowanie jest jednak bardzo ograniczone, ponieważ występuje dużo skutków ubocznych. Szczepionka jest też skuteczna tylko przeciw serotypom w niej zawartym. Pojawienie się innego serotypu nie daje odporności organizmu, nawet w przypadku zastosowania szczepionki poliwalentnej.
Oporność.
Nie opisano oporności leptospir na antybiotyki.

</doc>
<doc id="3847133" url="https://pl.wikipedia.org/wiki?curid=3847133" title="Władisław Kurasow">
Władisław Kurasow

Władisław Kurasow (; ur. 13 marca 1995 w Brześciu) – białorusko-rosyjski piosenkarz i autor piosenek, finalista drugiej edycji ukraińskiej wersji programu "X Factor" (2011).
Życiorys.
Wczesne lata.
Urodził się 13 marca 1995 w Brześciu, jest najmłodszym z czworga dzieci. Ma dwie starsze siostry i brata. W 2006 przeprowadził się z rodziną do Krasnodaru.
W 2011 ukończył naukę w Teatrze Unii Kreatywnej „Première” oraz w Międzyszkolnym Centrum Estetycznym (ang. "Interschool Aesthetic Center").
Kariera.
Do 2015: "X-Factor" i "Star Ring".
W 2007 wziął udział w programie rozrywkowym Pierwszego kanału "Minuta sławy". Zaprezentował w nim interpretację przeboju „Blue Suede Shoes” Elvisa Presleya i otrzymał za nią najwyższe noty od jurorów. 
Latem 2011 wziął udział w przesłuchaniach do drugiej ukraińskiej edycji programu "Х-Factor". Podczas przesłuchań zaśpiewał piosenkę „My Heart Will Go On” z repertuaru Céline Dion i zakwalifikował się do kolejnego etapu, dostając się do grupy „Chłopców”, której mentorem był Ihor Kondratiuk. Dotarł do finału, w którym zajął trzecie miejsce w głosowaniu telewidzów. W finale zaśpiewał utwór „Walking Away” w duecie z Craigiem Davidem. W trakcie udziału w konkursie zaprezentował swoje interpretacje przebojów, takich jak np. „Without You”, „Hallelujah”, „I Will Always Love You” czy „You Lost Me”.
W 2012 wziął udział w programie "Star Ring", który był konkursem wokalnym dla finalistów dwóch edycji programu "X-Factor" i wokalistów uczestniczących w talent-show "Ukrajina maje talant". W konkursie zaśpiewał utwór „Hallelujah” Leonarda Cohena, za który zdobył największą liczbę głosów telewidzów, dzięki czemu zajął pierwsze miejsce. W nagrodę otrzymał 500 tys. hrywien oraz możliwość nagrania piosenki i nakręcenia teledysku. 22 czerwca wydał swój debiutancki singiel „Proszczaj, moj gorod”. Na początku grudnia zaśpiewał piosenkę na gali wręczenia Złotych Gramofonów w Petersburgu. Z kolejnym singlem, „Nul ljubwi w kwadratie”, zakwalifikował się do półfinałów Międzynarodowego Konkursu Pisania Piosenek (ang. "The International Songwriting Competition") w Nashville. W grudniu wystąpił gościnnie w półfinale trzeciej edycji ukraińskiej wersji programu "X-Factor", w którym zaśpiewał nowy singiel – „Szopot dożdej”. 
W 2013 wydał singiel „Zabudesz”, do którego zrealizował teledysk w reżyserii Maksima Litwinowa. W tym samym roku został półfinalistą konkursu "Unsigned Only Music Competition Fandemonium 2013" w Nashville. We wrześniu wydał singiel „Daj mnie ispit”, z którym wygrał Międzynarodowy Konkurs Pisania Piosenek w kategorii „Głos ludzi”. W czerwcu 2014 zakwalifikował się z piosenką do konkursu "Al Walser Top 20 Countdown Show". W 2014 drugi rok z rzędu wygrał konkurs "Unsigned Only Music Competition Fandemonium", tym razem za wykonanie piosenki „Hallelujah” Leonarda Cohena. We wrześniu zaprezentował teledysk do singla „Ja bolien toboj”. Pod koniec lutego 2015 wydał singiel „My Love”.
Od 2016: "Otrażenie" i "Gołos Kazachstana".
Pod koniec stycznia 2016 zaprezentował teledysk do singla „Na glubine duszi”. W lutym wystartował z piosenką „I’m Insane” w ukraińskich eliminacjach do 61. Konkursu Piosenki Eurowizji. 6 lutego wystąpił w pierwszym półfinale selekcji i zajął szóste miejsce, przez co nie awansował do finału. 25 listopada wydał debiutancki album studyjny, zatytułowany "Otrażenie". Promował go poprzez single: „Niе smiejsja sudbe w liczo”, „Moja ljubow” i „Po lużam”.
Jesienią wziął udział w przesłuchaniach do czwartej kazachskiej edycji programu "Gołos Kazachstana". Podczas tzw. „przesłuchań w ciemno” zaśpiewał utwór „Paparazzi” i dostał się do drużyny Ewy Becher. Podczas „bitwy” pokonał Margaritę Oprię po wykonaniu piosenki „Just a Fool”. Ostatecznie dotarł do etapu odcinków na żywo. Odpadł w odcinku półfinałowym. W trakcie udziału w konkursie zaprezentował własne interpretacje hitów, takich jak np. „Wopreki” Walerija Mieładze czy „My Prerogative” Britney Spears. Pod koniec roku z piosenką „Follow the Play”, będącą ostatnim singlem z płyty "Otrażenie", zakwalifikował się do białoruskich eliminacji do 62. Konkursu Piosenki Eurowizji. 20 stycznia 2017 wystąpił w finale selekcji i zajął jedenaste miejsce na trzynaście możliwych. W grudniu zaprezentował singiel „Proszczenie”.

</doc>
<doc id="3847147" url="https://pl.wikipedia.org/wiki?curid=3847147" title="Carmen Salinas">
Carmen Salinas

Carmen Salinas Lozano (ur. 5 października 1933, zm. 9 grudnia 2021) – meksykańska aktorka teatralna i telewizyjna. Polityk Partii Rewolucyjno-Instytucjonalnej.

</doc>
<doc id="3847165" url="https://pl.wikipedia.org/wiki?curid=3847165" title="Kodeks 0240">
Kodeks 0240

Kodeks 0240 (Gregory-Aland no. 0240) – grecki kodeks uncjalny Nowego Testamentu na pergaminie, datowany metodą paleograficzną na V wiek. Przechowywany jest w Tbilisi. Tekst rękopisu jest wykorzystywany we współczesnych wydaniach greckiego Nowego Testamentu. Jest palimpsestem.
Opis.
Do XX wieku zachowały się tylko 2 pergaminowe karty rękopisu, z greckim tekstem 1. Listu do Tymoteusza (6,4-13) i Listu do Tytusa (1,4-8). Karty kodeksu mają rozmiar 26 na 22 cm. Tekst pisany jest dwiema kolumnami na stronę, 23 linijkami w kolumnie.
Jest palimpsestem, tekst górny pisany jest w języku gruzińskim, zawiera menologium.
Tekst.
Tekst rękopisu reprezentuje aleksandryjską tradycję tekstualną. Kurt Aland zaklasyfikował tekst rękopisu do kategorii II.
Historia.
INTF datuje rękopis na V wiek.
Na listę greckich rękopisów Nowego Testamentu wciągnął go Kurt Aland w 1954 roku, oznaczając go przy pomocy siglum 0240. Rękopis jest wykorzystywany w krytycznych wydaniach greckiego Nowego Testamentu.
Rękopis był badany przez paleografa Orsiniego Pasquale. Grecki tekst fragmentu opublikował Kurt Treu w 1966 roku.
Rękopis jest przechowywany w Gruzińskim Narodowym Centrum Rękopisów (2123, ff. 191, 198) w Tbilisi.

</doc>
<doc id="3847183" url="https://pl.wikipedia.org/wiki?curid=3847183" title="Faetón (epos)">
Faetón (epos)

Faetón ("Faeton") – poemat epicki barokowego hiszpańskiego poety Juana de Tasis y Peralta, hrabiego Villamediany (1582-1622). Utwór jest napisany oktawą (octava real), czyli strofą i ośmiowersową rymowaną abababcc, typową dla renesansowej i barokowej epoki włoskiej, hiszpańskiej i portugalskiej, a w XVII wieku także polskiej. Utwór opowiada zaczerpniętą z mitologii greckiej historię Faetona.
&lt;poem&gt;
"Hijo fue digno del autor del dia"
"El peligroso y alto pensamiento,"
"Que pudo acreditar con su ossadia,"
"Sino feliz, famoso atrevimiento:"
"Costosa emulacion, nueva porfia"
"Ceder mortal al inmortal intento,"
"Culpa gloriosamente peregrina"
"Que fu fama adquirio con su ruina."
&lt;/poem&gt;
Sonet o poemacie hrabiego Villamediana napisał Luis de Góngora y Argote ("Al conde de Villamediana, de su Faetón").

</doc>
<doc id="3847189" url="https://pl.wikipedia.org/wiki?curid=3847189" title="Izabela Czajko">
Izabela Czajko

Izabela Czajko, po mężu Purta (ur. 11 grudnia 1971 w Białymstoku) – polska lekkoatletka, (sprinterka), wielokrotna mistrzyni Polski.
Życiorys.
Specjalizowała się w biegu na 60 metrów, 100 m, 200 m oraz 400 m. Była zawodniczką Jagiellonii Białystok, podopieczną trenera Jerzego Leszkiewicza.
Reprezentowała Polskę na zawodach Pucharu Europy w lekkoatletyce w 1993 (w Superlidze - 7 miejsce w sztafecie 4 x 100 m), 1994 (w I lidze - 7 miejsce w biegu na 100 m, z czasem 11,62, 4 miejsce w sztafecie 4 x 100 m), 1995 (w superlidze - 8 miejsce w biegu na 100 m, z czasem 11,64, 8 miejsce w biegu na 200 m, z czasem 23,93, 8 miejsce w sztafecie 4 x 100 m) i 1996 (w I lidze - 3 miejsce w sztafecie 4 x 400 m).
Na mistrzostwach Polski seniorów na otwartym stadionie zdobyła siedem medali, w tym trzy złote, dwa srebrne i dwa brązowe: w biegu na 200 m - złoto w 1993 i 1994 oraz srebro w 1995; w biegu na 100 m - złoto w 1994, srebro w 1991 oraz brąz w 1993; w biegu na 400 m - brąz w 1996. Zdobywczyni trzech medali na halowych mistrzostwach Polski (srebro w biegu na 200 m w 1995, dwa brązowe medale w biegu na 60 m (1991, 1994).
W latach 1990-1993 pięciokrotna młodzieżowa mistrzyni Polski w biegu na; 100 m (1990, 1992,1993) oraz na 200 m (1991, 1993).
Wielokrotna rekordzistka Regionu Podlaskiego w biegach na; 60, 100, 200, 400 m.
Rekordy życiowe:

</doc>
<doc id="3847197" url="https://pl.wikipedia.org/wiki?curid=3847197" title="Dębina (Wiatowice)">
Dębina (Wiatowice)

Dębina – część wsi Wiatowice w Polsce położona w województwie małopolskim, w powiecie wielickim, w gminie Gdów.
W latach 1975–1998 Dębina administracyjnie należała do województwa krakowskiego.

</doc>
<doc id="3847200" url="https://pl.wikipedia.org/wiki?curid=3847200" title="Podgórz (Wiatowice)">
Podgórz (Wiatowice)

Podgórz – część wsi Wiatowice w Polsce położona w województwie małopolskim, w powiecie wielickim, w gminie Gdów.
W latach 1975–1998 Podgórz administracyjnie należał do województwa krakowskiego.

</doc>
<doc id="3847201" url="https://pl.wikipedia.org/wiki?curid=3847201" title="Sint-Truidense VV w europejskich pucharach">
Sint-Truidense VV w europejskich pucharach



</doc>
<doc id="3847206" url="https://pl.wikipedia.org/wiki?curid=3847206" title="Podgórz (Podgór)">
Podgórz (Podgór)

Podgórz – część wsi Podgór w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Podgór.
W latach 1975-1998 Podgórz administracyjnie należał do województwa konińskiego.

</doc>
<doc id="3847212" url="https://pl.wikipedia.org/wiki?curid=3847212" title="Plac Polski we Wrocławiu">
Plac Polski we Wrocławiu

Plac Polski ("Ziegelplatz", "Kaiserin-Augusta-Platz") – plac we Wrocławiu położony w obrębie Starego Miasta ("Altstadt") w jego części nazywanej Nowym Miastem ("Neustadt"). Tu znajdują się między innymi takie obiekty jak Wzgórze Polskie utworzone w miejscu Bastionu Ceglarskiego oraz zabytkowy budynek Akademii Sztuk Pięknych im. Eugeniusza Gepperta. Sam plac ma formę ulicy i urządzonego, przyległego do niej skweru łączącego się z Promenadą Staromiejską.
Historia.
W miejscu Placu Polskiego znajdowały się fortyfikacje miejskie. W tym czasie południową pierzeję tego obszaru stanowiła zabudowa w postaci szop gospodarczych. Fortyfikacje zostały rozebrane w 1807 r. Wówczas w pobliżu placu urządzono Promenadę Staromiejską, a sam plac uzyskał kształt zbliżony do współczesnego. W 1874 r. odsłonięto w centrum placu Pomnik Zwycięstwa wykonany w latach 1870/1871, zaprojektowany przez A. Langera. Sam plac otrzymał wówczas nazwę placu Cesarzowej Augusty.
Uznaje się, iż ówcześnie plac miał bardzo romantyczny charakter. Łączył w sobie cechy reprezentacyjnego placu miejskiego oraz przylegającej zabudowy o monumentalnej architekturze i publicznym przeznaczeniu. Powstały tu bowiem między innymi następujące obiekty: w 1848 r. Gimnazjum Świętego Ducha, 1867 r. Królewska Szkoła Sztuki i Rzemiosła Artystycznego, obecnie ASP, a także uznawane za malownicze nowe założenie parkowe, w którym umiejscowiono pomnik, urządzenia ogrodowe oraz na wschodzie widokowe Wzgórze Polskie w miejscu Bastionu Ceglarskiego, a całość od północy ograniczona korytem rzeki Odry, wzdłuż którego urządzono bulwar (współcześnie bulwar Xawerego Dunikowskiego).
Ponadto w obszarze tym przebiegała niegdyś ulica Polska - "Polnischegasse" – co nawiązywało do przewagi w tym rejonie miasta ludności polskiej. Później przemianowana została między innymi na "Basteigasse", która to nowa nazwa nawiązywała do pobliskich fortyfikacji. Ulica ta łączyła obecną ulicę Bernardyńską z ulicą Garncarską. Tu także istniała niegdyś Ratusz Nowego Miasta, siedziba korporacji studenckiej Winfridia ("Katolische Studenten Verbindung Winfridia"), a także budynek Gimnazjum Św. Ducha, które to budynki zostały wyburzone. Ulicę zlikwidowano w 1964 r. w związku z budową szkoły, a jej reliktem pozostaje zabudowa południowej pierzei placu Polskiego.
Nazwy.
W swojej historii plac nosił następujące nazwy:
Analogiczną nazwę do nazwy placu "Ziegelplatz" nosiła ulica, która dziś nosi nazwę ulicy Garncarskiej, tj. "Ziegelgasse", którą stosowano od XVI wieku i wzięta została od pobliskiego Bastionu Ceglanego. Sam Bastion Ceglany nosił nazwę "Ziegelbastion", nazwa niemiecka obejmowała wówczas oprócz samego bastionu także zaułek doń prowadzący, równoległy do obecnej ulicy Garncarskiej, dziś bez oddzielnej nazwy własnej.
Układ komunikacyjny.
Do placu Polskiego przypisana jest ulica o długości 100 m. Ma ona status drogi gminnej. Łączy się ona z ulicą Garncarską na wschodzie i ulicą Frycza Andrzeja Modrzewskiego na zachodzie.
Na północy przepływa rzeka Odra, jej ramię stanowiące główne koryto rzeki, na odcinku nazywanym Odrą Górną. Tu przebiega końcowy odcinek Promenady Staromiejskiej biegnący nabrzeżem o charakterze parkowym, tj. wzdłuż bulwaru Xawerego Dunikowskiego.
Zagospodarowanie i otoczenie.
Zabudowa placu Polskiego ograniczona jest do pierzei południowej stanowiącej część zabudowy kwartału okalanego ulicami placu, ulicy Garncarskiej, Andrzej Frycza Modrzewskiego i Jana Ewangelisty Purkyniego. Tu znajduje się między innymi zabytkowy budynek użytkowany obecnie przez Akademię Sztuk Pięknych im. Eugeniusza Gepperta we Wrocławiu (dawniej Państwowa Wyższa Szkoła Sztuk Pięknych - PWSSP). Za kwartałem tym przebiega ulica Jana Ewangelisty Purkyniego, a dalej rozciąga się Park Juliusza Słowackiego z budynkiem rotundy, w której ma swoją siedzibę Panorama Racławicka. Na wschodzie położone jest widokowe Wzgórze Polskie, utworzone na bazie pozostałości dawnego Bastionu Ceglarskiego, za którym leżą: Zatoka Gondol i dalej Muzeum Narodowe. Na północy rozciąga się założenie parkowe wraz z bulwarem i promenadą, a na zachodzie przebiega ulica Andrzej Frycza Modrzewskiego. Za nią znajduje się powojenna zabudowa czterech mieszkalnych budynków punkowych i teren szkolny.
W obszarze placu znajduje się skwer na którym widoczne są ślady nieistniejącego pomnika Zwycięstwa. Pozostał natomiast dawny szalet w sąsiedztwie Wzgórza Polskiego (przy skrzyżowaniu z ulicą Garncarską).
Na skwerze znajdują się także pomniki i rzeźby, w tym między innymi:
W pobliżu, na promenadzie w ramach Bulwaru Xawerego Dunikowskiego znajduje Pomnik artystów poszkodowanych w powodzi 1997 r. z 2007 r., tzw. pomnik zalanych artystów, w postaci głazu z tablicą.
Ochrona i zabytki.
Plac położony jest w obszarze Starego Miasta. Obszar ten objęty jest ochroną jako zespół urbanistyczny z XIII-XIX wieku, co znalazło zostało usankcjonowane wpisem do rejestru zabytków pod nr. rej. A/1580/212 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii.
Bezpośrednio przy placu położone są dwa obiekty zabytkowe. Są to: 
Gminna i wojewódzka ewidencja wymienia także dwa kolejne budynki położone przy placu, oznaczone jako budynek I i II.
W najbliższym otoczeniu znajdują się także inne obiekty uznane za zabytki. Są to:
Gminna i wojewódzka ewidencja wymienia także budynki położone w kwartale zabudowy przylegającym do placu przy ulicy Andrzeja Frycza-Modrzewskiego 15 i 17 wraz z oficyną.

</doc>
<doc id="3847213" url="https://pl.wikipedia.org/wiki?curid=3847213" title="Beroe Stara Zagora w europejskich pucharach">
Beroe Stara Zagora w europejskich pucharach



</doc>
<doc id="3847215" url="https://pl.wikipedia.org/wiki?curid=3847215" title="Werticilioza pomidora">
Werticilioza pomidora

Werticilioza pomidora – choroba pomidora zaliczana do grupy werticilioz. Wywołana jest przez grzyba "Verticillium tricorpus" oraz "Verticillium dahliae".
Występowanie i szkodliwość.
Jest to bardzo groźna choroba pomidorów powodująca obumieranie całych roślin. Obecnie jednak w uprawie pod osłonami nie stanowi już problemu, udało się bowiem wyhodować odmiany odporne na tę chorobę. W 2016 r. wśród 150 odmian zarejestrowanych do uprawy pod osłonami tylko kilka jest nieodpornych na tę chorobę.
Objawy.
Patogen poraża system korzeniowy roślin. Rozwijające się w ich wiązkach przewodzących konidiofory i konidia patogenu powodują zatkanie wiązek, co skutkuje ograniczeniem przepływu wody z solami mineralnymi do pędu nadziemnego. Objawia się to więdnięciem i zamieraniem liści. Najpierw zamierają dolne liście, potem górne. Zazwyczaj początkowo więdnięcie obejmuje tylko jedną stronę pędu, później jednak całą roślinę, która obumiera.
Ochrona.
Werticilioza to groźna choroba, której zasadniczo nie da się leczyć, można tylko jej zapobiegać. Uprawa odmian odpornych eliminuje chorobę.

</doc>
<doc id="3847218" url="https://pl.wikipedia.org/wiki?curid=3847218" title="Pezoporikos Larnaka w europejskich pucharach">
Pezoporikos Larnaka w europejskich pucharach



</doc>
<doc id="3847225" url="https://pl.wikipedia.org/wiki?curid=3847225" title="EPA Larnaka w europejskich pucharach">
EPA Larnaka w europejskich pucharach



</doc>
<doc id="3847232" url="https://pl.wikipedia.org/wiki?curid=3847232" title="Sofokli Koçi">
Sofokli Koçi

Sofokli Koçi (ur. 10 lipca 1948 w Lushnji, zm. 27 listopada 2016 w Pogradcu) – albański rzeźbiarz.
Życiorys.
Pochodził z rodziny robotniczej, był synem Sotira Koçiego. Po ukończeniu liceum artystycznego Jordan Misja w Tiranie, rozpoczął studia w Instytucie Sztuk Pięknych w klasie rzeźby, pod opieką Mumtaza Dhramiego. Po studiach pracował w fabryce porcelany. Od 1970 był członkiem Ligi Pisarzy i Artystów Albanii.
Twórczość.
Większość dzieł Koçiego nawiązuje do okresu Odrodzenia Narodowego (Rilindja Kombetare) i kształtowania państwo komunistycznego. Rzeźby z lat 80., takie jak "Kolejarze" (Hekurthyesi) czy "Dzień świąteczny" (Dite feste) powstały w konwencji realizmu socjalistycznego. Pozostawił po sobie także serię rzeźb portretowych (w tym portret rzeźbiarza Odhise Paskaliego). Czternaście prac artysty znajduje się w zbiorach Narodowej Galerii Sztuki w Tiranie. Od 1990 Koçi mieszkał i tworzył w Pogradcu. Władzom miasta ofiarował dzieła powstałe w ostatnim okresie jego twórczości.

</doc>
<doc id="3847237" url="https://pl.wikipedia.org/wiki?curid=3847237" title="La Unión (Antioquia)">
La Unión (Antioquia)

La Unión – miejscowość i gmina w Kolumbii w departamencie Antioquia.
Gmina liczy 198 km² z czego 136 km² to tereny wiejskie. Znajduje się naw wysokości 2500 m n.p.m., w odległości 57 km od stolicy departamentu – Medellín.
28 listopada 2016 w pobliżu doszło do katastrofy lotu LaMia Airlines 2933, w której zginęło 71 osób, w tym większość piłkarzy drużyny Chapecoense.

</doc>
<doc id="3847240" url="https://pl.wikipedia.org/wiki?curid=3847240" title="Jan Wąglikowski">
Jan Wąglikowski

Jan Wąglikowski herbu własnego – miecznik ziem pruskich w latach 1646-1650, sekretarz królewski w latach 1642-1645.
Deputat na Trybunał Główny Koronny z województwa pomorskiego w 1634/1635 roku. Poseł na sejm nadzwyczajny 1635 roku, sejm zwyczajny 1637 roku, sejm 1638 roku, sejm 1639 roku, sejm 1642 roku, sejm 1645 roku, sejm 1646 roku, sejm 1647 roku.
Poseł na sejm koronacyjny 1649 roku z powiatu człuchowskiego. Poseł na sejm 1649/1650 roku. 
Był elektorem Władysława IV Wazy i Jana II Kazimierza Wazy.

</doc>
<doc id="3847241" url="https://pl.wikipedia.org/wiki?curid=3847241" title="Adolf Treywasz">
Adolf Treywasz

Adolf Treywasz – major ludowego Wojska Polskiego.
Został oficerem ludowego Wojska Polskiego. Od 12 września 1946 pełnił stanowisko zastępcy dowódcy do spraw polityczno-wychowawczych 6 Pomorskiej Dywizji Piechoty. Był autorem publikacji pt. "Nasz Sport" z 1954.

</doc>
<doc id="3847251" url="https://pl.wikipedia.org/wiki?curid=3847251" title="Motyle różnoskrzydłe">
Motyle różnoskrzydłe

Motyle różnoskrzydłe (Heteroneura) lub wędzidełkowce (Frenatae) – klad motyli klasyfikowany w randze infrarzędu.
Dawniej wędzidełkowcom (różnoskrzydłym) nadawano rangę podrzędu i przeciwstawiano jarzemkowcom (równoskrzydłym). Te drugie okazały się jednak nie być grupą monofiletyczną. Współcześnie motyle dzieli się na 4 podrzędy, a Heteroneura ma rangę infrarzędu w obrębie podrzędu Glossata. Wędzidełkowce stanowią w jego obrębie grupę siostrzaną dla Exoporia, tworząc wraz z nimi klad Neolepidoptera.
Charakterystyczna dla Heteroneura jest obecność na przedniej krawędzi tylnego skrzydła wędzidełka ("frenulum"), które przybiera formę płatka lub kolca i zaczepia się na spodzie przedniego skrzydła. U niektórych grup jednak wędzidełko wtórnie zanikło. Heteroneura cechują się także zredukowanym użyłkowaniem tylnych skrzydeł, wskutek czego liczba i układ żyłek są różne na obu parach. Z przodu żyłki medialnej na tylnych skrzydłach obecne są tylko dwie przednie żyłki poprzeczne. Uznaje się, że ta położona bardziej z przodu powstała z połączenia żyłki subkostalnej z radialną, a druga za trzonek żyłki R+Rs. Cecha ta uznawana jest za autapomorfię motyli różnoskrzydłych.
Motyle różnoskrzydłe stanowią największy infrarząd motyli. Należy tu ponad 99% wszystkich znanych gatunków motyli. Infrarząd ten dzieli się na 34 nadrodziny oraz 3 rodziny niesklasyfikowane w żadnej z nich (zobacz: systematyka Heteroneura).

</doc>
<doc id="3847252" url="https://pl.wikipedia.org/wiki?curid=3847252" title="Heteroneura">
Heteroneura



</doc>
<doc id="3847253" url="https://pl.wikipedia.org/wiki?curid=3847253" title="Wędzidełkowce">
Wędzidełkowce



</doc>
<doc id="3847258" url="https://pl.wikipedia.org/wiki?curid=3847258" title="Władysław Welz">
Władysław Welz

Władysław Romuald Welz (ur. 11 listopada 1897 w Przemyślu, zm. 22 września 1983) – pułkownik Wojska Polskiego.
Życiorys.
Urodził się 11 listopada 1897 w Przemyślu jako syn Stanisława.
Podczas I wojny światowej służył w Legionach Polskich w szeregach 1 i 6 pułku piechoty. W 1915, jako żołnierz 1 kompanii III batalionu 1 pp został ranny. 16 kwietnia 1917 został uznany za niezdolnego do żadnej służby. 23 lipca tego roku orzeczenie zostało zatwierdzone.
Po zakończeniu wojny i odzyskaniu przez Polskę niepodległości został przyjęty do Wojska Polskiego. Został awansowany do stopnia porucznika piechoty ze starszeństwem z dniem 1 czerwca 1919. Następnie awansowany do stopnia kapitana piechoty ze starszeństwem z dniem 1 stycznia 1928. Do 1934 był oficerem 38 pułku piechoty Strzelców Lwowskich w Przemyślu (w tym w 1924 służył jako oficer nadetatowy w Oddziale Ogólnym Dowództwa Okręgu Korpusu Nr X). Był członkiem oddziału Polskiego Białego Krzyża w Przemyślu. W czerwcu 1934 został przeniesiony do Korpusu Ochrony Pogranicza. Na stopień majora został mianowany ze starszeństwem z 19 marca 1937 i 63. lokatą w korpusie oficerów piechoty. W 1939 był dowódcą Batalionu Obrony Narodowej „Stanisławów” i jednocześnie komendantem 48 Obwodu Przysposobienia Wojskowego.
W czasie kampanii wrześniowej 1939 był dowódcą Batalionu ON „Stanisławów”. Następnie został mianowany dowódcą pododcinka „Stryj” zastępując ppłk. Władysława Ziętkiewicza. W toku dalszego przebiegu wojny obronnej wskutek reorganizacji 14 września został mianowany dowódcą 3 pułku Obrony Narodowej, sformowanego w strukturze Grupy „Stryj”. 20 września jednostka przekroczyła granicę polsko-węgierską w okolicy Przełęczy Wyszkowskiej.
Po zakończeniu wojny został oficerem ludowego Wojska Polskiego. W 1947 był w stopniu podpułkownika. Do końca życia był pułkownikiem w stanie spoczynku.
Był żonaty z Antoniną (1898–1995), miał synów.
Zmarł 22 września 1983. Został pochowany na Cmentarzu Pobitno w Rzeszowie (sektor XVI-2-1).

</doc>
<doc id="3847260" url="https://pl.wikipedia.org/wiki?curid=3847260" title="Malta Stock Exchange">
Malta Stock Exchange

Malta Stock Exchange (, ), pierwotnie znana jako Casino della Borsa – narodowa giełda papierów wartościowych Malty. Od czasu założenia w roku 1992, wartość kapitału na rynku sektora prywatnego wzrosła, na drodze emisji korporacyjnych oraz kapitału własnego, o prawie 4 miliardy euro, a kolejne 15 miliardów euro, w formie akcji i bonów skarbowych, zostało wyemitowane i sprzedane.
Baza inwestorów zawiera ponad 75 tys. osób indywidualnych, co jest wielkością znaczną, biorąc pod uwagę wielkość gospodarki Malty (PKB w 2015 roku wyniósł 8,796 mln euro) oraz liczbę ludności (434 403 osoby w 2016 roku). Działalność Malta Stock Exchange jest skoncentrowana na dalszym wspieraniu i rozwijaniu rynku krajowego, przy jednoczesnym przyciąganiu firm międzynarodowych do notowań na giełdzie. Giełda również mocno zainwestowała w wykorzystywanie najnowszych technologii oraz korzysta z platformy transakcyjnej XETRA.
Historia.
Giełda została ustanowiona przez ogłoszenie Malta Stock Exchange Act w roku 1990, a zapoczątkowała operacje handlowe 8 stycznia 1992 roku. Bank Centralny Malty był pierwotnie wyznaczony do nadzoru nad Giełdą, teraz giełda znajduje się pod nadzorem Malta Financial Services Authority (MFSA).
W roku 1999 Giełda przeniosła się do budynku byłej kaplicy garnizonowej na Castille Square w Valletcie. Kaplica została zbudowana w roku 1857 według projektu T.M. Ellisa, i była wykorzystywana jako wielowyznaniowe miejsce kultu do roku 1950. Później, w różnym czasie, odbywały się tam wystawy, był urząd pocztowy, szkoła morska, a wreszcie budynek przejęła Giełda. Od tego czasu był znany jako "Exchange Building" lub "The Borsa".
Budynek znajduje się blisko siedziby premiera Malty w Auberge de Castille oraz Upper Barrakka Gardens.
W roku 2013 Giełda uzyskała status Desygnowanej Zagranicznej Giełdy Papierów Wartościowych, nadany przez amerykańską komisję papierów wartościowych i giełd (SEC), uzupełniający uznanie przez brytyjski urząd skarbowy, uzyskane od rządu brytyjskiego w roku 2005.
Usługi świadczone przez MSE.
Malta Stock Exchange oferuje następujące usługi:
Malta Stock Exchange jest maltańską Narodową Agencją Numeracyjną (), wydającą ISIN dla wszystkich papierów wartościowych wyemitowanych na Malcie.
Członkostwo.
Malta Stock Exchange jest członkiem:

</doc>
<doc id="3847263" url="https://pl.wikipedia.org/wiki?curid=3847263" title="Wiktor Zarucki">
Wiktor Zarucki

Wiktor Zarucki – pułkownik ludowego Wojska Polskiego.
Życiorys.
Syn Pawła. Podczas II wojny światowej, po powstaniu 1 Warszawskiej Dywizji Piechoty im. Tadeusza Kościuszki, w sierpniu 1943 w stopniu majora został dowódcą 1 samodzielnego batalionu łączności (sformowanego w strukturze 1 Korpusu Polskich Sił Zbrojnych w ZSRR), a po przekształceniu w 1 samodzielny pułk łączności 1 Armii Wojska Polskiego był zastępcą dowódcy pułku ds. liniowych, p.o. dowódcy pułku od kwietnia do maja 1944 oraz dowódcą pułku od 17 października 1944 do września 1945, do czasu rozformowania jednostki. Po wojnie w stopniu majora został szefem wydziału łączności w powołanym 27 września 1945 Departamencie Wojsk Ochrony Pogranicza. W stopniu pułkownika został dowódcą powołanej pod koniec 1947 Grupy Organizacyjno-Przygotowawczą Szkolnego Pułku Radio w Zegrzu, a następnie powołanego 28 marca 1948 dowódcą szkolnego pułku radio w Zegrzu. Po powołaniu 6 czerwca 1950 Oficerskiej Szkoły Łączności Radiowej został jej komendantem i pełnił stanowisko do 1951.

</doc>
<doc id="3847270" url="https://pl.wikipedia.org/wiki?curid=3847270" title="Hypnelus">
Hypnelus



</doc>
<doc id="3847271" url="https://pl.wikipedia.org/wiki?curid=3847271" title="Hypnelus ruficollis">
Hypnelus ruficollis



</doc>
<doc id="3847274" url="https://pl.wikipedia.org/wiki?curid=3847274" title="Bukowiec (Sąspów)">
Bukowiec (Sąspów)

Bukowiec – część wsi Sąspów w Polsce położona w województwie małopolskim, w powiecie krakowskim, w gminie Jerzmanowice-Przeginia.
W latach 1975–1998 Bukowiec administracyjnie należał do województwa krakowskiego.

</doc>
<doc id="3847276" url="https://pl.wikipedia.org/wiki?curid=3847276" title="Ilja Pruss">
Ilja Pruss

Ilja Jefimowicz Pruss, (ur. w Baranowiczach Poleskich, zm. 12 czerwca 1972 w Moskwie) – radziecki generał major wojsk inżynieryjnych (1945), pochodzenia żydowskiego.
Życiorys.
W styczniu 1918 wstąpił do Czerwonej Gwardii. Ukończył polityczne kursy dywizjonowe w 1921, Wojskową Szkołę Inżynieryjną w Leningradzie w 1928, Wojskową Akademię Inżynieryjną im. Kujbyszewa w 1934. 
Uczestniczył jako czerwonogwardzista , następnie czerwonoarmista w walkach na Froncie Zachodnim (1918–1920).
W okresie międzywojennym był oficerem politycznym pułku strzeleckiego, dowódcą samodzielnej kompanii saperskiej, pełnił szereg funkcji jako specjalista inżynier.
Po napaści Niemiec na ZSRR, od lipca 1941 był szefem 17 Armijnego Zarządu Wojskowego Budownictwa Polowego Frontu Południowo-Zachodniego. W grudniu został przeniesiony na stanowisko zastępcy dowódcy 7 Armii Inżynieryjnej, a w styczniu 1942 dowódcy 5 Armii Inżynieryjnej, która podlegała szefowi wojsk inżynieryjnych Armii Czerwonej i była zaangażowana w budowę Rostowskiego Obwodu Obronnego. 
Od marca 1942 dowodził 7 Armią Inżynieryjną, która budowała rubież obronną w obwodzie woroszyłowgradzkim w oparciu o rzeki Oskoł i Don. Od lipca 1942 był szefem wojsk inżynieryjnych, jednocześnie zastępcą dowódcy 9 Armii Frontu Południowo-Zachodniego, następnie Południowego i Północno-Kaukaskiego. Od sierpnia 1942 był szefem Zarządu Budownictwa Obronnego Rezerwy G`lównego Dowództwa. Od października 1943 był szefem 27 Zarządu Budownictwa Obronnego Rezerwy Głównego Dowództwa. 
Po wojnie nadal pełnił służbę na dotychczasowym stanowisku. Od 1949 był szefem 25 Zarządu Robót Inżynieryjnych Budownictwa Obronnego Wojsk Lądowych. W kwietniu 1950 został mianowany szefem 142 inżynieryjnego odcinka budowlanego. Od lutego 1952 był szefem zarządu budowlanego Nadmorskiego Okręgu Wojskowego, następnie przeniesiony na to samo stanowisko w Dalekowschodnim Okręgu Wojskowym. W październiku 1955 został skierowany na stanowisko szefa 27 zarządu robót inżynieryjnych. Od maja 1958 był szefem zarządu przedsiębiorstw przemysłowych Głównego Zarządu Budownictwa Lotnisk i Budownictwa Specjalnego Ministerstwa Obrony ZSRR. Od 1964 był dowódcą jednostek wojskowych Centralnego Zarządu Budownictwa Specjalnego Ministerstwa Obrony. W czerwcu 1966 został zatwierdzony jako Główny Ekonomista Centralnego Zarządu Budownictwa Specjalnego Ministerstwa Obrony ZSRR. Na emeryturze od 1968 roku.
Zmarł 12 czerwca 1972 w Moskwie, tam też został pochowany. 

</doc>
<doc id="3847280" url="https://pl.wikipedia.org/wiki?curid=3847280" title="Gwardia Obrony Narodowej">
Gwardia Obrony Narodowej

Gwardia Obrony Narodowej – polska konspiracyjna organizacja wojskowa działająca w latach 1940-1941. Uczestniczyła w Centralnym Komitecie Organizacji Niepodległościowych. Około 1941 przyłączyła się do Konfederacji Narodu, i wraz z nią została scalona do Związku Walki Zbrojnej.
Na czele Gwardii Obrony Narodowej stał mjr Józef Pater.

</doc>
<doc id="3847281" url="https://pl.wikipedia.org/wiki?curid=3847281" title="Lech Gąsiorkiewicz">
Lech Gąsiorkiewicz

Lech Jacek Gąsiorkiewicz – doktor habilitowany nauk ekonomicznych. Profesor nadzwyczajny na Wydziale Zarządzania Politechniki Warszawskiej.
Życiorys.
Od 1971 roku po ukończeniu studiów na Wydziale Mechanicznym Technologicznym Politechniki Warszawskiej związany zawodowo z Politechniką Warszawską, w której doktoryzował się w 1979 roku.
W 2015 r. za pracę pt.: "„Zarządzanie gospodarką finansową zakładów ubezpieczeń. Ujęcie procesowe”" uzyskał stopień doktora habilitowanego nauk ekonomicznych Uniwersytetu Ekonomicznego w Krakowie.
W 2016 r. został powołany na stanowisko profesora nadzwyczajnego na Wydziale Zarządzania Politechniki Warszawskiej. W kadencji 2019–2020 prodziekan Wydziału Zarządzania Politechniki Warszawskiej.
Autor i współautor wielu publikacji naukowych w zakresie zarządzania finansami, analizy ryzyka przedsiębiorstw i instytucji ubezpieczeniowych oraz ekonomiki przedsiębiorstw. W swojej pracy naukowej zajmuje się przede wszystkim oceną finansową przedsiębiorstw i instytucji finansowych oraz zarządzaniem finansami i ryzykiem przedsiębiorstw i instytucji finansowych.
Równolegle z działalnością dydaktyczną zdobywał praktyczne doświadczenie jako: członek rady nadzorczej Powszechnego Zakładu Ubezpieczeń na Życie SA (1996–1998) oraz członek rady nadzorczej Resbud SA (2001–2003).
Sprawował funkcje: głównego specjalisty w Biurze Zarządzania Zasobami Ludzkimi Powszechnego Zakładu Ubezpieczeń SA (1997–1998), radcy Przewodniczącego Komisji Nadzoru Ubezpieczeń i Funduszy Emerytalnych (2002–2003) oraz funkcję wiceprezesa ds. finansowych Polskiego Towarzystwa Ubezpieczeń SA (2003 – 2007).
Wybrane publikacje.
Publikacje książkowe m.in.:
Książki autorskie:
Książki redagowane:
Rozdziały z książek:
Artykuły z czasopism:

</doc>
<doc id="3847283" url="https://pl.wikipedia.org/wiki?curid=3847283" title="Danny Batth">
Danny Batth

Daniel Tanveer „Danny” Batth (ur. 21 września 1990 w Brierley Hill) – angielski piłkarz grający na pozycji środkowego obrońcy, kapitan Wolverhampton Wanderers

</doc>
<doc id="3847286" url="https://pl.wikipedia.org/wiki?curid=3847286" title="Hortulus Spectabilis">
Hortulus Spectabilis



</doc>
<doc id="3847289" url="https://pl.wikipedia.org/wiki?curid=3847289" title="Witold Ławrynowicz">
Witold Ławrynowicz

Witold Jerzy Ławrynowicz (ur. 10 stycznia 1955 w Warszawie) – polski inżynier chemik, historyk, publicysta i pisarz. W swoim dorobku pisarskim ma zarówno książki popularno-naukowe, jak i powieści historyczno-sensacyjne.
Życiorys.
Z wykształcenia jest chemikiem. W 1979 r. ukończył studia na Wydziale Chemicznym Politechniki Warszawskiej. W czasie wprowadzenia stanu wojennego przebywał w Londynie. Pozostał na emigracji. W 1983 r. rozpoczął studia doktoranckie na Uniwersytecie w New Jersey. Po ich ukończeniu pracował w przemyśle farmaceutycznym w Kanadzie, a potem w Stanach Zjednoczonych.
W Kanadzie, pracując dla miejscowej gminy Związku Narodowego Polskiego wygłosił szereg okolicznościowych referatów przy okazji obchodów rocznic historycznych. Od września 1995 jest członkiem Klubu Miłośników Dawnych Militariów Polskich im. A. Zaręby w Nowym Jorku.
Na emigracji publikował w polonijnym „Głosie Polskim” i „Armoured Fighting Vehicles News” w Kanadzie, „Nowym Dzienniku”, „Polish Heritage News” oraz „Polonia Today” w Stanach Zjednoczonych, „Przeglądzie Kawalerii i Broni Pancernej” w Wielkiej Brytanii, „Relacjach” w Szwecji i w ukazujących się w Polsce periodykach: „MARS”, „Archeologia wojskowa”, „Mundur i Broń”, „Glaukopis”, „Przegląd Historyczno-Wojskowy” oraz w miesięczniku “Nowa Technika Wojskowa”. Kolejne prace zostały umieszczone w roczniku Klubu – „Hetman”. W sumie w Polsce i za granicą w różnych periodykach opublikował 186 prac o tematyce historycznej.
Na terenie Stanów Zjednoczonych miał wykłady z historii polskiej broni pancernej dla Polish-American Historical Association (Atlanta 2007), Writers and Books (Rochester 2008) oraz Instytutu Józefa Piłsudskiego w Ameryce (Nowy Jork 2009 i 2010) oraz w Klubie Miłośników Dawnych Militariów Polskich (Warszawa 2015).
Twórczość pisarska.
Książki z zakresu historii wojskowości:
Powieści:

</doc>
<doc id="3847293" url="https://pl.wikipedia.org/wiki?curid=3847293" title="Sebastian Fesinger">
Sebastian Fesinger

Sebastian Fesinger (data ur. nieznana, zm. po 1 stycznia 1770 we Lwowie) – lwowski rzeźbiarz i budowniczy oraz architekt pochodzenia niemieckiego. Jeden z czołowych i najwybitniejszych przedstawicieli lwowskiej rzeźby rokokowej wraz z Janem Jerzym Pinzlem i Antonim Osińskim. Pozostałe prace z przypisywanej mu obszernej spuścizny rzeźbiarskiej są przedmiotem dyskusji.
Życiorys.
Jacek Gajewski twierdził, że zapewne przybył z terenu Górnej Austrii. Sebastian – syn lub brat młodszy Fabiana Fesingera. W źródłach notowany od roku 1741. Należał do Bractwa Św. Barbary, skupiącego lwowian pochodzenia niemieckiego. 30 lipca 1750 został obrany ławnikiem, a 6 lipca 1753 – wójtem jurydyki p.w. Św. Jana Chrzciciela we Lwowie. Wraz ze swym poprzednikiem Grzegorzem Iwanowskim miał konflikt z miecznikiem kołomyjskim Dymitrem Szumlańskim. Gertruda Barbara, wdowa rzeźbiarza lwowskiego Jerzego Markwarta, w swym testamencie, spisanym ręką świadka, ks. Franciszka Duralskiego, proboszcza kościoła Matki Boskiej Śnieżnej we Lwowie, wyznaczyła jako opiekunów swych dzieci oraz exekutorami testamentu Sebastiana Fesingera i Michała Wurcera. Także był opiekunem (prynamniej w 1765) dzieci zmarłego w 1764 architekta lwowskiego Marcina Urbanika, mianowice Wincentego i córki Antoniny (Antonii), której mężem niebawem został jego syn Klemens Ksawery.
Jego żoną była Rusinka lwowska Anna z Śnigórskich (Szmigurskich), córka Jana i Anny z Horodeckich. Jako mąż spadkobierczyni po zmarłym teściowi miał w 1751 proces z gr.kat. proboszczem na Zniesieniu ks. Janem Wasilewiczem. Oprócz Klemensa Ksawerego miał jeszcze syna Ignacego.
Adam Bochnak próbował identyfikować tzw. "mistrza figur dominikańskich" z Sebastianem Fesingerem oraz uważać jego czołową osobistością lwowskiej rzeźby rokokowej. Zbigniew Hornung uważał Fesingera za artystą drugorzędnego. Tadeusz Mańkowski nazywał go "snycarem dominikańskim", ponieważ od 1764 roku pracował z Marcinem Urbanikiem przy budowie obiektów, które należały do dominikanów we Lwowie i Tarnopolu. Także twierdził, iż "w ogromnej większości dzieł Sebastiana Fesingera powtarza się typ twarzy suchej i kościstej o wystających, szeroko rozstawionych kościach policzkowych, krótkiej brodzie a szerokiej czaszce". Zmarł po 14 lutego 1769 we Lwowie. Prawdopodobnie, w jego warsztacie rozpoczął naukę rzeźbiarz i sztukator lwowski Jan Obrocki.

</doc>
<doc id="3847294" url="https://pl.wikipedia.org/wiki?curid=3847294" title="Janusz Kozioł">
Janusz Kozioł

Janusz Kozioł, właśc. Włodzimierz Janusz Kozioł (ur. 1 września 1950 w Warszawie, zm. 18 stycznia 2019 tamże) – polski lektor filmowy, radiowy i telewizyjny, aktor dubbingowy, telewizyjny, teatralny, filmowy i głosowy, spiker radiowy i telewizyjny, scenarzysta i reżyser dubbingowy.
Życiorys.
Był synem Wacława (1921-1995) i Izabeli z Wilczyńskich (1929-2020). Z zawodu był oficerem w wojskach pancernych LWP, ukończył Wojskową Akademię Techniczną. W wyniku kontuzji musiał zrezygnować z dalszej służby wojskowej i od 1973 r. rozpoczął pracę jako spiker w Polskim Radiu, a następnie jako lektor. Zarówno pracę żołnierza zawodowego, jak i lektora, rozpoczął w wyniku zbiegu okoliczności. Głosu użyczał m.in. w filmach i serialach. Można było go usłyszeć również w reklamach, oprócz tego czytał też książki mówione dla osób niewidomych i słabowidzących. Jego głos pojawił się też w reklamach PKO BP i leku na gardło "Vocaler".
Przez ostatnie lata swojego życia czytał filmy i seriale głównie na kanałach Filmboxu, Stopklatki TV, Zoom TV TV Puls oraz TVP ABC.
Choroba i śmierć.
W 2016 zachorował na stwardnienie zanikowe boczne opuszkowe - SLA. W styczniu 2019 jego córka Karolina zorganizowała internetową zbiórkę 30 tys. zł na jego leczenie, w której w dniach 16–17 stycznia zebrano ok. 265 tys. złotych. Zmarł 18 stycznia 2019. Został pochowany na cmentarzu komunalnym Północnym w Warszawie.
Ponad 215 tys. zł z zebranej kwoty zostało przekazane w równych częściach na rzecz organizacji zajmujących się SLA, a wsparcie otrzymało Hospicjum Domowe im. Cicely Saunders, Fundacja Hospicjum Onkologiczne św. Krzysztofa, Fundacja „Daj Mi Skrzydła” i serwis internetowy Dignitas Dolentium.
Filmografia.
Filmy fabularne.
Filmy Romantyczne

</doc>
<doc id="3847304" url="https://pl.wikipedia.org/wiki?curid=3847304" title="Robbert Dijkgraaf">
Robbert Dijkgraaf

Robertus Henricus (Robbert) Dijkgraaf (ur. 24 stycznia 1960 w Ridderkerk) – holenderski fizyk, specjalizujący się m.in. w fizyce matematycznej oraz w teorii strun. Profesor Uniwersytetu Amsterdamskiego, były dyrektor Institute for Advanced Study (IAS) w Princeton i były prezes KNAW, od 2022 minister edukacji, kultury i nauki.
Życiorys.
Studia z zakresu matematyki i fizyki ukończył na Uniwersytecie w Utrechcie, licencjat uzyskał w 1982, a magisterium w 1986. Na tej samej uczelni doktoryzował się w 1989 na podstawie rozprawy pt. "A Geometrical Approach to Two Dimensional Conformal Field Theory", przygotowanej pod kierunkiem profesora Gerardusa ’t Hoofta. Kształcił się również w zakresie malarstwa w Gerrit Rietveld Academie.
W okresie 1989–1991 był pracownikiem naukowym w Institute for Advanced Study. W 1992 został wykładowcą w instytucie matematyki Uniwersytetu Amsterdamskiego, a w 2005 profesorem tej uczelni. W czerwcu 2012 objął stanowisko dyrektora Institute for Advanced Study, instytucją tą kierował do 1 stycznia 2022. Jego badania koncentrowały się na styku matematyki i fizyki cząstek, specjalizował się w fizyce matematycznej oraz w teorii strun. Prace publikował w renomowanych czasopismach. Wśród jego uczniów i współpracowników znalazł się m.in. polski fizyk Piotr Sułkowski. W 1998 wygłosił wykład sekcyjny na Międzynarodowym Kongresie Matematyków.
Członek towarzystw naukowych, m.in. Academia Europaea, Amerykańskiej Akademii Sztuk i Nauk, Amerykańskiego Towarzystwa Matematycznego oraz Amerykańskiego Towarzystwa Filozoficznego. Członek honorowy Holenderskiego Towarzystwa Fizycznego, Królewskiego Holenderskiego Towarzystwa Chemicznego i Royal Society of Edinburgh. Członek Królewskiej Holenderskiej Akademii Sztuk i Nauk, a w latach 2008–2012 przewodniczący tej akademii. Pełnił też funkcję współprzewodniczącego InterAcademy Council, globalnego sojuszu akademii nauk doradzających ONZ i innym organizacjom międzynarodowym. Od 2004 publicysta gazety „NRC Handelsblad”.
W styczniu 2022 w czwartym gabinecie Marka Ruttego jako przedstawiciel ugrupowania Demokraci 66 objął stanowisko ministra edukacji, kultury i nauki.
Odznaczenia i wyróżnienia.
Wielokrotnie wyróżniany nagrodami za osiągnięcia naukowe, laureat m.in. Spinozapremie i Comeniusprijs. W 2012 odznaczony Orderem Lwa Niderlandzkiego III klasy.

</doc>
<doc id="3847311" url="https://pl.wikipedia.org/wiki?curid=3847311" title="Joseph Cali">
Joseph Cali

Joseph John Cali Jr. (ur. 30 marca 1950 w Nowym Jorku) – amerykański aktor filmowy i telewizyjny, producent muzyczny.
Odtwórca roli Joeya w dramacie muzycznym Johna Badhama "Gorączka sobotniej nocy".
Życiorys.
Urodził się w Nowym Jorku jako syn Eve Cali i Josepha Johna Cali Seniora. Ukończył Siena College w Loudonville w Colonie, w stanie Nowy Jork. Prowadził działalność kina domowego Joseph Cali Systems Design Inc. w Los Angeles. Był producentem dwóch albumów swojej żony Lori Lieberman – "A Thousand Dreams" (wyd. Pope Music, 1995) i "Monterey" (wyd. Drive On Records, 2003).
Był dwukrotnie żonaty. Z Patty, z którą ma cztery córki, rozwiódł się w 1997. Z kolei z żoną Lori Lieberman, wokalistką i autorką tekstów, wychował trzech pasierbów.

</doc>
<doc id="3847312" url="https://pl.wikipedia.org/wiki?curid=3847312" title="El Isidro">
El Isidro

El Isidro ("Izydor") – poemat epicki o charakterze hagiograficznym hiszpańskiego poety i dramaturga Złotego Wieku Lopego de Vega. Utwór został napisany i przedstawiony z okazji kanonizacji św. Izydora, patrona Madrytu w 1598 roku. Jest ułożony strofą pięciowersową (quintillą), rymowaną abbab lub aabba, pisaną ośmiozgłoskowcem. 
&lt;poem&gt;
"Salió Isidro acompañado," 
"muy humilde y mesurado," 
"mirando su serafín;" 
"y aunque de pardillo, en fin" 
"limpio, justo y aseado." 
"Su jubón blanco de lino," 
"su capote de dos haldas," 
"con capilla a las espaldas," 
"que hacía el rostro divino "
"de rubíes y esmeraldas." 
&lt;/poem&gt;

</doc>
<doc id="3847314" url="https://pl.wikipedia.org/wiki?curid=3847314" title="Metropolitan Borough of Trafford">
Metropolitan Borough of Trafford



</doc>
<doc id="3847315" url="https://pl.wikipedia.org/wiki?curid=3847315" title="Halina Kemona">
Halina Kemona

Halina Kemona (ur. 1948) – polska naukowiec, lekarz, diagnosta laboratoryjny, profesor nauk medycznych.
Życiorys.
W 1972 ukończyła kierunek lekarski na Akademii Medycznej w Białymstoku, gdzie zaraz po studiach rozpoczęła pracę. W 1978 na swojej Alma Mater pod kierunkiem prof. Jana Prokopowicza obroniła pracę doktorską ""Aktywność trombopoetyczna osocza w niektórych białaczkach". W 1987 na podstawie osiągnięć naukowych i złożonej rozprawy "Udział płytek krwi w odporności nieswoistej, badania doświadczalne i kliniczne"" otrzymała stopień naukowy doktora habilitowanego nauk medycznych. W 1995 uzyskała tytuł naukowy profesora. Posiada specjalizację II stopnia z diagnostyki laboratoryjnej.
Do 2018 pełniła funkcję kierownika Zakładu Laboratoryjnej Diagnostyki Klinicznej UMB.
Odznaczona Złotym Krzyżem Zasługi (1999).

</doc>
<doc id="3847318" url="https://pl.wikipedia.org/wiki?curid=3847318" title="Dąbrówka (Sąspów)">
Dąbrówka (Sąspów)

Dąbrówka – część wsi Sąspów w Polsce położona w województwie małopolskim, w powiecie krakowskim, w gminie Jerzmanowice-Przeginia.
W latach 1975–1998 część wsi administracyjnie należała do województwa krakowskiego.

</doc>
<doc id="3847319" url="https://pl.wikipedia.org/wiki?curid=3847319" title="Ołtarz Papieski - Jasna Góra, 1983">
Ołtarz Papieski - Jasna Góra, 1983



</doc>
<doc id="3847327" url="https://pl.wikipedia.org/wiki?curid=3847327" title="Lexus 2054">
Lexus 2054

Lexus 2054 – futurystyczny samochód, którego używa agent John Anderton (Tom Cruise) w filmie Stevena Spielberga „Raport mniejszości”.
Studyjny supersamochód został zaprojektowany i zbudowany specjalnie na potrzeby filmu, a firma Lexus zapłaciła ponad 5 mln dolarów za lokowanie w filmie swej marki i logo.
Filmowy Lexus 2054 miał napęd elektryczny zasilany ogniwami paliwowymi, funkcję samodzielnej jazdy oraz biometryczne zabezpieczenia.

</doc>
<doc id="3847330" url="https://pl.wikipedia.org/wiki?curid=3847330" title="Noemie Mayombo">
Noemie Mayombo

 
Noemie Mayombo (ur. 10 lutego 1991 w Ottignies) – belgijska koszykarka występująca na pozycjach rozgrywającej oraz rzucającej.
22 czerwca 2016 została zawodniczką CCC Polkowice.

</doc>
<doc id="3847337" url="https://pl.wikipedia.org/wiki?curid=3847337" title="Lexus Skyjet">
Lexus Skyjet

Lexus Skyjet – pojazd kosmiczny przyszłości, stworzony przez zespół pod kierownictwem głównego inżyniera firmy Lexus Takeaki Kato na zamówienie studia filmowego EuropaCorp, którym porusza się tytułowy bohater filmu fantastycznonaukowego „Valerian i miasto tysiąca planet” w reżyserii Luca Bessona.
Opływowy pojazd o kształtach myśliwca ma charakterystyczny dla samochodów tej marki grill o kształcie klepsydry z wyraźnie widocznym logo Lexusa oraz reflektory przypominające przednie światła sztandarowego coupe Lexus LC.

</doc>
<doc id="3847339" url="https://pl.wikipedia.org/wiki?curid=3847339" title="Krzysztof Halicki">
Krzysztof Halicki

Krzysztof Halicki (ur. 1 stycznia 1977 w Bydgoszczy) – polski historyk i archiwista. Doktor nauk humanistycznych w zakresie historii.
Życiorys.
Ukończył studia na Uniwersytecie Mikołaja Kopernika w Toruniu. Stopień doktora nauk humanistycznych w zakresie historii uzyskał w 2008 roku na Uniwersytecie Mikołaja Kopernika, na podstawie rozprawy "Policja polityczna w województwie pomorskim w latach 1920–1939". Od 2004 do 2021 r. pracownik Archiwum Państwowego w Bydgoszczy w Oddziale Informacji i Udostępnienia Materiałów Archiwalnych.
Przedmiotem jego zainteresowań naukowych są dzieje Policji Państwowej w II Rzeczypospolitej, wywiad i kontrwywiad wojskowy w II Rzeczypospolitej, historia Pomorza Gdańskiego, historia regionalna Pomorza i Kujaw, a także historia dawnej kuchni i kulinariów na przestrzeni wieków. Odbył liczne wizyty naukowe w kraju i zagranicą m.in. Londyn, Berlin, Bratysława, Lwów, Praga, Wiedeń, Wilno, Moskwa.
Stypendysta Komitetu Badań Naukowych w Warszawie, Fundacji Polonia Aid Foundation Trust w Londynie (2007 r., 2012 r.), Fundacji z Brzezia Lanckorońskich (do Londynu), a także stypendysta Prezydenta Bydgoszczy Rafała Bruskiego dla osób zajmujących się twórczością artystyczną i upoważnianiem kultury (2018 r., 2022 r.).
Autor książek.
Jest autorem ponad pięćdziesięciu artykułów naukowych dotyczących dziejów Policji Państwowej w II RP, Kryminalistyki i Kryminologii w II Rzeczypospolitej oraz historii regionalnej Pomorza Nadwiślańskiego.
Miłośnik gór. Ukończył kurs wspinaczki skalnej. Członek Klubu Wysokogórskiego w Toruniu.

</doc>
<doc id="3847341" url="https://pl.wikipedia.org/wiki?curid=3847341" title="Łuczszyje piesni (album Nikołaja Noskowa 2008)">
Łuczszyje piesni (album Nikołaja Noskowa 2008)

Łuczszyje piesni (ros. Лучшие песни, pol. "Najlepsze pieśni") – kompilacja rosyjskiego muzyka Nikołaja Noskowa. Została wydana w 2008 roku.
Lista utworów.
Opracowano na podstawie materiału źródłowego

</doc>
<doc id="3847343" url="https://pl.wikipedia.org/wiki?curid=3847343" title="Rama X">
Rama X



</doc>
<doc id="3847345" url="https://pl.wikipedia.org/wiki?curid=3847345" title="Miriam Ulinower">
Miriam Ulinower

Miriam Ulinower, właśc. Manja Hirszbejn (ur. 22 lutego 1890 w Łodzi, zm. 1944 w KL Auschwitz) – polsko-żydowska poetka pisząca w języku jidysz; ofiara Holocaustu.
Życiorys.
Ulinower urodziła się jako Mania Hirszbejn 22 lutego 1890 roku (lub jak podają niektóre źródła 1888 roku) w Łodzi. Była córką Szymona Hirszbejna i Szejndl Hirszbejn (z domu Gerzon). Jej babcia była żydowską arystokratką. Ulinower wychowywała się w średniozamożnej, ale dobrze wykształconej rodzinie. Jej rodzice rozwiedli się w 1905 roku. Jako dziecko spędziła pewien czas w Krzepicach niedaleko Częstochowy u swojego dziadka Szaji Gerzona, który był uczonym znawcą Talmudu. Przez resztę czasu mieszkała w Łodzi i tam uczęszczała do szkoły średniej (jid. "mitlszul").
W 1912 roku została żoną Wolfa Ulinowera, kupca i działacza społecznego pochodzącego z chasydzkiej rodziny. Mieli dwie córki, urodzoną w 1915 Dine-Rokl i w 1922 Hinde-Male. Do czasu urodzenia dzieci pracowała w rodzinnym sklepie. Ojciec Wolfa, będący wdowcem, poślubił rozwiedzioną matkę Miriam.
Choć nie brała aktywnego udziału w życiu kulturalnym Łodzi, miała w zwyczaju gościć u siebie grupkę młodych literatów, do której należeli m.in. Rikuda Potasz, Chaim Lejb Fuks, Icchak Goldkorn czy Mirl Erdberg.
W styczniu 1940 roku wraz z rodziną została zmuszona do przeniesienia się do getta. Jej nowe mieszkanie przy ulicy Jakuba 19 stanowiło ważne miejsce spotkań literatów żydowskich, w tym także młodych twórczyń, m.in. Racheli Wolińskiej i Chavy Rosenfarb. 18 sierpnia 1944 roku została deportowana do niemieckiego nazistowskiego obozu koncentracyjnego Auschwitz i tam zamordowana. Wraz z mężem, córką i kilkumiesięczną wnuczką zginęła w komorze gazowej.
Twórczość.
Nakłonić Ulinower do pisania miało spotkanie Szolema Alejchema w czasie jego pobytu w Łodzi.
W młodości pisała krótkie teksty po polsku, niemiecku i rosyjsku. Prawdopodobnie wydawano je w lokalnej gazecie. 
Po 1915 roku tworzyła wiersze w jidysz, wtedy jej teksty zaczęły pojawiać się w Łódzkich czasopismach oraz gazetach codziennych m.in. w „Łodzier Togblat” i „Łodzier folksblat”. Prawdopodobnie pierwsze jej publikacje pojawiły się w czasopiśmie „Di jetstike cajt: zamlung fun milchome-literatur”. Dzięki pomocy Dawida Frischmanna zaczęła pisać również dla warszawskich czasopism jidyszowych.
W 1922 roku wydano jej tom poezji "Der bobes ojcer" (tłum. Skarb babci). Jej twórczość charakteryzowało łączenie stylizacji ludowej, motyw dialogów między babcią a wnuczką oraz umoralniająca wymowa utworów. Stanowiła całkowite przeciwieństwo współczesnych jej artystek, mówiących o obowiązku wyzwolenia kobiet. Dzięki temu jej poezja była pozytywnie odbierana przez mężczyzn oraz stanowiła obraz życia ortodoksyjnych Żydówek.
Przed II wojną światową przygotowywała II tom poezji, "Szabes", którego wydanie planowano na 1939 rok. Nie został jednak opublikowany; zachowały się tylko fragmenty tekstów. W getcie działała w grupie literackiej wraz z Melanią Fogelbaum i Chavą Rosenfarb, ale nie zachowały się jej wiersze z tego okresu.
Opinie o Ulinower.
. Dawid Frischmann chwalił poezję Ulinower nazywając ją „tak autentyczną i tak żydowską!”. Kadie Mołodowska określiła Miriam Ulinower „szabasowym człowiekiem” (jid. "szabesdiker mensz") – kimś silnie związanym z tradycją żydowską. Ezra Korman opisał twórczość Ulinower jako idealną równowagę w połączeniu „tradycyjnego folkloru i nowoczesnej indywidualności”.
Niektóre z jej wierszy znalazły się w archiwum Ringelbluma i zostały później przetłumaczone oraz wydane przez Sarah Traister Moskovitz w projekcie "Poetry in hell" (tłum. Poezja w piekle).
W 2003 roku w Paryżu wydano dwujęzyczne, jidyszowo-francuskie wydanie jej zebranych wierszy: "Un bonjour du pays natal / A grus fun der alter hejm" (tłum. Pozdrowienia z dawnego domu). Zawiera również obszerne wprowadzenie do życia i twórczości poetki autorstwa Natalii Krynickiej.

</doc>
<doc id="3847351" url="https://pl.wikipedia.org/wiki?curid=3847351" title="Nadzwyczajny podatek od wzbogacenia wojennego">
Nadzwyczajny podatek od wzbogacenia wojennego

Nadzwyczajny podatek od wzbogacenia wojennego – nadzwyczajny podatek uchwalony dekretem Bolesława Bieruta z 13 kwietnia 1945 r. opodatkowujący wzbogacenie wojenne, które powstało od 31 sierpnia 1939 do 31 sierpnia 1945, tj. w czasie trwania i krótko po II wojnie światowej w Europie.
Był on wymierzony głównie w podmioty, które wzbogaciły się nielegalnie podczas wojny, np. poprzez szaber, szantaż osób żydowskiego pochodzenia bądź kolaborację lub interesy gospodarcze z okupantem.
Podatek wynosił od 15% (przy wzbogaceniu od 100 000 złotych) do 75% (powyżej 2 milionów złotych).

</doc>
<doc id="3847357" url="https://pl.wikipedia.org/wiki?curid=3847357" title="La Filomena">
La Filomena

La Filomena ("Filomena") – poemat epicki o charakterze mitologicznym hiszpańskiego poety i dramaturga Lopego de Vega, ogłoszony w 1621 w tomie "La Filomena con otras diversas rimas, prosas y versos". Poemat składa się z dwóch części. Utwór jest napisany zasadniczo oktawą (octava real), czyli strofą ośmiowersową pochodzenia włoskiego (ottava rima) rymowaną abababcc, niezwykle popularną w renesansowej i barokowej epice włoskiej, hiszpańskiej i portugalskiej. Utwór został zadedykowany wielmożnej pani Leonor Pimentel. W warstwie fabularnej został oparty na przekazie Metamorfoz Owidiusza o Filomenie (Filomeli). Filomela, siostra Prokne, została zgwałcona przez Tereusza, męża Prokne i króla. Sprawca odciął jej język, żeby nie mogła zdradzić tajemnicy. Ona jednak wyszyła wszystko na płótnie. Prokne pomściła siostrę, przyrządzając mężowi posiłek z ciała ich dziecka. "La Filomena" jest jednym z mitologicznych poematów Lopego de Vega, obok m.in. "La Circe" i "La Andromeda". Prawdopodobnie Lope de Vega napisał "Filomenę" w odpowiedzi na niezwykle popularny poemat Luis de Góngora y Argote "Fábula de Polifemo y Galatea", wcześniejszy o osiem lat.
&lt;poem&gt;
"Dulcísima, de amor ave engañada," 
"reina del aire en su región primera,"
"alma sin cuerpo, en sola voz fundada" 
"principio de la verde primavera;" 
"Sde tu garganta armónica traslada" 
"la tragedia a mi pluma, y la ribera" 
"te oirá poeta a ti cantar llorando," 
"v Filomena a mí llorar cantando." 
&lt;/poem&gt;

</doc>
<doc id="3847359" url="https://pl.wikipedia.org/wiki?curid=3847359" title="Paraná Kurytyba">
Paraná Kurytyba



</doc>
<doc id="3847361" url="https://pl.wikipedia.org/wiki?curid=3847361" title="Náutico Recife">
Náutico Recife



</doc>
<doc id="3847367" url="https://pl.wikipedia.org/wiki?curid=3847367" title="La Chapelle du Lou du Lac">
La Chapelle du Lou du Lac

La Chapelle du Lou du Lac – gmina we Francji, w regionie Bretania, w departamencie Ille-et-Vilaine. W 2013 roku populacja ludności na terenie obecnej gminy wynosiła 942 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: La Chapelle-du-Lou oraz Le Lou-du-Lac. Siedzibą gminy została miejscowość La Chapelle-du-Lou.

</doc>
<doc id="3847368" url="https://pl.wikipedia.org/wiki?curid=3847368" title="Berliner Bauakademie">
Berliner Bauakademie

Berliner Bauakademie (pol. „Berlińska Akademia Budownictwa”) – uczelnia techniczna, funkcjonująca w Berlinie w latach 1799–1879. Jest znana ze swojej ostatniej siedziby, budynku zbudowanego w latach 1832–1836 według projektu będącego wcześniej studentem akademii architekta Karla Friedricha Schinkla. Budynek ten, zwany od nazwiska jego twórcy "Schinkelsche Bauakademie" uchodził za bardzo nowoczesny i innowacyjny. Po likwidacji Berlińskiej Akademii Budownictwa mieścił liczne instytucje naukowe. W czasie II wojny światowej doznał dotkliwych zniszczeń, zaś w latach 1961–1962 został rozebrany z polecenia władz NRD. Od czasu zjednoczenia Niemiec planowana jest jego odbudowa.
Historia i funkcjonowanie.
Berliner Bauakademie (pol. „Berlińska Akademia Budownictwa”) została utworzona na mocy dekretu pruskiego króla Fryderyka Wilhelma III z 18 marca 1799 roku. Następnie, 13 kwietnia tego roku zostały podpisane zasady zarządzania i finansowania akademii, z kolei osiem dni później, minister Friedrich Anton von Heynitz wydał komunikat prasowy z nazwiskami nowo mianowanych członków dyrekcji Królewskiej Akademii Budownictwa. Komunikat ten został opublikowany na głównej stronie gazety „Vossische Zeitung”, a wśród członków dyrekcji znaleźli się m.in. dotychczasowy dyrektor Wydziału Architektury Akademii Sztuk (niem. "Akademie der Künste") Friedrich Becherer, a także David Gilly, Johann Albert Eytelwein oraz Heinrich Karl Riedel.
Celem utworzenia tej instytucji było kształcenie efektywnych i wydajnych budowniczych oraz ekspertów budowlanych, specjalizujących się w kameralnym budownictwie. Chciano przy tym położyć większy nacisk na kształcenie przyszłych specjalistów budowlanych, tak, aby ci skupiali się nie na wznoszeniu wspaniałych estetycznie gmachów, lecz na budowaniu dobrych pod kątem jakości wykonania budynków mieszkalnych i użyteczności publicznej. W 1802 roku król tak określił cel istnienia akademii: „Nigdy nie należy zapominać, że w akademii powinni być kształceni specjaliści-praktycy, a nie przyszli profesorowie”.
Kształcenie praktyczne w uczelni można było rozpocząć po ukończeniu 15. roku życia, jednakże zajęcia z rysunku technicznego były dostępne już od 12. roku życia. Studenci uczelni mieli również do wyboru zajęcia dodatkowe, z zakresu czytelnego charakteru pisma, eseistyki, podstaw języka łacińskiego i francuskiego oraz konwencjonalnej arytmetyki. Każdego roku odbywały się otwarte egzaminy i testy umiejętności, które były zaliczane bez specjalnego systemu oceniania. Wykształcenie budowniczego trwało w akademii 2,5 roku, natomiast geodetą można było zostać po 1,5 rocznych studiach. Ci, którzy zdecydowali się na kształcenie na obydwu tych kierunkach jednocześnie, byli studentami uczelni przez 4 lata. Zajęcia trwały w godzinach od 8.00 do 16.00, włączając w to soboty. Tradycyjna liczba godzin zajęć w akademii wynosiła w miesiącach zimowych 14, a w miesiącach letnich 7. Natomiast 21 godzin w tygodniu obejmowały zajęcia z architektury i rysunku technicznego.
Nie jest znana dokładna liczba studentów w pierwszym roku istnienia akademii – w literaturze można spotkać wzmianki o tym, że w 1800 roku na uczelni było 10 studentów płacących czesne i niektórzy niepłacący. W latach 1801–1804 w odbywających się w miesiącach letnich zajęciach, brało udział średnio od 50 do 60 słuchaczy, z kolei w miesiącach zimowych dwa razy tyle. Wśród pierwszych studentów Berliner Bauakademie był późniejszy słynny architekt Karl Friedrich Schinkel. Do innych najbardziej znanych studentów uczelni można zaliczyć także Reinholda Begasa, Ludwiga Hoffmanna i Gustava Lilienthala.
Po 1810 roku Akademia Budownictwa została powiązana z Akademią Sztuki swoistą unią personalną. Dyrektorami dwóch uczelni jednocześnie byli wtedy malarz Johann Christoph Frisch (w latach 1809–1815) i rzeźbiarz Johann Gottfried Schadow (w latach 1816–1824). W 1823 roku nastąpiło rozdzielenie obydwu akademii, natomiast niedługo później zaczęto odnotowywać spadek liczby studentów Berliner Bauakademie – liczba słuchaczy z 99 w latach 1831–1832, skurczyła się do 43 w latach 1844–1845. W tamtym okresie funkcję dyrektora uczelni sprawował Christian Peter Wilhelm Beuth. Jego sposób zarządzania instytucją, oparty o 23-letnie doświadczenie na stanowisku dyrektora Akademii Handlowej, szybko spotkał się z dużą krytyką. Po rezygnacji Beutha ze stanowiska, rządy na uczelni przejął Adolf von Pommer Esche. Za jego kadencji odnotowywano po 1848 roku systematyczny wzrost liczby słuchaczy. W latach 1876–1877 liczba ta sięgnęła 1085 studentów, co jest najlepszym wynikiem w historii uczelni.
1 kwietnia 1879 roku doszło do połączenia Berlińskiej Akademii Budownictwa z Berlińskim Instytutem Przemysłu (niem. "Gewerbeinstitut Berlin"), w wyniku którego powstała Królewska Wyższa Szkoła Techniczna Charlottenburg (niem. "Königlich Technische Hochschule Charlottenburg"), przemianowana 9 kwietnia 1946 roku na Berliński Uniwersytet Techniczny (niem. "Technische Universität Berlin").
Lokalizacja.
Pierwsze siedziby.
Po tymczasowym zakwaterowaniu w budynku obok Hotelu Stadt Rom przy Unter den Linden, Akademia Budownictwa nabyła w 1800 roku od Generaldirektorium drugie i trzecie piętro w przebudowanym budynku mennicy na Werderscher Markt. W 1806 roku uczelnia przeniosła się do budynku Thielsche Haus, znajdującego się na rogu ulic Zimmerstraße i Charlottenstraße.
Budynek Schinkelsche Bauakademie.
W latach 1832–1836 wybudowano na terenie między kościołem Friedrichswerder, a odnogą Sprewy budynek zaprojektowany przez związanego z Akademią Budownictwa architekta Karla Friedricha Schinkla. Od jego nazwiska pochodzi nazwa budynku – "Schinkelsche Bauakademie". Wzniesiony na planie kwadratu gmach posiadał cztery kondygnacje. Jego fasady były wykonane z czerwonych, nietynkowanych cegieł i ozdobione stworzonymi z terakoty reliefami, przedstawiającymi różne odniesienia do tematów związanych z budownictwem i architekturą. Po wybudowaniu budynek uchodził za bardzo nowoczesny i innowacyjny pod kątem zastosowanych rozwiązań technicznych. W 1837 roku po północnej stronie budynku utworzono pod kierownictwem Petera Josepha Lennégo trójkątny plac, który w 1869 roku został nazwany Schinkelplatz.
Berlińska Akademia Budownictwa zajmowała w budynku pierwsze i drugie piętro z wykorzystaniem ich na pomieszczenia dydaktyczne i biblioteczne. Piętra te akademia współdzieliła z Państwową Komisją Budowlaną (niem. "Oberbaudeputation"). Ponadto na drugim piętrze ulokowane były też mieszkania służbowe. Ostatnie piętro zajmowało archiwum z dokumentami, natomiast na parterze mieściło się do 1886 roku dwanaście sklepów, oferujących wysokiej jakości towary i usługi m.in. wyroby porcelanowe z królewskiej manufaktury i dzieła jubilerskie.
W latach 1844–1873 w budynku działało też muzeum "Schinkelmuseum", poświęcone zmarłemu w 1841 roku Karlowi Friedrichowi Schinklowi. W 1884 roku gmach przestał być siedzibą uczelni technicznej – świeżo utworzona Królewska Wyższa Szkoła Techniczna Charlottenburg (późniejszy Berliński Uniwersytet Techniczny) została przeniesiona do nowego gmachu, wybudowanego w latach 1878–1884. Między 1885 a 1933 rokiem budynek był siedzibą Królewskiego Pruskiego Instytutu Pomiarowego (niem. "Königlich Preußischen Messbild-Anstalt"), z kolei w późniejszych latach jego pomieszczenia były wykorzystywane przez Uniwersytecki Instytut Meteorologiczny (niem. "Meteorologisches Institut der Universität") i Niemiecką Wyższą Szkołę Nauk Politycznych (niem. "Deutsche Hochschule für Politik").
Podczas II wojny światowej, w 1945 roku budynek Schinkelsche Bauakademie został znacznie zniszczony. Po zakończeniu konfliktu, w latach 1945–1948 uprzątnięto zrujnowane części budynku, a jego wnętrza prowizorycznie odgruzowano. 5 lutego 1949 roku radziecka administracja wojskowa przekazała Schinkelsche Bauakademie w zarząd powierniczy magistratowi Berlina. W 1951 roku władze Berlina zdecydowały o odbudowaniu gmachu i ulokowaniu w nim utworzonej 1 stycznia tego roku Akademii Budownictwa NRD (niem. "Bauakademie der DDR"). Plan odbudowy i restauracji budynku przygotował architekt Richard Paulick. 1 lipca 1952 roku magistrat przekazał działkę z budynkiem Akademii Budownictwa NRD, a niedługo później rozpoczęły się prace budowlane. 21 listopada 1953 roku na szczycie odbudowanego wówczas do stanu surowego budynku zawieszono wiechę. W 1954 roku magistrat nie przyznał kolejnych funduszy na realizację inwestycji, co spowodowało spowolnienie tempa prac budowlanych, zaś dwa lata później prace zostały ostatecznie wstrzymane. 
W październiku 1958 roku Komitet Centralny SED, sprawującej władzę w NRD, ogłosił „konkurs pomysłów na socjalistyczne przekształcenie centrum miasta”, w którym zwyciężył projekt przewidujący zburzenie Schinkelsche Bauakademie i zbudowanie na jego miejscu nowej siedziby Ministerstwa Spraw Zagranicznych NRD. Plany rozbiórki budynku Akademii Budownictwa wywołały liczne protesty środowiska związanego z ochroną zabytków i opinii publicznej – zarówno w Niemczech Wschodnich, jak i Zachodnich. Na wschodzie zburzeniu budynku sprzeciwiali się niektórzy architekci wspierani przez Instytut Teorii i Historii Architektury Niemieckiej Akademii Budownictwa (niem. "Institut für Theorie und Geschichte der Architektur in der Deutschen Bauakademie") oraz Instytut Historii Kultury Uniwersytetu Humboldtów (niem. "Institut für Kulturgeschichte an der Humboldt-Universität"), zaś na zachodzie liczne osobistości takie jak np. historyk sztuki Paul Ortwin Rave. 26 lutego 1960 roku zachodnioniemiecki architekt Max Taut napisał do prezesa Akademii Sztuk NRD (niem. "Akademie der Künste der DDR") Ottona Nagla list, w którym stwierdził m.in., że „ten niezwykle interesujący i niezastąpiony z punktu widzenia historii architektury budynek musi zostać zachowany w swojej zewnętrznej formie, jako że jest starym dziełem Schinkla i zaskakująco stanowi odejście od neoklasycyzmu, a w swej wielkiej prostocie przewidział nasz obecny rozwój”.
Budynek Akademii Budownictwa ostatecznie został rozebrany w latach 1961–1962, a planowany nowy gmach MSZ NRD zbudowano w latach 1964–1967. Rozbiórkę budynku przeprowadzono na zasadzie „kawałek po kawałku”, odzyskując przy tym liczne elementy dekoracji rzeźbiarskiej fasad. Po zakończeniu prac rozbiórkowych elementy te trafiły do wielu magazynów i kolekcji, a około 300 z nich przekazano berlińskim muzeom podległym instytucji "Staatliche Museen zu Berlin". Podczas rozbiórki odzyskano także znajdujący się z lewej strony Schinkelsche Bauakademie ozdobny portal wejściowy, który w latach 1969–1970 został umieszczony na fasadzie restauracji Schinkelklause, położonej w tylnej części Pałacu Następców Tronu (niem. "Kronprinzenpalais"). Rozbiórka została dokładnie udokumentowana na serii zdjęć, wykonanych przez architekta i konserwatora zabytków Helmuta Maiera. Obecnie część tych zdjęć jest własnością Märkisches Museum, zaś pozostałe są przechowywane w placówkach Nationalgalerie. 
Plany odbudowy Schinkelsche Bauakademie.
Po zjednoczeniu Niemiec, w 1994 roku zostało założone Stowarzyszenie Akademii Budownictwa (niem. "Förderverein Bauakademie"), postulujące wierną rekonstrukcję budynku dawnej Akademii Budownictwa wraz z oryginalnym rozkładem i wystrojem wnętrz. Rok później przeprowadzono natomiast rozbiórkę budynku Ministerstwa Spraw Zagranicznych NRD. Podczas rozbiórki odkopano mury fundamentowe Schinkelsche Bauakademie. Zostały one wówczas przebadane przez Krajowy Urząd Zabytków w Berlinie (niem. "Landesdenkmalamt Berlin"), który zarejestrował je później jako "Bodendenkmal" (pol. „zabytek ziemny”) pod numerem 09010172. Dzięki wykopaliskom okazało się, że około 1/3 pierwotnego stanu piwnic południowo-zachodnich jest w bardzo dobrym stanie. W trakcie wykopalisk odzyskano 575 oryginalnych części gmachu, które następnie przekazano Muzeum Prehistorii i Wczesnej Historii (niem. "Museum für Vor- und Frühgeschichte") podległemu "Staatliche Museen zu Berlin", a także odkryto studnię starego magazynu znajdującego się w tym miejscu przed budynkiem Akademii Budownictwa.
W latach 1999–2001 z inicjatywy Edukacyjnego Stowarzyszenia Techniki Budowlanej (niem. "Bildungsverein Bautechnik") został zrekonstruowany północno-wschodni narożnik fasady budynku w ramach zajęć dydaktycznych dla studentów kierunków związanych z budownictwem, architekturą i sztuką. 11 sierpnia 2004 roku do tego narożnika dostawiono wykonaną na zlecenie Międzynarodowego Zarejestrowanego Stowarzyszenia Akademii Budownictwa Berlin (niem. "Internationale Bauakademie Berlin e. V.") metalową konstrukcję z zawieszonymi na niej dużymi płachtami z grafiką przedstawiającą fasady budynku Berliner Bauakademie. Konstrukcja ta, będąca atrapą oryginalnego gmachu miała za zadanie dawać wrażenie jego obecności w przestrzeni miejskiej. W jej wnętrzu zbudowano tzw. "Rote Saal" (pol. „Czerwona Sala”), przykładowe pomieszczenie wzorowane na dawnej, znajdującej się na pierwszym piętrze sali oryginalnego budynku.
Pierwotnie zakładano odbudowę budynku Berliner Bauakademie do 2006 roku, jednakże na przeszkodzie w realizacji tego celu stanęły duże problemy ze znalezieniem sponsorów mogących sfinansować prace budowlane. Zgodnie z ustaleniami Międzynarodowego Zarejestrowanego Stowarzyszenia Akademii Budownictwa Berlin odbudowa początkowo miała kosztować 50 milionów euro, jednak z czasem oszacowano, że koszty inwestycji mogą zamknąć się w przedziale 15–20 milionów euro. We wrześniu 2008 roku Berliński Fundusz Nieruchomości (niem. "Liegenschaftsfonds Berlin") ogłosił ogólnoeuropejski przetarg na sprzedaż działki po budynku, którego warunki stanowiły, że składający ofertę był zobowiązany do wiernego zrekonstruowania gmachu i zawarcia bezpłatnej umowy najmu na około 75% powierzchni budynku z ustanowioną fundacją. Jednak w lutym 2010 roku przetarg został przerwany pomimo zgłoszenia się potencjalnych nabywców.
11 października 2016 roku Hermann Parzinger, prezes Fundacji Pruskiego Dziedzictwa Kultury (niem. "Stiftung Preußischer Kulturbesitz"), publicznie zaapelował, aby dołożyć wszelkich starań na rzecz odbudowy budynku akademii, proponując, żeby w odtworzonym gmachu urządzić muzeum architektury. W listopadzie tego roku Komisja Budżetowa Bundestagu zdecydowała o przyznaniu 62 milionów euro dotacji na odbudowę Schinkelsche Bauakademie. Od lutego 2017 roku odbyły się zorganizowane pod kierownictwem Federalnej Fundacji Kultury Budowlanej (niem. "Bundesstiftung Baukultur") trzy publiczne fora dialogowe, na których ponad 200 uczestników omówiło ewentualne wykorzystanie odbudowanego gmachu. Ogłoszono również międzynarodowy konkurs programowy na adaptację budynku, w którym przewidziano nagrody o wartości od 17 do 80 tysięcy euro. Rozpoczęcie prac związanych z rekonstrukcją Schinkelsche Bauakademie było planowane na 2020 lub 2021 rok.
W 2018 roku odbył się konkurs na przywrócenie budynku Berliner Bauakademie pod hasłem "So viel Schinkel wie möglich" (pol. „Tak dużo Schinkla jak to możliwe”). Jego celem nie było jednak poszukiwanie projektu architektonicznego, a jedynie propozycji programu przestrzennego i instytucjonalnego. W konkursie tym wzięło udział 78 grup roboczych oraz biur z Niemiec i zagranicy. Zakończył się on bez oczywistego wyniku - jury nominowało pięć prac do zwycięstwa. 31 stycznia 2019 roku Bundestag powołał Federalną Fundację Akademii Budownictwa (niem. "Bundesstiftung Bauakademie") oraz wybrał członków nadzorującej ją rady głosami wszystkich partii politycznych z wyjątkiem Lewicy, która wstrzymała się od głosu. Fundacja ta miała działać jako organizacja wspierająca odbudowę budynku Berliner Bauakademie. Ponadto na początku 2019 roku planowano ogłoszenie decydującego konkursu architektonicznego, który miał dostarczyć informacji na temat tego, czy odbudować budynek na podstawie modelu historycznego, czy jako nowoczesną interpretację oryginału, jednak po upływie roku dokładnej daty rozpoczęcia konkursu nie podano do publicznej wiadomości.
10 grudnia 2019 roku do Berlińskiego Sądu Pracy (niem. "Arbeitsgericht Berlin") wpłynął tzw. pozew o ochronę konkurencji przeciwko wybranemu w listopadzie 2019 roku na stanowisko dyrektora Federalnej Fundacji Akademii Budownictwa politykowi SPD i parlamentarnemu sekretarzowi stanu w Ministerstwie Środowiska, Florianowi Pronoldowi. Autorami pozwu byli profesor architektury oraz architekt, którzy przegrali procedurę wyboru na stanowisko dyrektora fundacji. Pozew został przez nich uzasadniony zbyt niskimi kwalifikacjami zawodowymi Pronolda w stosunku do wymagań, jakie stawiało ogłoszenie dotyczące wyboru dyrektora. Pozew uniemożliwił Pronoldowi objęcie ważnego stanowiska, które do czasu wydania decyzji przez sąd formalnie pozostawało nieobsadzone. Ostatecznie Berliński Sąd Pracy wstrzymał procedurę wyboru. 11 marca 2021 roku Ministerstwo Budownictwa ogłosiło, że nowym dyrektorem Federalnej Fundacji Akademii Budownictwa będzie Guido Spars, profesor architektury z Wuppertalu. Spars na zorganizowanej 20 października 2021 roku w Berlinie konferencji powiedział, że odbudowany budynek Akademii Budownictwa „powinien pokazywać to, co jest obecnie innowacyjnie możliwe, a jednocześnie zawierać "jak najwięcej Schinkla"”. Dodał także, że pozyska międzynarodowych ekspertów do think tanku, który ma za zadanie zapewnić współpracę między ekonomią a specjalistami, wypracować przyszłe tematy i połączyć wiedzę, a ponadto podkreślił, że chciałby, aby w budynku powstała „Akademia akademii” ("Akademie der Akademien"), w której spotykać się będą zrzeszenia, instytucje badawcze, szkoły wyższe i eksperci. Zespół fundacji początkowo miał liczyć 13 członków, a do jej dyspozycji oddano roczny budżet w wysokości 1,5 miliona euro.
Na początku 2020 roku zdjęto z konstrukcji imitującej budynek Berliner Bauakademie płachty z grafiką przedstawiającą jego fasady, co było podyktowane ich zużyciem. Rozpoczęto także demontaż metalowych rusztowań, na których płachty były zawieszone. W okresie od kwietnia do lipca 2021 roku na terenie po budynku trwały wykopaliska archeologiczne, w ramach których na powierzchni 350 m² odsłonięto mury fundamentowe w południowo-zachodniej części terenu, której nie objęła późniejsza budowa siedziby MSZ NRD. Odkryto wówczas około 800 znalezisk, wśród których były m.in. oryginalne cegły z fasad gmachu i ornamenty przedstawiające greckie bóstwa.

</doc>
<doc id="3847371" url="https://pl.wikipedia.org/wiki?curid=3847371" title="Specjalna Strefa Ekonomiczna Krakowski Park Technologiczny">
Specjalna Strefa Ekonomiczna Krakowski Park Technologiczny



</doc>
<doc id="3847375" url="https://pl.wikipedia.org/wiki?curid=3847375" title="David Pommer">
David Pommer

David Pommer (ur. 8 marca 1993) – austriacki dwuboista klasyczny, złoty medalista mistrzostw świata juniorów.
Kariera.
Po raz pierwszy na arenie międzynarodowej David Pommer pojawił się 3 marca 2007 roku w Toblach, gdzie w zawodach juniorskich metodą Gundersena był szesnasty. W 2012 roku wystartował na mistrzostwach świata juniorów w Erzurum, zdobywając złoty medal w sztafecie. Indywidualnie był dwunasty w sprincie i szesnasty w Gundersenie. W Pucharze Świata zadebiutował 20 stycznia 2013 roku w Seefeld, gdzie zajął 45. miejsce w Gundersenie. Pierwsze pucharowe punkty wywalczył blisko trzy lata później, 20 grudnia 2015 roku w Ramsau, zajmując 25. miejsce. W czołowej dziesiąte zawodów PŚ po raz pierwszy znalazł się 27 listopada 2016 roku w Ruce, gdzie był dziewiąty.
W grudniu 2018, ze względu na kontuzje i nawracające problemy zdrowotne, zakończył karierę sportową.

</doc>
<doc id="3847379" url="https://pl.wikipedia.org/wiki?curid=3847379" title="Guipry-Messac">
Guipry-Messac

Guipry-Messac (bret. "Gwipri-Mezeg") – gmina we Francji, w regionie Bretania, w departamencie Ille-et-Vilaine. W 2013 roku populacja ludności na terenie obecnej gminy wynosiła 6735 mieszkańców. 
Gmina została utworzona 1 stycznia 2016 roku z połączenia dwóch wcześniejszych gmin: Messac oraz Guipry. Siedzibą gminy została miejscowość Messac.

</doc>
<doc id="3847385" url="https://pl.wikipedia.org/wiki?curid=3847385" title="Max Cortés">
Max Cortés

Max Cortés (ur. 12 marca 1971 w Barcelonie) – hiszpański aktor, scenarzysta, producent i reżyser filmów pornograficznych, okazjonalnie także didżej, fotograf i model. Pełnił też funkcję rzecznika prasowego hiszpańskiego magazynu erotycznego „Primera Línea” i Salón Erótico de Barcelona-Klic Klic (SEB). Występował także pod pseudonimami Max Cortez, Mattia, Mr Peter, Adam Sender, Dino Macina, Mr Daniel i Pedro.
Życiorys.
Wczesne lata.
Urodził się w Badalonie, przedmieściu Barcelony. Po ukończeniu szkoły pracował jako administrator i informatyk. Był pracownikiem siłowni, gdy został poproszony do pracy jako striptizer na imprezach panieńskich przebrany za chłopca z reklamy Martína. Wykonywał kilka programów w każdy weekend i założył własną agencję. Dorabiał także jako fotomodel.
Kariera.
Pracę w branży porno rozpoczął w wieku 22 lat. Debiutował przed kamerami w filmie "Rytuał seksualny" ("Rito Sexual", 1994). W 1995 wziął udział w scenie gangbangu. W Madrycie otrzymał propozycję od reżysera José Maríi Ponce, u którego zagrał postać Chino w jego produkcji International Film Group (IFG) "Showgirls" (1996), a następnie w "Solas en la madrugada" (1996). José Antonio de la Loma Jr. obsadził go w roli księdza Jezusa w filmie "Zakazane pasje w klasztorze San Bartolomeo" ("Viciosas por vocación", 1996) i jako Jorge w produkcji "Przyjemność zemsty" ("El placer de la venganza", 1996). Był bohaterem filmów Narcísa Boscha, w tym "Las aventuras de Mr. X" (1996), "Vocazione Anale" (1997), "Higos maduros, nabos duros" (1998), "Taxi Hard" (1999) czy "6 culos vírgenes en las garras de Max" (2000), za który zdobył nagrodę Ninfa w kategorii „Najlepszy hiszpański aktor”.
Pracował z reżyserami europejskimi i amerykańskimi. Wziął udział we włoskiej wysokobudżetowej produkcji In-X-Cess Productions o życiu Francisca Goi "Goya – uwodziciel z pędzlem" ("Goya, la Maja desnuda", 1997) i horrorze Ángela Mory Aragóna "Gorex: The Zombi Horror Picture Show" (1997) jako Franco. Sterował lotem US w trylogii fantastycznonaukowej Private Media Group "Private Black Label 6-8: The Uranus Experiment" (1999). Wystąpił w parodii porno "Nikita" – "Nikita X: Licencia para follar" (1999) w reż. Conrada Sona, a także jako Charles Puccini w produkcji "Zemsta zdziry" ("La vengeance d’une pute", 2001).
W 1999 zrealizował swój pierwszy film wyprodukowany dla Interselección / Internacional Film Group "Doświadczenia hiszpańskiego aktora porno" ("Vivencias de un Actor Porno Español").
José M. Ponce powierzył jemu rolę diabła w swoich dwóch realizacjach: "Gothix" (2000) w scenie pt. "Angelos y Demonios" oraz pornograficznej wersji dramatu Goethego "Faust" – "Private Black Label 26: Faust Power of Sex" (2000), filmie Private Media Group uhonorowanym nagrodą Ninfa w kategorii „Najlepszy hiszpański film”. 
Rocco Siffredi zaangażował go do swojej produkcji "Rocco Ravishes Prague 3-4" (2001) i "Rocco Ravishes Ibiza" (2005). Wziął też udział w "Wyznaniach seksoholika" ("Embrujo sexual", 2002), produkcjach gonzo, a także komedii "No lo llames amor... llámalo X" (2011) z Adrianą Ozores i Sophie Evans.
W 2008 był rzecznikiem XVI Festival Internacional de Cine Erótico (FICEB) w Madrycie i wziął udział w konferencji prasowej przed 3. dorocznym festiwalem „Sex en Catala” w Barcelonie.
W latach 2009–2019 pracował dla Kink.com Public Devons w scenach BDSM i Bondage w Barcelonie z udziałem Pabla Ferrariego, Steve’a Holmesa i Juana Lucho. Jedna z tych realizacji "BBW Mimosa Sacrifices Every Last Dread of Dignity" (2019) zdobyła nominację do AVN Award w kategorii „najbardziej skandaliczna scena seksu” z Mimosą, Mistress Karą, Juanem Lucho i Tommym Pistolem. W 2010 razem z Sophie Evans był rzecznikiem Festival Internacional de Cine Erótico de Barcelona, podczas którego odbywały się występy na żywo, konkursy i spotkania producentów, artystów, webmasterów, blogerów i prezentacja sklepów erotycznych. W 2012 był gospodarzem gali wręczenia nagród Galaxy Awards (MilkyWayChannel.com). Gościł w 20-odcinkowym serialu internetowym "Lara y su Mini" (2013) w reż. Roberta Valtueñy. W 2014 otrzymał nagrodę honorową organizacji FICEB.
Zagrał szeryfa Driscolla w porno westernie fantasy "Outland I: Beyond the Far West" (2016), nominowanym do AVN Award, XBiz Award i XRCO Award, i jego sequelu "Outland II: Looking for Freedom" (2016). W 2017 uczestniczył w Salón Erótico de Barcelona (SEB).
Zajął siódme miejsce w rankingu hiszpańskiego portalu Erotismo Sexual na najbardziej znanych aktorów porno.
Życie prywatne.
W 2005 ożenił się z Noe.

</doc>
<doc id="3847388" url="https://pl.wikipedia.org/wiki?curid=3847388" title="I'll Remember">
I'll Remember



</doc>
<doc id="3847390" url="https://pl.wikipedia.org/wiki?curid=3847390" title="Cholstrey">
Cholstrey

Cholstrey – przysiółek w Anglii, w Herefordshire, w dystrykcie (unitary authority) Herefordshire. Leży 3 km od miasta Leominster, 19,7 km od miasta Hereford i 202,2 km od Londynu. Cholstrey jest wspomniana w Domesday Book (1086) jako "Cerlestreu".

</doc>
<doc id="3847395" url="https://pl.wikipedia.org/wiki?curid=3847395" title="Whitburn (South Tyneside)">
Whitburn (South Tyneside)



</doc>
<doc id="3847398" url="https://pl.wikipedia.org/wiki?curid=3847398" title="Zygmunt Skoczek">
Zygmunt Skoczek

Zygmunt Antoni Skoczek ps. „Placyd”, „Kijaszek”, „Eski” (ur. 10 lutego 1908 w Warszawie, zm. 21 kwietnia 1987 tamże) – kapitan służby sądowej Wojska Polskiego II RP, podpułkownik Służby Sprawiedliwości ludowego Wojska Polskiego, adwokat.
Życiorys.
Urodził się 10 lutego 1908 w Warszawie. Był synem urzędnika wojskowego.
W 1930 został absolwentem studiów prawniczych na Wydziale Prawa Uniwersytetu Warszawskiego. Został przyjęty do Wojska Polskiego. Jako podporucznik rezerwy ze starszeństwem z dniem 20 października 1931 został powołany do służby czynnej w Wojskowym Sądzie Okręgowym Nr I w Warszawie na przełomie 1931/1932. W połowie lat 30. w stopniu porucznika był asystentem w Wojskowej Prokuraturze Okręgowej w Warszawie. Od 1936 do 1938 był sędzią śledczym w WSO nr VI we Lwowie, od 1937 w stopniu kapitana. W 1938 jako kapitan audytor został mianowany sędzią Wojskowego Sądu Rejonowego w Jarosławiu.
Po wybuchu II wojny światowej i agresji ZSRR na Polskę uniknął aresztowania ze strony sowietów, po czym przebywał w Warszawie, a od 1941 do 1944 w Kosinie. Od 1941 był członkiem Polskiej Organizacji Powstańczej, w strukturach której dowodził plutonem łączności. Podczas konspiracji wojennej używał pseudonimów „Placyd”, „Kijaszek”, „Eski”. Wiosną 1944 opuścił Warszawę, zaś latem tego roku, po przekroczeniu frontu wstąpił do ludowego Wojska Polskiego i został oficerem Służby Sprawiedliwości. W 1946 był w stopniu podpułkownika. Sprawował stanowiska szefa Wojskowego Sądu Okręgowego w Lublinie, sędziego Najwyższego Sądu Wojskowego, od 1946 do 1950 zastępcy szefa Departamentu Służby Sprawiedliwości Ministerstwa Obrony Narodowej. Figuruje jako członek składów orzeczniczych wydających wyroki określone później jako zbrodnie sądowe. Był adwokatem wojskowym i pełnił funkcję obrońcy w procesach prowadzonych przed sądami wojskowymi.
Jako były oficer LWP przeszedł do pracy adwokackiej. W 1950 został wpisany na listę adwokatów Izby Adwokackiej w Warszawie. Od sierpnia 1952 pracował w Zespole Adwokackim nr 1 w Warszawie, później w Zespole Adwokackim nr 6. W 1959 zasiadł we władzach Naczelnej Rady Adwokackiej. W tym gremium był rzecznikiem dyscyplinarnym. Od 1964 do 1970 był dziekanem Okręgowej Rady Adwokackiej w Warszawie. Od 1970 pełnił funkcję przewodniczącego Komisji Rewizyjnej Izby Adwokackiej w Warszawie. Publikował w czasopiśmie branżowym „Palestra”. Od połowy 1975 do śmierci w 1987 był redaktorem naczelnym „Palestry”, będąc najdłużej sprawującym to stanowisko w okresie PRL
Zmarł 21 kwietnia 1987. Został pochowany na Cmentarzu Wojskowym na Powązkach w Warszawie (kwatera C4-5-7).

</doc>
<doc id="3847406" url="https://pl.wikipedia.org/wiki?curid=3847406" title="Jerzy Chrempiński">
Jerzy Chrempiński

Jerzy Chrempiński (zm. 14 grudnia 1980) – oficer służby sądowej Wojska Polskiego II RP, podpułkownik Służby Sprawiedliwości ludowego Wojska Polskiego.
Życiorys.
Po zakończeniu II wojny światowej, jako były major służby sądowej Wojska Polskiego wstąpił do ludowego Wojska Polskiego i został oficerem Służby Sprawiedliwości. W 1946 w stopniu podpułkownika był zastępcą szefa (płk Marian Muszkat) Polskiej Misji Wojskowej do Badania Zbrodni Wojennych. Był sędzią Najwyższego Sądu Wojskowego.
Zmarł 14 grudnia 1980. Został pochowany na Cmentarzu Wojskowym na Powązkach w Warszawie (kwatera 19A-lewe półkole-8).

</doc>
<doc id="3847409" url="https://pl.wikipedia.org/wiki?curid=3847409" title="Paul Tissandier">
Paul Tissandier

Paul Tissandier (ur. 19 lutego 1881, zm. 11 marca 1945) – francuski pilot, balonowy, sterowcowy i samolotowy.
Życiorys.
Paul Tissandier był synem lotnika Gastona Tissandiera i bratankiem Alberta Tissandiera.
Paul Tissandier rozpoczął swoją karierę lotniczą jako pilot balonowy, następnie jako pilot sterowców, a także zdobył uprawnienia pilota samolotów, otrzymał licencję pilota nr 10 w dniu 16 września 1909. Na samolotach uczył go latać Wilbur Wright – amerykański pionier lotnictwa. W 1913 został mianowany sekretarzem generalnym Międzynarodowej Federacji Lotniczej (FAI). Był trzecim sekretarzem FAI od czasu powstania tej organizacji i sprawował tę funkcję do 1945.
Dyplom Paula Tissandiera.
Międzynarodowy dyplom uznania za wyjątkowy wkład w dziedzinie lotnictwa. Przyznawany przez Międzynarodową Federacje Lotniczą (FAI).
Międzynarodowa Federacja Lotnicza zainaugurowała przyznawanie nagrody w 1952. Dyplom upamiętnia Paula Tissandiera – francuskiego pilota balonowego, sterowcowego i samolotowego, który w latach 1913–1945 pełnił funkcję sekretarza generalnego FAI. Dyplom ten FAI przyznaje w uznaniu zasług ludzi związanych z lotnictwem, którzy wnieśli wyjątkowy wkład w rozwój międzynarodowego lotnictwa, ze szczególnym uwzględnieniem lotnictwa sportowego. Dyplomy przyznawane są co roku podczas ceremonii otwarcia Konferencji Generalnej FAI. Każdy narodowy aeroklub, który jest członkiem FAI może raz w roku rekomendować kilka osób, zasługujących jego zdaniem na wyróżnienie. Po zatwierdzeniu nominowanych osób przez Radę Administracyjną FAI, lista laureatów ogłaszana jest na dorocznej Konferencji Generalnej FAI. Pośród wielu wyróżnionych z całego świata osób jest ponad 120 Polaków. Wyróżnionych Polaków rekomendował Aeroklub Polski za działalność i osiągnięcia, które wpisały się w historię i rozwój polskiego oraz światowego lotnictwa.
Upamiętnienie.
Aeroklub francuski w Saint-Cyr-l’École został nazwany imieniem Paula Tissandiera.

</doc>
<doc id="3847410" url="https://pl.wikipedia.org/wiki?curid=3847410" title="Muzeum Górnictwa i Sportów Motorowych w Wałbrzychu">
Muzeum Górnictwa i Sportów Motorowych w Wałbrzychu

Muzeum Górnictwa i Sportów Motorowych – muzeum poświęcone górnictwu na terenie Wałbrzycha i okolic, oraz ze względów osobistych właściciela - kierowcy rajdowego Jerzego Mazura - sportom motorowym. Znajduje się na terenie dawnej kopalni węgla kamiennego „Teresa”.
Muzeum składa się z dwóch części. W murowanej wieży wyciągowej z 1864 roku, w którą w roku 1930 wmontowano szyb "Teresa" znajduje się część poświęcona górnictwu. Są tam m.in. sprzęt górniczy, narzędzia, mundury górnicze czy literatura.
W części drugiej zbudowanej w okolicy szybu zgromadzone są eksponaty związane z szeroko pojętymi sportami motorowymi. Zbiory obejmują kombinezony kierowców rajdowych (m.in. Hołowczyca, Bublewicza) oraz ich osobiste pamiątki, jednak największą powierzchnię zajmują samochody rajdowe.

</doc>
<doc id="3847412" url="https://pl.wikipedia.org/wiki?curid=3847412" title="Komisariat Straży Granicznej „Rajgród”">
Komisariat Straży Granicznej „Rajgród”

Komisariat Straży Granicznej „Rajgród” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920, powołano do życia Straż Celną. Od połowy 1921 jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 . Komisariat Straży Celnej „Tworki”, wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
1 czerwca 1921 w Tworkach, Rydzewie i Przestrzelach stacjonowały jeszcze placówki 1 kompanii celnej 2 batalionu celnego. Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W drugiej połowie 1927 przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Rajgród”, który przejął ochronę granicy od rozwiązywanego komisariatu Straży Celnej. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Rajgród” do Inspektoratu Granicznego nr 1 „Stawiska” i określił jego strukturę organizacyjną. 
Na podstawie rozkazu Mazowieckiego Inspektora Okręgowego nr 5 z 11 maja 1928, rozpoczęto organizację podkomisariatu „Janówka”. Z komisariatu „Rutki Stare” wyłączono placówki I linii „Korytki” i „Grabówka”, a placówkę II linii „Janówka” wraz z posterunkiem informacyjnym zorganizowano od podstaw.
Rozkazem Mazowieckiego Inspektora Okręgowego nr 7 z 25 maja 1928 komisariat „Tworki” Przeniesiony został do Rajgrodu. Kierownictwo komisariatu czasowo powierzono kierownikowi komisariatu Rutki Stare. Podkomisariat „Janówka” został podporządkowany komisariatowi „Rajgród”.
Rozkazem nr 9 z 18 października 1929 "w sprawie reorganizacji mazowieckiego Inspektoratu Okręgowego" dowódca Straży Granicznej płk Jan Jur-Gorzechowski określił numer i nową strukturę komisariatu.
Rozkaz komendanta Straży Granicznej płk. Jana Jura-Gorzechowskiego z 10 maja 1938 "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Łomża”.
Rozkazem nr 2 z 16 stycznia 1939 "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski przydzielił komisariat do Odwodu SG „Suwałki”, wydzielił placówkę I linii „Młynek” z komisariatu „Raczki” i przydzielił go do komisariatu „Rajgród”.
W kwietniu 1939 rozpoczęto formowanie plutonu wzmocnienia w sile 1 oficer i 60 szeregowych. Pluton przeznaczony był do prowadzenia działań wojennych. Przeszkolony był w niszczeniu przepraw mostowych i blokowaniu przemarszu kolumn wojskowych. Na jego wyposażeniu znajdowało się około 20 min i 40 kg materiałów wybuchowych. Pluton mógł być wykorzystany też do działań patrolowych w rejonie komisariatu, pełnienia dyżurów w komisariacie, ochrony obiektów, w tym magazynów amunicji i materiałów wybuchowych w rejonie komisariatu. Na krótko przed wybuchem wojny komisariat zostały dodatkowo wzmocnione oddziałami Przysposobienia Wojskowego. Na czas wojny został podporządkowany dowódcy 1 pułku Ułanów Krechowieckich ppłk. Janowi Litewskiemu. Jego zadaniem było wsparcie obrony kierunku Augustów – Białobrzegi. W przypadku silnego naporu wojsk niemieckich komisariat miał stawiać opór i niszcząc przeprawy wycofać się przez Woźną Wieś, w rejon wsi Sosnowo – Dębowo i bronić tam przeprawy na Kanale Augustowskim.
Służba graniczna.
W 1928 komisariat ochraniał odcinek granicy państwowej długości około 33 kilometrów. Jego prawa granica rozpoczynała się od słupa granicznego nr 203, dalej m. Jankielówka, Podworonowo do m. Sucha Wieś. 
Lewa granica do słupa granicznego nr 164, dajej m. Kołaki (wył.), do m. Danowo Nowe (wył.). 
Po reorganizacji komisariat ochraniał odcinek granicy państwowej długości około 21 kilometrów.
Komisariat mieścił się w Rajgrodzie przy ulicy Piłsudskiego 34. We wrześniu 1938 biuro komisariatu przeniesiono do domu Piłsudskiego 29.
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1939:

</doc>
<doc id="3847413" url="https://pl.wikipedia.org/wiki?curid=3847413" title="Papa Don't Preach">
Papa Don't Preach



</doc>
<doc id="3847418" url="https://pl.wikipedia.org/wiki?curid=3847418" title="Odznaka honorowa Za zasługi dla ochrony zdrowia">
Odznaka honorowa Za zasługi dla ochrony zdrowia



</doc>
<doc id="3847422" url="https://pl.wikipedia.org/wiki?curid=3847422" title="I'm Going to Tell You a Secret">
I'm Going to Tell You a Secret



</doc>
<doc id="3847427" url="https://pl.wikipedia.org/wiki?curid=3847427" title="Ludwik Pietrusiński">
Ludwik Pietrusiński

Ludwik Pietrusiński (ur. 21 marca 1803 we Lwowie, zm. 9 maja 1865 w Warszawie) – prawnik, pisarz i publicysta polski, uczestnik powstania listopadowego..
Życiorys.
Był synem Ignacego Pietrusińskiego, prawnika. Ukończył gimnazjum we Lwowie. Studiował na Wydziale Filozoficznym Uniwersytetu Lwowskiego, a następnie prawo w Wiedniu. Stopień doktora obojga praw uzyskał w 1828 na podstawie rozprawy "Gegenstände der öffentlichen Vertheidigung aus allen Theilen der Rechts- und politischen Wissenschaften". Po ukończeniu studiów w Wiedniu rozpoczął praktykę we Lwowie.
W 1831 dołączył do Powstania listopadowego. Walczył w składzie baterii pozycyjnej artylerii konnej gwardii (przemianowanej w grudniu 1930 na baterię 4 lekką artylerii konnej), potem jako podoficer Pułku 8 Piechoty Liniowej. Walczył pod Iganiami. 8 czerwca 1831 roku został odznaczony Krzyżem Srebrnym Virtuti Militari.
W 1832 rozpoczął pracę w Prokuratorii Królestwa Polskiego, gdzie był asesorem, obrońcą, radcą, wreszcie rzeczywistym radcą stanu i członkiem Warszawskich Departamentów Senatu Rządzącego. Brał udział w sławnym procesie Męcińskich przeciw paulinom z Jasnej Góry w Częstochowie. W Prokuratorii Królestwa Polskiego pracował przez ponad 30 lat.
W 1831 został jednym z redaktorów Dziennika Powszechnego Krajowego, a po jego likwidacji (w 1837) wszedł do redakcji utworzonej w miejsce Dziennika Gazeta Poranna.
Publikował wiersze, wspomnienia z podróży, rozprawy oraz artykuły publicystyczne. W Encyklopedii Orgelbranda zamieścił kilkanaście haseł z dziedziny prawa.
Działał w Warszawskim Towarzystwie Dobroczynności.
W 1833 roku zmienił wyznanie na ewangelicko-reformowane i działał w strukturach zboru ewangelicko-reformowanego w Warszawie (był prezesem Kolegium Kościelnego), choć jego współpraca z konserwatywnym pastorem Józefem Spleszyńskim nie należała do najlepszych – Pietrusiński słynął z bardzo postępowych poglądów. W l. 1839-49 był radcą Konsystorza Generalnego Wyznań Ewangelickich ze strony kalwinistów, a po jego rozwiązaniu w latach 1849-1852 był prezesem Konsystorza kościoła ewangelicko-reformowanego w Królestwie Polskim.
Jako jeden z pierwszych odbywał wycieczki po Tatrach i Beskidach wyłącznie w celach turystycznych. Informacje i wrażenia z wędrówek zawarł w swoich opisach podróży. W 1838 był na Babiej Górze, zaś w 1844 na Łomnicy.
Rodzina.
Żonaty z Anną z Ulidowskich (1803-1885) z którą miał młodo zmarłego syna Bronisława (1840-1850) i trzy córki, z których Zofia (zm.1917) poślubiła powstańca styczniowego Karola Gerhardta (1844-1922).
Zmarł w Warszawie i pochowany został na cmentarzu Ewangelicko-Reformowanym (kwatera C-2-3) obok żony i syna. Córka Zofia, zięć Karol i ich córki spoczywają na tymże cmentarzu.

</doc>
<doc id="3847428" url="https://pl.wikipedia.org/wiki?curid=3847428" title="Wilhelm Rudnick">
Wilhelm Rudnick

Wilhelm Rudnick (ur. 30 grudnia 1850 w Dąbrówce ("Damerkow"), dziś w powiecie bytowskim, zm. 7 sierpnia 1927 w Legnicy) – niemiecki kompozytor, organista, pedagog muzyczny. 
Życiorys.
Pochodził z pomorskiej rodziny wiejskiej. W latach 1868-1871 uczęszczał na seminarium nauczycielskie w Bytowie. Od 1873 kształcił się w Berlinie w Instytucie Muzyki Kościelnej ("Institut für Kirchenmusik in Berlin") oraz na Nowej Akademii Sztuki Muzycznej ("Neue Akademie der Tonkunst") u Theodora Kullaka. W roku 1879 otrzymał stanowisko pierwszego organisty kościoła św. Bartłomieja w Berlinie. Jeszcze w tym samym roku został organistą w Landsbergu (dzisiejszym Gorzowie Wielkopolskim) w kościele mariackim (obecnie Katedra Wniebowzięcia Najświętszej Maryi Panny w Gorzowie Wielkopolskim). Jednocześnie prowadził zajęcia muzyczne w gimnazjum, prowadził szkołę muzyczną i był dyrygentem chóru męskiego przy towarzystwie śpiewaczym. W 1891 przeniósł się do Legnicy, gdzie został organistą w kościele św. Piotra i Pawła (obecnie katedra). Cztery lata później został mianowany w Legnicy królewskim dyrektorem muzycznym. W 1919 przeszedł na emeryturę. Jego syn Otto również był muzykiem kościelnym.

</doc>
<doc id="3847433" url="https://pl.wikipedia.org/wiki?curid=3847433" title="Władysław Mirzyński">
Władysław Mirzyński

Władysław Marian Mirzyński ps. „Mudry” (ur. 5 września 1895, zm. 1950) – major audytor Wojska Polskiego II RP i podpułkownik służby sprawiedliwości ludowego Wojska Polskiego.
Życiorys.
Urodził się 5 września 1895. U kresu I wojny światowej brał udział w obronie Lwowa w trakcie wojny polsko-ukraińskiej w stopniu podporucznika jako "Władysław Mirzyński-Mudry". 
Po zakończeniu wojny dysponując tytułem naukowym doktora praw został przyjęty do Wojska Polskiego. Został awansowany do stopnia kapitana zawodowego administracji, dział gospodarczy ze starszeństwem z dniem 1 czerwca 1919. W 1923 jako oficer Okręgowego Zakładu Gospodarczego nr VI był przydzielony do Dowództwa Okręgu Korpusu Nr VI i Okręgowej Komisji Rekwizycyjnej (tymczasowy stan – etat przejściowy). Następnie zweryfikowany w stopniu kapitana zawodowego administracji, dział gospodarczy ze starszeństwem z dniem 1 czerwca 1919. W 1924 jako były żołnierz zawodowy pozostawał oficerem rezerwowym OZG nr VI. 
Jako oficer rezerwy został powołany do służby czynnej i przydzielony do Wojskowego Sądu Okręgowego Nr VI we Lwowie. 15 maja 1930 roku Prezydent RP przemianował go na oficera zawodowego w stopniu kapitana ze starszeństwem z dniem 1 lipca 1919 roku i 6. lokatą w korpusie oficerów sądowych, a minister spraw wojskowych przeniósł do WSO Nr VI na stanowisko sędziego śledczego. 29 stycznia 1932 roku został mianowany majorem ze starszeństwem z dniem 1 stycznia 1932 roku i 3. lokatą w korpusie oficerów sądowych. 21 czerwca 1933 roku Prezydent RP mianował go podprokuratorem przy wojskowych sądach okręgowych, a minister spraw wojskowych przeniósł do Prokuratury przy WSO Nr VI na stanowisko podprokuratora. W 1939 roku był sędzią orzekającym w Wojskowym Sądzie Okręgowym Nr VII w Poznaniu.
W czasie kampanii wrześniowej 1939 był szefem służby sprawiedliwości 14 Wielkopolskiej Dywizji Piechoty i szefem sądu polowego nr 14.
Po zakończeniu wojny wstąpił do ludowego Wojska Polskiego i został oficerem Służby Sprawiedliwości. Awansowany do stopnia podpułkownika. Był sędzią Najwyższego Sądu Wojskowego. Zmarł w 1950 roku. Został pochowany na Cmentarzu Wojskowym na Powązkach (kwatera B22-7-19). Był żonaty ze Stefanią (zm. w 1965, pochowana w Londynie).

</doc>
<doc id="3847438" url="https://pl.wikipedia.org/wiki?curid=3847438" title="Skylab">
Skylab



</doc>
<doc id="3847440" url="https://pl.wikipedia.org/wiki?curid=3847440" title="Janusz Szydłowski (lektor)">
Janusz Szydłowski (lektor)

Janusz Konrad Szydłowski (ur. 9 kwietnia 1951) – polski lektor filmowy i spiker.
Życiorys.
Absolwent fizyki na Uniwersytecie Mikołaja Kopernika w Toruniu. Na studiach pracował w rozgłośni studenckiej. Potem trafił do Polskiego Radia i został spikerem. Pracuje w radiu od 1976 roku, a rok później zaczął czytać filmy.
Współpracuje m.in. z bankami głosów ("Rozgłos", "Sound &amp; Voices", "RPM sound &amp; voices"), ze studiami nagraniowymi i dystrybutorami ("Studio Publishing", "ITI Film Studio", "Telewizja Polska – Agencja Filmowa", "Ale Kino", "Canal +", "DubbFilm Studio"). Członek Stowarzyszenia Lektorów Polskich i członek zarządu Niezależnego Samorządnego Związku Zawodowego Spikerów i Lektorów Polskiego Radia S.A..

</doc>
<doc id="3847443" url="https://pl.wikipedia.org/wiki?curid=3847443" title="Nakamura">
Nakamura

Nakamura – japońskie nazwisko
Inne

</doc>
<doc id="3847461" url="https://pl.wikipedia.org/wiki?curid=3847461" title="Agar XLD">
Agar XLD

Agar XLD (z , ', ') – selektywne podłoże hodowlane służące do wykrywania ' i '.
Agar składa się z ekstraktu drożdżowego z ksylozą, lizyną, laktozą, sacharozą, deoksycholanem sodu, tiosiarczanem sodu, cytrynianem amonu żelaza(III) oraz czerwienią fenolową.
Deoksycholan sodu powoduje zahamowanie wzrostu większości bakterii niepatogennych. Te namnażające się powodują fermentację laktozy, ksylozy lub sacharozy z wytworzeniem kolonii o żółtym zabarwieniu. ' nie fermentuje tych związków i zabarwienie pozostaje czerwonawe (od obecności czerwieni fenolowej). ' oprócz fermentacji ksylozy powoduje dekarboksylację lizyny, w wyniku czego powstaje kadaweryna. Neutralizuje ona kwasowe produkty reakcji, nadając koloniom również barwę czerwoną. Jednakże większość szczepów ' z tiosiarczanu sodu produkuje siarkowodór, a jego reakcje z cytrynianem amonu żelaza(III) powodują, że kolonie stają się czarne. Można w ten sposób odróżnić ' od "".

</doc>
<doc id="3847462" url="https://pl.wikipedia.org/wiki?curid=3847462" title="Komisariat Straży Granicznej „Grajewo”">
Komisariat Straży Granicznej „Grajewo”

Komisariat Straży Granicznej „Grajewo” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Bogusze”, wraz ze swoimi placówkami granicznymi, wszedł w podporządkowanie Inspektoratu Granicznego Straży Celnej „Grajewo”.
1 czerwca 1921 roku w Boguszach stacjonowało jeszcze dowództwo 1 kompanii celnej 2 batalionu celnego. Posiadała ona swoje placówki w miejscowościach: Tworki, Przestrzele, Rydzewo i Bogusze. Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Grajewo”, który przejął ochronę granicy od rozwiązywanego komisariatu Straży Celnej. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Grajewo” do Inspektoratu Granicznego nr 1 „Stawiska” i określił jego strukturę organizacyjną.
Na podstawie rozkazu Mazowieckiego Inspektora Okręgowego nr 3 z 17 kwietnia 1928, komisariat „Bogusze” przesunięto do Grajewa.
Rozkazem nr 9 z 18 października 1929 roku "w sprawie reorganizacji mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. 
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 roku zniesiono placówkę SG „Stawiski”.
Rozkazem nr 4 z 11 października 1932 roku "w sprawach organizacji Małopolskiego Inspektoratu Okręgowego i niektórych inspektoratów granicznych"', komendant Straży Granicznej płk Jan Jur-Gorzechowski zniósł placówkę II linii „Ciemnoszyje”.
Rozkazem komendanta SG z 4 kwietnia 1934 utworzono placówkę II linii „Białystok” z przydziałem do IG „Łomża”, a ewidencyjnie do komisariatu „Grajewo”. 
Rozkaz komendanta Straży Granicznej płk. Jana Jura-Gorzechowskiego z 10 maja 1938 roku "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Łomża”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł posterunek SG „Goniądz”.
Służba graniczna.
W 1928 roku komisariat ochraniał odcinek granicy państwowej długości około 19 kilometrów. 
Jego prawa granica rozpoczynała się od słupa granicznego nr 164, dalej m. Kołaki, do m. Danowo Nowe. 
Lewa granica do słupa granicznego nr 150, prawy skraj lasu Zacieczkowskiego, m. Benczkowo (wył.), m. Gutki i dalej m. Guty-Starowieś (wył.). 
Po reorganizacji komisariat ochraniał odcinek granicy państwowej długości około 22 kilometrów.
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i 1934:
Organizacja komisariatu w 1937:
Organizacja komisariatu w 1939:
Organizacja komisariatu w 1939:

</doc>
<doc id="3847463" url="https://pl.wikipedia.org/wiki?curid=3847463" title="Komisariat Straży Granicznej „Szczuczyn”">
Komisariat Straży Granicznej „Szczuczyn”

Komisariat Straży Granicznej „Szczuczyn” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920, powołano do życia Straż Celną. 1 czerwca 1921 w Szczuczynie stacjonowało dowództwo 2 batalionu celnego.
Na przełomie lat 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna. Na terenie przyszłego komisariatu SG „Szczuczyn” powstał komisariat Straży Celnej „Chojnowo”, który wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
W drugiej połowie 1927 przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Szczuczyn” do Inspektoratu Granicznego nr 1 „Stawiska” i określił jego strukturę organizacyjną.
2 kwietnia 1928 rozwiązywany komisariat Straży Celnej „Kumelsk” przekazał inwentarz, będący pod zarządem komisariatu, kierownikowi komisariatu „Szczuczyn”.
Rozkazem nr 9 z 18 października 1929 "w sprawie reorganizacji mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu.
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 zniesiono placówkę SG „Stawiski”.
Rozkazem nr 4 z 17 grudnia 1934 "w sprawach [...] zarządzeń organizacyjnych i zmian budżetowych", komendant Straży Granicznej płk Jan Jur-Gorzechowski przeniósł placówkę I linii „Czarnowo” do Niedźwiadnej.
Rozkaz komendanta Straży Granicznej płk. Jana Jura-Gorzechowskiego z 10 maja 1938 "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Łomża”.
Służba graniczna.
W 1928 komisariat ochraniał odcinek granicy państwowej długości około 21 kilometrów.
Prawa granica:słupa granicznego nr 150, dalej prawy skraj lasu Zacieczkowskiego, m. Benczkowo, m. Gutki (wył.) i dalej m. Guty-Starowieś.
Lewa granica do słupa granicznego nr 131, dalej Truszki Zalesie, m. Kumelsk (wył.), szosą z Grabowa do Kumelska (wył.).
Po reorganizacji komisariat ochraniał odcinek granicy państwowej długości około 21,5 kilometra.
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i 1934:
Organizacja komisariatu w 1937:
Organizacja komisariatu w 1939 (wg Polaka):
Organizacja komisariatu w 1939 (wg Sobczaka):

</doc>
<doc id="3847468" url="https://pl.wikipedia.org/wiki?curid=3847468" title="Komisariat Straży Granicznej „Kolno”">
Komisariat Straży Granicznej „Kolno”

Komisariat Straży Granicznej „Kolno” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Chojnowo”, wraz ze swoimi placówkami granicznymi, wszedł w podporządkowanie Inspektoratu Granicznego Straży Celnej „Grajewo”.
1 czerwca 1921 roku w Lachowie stacjonowało jeszcze dowództwo 4 kompanii celnej 2 batalionu celnego. Posiadała ona swoje placówki w miejscowościach: Kurki, Glinki, Futory, Kiełcze, Filipki, Brzózki, Brzozowa, Bialiki, Wincenty. Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Kolno”, który przejął ochronę granicy od rozwiązywanych komisariatów Straży Celnej „Kumelsk” i „Wincenta”. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Kolno” do Inspektoratu Granicznego nr 1 „Stawiska” i określił jego strukturę organizacyjną. 
Rozkazem nr 9 z 18 października 1929 roku "w sprawie reorganizacji mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. 
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 roku placówkę SG II linii „Łomża” przydzielono do komisariatu Straży Granicznej „Kolno”.
Z dniem 7 października 1932 roku utworzono posterunek SG „Kozioł”.
Rozkaz komendanta Straży Granicznej płk. Jana Jura-Gorzechowskiego z 10 maja 1938 roku "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Łomża”.
Służba graniczna.
W 1928 roku komisariat ochraniał odcinek granicy państwowej długości około 32 kilometrów.
Prawa granica rozpoczynała się od słupa granicznego nr 131, dalej Truszki Zalesie(wył.), m. Kumelsk, szosą z Grabowa do Kumelska.
Lewa granica do słupa granicznego nr 94, dalej m. Ksedki, do m. Wenecja (wył.).
Po reorganizacji komisariat ochraniał odcinek granicy państwowej długości około 23 kilometrów.
Struktura organizacyjna.
Organizacja komisariatu w marcu 1928:
Organizacja komisariatu w październiku 1929, w 1933 i 1934:
Organizacja komisariatu w 1937:
Organizacja komisariatu w 1939:

</doc>
<doc id="3847471" url="https://pl.wikipedia.org/wiki?curid=3847471" title="New Farnley">
New Farnley

New Farnley – wieś w Anglii, w West Yorkshire, w dystrykcie Leeds. Leży 6 km od miasta Leeds, 13,2 km od miasta Wakefield i 272,1 km od Londynu. W 2001 miejscowość liczyła 2548 mieszkańców.

</doc>
<doc id="3847475" url="https://pl.wikipedia.org/wiki?curid=3847475" title="Komisariat Straży Granicznej „Myszyniec”">
Komisariat Straży Granicznej „Myszyniec”

Komisariat Straży Granicznej „Myszyniec” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920, powołano do życia Straż Celną. Od połowy 1921 jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922. Komisariat Straży Celnej „Dąbrowy” i komisariat Straży Celnej „Czarnia”, wraz ze swoimi placówkami granicznymi, weszły w podporządkowanie Inspektoratu Straży Celnej „Chorzele”.
1 czerwca 1921 w Dąbrowach stacjonowała jeszcze 2 kompania celna 1 batalionu celnego. Posiadała ona swoje placówki w miejscowościach: Antonia, Dabrowy, Łosicha, Perły, Cyk, Ruchaje, Surowe i Czarni. Na przełomie roku 1921/1922 ochronę granicy państwowej w tym rejonie od pododdziałów 1 batalionu celnego przejęła Straż Celna.
W drugiej połowie 1927 przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Myszyniec”, który przejął ochronę granicy od rozwiązywanych komisariatów Straży Celnej. 
Na podstawie rozkazu Mazowieckiego Inspektora Okręgowego z 2 kwietnia 1928, komisariat „Dąbrowa” został przesunięty do Myszyńca.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Myszyniec” do Inspektoratu Granicznego nr 2 „Przasnysz” i określił jego strukturę organizacyjną.
Rozkazem Mazowieckiego Inspektora Okręgowego nr 6 z 15 maja 1928 komisariat „Czernia” przemianowany został w podkomisariat „Krukowo” i podporządkowany komisariatowi „Myszyniec”.
Rozkazem Mazowieckiego Inspektora Okręgowego nr 7 z 25 maja 1928 placówka II linii „Grabowo” przeniesiona została do komisariatu SG „Myszyniec”.
Rozkazem nr 9 z 18 października 1929 "w sprawie reorganizacji mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. 
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 zniesiono placówkę SG „Kadzidło”.
Rozkazem nr 3 z 23 czerwca 1934 "w sprawach [...] tworzenia i zniesienia posterunków informacyjnych"', komendant Straży Granicznej płk Jan Jur-Gorzechowski utworzył placówkę I linii „Antonia Gronzkie”.
Rozkaz komendanta Straży Granicznej płk. Jana Jura-Gorzechowskiego z 10 maja 1938 "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Przasnysz”.
Rozkazem nr 2 z 16 stycznia 1939 "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski wydzielił komisariat „Myszyniec” z Obwodu SG „Przasnysz” i przydzielił go do Obwodu SG „Łomża”.
Rozkazem KGSG nr 12/39, z dniem 1 VII 1939 zniesiono placówkę II linii „Ostrołęka” i posterunek SG „Goniądz”
Służba graniczna.
Sąsiednie komisariaty:
Działania w 1939.
W początkach maja 1939 komisariat otrzymał pluton wzmocnienia w sile 60 rezerwistów dowodzony przez ppor. Hisztyna. Utworzono też 2 patrole minerskie z wcześniej specjalnie przeszkolonych strażników. Dowódcą jednego z patroli został kpr. Szymocha. Patrole minerskie zaminowały mosty w Myszyńcu i w Zawodziu. Na mostach ustanowiono posterunki, zaczęto również budować zasieki i kopać rowy przeciwczołgowe, rezerwistami wzmocniono placówki. 
Tuż przed północą z 31 sierpnia na 1 września 1939 do komisariatu Straży Granicznej „Myszyniec” przedostał się przez granicę agent i zameldował komendantowi kpt. Smakoszowi, że pododdziały niemieckiej 1 Brygady Kawalerii stoją na granicy, a na wysokości placówek SG „Pełty” i „Dąbrowy” rozlokował się 1 pułk Ułanów Królewieckich. We wszystkich wysuniętych pododdziałach 18 Dywizji Piechoty od 19.00 zarządzone było ostre pogotowie.
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i 1934:
Organizacja komisariatu w 1937:
Organizacja komisariatu w 1939 (wg Polaka):
Organizacja komisariatu w 1939 (wg Sobczaka):
Organizacja komisariatu w sierpniu 1939 (wg Rosta):

</doc>
<doc id="3847478" url="https://pl.wikipedia.org/wiki?curid=3847478" title="Komisariat Straży Granicznej „Chorzele”">
Komisariat Straży Granicznej „Chorzele”

Komisariat Straży Granicznej „Chorzele” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Chorzele”, wraz ze swoimi placówkami granicznymi, wszedł w podporządkowanie Inspektoratu Granicznego Straży Celnej „Chorzele”.
1 czerwca 1921 roku w Chorzelach stacjonowała jeszcze 3 kompania celna 1 batalionu celnego. Posiadała ona swoje placówki w miejscowościach: Zaręby I, Zaręby II, Kopiejka, Chorzele, Wasiły, Wólka, Ryki-Borkowo i w Janowie. Na przełomie roku 1921/1922 ochronę granicy państwowej w tym rejonie od pododdziałów 1 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Chorzele”, który przejął ochronę granicy od rozwiązywanego komisariatu Straży Celnej. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Chorzele” do Inspektoratu Granicznego nr 2 „Przasnysz” i określił jego strukturę organizacyjną. 
Rozkazem Inspektora Okręgowego z 2 kwietnia 1928 komisariat „Janowo” przekazał placówkę „Wólka Zdziwolska” i „Ryki Borkowe” komisariatowi „Chorzele”.
Rozkazem Mazowieckiego Inspektora Okręgowego nr 7 z 25 maja 1928 placówka II linii „Grabowo” przeniesiona została do komisariatu SG „Myszyniec”.
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu.
Rozkaz komendanta Straży Granicznej płk. Jana Jura-Gorzechowskiego z 10 maja 1938 roku "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Przasnysz”.
Służba graniczna.
Sąsiednie komisariaty:
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i 1934:
Organizacja komisariatu w 1937:
Organizacja komisariatu w 1939:

</doc>
<doc id="3847482" url="https://pl.wikipedia.org/wiki?curid=3847482" title="Komisariat Straży Granicznej „Szczepkowo Borowe”">
Komisariat Straży Granicznej „Szczepkowo Borowe”

Komisariat Straży Granicznej „Szczepkowo Borowe” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920, powołano do życia Straż Celną. Od połowy 1921 jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922. Komisariat Straży Celnej „Janowo”, wraz ze swoimi placówkami granicznymi, wszedł w podporządkowanie Inspektoratu Straży Celnej „Chorzele”.
W drugiej połowie 1927 przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Szczepkowo Borowe”, który przejął ochronę granicy od rozwiązywanego komisariatu Straży Celnej. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Szczepkowo Borowe” do Inspektoratu Granicznego nr 2 „Przasnysz” i określił jego strukturę organizacyjną. 
Rozkazem nr 9 z 18 października 1929 "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. 
Rozkazem nr 5 z 2 września 1930 "w sprawie nazw inspektoratów granicznych i komisariatów" komendant Straży Granicznej płk Jan Jur-Gorzechowski wydzielił placówkę Bonisław z komisariatu Szczepkowo Borowe do komisariatu Działdowo. 
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 zniesiono placówkę SG „Janowo”.
Rozkaz komendanta Straży Granicznej płk. Jana Jura-Gorzechowskiego z 10 maja 1938 "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Przasnysz”.
Rozkazem nr 5 z 3 marca 1939 "w sprawie zmian organizacyjnych [...]", komendant Straży Granicznej gen. bryg. Walerian Czuma wydzielił z komisariatu „Działdowo” placówkę I linii „Bonisław” i przydzielił do komisariatu „Szczepkowo Borowe”.
Rozkazem nr 12 z 14 lipca 1939 "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma przemianował posterunek SG „Wieczfina” na placówkę II linii.
Służba graniczna.
Wydarzenia
Sąsiednie komisariaty:&lt;br&gt;
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i 1934:
Organizacja komisariatu w 1937:
Organizacja komisariatu w 1939:

</doc>
<doc id="3847485" url="https://pl.wikipedia.org/wiki?curid=3847485" title="Komisariat Straży Granicznej „Działdowo”">
Komisariat Straży Granicznej „Działdowo”

Komisariat Straży Granicznej „Działdowo” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Janowo”, wraz ze swoimi placówkami granicznymi, wszedł w podporządkowanie Inspektoratu Granicznego Straży Celnej „Działdowo”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Szczepkowo Borowe”, który przejął ochronę granicy od rozwiązywanego komisariatu Straży Celnej. 
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Działdowo” do Inspektoratu Granicznego nr 2 „Przasnysz” i określił jego strukturę organizacyjną.
Rozkazem Inspektora Okręgowego z 2 kwietnia 1928, komisariat „Uzdowo” przekazał placówkę „Wilamowo, „Sękowo”, „Uzdowo” i „Gralewo” komisariatowi „Działdowo”. Rozwiązywany komisariat „Janowiec Kościelny” przekazał placówki „Pepłówek”, „Kuklin” i „Mława”.
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. 
Rozkazem nr 5 z 2 września 1930 roku "w sprawie nazw inspektoratów granicznych i komisariatów " komendant Straży Granicznej płk Jan Jur-Gorzechowski wydzielił placówkę Bonisław z komisariatu Szczepkowo Borowe do komisariatu Działdowo. Tym samym rozkazem wydzielił placówkę Uzdowo z komisariatu Działdowo do komisariatu Rybno. 
Rozkazem nr 1 komendanta Straży Granicznej z 12 stycznia 1931 roku przeniesiono placówkę I linii Działdowo do Kisin.
Rozkazem nr 2 z 8 września 1938 roku "w sprawie terminologii odnośnie władz i jednostek organizacyjnych formacji", komendant Straży Granicznej płk Jan Gorzechowski przeniósł siedzibę placówki I linii „Wiliamowo” do Klęczkowa.
Rozkaz komendanta Straży Granicznej płk. Jana Jura-Gorzechowskiego z 10 maja 1938 roku "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Przasnysz”.
Rozkazem nr 5 z 3 marca 1939 roku "w sprawie zmian organizacyjnych [...]", komendant Straży Granicznej gen. bryg. Walerian Czuma wydzielił z komisariatu „Działdowo” placówkę I linii „Bonisław” i przydzielił do komisariatu „Szczepkowo Borowe”.
Służba graniczna.
Wydarzenia
Sąsiednie komisariaty:
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933:
Organizacja komisariatu w 1934:
Organizacja komisariatu w 1937:
Organizacja komisariatu w 1939: I wersja
Organizacja komisariatu w 1939: II wersja

</doc>
<doc id="3847486" url="https://pl.wikipedia.org/wiki?curid=3847486" title="Komisariat Straży Granicznej II RP">
Komisariat Straży Granicznej II RP



</doc>
<doc id="3847489" url="https://pl.wikipedia.org/wiki?curid=3847489" title="Placówka Straży Granicznej II RP">
Placówka Straży Granicznej II RP



</doc>
<doc id="3847496" url="https://pl.wikipedia.org/wiki?curid=3847496" title="Inspektorat Okręgowy Straży Granicznej">
Inspektorat Okręgowy Straży Granicznej



</doc>
<doc id="3847500" url="https://pl.wikipedia.org/wiki?curid=3847500" title="Odznaka Za zasługi w pracy penitencjarnej">
Odznaka Za zasługi w pracy penitencjarnej



</doc>
<doc id="3847504" url="https://pl.wikipedia.org/wiki?curid=3847504" title="OnePlus 3">
OnePlus 3

OnePlus 3 – smartfon zaprojektowany przez firmę OnePlus. Jest następcą OnePlus 2. Jest to czwarty z kolei smartfon firmy OnePlus. Zaprezentowany został 14 czerwca 2016 roku w technologii VR. Już przed prezentacją wiadomo było o głównych cechach urządzenia: procesor Qualcomm Snapdragon 820, 6GB pamięci RAM, oraz 64GB pamięci wewnętrznej. Nowością w stosunku do poprzednika jest zastosowanie w OnePlus 3 chipu NFC oraz szybkiego ładowania "Dash Charge".
Rezygnacja z systemu zaproszeń.
OnePlus 3 jest pierwszym smartfonem firmy, który od samego początku dystrybucji nie korzystał z systemu zaproszeń. System ten, wielokrotnie krytykowany miał na celu regulację sprzedaży telefonów, których popyt przewyższał podaż. Zdobyć zaproszenie można było na kilka sposobów: przez zapisanie się na oficjalną listę oczekujących, przez wygranie w konkursach lub osoba, która już kupiła telefon mogła nam przekazać jedno ze swoich otrzymanych zaproszeń.
Specyfikacja.
Wygląd.
Obudowa OnePlus 3 wykonana jest z jednego kawałka matowego, anodowanego aluminium, co wyróżnia go na tle plastikowych poprzedników. Jest także od nich cieńszy, co związane jest z wystającym obiektywem aparatu. Smartfon dostępny jest w dwóch kolorach: Graphite (czarno-grafitowy) i Soft Gold (biało-złoty). Z lewej strony znajduje się przycisk regulacji głośności, oraz suwak powiadomień, natomiast z prawej strony są: przycisk blokowania ekranu oraz slot Dual SIM. Górna krawędź telefonu pozostaje nieużywana, a na dolnej krawędzi znajdują się: głośnik, mikrofon, złącze słuchawkowe typu jack 3,5mm oraz złącze USB-C. Na przodzie urządzenia znajduje się 5,5" wyświetlacz Super AMOLED, nazwany przez OnePlus Optic AMOLED o rozdzielczości FullHD 1920x1080 px, pokryty zaokrąglonym na krawędziach szkłem Gorilla Glass.
Hardware.
OnePlus 3 napędzany jest przez czterordzeniowy procesor Qualcomm Snapdragon 820 taktowany zegarem 2,15GHz wykonanym w procesie technologicznym 14nm wraz z 6 GB pamięci RAM. Urządzenie wyposażone jest w niewymienną baterię o pojemności 3000 mAh. Z tyłu telefonu znajduje się aparat o rozdzielczości 16 Mpx, jasności obiektywu f/2.0, z sensorem Sony IMX 298 z optyczną i elektroniczną stabilizacją obrazu. Aparat jest w stanie nagrywać filmy w rozdzielczości 4K przy 30fps, 720p przy 120fps i po aktualizacji z dnia 24 listopada 2016 1080p przy 60fps. Przedni aparat charakteryzuje się rozdzielczością 8 MP, obiektywem o jasności f/2.0 i sensorem Sony IMX179.
Dash Charge.
Nowością wykorzystaną w OnePlus 3 jest technologia szybkiego ładowania "Dash Charge". Rozwiązanie opracowane przez OnePlus na podstawie technologii firmy VOOC Oppo. Wymogiem dla działania tej technologii jest zastosowanie odpowiedniej ładowarki i odpowiedniego przewodu USB-C. Według firmy OnePlus w ciągu 30 minut bateria jest w stanie naładować się od 0 do co najmniej 60%. Technologia ta nie przegrzewa zbytnio telefonu dzięki przeniesieniu niemal całej elektroniki odpowiedzialnej za szybkie ładowanie do ładowarki.
Problemy.
Po oficjalnej premierze telefonu użytkownicy zgłaszali dwie zasadnicze wady: brak rzeczywistego odwzorowywania kolorów mimo wyświetlacza AMOLED, i problem z zarządzaniem pamięcią RAM, pomimo jej ogromnej ilości (brak odpowiedniego utrzymywania aplikacji w tle). Problemy te zostały rozwiązane w później udostępnionych aktualizacjach systemu.

</doc>
<doc id="3847515" url="https://pl.wikipedia.org/wiki?curid=3847515" title="Przemyśl (stacja kolejowa)">
Przemyśl (stacja kolejowa)



</doc>
<doc id="3847541" url="https://pl.wikipedia.org/wiki?curid=3847541" title="IAMI Shafaq">
IAMI Shafaq



</doc>
<doc id="3847557" url="https://pl.wikipedia.org/wiki?curid=3847557" title="Komisariat Straży Granicznej „Hartowiec”">
Komisariat Straży Granicznej „Hartowiec”



</doc>
<doc id="3847562" url="https://pl.wikipedia.org/wiki?curid=3847562" title="David Van Dyke">
David Van Dyke

 
David Van Dyke (ur. 15 kwietnia 1970) – amerykański koszykarz występujący na pozycji środkowego.
Podczas rozgrywek play-off 1998/99 ustanowił rekord PLK, blokując 5 rzutów w trakcie spotkania z Bobrami Bytom, następnie jeszcze w tej samej serii wyrównał go. Rezultat ten został poprawiony pięć lat później przez Vincenta Jonesa.

</doc>
<doc id="3847563" url="https://pl.wikipedia.org/wiki?curid=3847563" title="Komisariat Straży Granicznej „Lubawa”">
Komisariat Straży Granicznej „Lubawa”

Komisariat Straży Granicznej „Lubawa” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920, powołano do życia Straż Celną. Od połowy 1921 jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922. Komisariat Straży Celnej „Lubawa”, wraz ze swoimi placówkami granicznymi, wszedł w podporządkowanie Inspektoratu Straży Celnej „Działdowo”.
W drugiej połowie 1927 przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Lubawa”, który przejął ochronę granicy od rozwiązywanego komisariatu Straży Celnej. 
Formowanie i zmiany organizacyjne.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Lubawa” do Inspektoratu Granicznego nr 3 „Brodnica” i określił jego strukturę organizacyjną.
Na podstawie rozkazu Mazowieckiego Inspektora Okręgowego z 2 kwietnia 1928, do komisariatu „Lubawa” dodano placówkę „Lubstynek” z komisariatu „Rybno”, placówkę „Rodzone” z komisariatu „Jamielnik”.
Rozkazem nr 9 z 18 października 1929 "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. 
Rozkazem nr 5 z 2 września 1930 "w sprawie nazw inspektoratów granicznych i komisariatów " komendant Straży Granicznej płk Jan Jur-Gorzechowski wydzielił placówkę „Czerlin” z komisariatu „Rybno” do komisariatu „Lubawa”.
Rozkazem nr 1 komendanta Straży Granicznej z 12 stycznia 1931 przemianował posterunek SG „Nowe Miasto” na placówkę II linii i przydzielił ją do komisariatu „Lubawa”.
Rozkazem nr 1 z 27 marca 1936 "w sprawach [...] zmian w niektórych inspektoratach okręgowych", komendant Straży Granicznej płk Jan Jur-Gorzechowski zniósł placówkę Straży Granicznej II linii „Nowe Miasto”.
Rozkaz komendanta Straży Granicznej płk. Jana Jura-Gorzechowskiego z 10 maja 1938 "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Brodnica”.
Służba graniczna.
Sąsiednie komisariaty:
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i w 1934:
Organizacja komisariatu w 1937:
Organizacja komisariatu w 1939:

</doc>
<doc id="3847573" url="https://pl.wikipedia.org/wiki?curid=3847573" title="Komisariat Straży Granicznej „Krotoszyny”">
Komisariat Straży Granicznej „Krotoszyny”

Komisariat Straży Granicznej „Krotoszyny” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Jamielnik”, wraz ze swoimi placówkami granicznymi, wszedł w podporządkowanie Inspektoratu Straży Celnej „Działdowo”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Krotoszyn”, który przejął ochronę granicy od rozwiązywanego komisariatu Straży Celnej. 
Na podstawie rozkazu Mazowieckiego Inspektora Okręgowego nr 4 z 27 kwietnia 1928 komisariat „Jamielnik”został zlikwidowany, a jego obszar włączony do komisariatu „Lipinki”. Tum samym rozkazem komisariat „Lipinki” przeniesiony został do miejscowości Krotoszyny.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Krotoszyny” do Inspektoratu Granicznego nr 3 „Brodnica” i określił jego strukturę organizacyjną. 
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu.
Rozkaz komendanta Straży Granicznej płk. Jana Jura-Gorzechowskiego z 10 maja 1938 roku "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Brodnica”.
Rozkazem nr 5 z 3 marca 1939 roku "w sprawie zmian organizacyjnych [...]", komendant Straży Granicznej gen. bryg. Walerian Czuma wydzielił z komisariatu „Łasin” placówkę I linii „Lipinki” i przydzielił do komisariatu „Krotoszyny”.
Służba graniczna.
Siedziba komisariatu mieściła się w budynku skarbowym. W 1936 roku komisariat ochraniał granicę państwową na długości 32 kilometrów 500 metrów. Komisariat w swojej strukturze posiadał posterunek SG „Jabłonowo”.
Sąsiednie komisariaty:
Funkcjonariusze komisariatu.
Obsada komisariatu w 1936:
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933 i 1934:
Organizacja komisariatu w 1939:

</doc>
<doc id="3847587" url="https://pl.wikipedia.org/wiki?curid=3847587" title="Komisariat Straży Granicznej „Łasin”">
Komisariat Straży Granicznej „Łasin”

Komisariat Straży Granicznej „Łasin” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Geneza.
Na wniosek Ministerstwa Skarbu, uchwałą z 10 marca 1920, powołano do życia Straż Celną. Od połowy 1921 jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922. Komisariat Straży Celnej „Lipinki” i Komisariat Straży Celnej „Plesewo”, wraz ze swoimi placówkami granicznymi, weszły w podporządkowanie Inspektoratu Straży Celnej „Grudziądz”.
W drugiej połowie 1927 przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego Straży Granicznej" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Łasin”, który przejął ochronę granicy od rozwiązywanego komisariatu Straży Celnej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 1 z 12 marca 1928 "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski przydzielił komisariat „Łasin” do Inspektoratu Granicznego nr 3 „Brodnica” i określił jego strukturę organizacyjną.
Rozkazem Mazowieckiego Inspektora Okręgowego nr 8 z 18 lipca 1928, komisariat SG „Łasin” powstał na bazie komisariatu „Plesewo” i komisariatu „Dusocin”. Komisariat „Dusocin” przemianowano na podkomisariat „Dusocin” z placówkami I linii Gardeja i Wielki Wełcz oraz II linii Dusocin i Grudziądz, a komisariat Plesewo został zlikwidowany, a cały inwentarz przekazał nowo powstałemu komisariatowi. .
Rozkazem nr 9 z 18 października 1929 "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu.
Rozkazem nr 2 z 30 listopada 1937 "w sprawach […] przeniesienia siedzib i likwidacji jednostek", komendant Straży Granicznej płk Jan Gorzechowski przeniósł siedzibę placówki I linii „Sumin” do m. Lipinki.
Rozkaz komendanta Straży Granicznej płk. Jana Jura-Gorzechowskiego z 10 maja 1938 "w sprawie terminologii w odniesieniu do władz i jednostek formacji", wydany w związku z rozkazami KSG z 25 i 29 kwietnia 1938 roku, przemianował inspektoraty graniczne na obwody Straży Granicznej z dodaniem nazwy miejscowości, w której jednostka stacjonuje. Jednocześnie nakazał używanie w stosunku do kierowników komisariatów i placówek nowych terminów: „komendant komisariatu” i „dowódca placówki”. Komisariat wszedł w skład struktury Obwodu Straży Granicznej „Brodnica”.
Rozkazem nr 5 z 3 marca 1939 "w sprawie zmian organizacyjnych […]", komendant Straży Granicznej gen. bryg. Walerian Czuma wydzielił z komisariatu „Łasin” placówkę I linii „Lipinki” i przydzielił do komisariatu „Krotoszyny”.
20 lipca 1939 odbyło się uroczyste pożegnanie odchodzącego plutonu wzmocnienia.
Służba graniczna.
W 1936 komisariat ochraniał granicę państwową na długości 33 kilometrów od kamienia granicznego III/070 do III/224. Placówka Sumin ochraniała odcinek długości 7 km, placówka Wielka Tymawa 11 km, placówka Zawada 8 km, a placówka Nogat 7 km. Placówka II linii Łasin wystawiała posterunek w Plesewie.
Sąsiednie komisariaty:
Struktura organizacyjna.
Organizacja komisariatu w marcu 1928:
Organizacja komisariatu w październiku 1929:
Organizacja komisariatu w 1933:
Organizacja komisariatu w 1934:
Organizacja komisariatu w 1937:
Organizacja komisariatu w 1939:

</doc>
<doc id="3847589" url="https://pl.wikipedia.org/wiki?curid=3847589" title="Cyfrowanie">
Cyfrowanie

Cyfrowanie – ozdabianie stroju "cyfrą", czyli haftem (np. parzenice na portkach w stroju góralskim) lub tłoczonym wzorem (np. podczas ozdabiania kierpców góralskich), jak również ozdabianie wzorem elementów konstrukcyjnych chaty góralskiej (np. sosrębu) i góralskich siekierek – ciupag.

</doc>
<doc id="3847617" url="https://pl.wikipedia.org/wiki?curid=3847617" title="MŠK Žilina w europejskich pucharach">
MŠK Žilina w europejskich pucharach

Występy w europejskich pucharach słowackiego klubu piłkarskiego MŠK Žilina.
Statystyki.
Aktualizacja "20 listopada 2022"

</doc>
<doc id="3847623" url="https://pl.wikipedia.org/wiki?curid=3847623" title="Martin Belluš">
Martin Belluš

Martin Belluš (ur. 2 grudnia 1991 w Nowej Wsi Spiskiej) – słowacki hokeista.
Kariera.
Wychowanek klubu HK Spiska Nowa Wieś. W barwach drużyny słowackiej występował w rosyjskich rozgrywkach juniorskich MHL. Od końca stycznia 2013 zawodnik KH Sanok w polskiej lidze (wraz z nim do klubu przyszedł jego rodak Tomáš Méry). Od czerwca do listopada 2016 zawodnik amerykańskiej drużyny Indy Fuel w lidze ECHL. Od grudnia 2016 zawodnik HC 05 Bańska Bystrzyca. Na początku stycznia 2018 wypożyczony do HC 07 Detva. W czerwcu 2018 podpisał roczny kontrakt z HC 05 Banská Bystrica, a na początku października tego roku przeszedł do HK Poprad. W maju 2019 został graczem HC Košice. W sierpniu 2020 przedłużył kontrakt o rok. Od końca grudnia 2021 zawodnik . Od czerwca 2022 zawodnik Dukli Trenczyn.

</doc>
<doc id="3847630" url="https://pl.wikipedia.org/wiki?curid=3847630" title="Ilka Stuhec">
Ilka Stuhec



</doc>
<doc id="3847631" url="https://pl.wikipedia.org/wiki?curid=3847631" title="Mistrzostwa świata w szachach 2016">
Mistrzostwa świata w szachach 2016

Mistrzostwa świata w szachach 2016 – mecz szachowy o tytuł indywidualnego mistrza świata, rozegrany pomiędzy broniącym tytułu Magnusem Carlsenem z Norwegii a pretendentem Siergiejem Kariakinem z Rosji w dniach od 11 do 30 listopada 2016 roku w Nowym Jorku. Carlsen przystępował do rywalizacji jako panujący od 2013 roku mistrz świata, natomiast Kariakin zakwalifikował się do meczu jako zwycięzca turnieju pretendentów, który odbył się w marcu 2016 w Moskwie.
Pojedynek, zaplanowany na dystansie dwunastu partii z ewentualną dogrywką, okazał się wyrównany i rozpoczął od serii siedmiu remisów. Partię ósmą wygrał Kariakin i objął prowadzenie w meczu, jednak Carlsen zdołał zwyciężyć w dziesiątym starciu, wyrównując stan rywalizacji. Po tym, jak kolejne rundy zakończyły się remisami i rezultat spotkania wyniósł 6 : 6, odbyła się dogrywka.
Tam w formule czterech partii ze skróconym czasem do namysłu zaczęło się od dwóch remisów, po czym trzecią oraz czwartą partię dodatkową rozstrzygnął na swoją korzyść urzędujący mistrz świata. Tym samym Magnus Carlsen wygrał dogrywkę wynikiem 3 : 1 i triumfował w całym meczu stosunkiem 9 : 7, zachowując tytuł najlepszego szachisty globu.
Geneza meczu.
Mistrzostwa świata w szachach organizowane są przez Międzynarodową Federację Szachową i odbywają się według formuły bezpośredniego meczu pomiędzy panującym mistrzem a aspirującym do tytułu pretendentem, którego wyłania się za pomocą specjalnego turnieju pretendentów. Magnus Carlsen zdobył swój tytuł w 2013 roku, kiedy to najpierw zwyciężył w turnieju pretendentów, a następnie w meczu mistrzowskim pokonał ówczesnego czempiona Viswanathana Ananda z Indii wynikiem 6½: 3½. Już rok później doszło między tą dwójką do rewanżu, w którym ponownie lepszy okazał się Carlsen, tym razem wygrywając 6½: 4½. Kolejny mecz o mistrzostwo świata zaplanowano na listopad 2016 roku w Nowym Jorku.
Turniej pretendentów, który miał wyłonić meczowego rywala dla Carlsena, odbył się w dniach od 11 do 28 marca 2016 w Moskwie i zestawił przeciwko sobie ośmiu zawodników zakwalifikowanych różnymi drogami. Uczestnikami turnieju zostali: przegrany ostatniego meczu o mistrzostwo świata (Viswanathan Anand), zwycięzca oraz finalista Szachowego Pucharu Świata z 2015 roku (odpowiednio Siergiej Kariakin oraz Piotr Swidler), dwóch najlepszych graczy cyklu Grand Prix 2014/2015 (Fabiano Caruana oraz Hikaru Nakamura), dwóch zawodników z najwyższym uśrednionym rankingiem za 2015 rok (Weselin Topałow oraz Anish Giri), a także jeden gracz z dziką kartą przyznaną przez organizatorów (Lewon Aronian).
Rywalizacja w turnieju pretendentów odbyła się systemem dwukołowym, gdzie każdy uczestnik grał z każdym z przeciwników dwukrotnie – raz kolorem białym, a raz czarnym. Zdobywca największej ilości punktów uzyskiwał prawo do gry w meczu o szachową koronę z Magnusem Carlsenem. W przypadku identycznej zdobyczy punktowej przez kilku zawodników o miejscu w klasyfikacji decydował bilans bezpośrednich pojedynków między nimi, a później liczba wygranych partii w całym turnieju. Przed ostatnią rundą szansę na ostateczne zwycięstwo mieli Siergiej Kariakin i Fabiano Caruana, którzy w tejże rundzie mieli akurat zagrać ze sobą. Decydującą partię, jak i w efekcie cały turniej, wygrał grający białymi Kariakin, zostając po raz pierwszy w karierze pretendentem w walce o miano najlepszego szachisty na świecie.
Faworytem listopadowego pojedynku Carlsen – Kariakin, który miał się odbyć w kompleksie Fulton Market Building na nowojorskim Manhattanie, według większości fachowców oraz bukmacherów był broniący tytułu Carlsen, za którym przemawiał chociażby dodatni bilans dotychczasowych starć bezpośrednich z Kariakinem. Mecz wzbudzał zainteresowanie m.in. z tego powodu, iż nigdy wcześniej w walce o tytuł mistrza świata nie spotkali się tak młodzi szachiści. Zwycięzca jako nagrodę finansową miał otrzymać 600 tysięcy euro, natomiast pokonany mógł liczyć na zarobek w wysokości 400 tysięcy.
Zasady meczu.
Pojedynek według regulaminu miał być dwunastopartiowy, z czasem 100 minut dla zawodnika na wykonanie pierwszych 40 posunięć w partii, następnie z dodatkowymi 50 minutami na kolejne 20 ruchów, a później jeszcze z dalszymi 15 minutami na dokończenie danej rozgrywki. Jednocześnie gracze zyskiwać mieli po 30 sekund dodatkowego czasu za każde wykonane przez siebie posunięcie. W przypadku nierozstrzygniętego po dwunastu partiach rezultatu, następować miała dogrywka.
Dogrywkę miał stanowić czteropartiowy minimecz szachów szybkich, z tempem 25 minut na partię dla zawodnika i 10 sekundami bonifikaty czasowej za każdy ruch. W przypadku i tutaj remisowego wyniku, następnym krokiem byłaby rywalizacja dwupartiowa w szachach błyskawicznych, z czasem po 5 minut na partię i 3 sekundami bonifikaty za posunięcie. Takich dwupartiowych pojedynków nie mogło być jednak więcej aniżeli pięć. Wtedy rozegrano by jedną, ostateczną partię, która musiałaby już przynieść rozstrzygnięcie. Czarny kolor dysponowałby w niej czterema minutami na grę przy pięciu minutach dla białych, ale do zdobycia tytułu wystarczałby mu remis, przy czym wybór koloru figur otrzymywałby gracz wygrywający losowanie.
Sędzią głównym był Takis Nikolopoulos z Grecji. Pula nagród wynosiła 1 milion euro, gdzie wygrany otrzymywał 60% puli a przegrany 40%, ale jeśli doszłoby do dogrywki to podział wynosi 55%-45%.
Przebieg meczu.
Faza zasadnicza.
Mecz rozpoczął się spokojnie. W pierwszej partii grający białymi Carlsen zagrał nietypowe jak na ten poziom rozgrywek otwarcie atakiem Trompowskiego. Kariakin nie dał się jednak zaskoczyć i po serii wymian figur oraz wyrównanej pozycji obu stron w końcówce, konfrontacja zakończyła się remisem i podziałem punktu po 42 wykonanych posunięciach. Druga rozgrywka rozpoczęła się wariantem partii hiszpańskiej, lecz później nastąpiło podobne uproszczenie pozycji jak w pierwszym starciu i bez większej walki odnotowano remis po 33 ruchach.
Następne dwie rundy, które zawodnicy zdecydowali się także zapoczątkować wariantem hiszpańskim, przyniosły więcej emocji za sprawą śmielszych ataków ze strony urzędującego mistrza świata. Najpierw w partii trzeciej Carlsen lepiej poradził sobie z komplikacjami gry środkowej i zaczął wywierać presję na rywalu. Ten nie dał się przełamać, i mimo że w etapie gry końcowej posiadał o jednego pionka mniej, wybronił remis po 78 posunięciach. W czwartej potyczce obrońca tytułu uzyskał w otwartej pozycji przewagę pary gońców w kontrze do gońca oraz skoczka przeciwnika. Kariakin zbudował jednakże fortecę, której napierającemu Carlsenowi nie udało się sforsować i po 94. ruchu zawodnicy odeszli od stołu, dzieląc się kolejnym punktem.
W piątym – trwającym 51 posunięć i znowu remisowym – starciu zagrano partię włoską. Tym razem to Kariakin posiadł minimalną przewagę, zyskując większą aktywność figur i otwartą linię przy dyskomfortowo ustawionym królu rywala, czego jednak nie był w stanie zamienić na zwycięstwo. Szósta partia, zagrana ponownie według schematu hiszpańskiego, szybko doprowadziła do uproszczenia pozycji bez jakiejkolwiek przewagi i po wykonaniu 32 ruchów uzgodniono szósty remis.
Na półmetku rywalizacji wynik spotkania wynosił więc 3 : 3, przy czym to urzędujący mistrz okazał się być stroną bardziej atakującą, podczas gdy pretendent skupiał się przede wszystkim na obronie.
Siódmą batalię stoczono w konfiguracji obrony słowiańskiej i zakończono, bez większej próby sił, podziałem punktu po 33 ruchach. Nierównowagę na tablicy wyników przyniosła w końcu potyczka numer osiem, w której próbujący przerwać serię remisów Carlsen tak zapędził się w ofensywie, że naraził się na kończący kontratak ze strony grającego czarnymi Kariakina.
Carlsen rozpoczął tę partię rzadko spotykanym systemem Collego. Po debiucie powstała zagmatwana pozycja, wymagająca dłuższego analizowania, przez co obydwaj zawodnicy znaleźli się w niedoczasie. Mistrz świata postanowił ofiarować pionka w zamian za inicjatywę, a wkrótce także i kolejnego, co już wydawało się błędem, spowodowanym presją zegara. Jednakże Kariakin, też będący blisko limitu czasowego, sam popełnił błąd, nie znajdując optymalnej ścieżki i wydawało się, że dojdzie do następnego remisu. Carlsen jednak chciał za wszelką cenę takowego uniknąć i dalej naciskał na rywala, niemniej dobra koordynacja czarnego hetmana ze skoczkiem wymusiła na broniącym tytułu błąd, który przechylił szalę zwycięstwa na stronę pretendenta w 52. posunięciu. W tym momencie Kariakin objął prowadzenie w meczu i potrzebował zremisować pozostałe cztery partie, aby zostać mistrzem świata.
Dziewiątą rundę zawodnicy rozpoczęli wariacją partii hiszpańskiej. Carlsen w etapie gry środkowej, niezrażony ostatnim niepowodzeniem, podobnie jak uprzednio poświęcił pionka by zyskać dla swoich figur większe pole manewru. Podbudowany rezultatem meczu Kariakin sprawnie odparł naciski przeciwnika, a następnie doprowadził do końcówki, w której przewaga pionka dawała mu szansę na wygranie. Ostatecznie Carlsenowi udało się wybronić w batalii liczącej łącznie 74 ruchy.
Bezkompromisowa postawa Carlsena odniosła skutek w konfrontacji dziesiątej, którą grający kolorem białym urzędujący mistrz w końcu wygrał po 75 posunięciach, wyrównując stan meczu. Rozpoczęło się znów od otwarcia hiszpańskiego, po czym Carlsen szybko zboczył z utartych schematów i wykonał teoretycznie nieoptymalne posunięcia, zmuszające jednak do myślenia. Strategia ta okazała się o tyle skuteczna, że Kariakin w 20. ruchu przeoczył sytuację, w której mógł bądź to wymusić remis poprzez powtarzanie pozycji, bądź korzystną dla siebie sytuację w etapie końcowym. Tymczasem wkrótce to Carlsen uzyskał przewagę pozycyjną i zaczął naciskać na rywala, by w końcu po jego błędzie uzyskać przewagę materialną w postaci jednego pionka. Następnie przewagę tą skutecznie zrealizował, doprowadzając Kariakina do rezygnacji i wygrywając swoją pierwszą partię w meczu.
Jedenasta odsłona rywalizacji przyniosła szybki remis w partii hiszpańskiej, kiedy po 34 posunięciach sytuacja była na tyle równoważna i uproszczona, że zawodnicy bez większego wahania zgodzili się na podział punktu. Jeszcze szybszym remisem zakończyła się ostatnia, dwunasta partia, która trwała zaledwie 30 posunięć, granych bezpiecznie ponownie w wariancie hiszpańskim.
W ten sposób po dwunastu partiach wynik meczu wyniósł 6 : 6 i do jego rozstrzygnięcia potrzebna była dogrywka.
Dogrywka.
Po dniu przerwy przystąpiono do dogrywki, czyli czteropartiowej rywalizacji w szachach szybkich. W pierwszej dodatkowej potyczce białym kolorem zagrał Kariakin i na szachownicy kolejny raz rozegrano partię hiszpańską. Carlsen szybko wyrównał pozycję czarnymi, a że przeciwnik nie szukał komplikacji, to po serii wymian upraszczających grę uzgodniono remis po 37 ruchach.
Druga partia miała bardziej dramatyczny przebieg. Zawodnicy zdecydowali się na wariant partii włoskiej, w której grający białymi figurami Carlsen przeszedł do ofensywy na skrzydle hetmańskim, by następnie w swoim stylu poświęcić pionka za dalszą inicjatywę. Powstała skomplikowana pozycja, w wyniku której po serii wymian doszło do załamania symetrii w grze końcowej, gdzie obrońca tytułu dysponował przewagą pary gońców w stosunku do jednej wieży pretendenta. Wydawało się, że w świetle przewagi (także na zegarze) mistrz świata zdoła zakończyć partię zwycięstwem, jednak Kariakin heroiczną obroną zdołał uzyskać pata po 84. posunięciu.
W połowie dogrywki spotkanie wciąż pozostawało więc nierozstrzygnięte.
Trzecia konfrontacja rozpoczęła się rozgrywką hiszpańską, a potem szybko zaczęła swym przebiegiem przypominać uprzednią partię. W pewnym momencie grający czarnymi Carlsen ofiarował rywalowi pionka, z której to ofiary Kariakin skorzystał, co pozwoliło temu pierwszemu na przedarcie się w otoczenie króla przeciwnika. Tym razem jednak, w kontraście do poprzedniej potyczki, Kariakin ugiął się w końcu pod naporem Carlsena oraz pod presją czasu i popełnił katastrofalny błąd w obronie, w wyniku którego poddał partię po ruchu numer 38. To był kluczowy moment meczu.
W czwartej partii dogrywki Kariakin musiał już odnieść zwycięstwo, by pozostać w dalszej walce o tytuł – inaczej mistrzem pozostawał Carlsen. Grający czarnym kolorem pretendent zdecydował się zagrać obronę sycylijską i prowadzić agresywną grę. Obrońca tytułu przez cały przebieg starcia miał jednak sytuację pod kontrolą i to on zadał decydujący cios w końcówce, przeprowadzając efektowną, matującą kombinację z ofiarą hetmana w 50. posunięciu.
Końcowy rezultat dogrywki brzmiał więc 3 : 1, a wynik całego meczu 9 : 7 dla Magnusa Carlsena, co oznaczało, że Norweg pozostał mistrzem świata. Następny mecz o prymat najlepszego szachisty na świecie został przez Międzynarodową Federację Szachową zaplanowany na listopad 2018 roku.

</doc>
